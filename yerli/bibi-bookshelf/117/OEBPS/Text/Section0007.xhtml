<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/Style0111.css" rel="stylesheet" type="text/css" />
</head>

<body>
  <p class="bas">VII</p>

  <h1><span style="font-weight:bold;">ELDEKİ KUŞ VE TELDEKİ KUŞ</span></h1>

  <p><b><span style="font-style:italic;">“Şimdi</span> <span style="font-style: italic;">ben gidiyorum. Fakat ne zaman çağırırsan</span> <span style="font-style:italic;">gelirim</span><span style="font-style: italic;">” dedi Maria Puder. Evvela ne demek istediğini anlamadım. O da bir an durdu ve ilave etti: “Nereye çağırırsan gelirim.”</span></b></p>

  <p><span style="font-weight:bold;font-style:italic;"><br /></span></p>

  <p><span style="font-weight:bold;font-style:italic;"><br /></span></p>

  <p>“Mesela Sinan yarın sabah sana mesaj attı. Ne yaparsın?”</p>

  <p>Yatmadan önce annem, anneannem ve kardeşlerim beni bir kez daha yemek masasına aldılar ve el ele tutuşup maçı Fener’in kazanması için dua ettik.</p>

  <p>Etmedik tabii ki. Sortaç şokunu atlatmama fırsat vermeden Sinan’ın kalbine giden yolda nasıl ilerlemem gerektiğiyle ilgili bir rota çizdiler bana. İlk önce Ceren kızımız aldı sazı eline.</p>

  <p>Kime diyorum, alooo? Sinan’dan mesaj gelse ne aparsın?”</p>

  <p>Kafamın üzerine bir havuç koyup o havucu düşürmeden kendi etrafımda üç kere dönerim.”</p>

  <p>Of abla yaaa!”</p>

  <p>"Ne yapacağım, cevap yazarım.”</p>

  <p>"O cevabı ne zaman yazarsın?”</p>

  <p>“Hemen.”</p>

  <p>“Aptalsın işte sen.”</p>

  <p>“Şensin aptal! Ne biçim konuşuyorsunuz siz benimle? Diliniz pabuç gibi oldu. Kaç zamandır böylesiniz. işinize gelince abla, işinize gelince Efsun. Çocuk cevap vermem için atmıyor mu bu mesajı?”</p>

  <p>Tuğçe lafa atladı. “Bekleyeceksin abla. En az yarım saat bekleyeceksin. Sonra da iki kelimeyi aşmayacak bir cevap atacaksın.”</p>

  <p>“Sebep?”</p>

  <p>Anneannem konuya giriş yapıyor. “Efsun, kadınlar birer kuştur. Bu kuşlar eldeki kuş ve teldeki kuş olmak üzere ikiye ayrılır kızım.”</p>

  <p>Kendimi bildiğimden beri hep ben bir şey söylerim, bizimkiler anlamaz. Bu sefer tam tersini yaşıyoruz. Ne pis bir duyguymuş. Anneannem basın açıklamalarına devam ediyor.</p>

  <p>“Hiçbir zaman erkeğin, senin onun avucunun içindeki kuş olduğunu hissetmemeli. Tam avucuna girecek gibi olduğunda uçmalısın. Teldeki kuş, her zaman için makbul olan kuştur.”</p>

  <p>“Yani bir mesajla elden tele mi transfer olacağım?” “Başlangıç için evet. Gönül, bu kız neden böyle?” Sizi daha iyi görebilmek için.</p>

  <p>“Anneanne, kabalaşmayalım lütfen.”</p>

  <p>Tuğçe, konuşmak üzere genzini temizliyor. Haydi Peyker ve Gönül Hanım’ları anladım ama bu kızlar benden küçük, bana ders veriyorlar. Bunlar erkeğin eline de teline de konsa adam yandı.</p>

  <p>“Abla, fosil gibi yaşıyorsun. Kaçan kovalanır, bu kadar basit. Ama önce ona erkek olduğunu hissettireceksin, çocuk kendini kral sanacak, senin ona taptığını düşünecek. Yemeği sipariş etmesine, hesabı ödemesine izin vereceksin. Çıtkırıldım olacaksın. ‘Bu kızın bana ihtiyacı var,’ diyecek. Öyle cengâver gibi ben kendim giderim, kendim ederim demeyeceksin. Bırak o uğraşsın senin için. Yakın ama uzak olacaksın. Suyunu çıkarmadan kıskanacaksın ve kıskandıracaksın.”</p>

  <p>Bugüne kadar erkeklere ne yapmadın diye sorarsanız, işte bunları yapmadım. İçtenliğine inanmadığım şeyleri mi yapmam gerekiyor şimdi? Ben elime yüzüme bulaştırırım hepsini. Tuğçe’nin sözlerinin altında ciddi bir felsefe yatıyor. Ben boşuna horgör-müşüm yıllarca kardeşimi. Bebeğim benim. Verdiği taktiklere bak. Kendimi bir tabak bulgur pilavı gibi hissediyorum. Olsam da olur, olmasam da.</p>

  <p>“Hep gülümseyeceksin. Kedi gibisin sen. Bazen yaklaştırmıyorsun insanı kendine. Karşındakiyle hep anlamlı konuşmalar yapmak istiyorsun. Ama erkekler devamlı ağır konular konuşan kızları sevmez. Bunlar niye Victoria’s Secret defilesini izliyor? Niye Miranda Kerr’i seviyor?”</p>

  <p>“Biz ölümlülerin arasında öyle vücudu olan bir kız dolaşmadığından olabilir mi?”</p>

  <p>“Tamam, kız güzel. Ama en önemlisi hep gülümsüyor. Pozitif. Victoria’s Secret’ın defile arkasında soruyorlar bir modele, “Üzüldüğünüzde ne yaparsınız?” diye. Kız da “Çikolata yerim ve pembe iç çamaşırı giyerim” diye cevap veriyor!”</p>

  <p>“Pembe iç çamaşırı mı giyeyim yani?”</p>

  <p>“Hayır. Sorgulamayı kes. Okumayı bırak artık. Yeter bu kadar yıl kitaplara gömdüğün kafanı. Çotuk ne derse ‘Ay çok tatlısın, en çok sen haklısın’ de, gülümse, geç."</p>

  <p>Gülümseyecekmişsiniz arkadaşlar. Sabah, öğlen, akşam! Yemeklerden hem önce hem de sonra Heidi gibi ilelebet gülümseyeceksiniz.</p>

  <p>Ceren atlıyor. “Futbolu seveceksin. Çocuğu gözünün önünden ayırmak istemiyorsan hangi takımı tutuyorsa onu destekleyeceksin. Evde maç seyredeceği zamanlarda bile arkadaşlarının arasına sızman lazım ki senin varlığına alışsın. Eline bir bira verip önüne bir tabak cips koyacaksın. Maç var dediği zaman ondan daha heyecanlı olacaksın. Bak, Tuğçe’yle benim sezonluk kombin biletimiz var.”</p>

  <p>"Kombin biletiniz mi var? Hangi takımın kombini?”</p>

  <p>“Her takımın. Hayrican’a aldırdık. Çıkacak kısmetin hangi takımı tutacağı belli olmaz.”</p>

  <p>Akacak kan damarda durmaz. Yuh! Çalışmanın detayına gel.</p>

  <p>“Play Station oynayacaksın. Erkeklerin hayatında iki önemli şey var. Futbol ve Play Station. Sen bu iki konuda onun hayatının bir parçası ol, bak bakalım sensiz bir şey yapabiliyor mu?”</p>

  <p>“Benim özel zevklerime onun uyum sağlamasının bir önemi yok yani. Ben tüm bunları yapınca teldeki kuş mu oluyorum? Yahu gözyaşı gibi adamın içinde yaşıyorum resmen.”</p>

  <p>Anneannem kaşlarını çatıyor. “Başlayacağım senin özel zevklerine. Evden dışarı bile çıkmıyorsun sen. Odanda deli deli kendi kendine konuşuyorsun. Duymuyor muyuz biz? Kardeşlerinin dediklerini yapıp hislerini hiçbir zaman zinciri boşalmış bisiklet gibi bırakmayacaksın. Bir ayağın sağlamda olacak.”</p>

  <p>Yapıldıklar listesi giderek daha karmaşık bir hale geliyor.</p>

  <p>“Bir de kendini öyle kolay teslim etmeyeceksin. Öptürmeyeceksin bile bir süre. Erkekler karşılarındaki kızı elde edince heyecanları biter. ‘Göster ama elletme’ diyordu ya Ayşen Gruda filmde.”</p>

  <p>Sohbetimizin seviyesi iyice düştü. Ayağımızda plastik terlikler, ayak parmaklarımız terliğin dışına fırlamış, elimizde birer paket ayçekirdeği, küçük bir mahallenin ara sokağındayız sanki. Çekirdekleri çit-leyip <span style="font-style:italic;">püfft</span> diye tükürüyoruz. Göster ama elletme... Bin yıl önce çekildi o film. Bunu bir anneanne tavsiyesi olarak mı kabul etmeliyim? Tuğçe ve Ceren’e bakıyorum. Başlarıyla onaylıyorlar. Ne kızı vereceksin ne de dünürü küstüreceksin. Mesaj alındı.</p>

  <p style="text-align: center;">***</p>

  <p>Bu korkunç konuşmanın son rötuşları da ben yatağa giderken yapıldı. Evde dolanırken sağ ve sol omzumun üzerinden ayrılmayan Tuğçe ve Ceren acil olarak sosyal medyaya giriş yapmam gerektiğiyle ilgili beynimi horoz gibi gagaladı. Ben zaten Cumartesi akşamı Sortaç sayesinde sosyal medyaya girmişim. Alnımda bir kara leke gibi taşıyacağım bunu. Yetmez mi? Yetmezmiş.</p>

  <p>Teknolojiyi çılgıncasına kullanmam fakat çocuğun yanında da teknolojiden çok da anlamıyormuş gibi davranmam lazımmış. Zaten anlamıyorum ki. Tüm sosyal medya alanlarında aktif olmam şartmış. Erke-Simı buralarda da takip etmeliymişim. Yani hep bir grevimiz tehlike durumundayım. Psikolojik sorunlarım mı var benim? Kaç yaşına gelmiş adamı niy<sub>e</sub> takip ediyorum? Bir de şifrelerini ele geçirecekmişim. Facebook, Twitter, cep telefonu, e-posta... Oldu olacak banka kasasının anahtarının da bir kopyasını yaptırayım, ihtiyaç oldukça altınlarını bozdururum. Ben bu adama güvenmiyorsam niye onunla beraber oluyorum ki?</p>

  <p>Yatağıma girdiğimde hepsi başıma toplandı. Tüm bu konuşma süresince yorum yapmayan annem son sözü söyledi. “Annesini her koşulda seveceksin kızım. Hele kız kardeşini daha çok seveceksin.”</p>

  <p>“Sipariş üzerine insan mı sevilir?”</p>

  <p>“Huzurlu bir evlilik istiyorsan sevilir. Analar oğullarıyla aşk yaşar. Kız kardeşler de kendini bunların sevgilisi zanneder. Bu dengelere hep dikkat edeceksin.”</p>

  <p>Ne zormuş dostum bu iş. Bu çılgın kadınları kendi hallerine bırakıp uykumu kucakladım ve rüyamda teldeki bir kuş olduğumu gördüm.</p>

  <p>Sinan’ın bize geldiği Pazar’dan bir sonraki Pazar’a kadar o hafta nasıl geçti, sözünü bile etmek istemiyorum. Bu süre içinde sinir krizinin eşiğindeki kadınlar grubu her sabah kalkış saatlerinden yatana kadar Sinan’a nasıl davranmam gerektiğiyle ilgili beynimi yıkadılar.</p>

  <p>Bugün Pazar. Nihayet.</p>

  <p>Sabah 6’da kalktım. Odamı topladım. Banyo yaptım. Kahvaltı ettim. Zorla giydirildim, makyajlan-dım. işe gittim -evet Pazar da çalışıyorum, bazen.</p>

  <p>Masanın üzerindeki kitap dosyalarının neredeyse yarısını okudum -yersen. Zehirlenme pahasına ince belli bardakta yedi tane çay içtim. İki gofret yedim. Karşı masamda oturan Zeynep’in Cumartesi maceralarını dinledim. Google’a adımı yazdım, halen o fotoğrafta kabak gibi görünüyorum.</p>

  <p>Can sıkıntısından masamın üzerinde duran dosya yığınından bir tanesini daha alıyorum elime. Kadın-erkek ilişkileri üzerine yazılmış, yayınlanmayı bekleyen bir kitap daha. Giriş bölümü bir fıkrayla başlıyor.</p>

  <p>Hastane odasında, durumu ağır bir hasta, orta halli ailesiyle birlikte doktoru bekliyor. Nihayet kapı aralanıyor ve içeriye yorgun ve umutsuz bakışlı bir doktor giriyor.</p>

  <p>-Hastanızın tek yaşam şansı var o da beyin nakli. Böyle bir ameliyatı ilk olarak deneyeceğiz. Tabii tüm masrafları sigortanız ödeyecek. Ancak nakledilecek beyin temini gideri hastanın ailesine ait olacak.</p>

  <p>Aile şokta. Aralarından biri konuşma cesareti gösteriyor:</p>

  <p>-Peki, ama nakledilecek beynin fiyatı nedir? diye soruyor.</p>

  <p>-’Değişir’ diyor doktor. Erkek beyni kullanırsak 5000 Euro, kadın beyni kullanırsak 200 Euro.</p>

  <p>Uzun bir sessizlik oluyor. Beyler gülmemeye çalışıyorlar. Hanımlarla göz göze gelmekten kaçıyorlar. Yine daha cesur olanı soruyor:</p>

  <p>-Doktor bey, bu fiyat farkının nedeni nedir?</p>

  <p>Doktor gülümsüyor:</p>

  <p>-Aynı arabalar gibi diyebiliriz. Kadın beyni ucuz oluyor çünkü kadınlar akıllarını çok kullanıyorlar. Çok kullanılmış akıl da çok kullanılmış beyin demek olduğuna göre, fiyatı düşük oluyor. Erkek beyni ise hiç kullanılmamış sıfır kilometre araba gibidir. Böyle yepyeni sayılabilecek bir beyin de pahalı oluyor haliyle.</p>

  <p>Ben bu kitabı basarım arkadaş! Kitabı basarım basmasına da... Ne yapsam olmuyor. Dakika başı telefonuma bakıyorum Sinan mesaj attı mı diye.</p>

  <p>Şu sosyal medya olayına giriş yapayım bari. Şimdi benim neyim var? E-postam var. O cepte. Geriye ne kaldı? Üç kelime, yabancı: Facebook, Twitter, Ins-tagram. Facebook hesabı açacağım. Niye? İlkokuldan beri görmediğim arkadaşlarımı görmek için mi? Bu kadar yıl kendileriyle görüşmememin bir sebebi olabilir mi acaba? Merak etmiyorum sizi cüceler! Ne paylaştık ki beraber? En çılgın anımız beraber bitlenmemiz olabilir.</p>

  <p>Başka ne yaptık? Alman lastiği atladık, erkekler cetvelle eteğimizi kaldırmaya çalıştı, beslenme çantasına muz koyanları pahalı meyve getiriyor diye dış-</p>

  <p>İddik, evlerde sözde doğum günleri kutlayarak annelerimiz birbirine hava attı. Maziye bak.</p>

  <p>gir de çirkinliğin zirvesinde olduğumuz yıllar. Gözlerde kulak arkasından geçen tel saplı gözlükler, tas şeklinde kesilmiş saçlar ve yerinde yeller esen ön iki diş- Ben bu anılarla ne yapayım şimdi?</p>

  <p>Mecbur, açacağız bir Facebook hesabı. Ad, soyad, çalıştığı yer, okul... ilişki durumuna ne yazsam? Nasip, hayırlısı veya ALENEN KOCA ARIYOR seçeneklerinden herhangi biri var mı acaba? Yok. Profil fotoğrafına ne koysam? Sevdiğim bir filmin afişi güzel olur bence. Hmm... Ingiliz Hasta. Fotoğraf da tamam. Açtım, gitti Facebook’u. Vatana millete hayırlı olsun.</p>

  <p>Sıra Twitter’da. Sürekli özel hayatımla ilgili bir şey yazmam gerekiyormuş. "Günaydın, şimdi kalktım” , "Sırtım kaşınıyor”, ‘Taşasın günün en güzel saati geldi, banyo zamanı!”gibi kişiliğimi anlatan kilit Tweetler atacakmışım.</p>

  <p>O kadar hareketli bir hayatım var ki, eminim takipçi sayısında rekora koşarım. Kim, beni niye takip etsin? Hindistan’dan sahte takipçi mi satın alsam? Haydi bunu da açtım. Ve hemen biri takip etmeye başladı! @komodorbahattin69. İlk nezih takipçim.</p>

  <p>Sosyal medyada çığ gibi büyüyorum. Bir de Instag-ram var. Bu, bir tık daha niş bir uygulamaymış. Geçtiğim tozlu yolları fotoğraflayıp, rengini düzeltip, bir de sepya efekti verip sevenlerimle paylaşacakmışım. Oh be, artık Paris’te ön sıradan izlediğim defileleri ve New York’ta katıldığım çılgın partileri fotoğraflaya-bileceğim bir uygulamam var!</p>

  <p>Şimdi tüm bu uygulamalarda ilk iş olarak Sinan’ı ekleyeceğimi sanıyorsanız fena halde yanılıyorsunuz. Yasak koydu bizimkiler. İlk olarak Sinan’ın beni eklemesi gerekiyormuş. Bekleyeceğiz. Beklemek en büyük erdemdir.</p>

  <p>Telefon bipledi. Mesaj. Sinan mı acaba? Evet. "Nasılsın?" diye soruyor. Masaya zıplayıp, masadan tavandaki avizeye iki elle tutunup sallanmak istiyorum. <span style="font-style:italic;">Canım benim, hayatımdaki en büyük aşkını. İyiyim. Seni deli gibi özledim. On dört yıldır seni bekliyorum. Akşam seni görmek için ölüyorum</span> yazmadım tabii ki. Yarım saatlik bekleme süremiz başladı. On üç dakika sonra boncuk boncuk terlemeye başladım. Nasıl dayanacağım ben yarım saat?</p>

  <p>“Efsun, hazırladın mı en çok satan cinayet romanları listesini?"</p>

  <p>Patronum Ferda. Adı batsın. O listeyi yapmadım çünkü en çok satacak cinayet henüz işlenmedi. Daha beş dakikası var. Bir saatlik toplantı için Pazar günümüzü niçin burada geçiriyoruz acaba? Bu kadın evli. Bir Pazar gününü kocasıyla geçirmek istemez mi insan? Yapacak ütün, çamaşırın yok mu? Epilasyona gitmez misin? Bakın, karşımda es vermeden konuşuyor ama duymuyorum sesini. Çünkü aramızda geçen şeyin adı diyalog değil, monolog.</p>

  <p>Konuşmasını sonlandırırken “O pantolonun üzerine o bluz olmuş mu Efsun?” dedi. Olup olmadığını sanki biliyorum ben. Zorla bir şey giydirdi sabah Tuğçe. Seni niye bu kadar ilgilendiriyor ki benim üzerimdekiler? Pazar Pazar işe çağırdın, akşama kadar da bekletiyorsun bizi. Biz sana soruyor muyuz o kafanın içine o beyin olmuş mu diye?</p>

  <p>Ferda, özel hayatında da talepkâr bir insan bence.</p>

  <p>Misal, geçtiğimiz Sevgililer Günü’nde kocası Ferda’ya aldığı çiçeği ofise göndermemiş, akşam elden vermiş. Ferda ertesi gün kocasıyla telefonda kavga etti. "Vay sen niye çiçeği neden ofise göndermezsin?” diye. Adam düşünmüş de çiçek almış sana. Ofise gönderse <sub>n</sub>e fark edecek? İlle ki herkes bilecek kocasının ona çiçek aldığını.</p>

  <p>Kadınları mutlu etmek imkansız. Diyeceksiniz ki “Biz kadınız da sen manganez pil misin?” Estağfurullah, ben de kadınım ama kadınlığımı göstermek konusunda o kadar da hünerli değilim. Ben hayatımı daha çok karşımdaki erkeğe rahatsızlık vermemek üzerine kurmuştum. Gördüğünüz gibi hâlâ yalnızım. Aman, neyse ne.</p>

  <p>Sinan’a mesaj atma zamanım geldi. Sosyal medya girişimimi takiben üç bardak daha çay içtim. Sigaraya başlamayı düşündüm sonra vazgeçtim. Kürk giyenlere fena halde gıcık oldum ve yarım paket çiklet çiğnedim. Sonunda Sinan’a cevap yazdım, “İyi, sen?”</p>

  <p>Üç saniye içinde mesaj geldi. “Neden bu kadar uzun sürdü bu cevabı yazman ©?” Ben yarım saat bekledim, çocuk hemen cevap attı. Bu mesaja ne cevap vereceğim? İmdat! ‘Toplantıdaydım’ yazsam olur mu? İlk cevabı vermek için yarım saat bekledikten sonra diğer mesajlara hemen cevap vermek caiz midir hocam?</p>

  <p style="text-align: center;">***</p>

  <p>Sinan’la aramızda geçen saçma sapan mesajlaşma trafiğini takiben saatler 5'i gösterdi ve Sinan beni almaya geldi. Tam 5'e 10 kala Tuğçe mesaj attı: “Sinan gelir gelmez hemen aşağıya inme, 10 dakika beklet. Topuklularını giymeyi unutma.” Ömrümü kuruttunuz be.</p>

  <p>10 dakika boyunca merdivenlerin başında boş şişe gibi durdum. Asansör bozuk. Sürem dolunca merdivenlerden atlaya zıplaya indim. Sonra gerisingeri yukarı çıktım. Ayağımdaki spor ayakkabıları topuklularla değiştirmeyi unutmuşum. Maça gidiyorum, neden topuklu ayakkabı giyiyorum ki? Üzümünü ye, topuğunu sorma.</p>

  <p>Sinan, arabasını kapının önüne çekmiş. Arabanın ön kapısına yaslanmış ve kollarını kavuşturmuş, beni bekliyor. Üzerinde Fenerbahçe forması var. Kalbim ağzımdan fırlayacak. N’aberleşiyoruz. Arabaya binip ön koltuğa yerleşiyorum.</p>

  <p>“Sen futbol sever miydin Efsun? Ben sevmezdin diye hatırlıyorum. Geçen haftaki yemekte gayriihti-yari ağzımdan çıktı, maça gel dedim.”</p>

  <p>“Eskiden sevmezdim ama son birkaç yıldır hoşuma gitmeye başladı. İyi ettin bence bu programı yapmakla.”</p>

  <p>“Neden topuklu ayakkabı giydin? Rahat edemezsin, çok kalabalık olacak.”</p>

  <p>Neden topuklu ayakkabı giydim? Çünkü giymek zorundayım. Sen neden her şeyi soruyorsun?</p>

  <p>“Ben topuklularla daha rahat ediyorum. Hem boyum daha uzun görünüyor.”</p>

  <p>Embesil. Bir de kompleksli kız havası yarattım şimdi.</p>

  <p>“İlahi Efsun, sen takmazdın böyle şeyleri.” “Kadınsı bir içgüdü diyelim.”</p>

  <p>Hatta Temel İçgüdü diyelim. Ne çirkin laflar çıkıyor ağzımdan. Sinan gülüyor.</p>

  <p>“Peki, diyelim. Hazır mısın maça? Bu maç çok önemli bizim için. Rakibimize beslediğin sempati ne seviyede?”</p>

  <p>Rakibimiz kim ki? Futbol bilgimi bir gözden geçireyim. Ne biliyorum futbol hakkında? Beşiktaş, Galatasaray, Trabzonspor. Bitti. Bilgi dağarcığım bu kadar. Bu maç önemliyse bu takımlardan herhangi biriyle oynanıyor olmalı. Ya yabancı bir takımla oy-nuyorlarsa? Lig maçı ne ola ki? Kesin bu maçlar da kendi arasında bir şeylere ayrılıyordun Aksiyonum bol ama içim boş. On hazırlık sıfır.</p>

  <p>“Hiçbir sempatim yok onlara.”</p>

  <p>Sinan gülümsüyor. “Kimlere?”</p>

  <p>Onlara işte! Biz, siz onlar! Kimse bu rakip takım, sevmiyorum onları. Çıksınlar hayatımızdan! “Galatasaray’a.”</p>

  <p>Bildiğin salladım.</p>

  <p>“Benim de yok haliyle. Bu ay sonunda da kupa finalimiz var ya, onu da beraber izleriz.”</p>

  <p>Tuttu galiba.</p>

  <p>“O maça mutlaka gidelim. Ben Şükrü Saraçoğlu Stadı’nda maç izlemeye bayılıyorum.”</p>

  <p>“Kupa finali Ankara’da oynanacak.”</p>

  <p>Bu birebir sürdürdüğümüz futbol muhabbetini acilen kapatmamız gerek. Maçta olayı bir şekilde kaynatırım zaten.</p>

  <p>“Evet, Ankara’da biliyorum. İstersen oraya gidelim demek istedim. Ya Sinan sen ne yaptın bu kadar yıldır, hiç konuşma fırsatımız olmadı.”</p>

  <p>“Sizin evdeki yemekte kısa bir özet geçmiştim ama sen mutfakta balon kadeh arıyordun annenle.”</p>

  <p>Evet. Olmayan balon kadehlerimizi arıyorduk. “Lise l’den sonra İsviçre’ye gittim, biliyorsun. Lozan’daydım. Sana bir sürü mektup yazmıştım, hiç cevap alamadım. Okudun o mektupları değil mi?” Okumaz mıyım? Hem de binlerce kez. Hepsini saklıyorum. Beni burada bırakıp gitmeni hazmedemedim. Çok âşıktım. Söyleyemedim. Bakarken ardından ‘Gitme, kal’ diyemedim. Aşk insanı arabeske mi bağlıyor, ne?</p>

  <p>“Okudum. Cevap yazmadım çünkü nasıl olsa bir süre sonra kopacaktı her şey kendiliğinden. Çok takmamak gerek geçmişi kafaya.”</p>

  <p>Senin havanı yesinler Efsun. Laflara bak. Sümüklerini çeke çeke o mektupları okuduğun günleri Sabahattin Ali bilir bir tek.</p>

  <p>“Sen bayağı hızlı silmişsin beni Efsun. Neyse... Lozan’dan sonra Zürih’e geçtim. Uluslararası bir bankaya stajyer olarak girdim, sonra kadroya geçtim. Altı ay önce de Türkiye’ye geldim çünkü babam aile işimizin başına geçmemi istedi. Artık buradayım.” “İyi etmişsin gelmekle.”</p>

  <p>Sakın gitme bir daha Sinan. Hayatta bırakmam. “Efsun, sen sanki değişmişsin. Daha rahattık biz birbirimizin yanında?”</p>

  <p>Sorma. Bir yemin ettim ki dönemem. İşin garibi kendim gibi olmak istedikçe bünyem geri tepiyor. Bu kadınlar beni hipnotize mi etti yoksa? Aysel bezden bir Efsun bebek yaptı da orasına burasına iğneler mi batırıyor şu anda? Daha rahattık Sinan’ım. Haklısın. “E tabii hayat bu, değişiyor insanlar.”</p>

  <p>Ben ve çakma fılozofik cevaplarım. Hem cool olup hem nasıl tatlı davranacağım, hiçbir fikrim yok.</p>

  <p style="text-align: center;">***</p>

  <p>Benim açımdan epey verimsiz geçen araba yolculuğumuz sonunda stada vardık. Kıyamet günü gibi bir kalabalık... Sinan o kalabalığın içinde arabayı nasıl ve nereye park etti, biz o stadın kapısından içeriye ne şekilde girdik ve o topuklularla nasıl yürüdüm inanın ki hatırlamıyorum. “1907” isimli bir tribüne geçtik, yerimize oturduk. Önümüzdeki koltukların arkasında da ekranlar var. iyi bari, kaçırdığım pozisyonları buradan daha rahat izleyebilirim. Sinan benden izin isteyerek on dakikalığına içeri gitti. Geldiğinde elinde sarı-lacivert bir forma vardı.</p>

  <p>“Al bakalım, bu da senin.”</p>

  <p>Formayı iki elimle havaya kaldırdım. Arkasında kocaman “EFSUN” yazıyor. Ne kadar hoş bir jest!</p>

  <p>“Çok teşekkürler Sinan. Giyeyim hemen.”</p>

  <p>Artık maça hazırım. Biz özel bir tribündeyiz, orası net. Karşıda açık tribün var. Kale arkasında kocaman pankartlar açan insanlar. İyi ki lenslerimi takmayı unutmadım. Ne yazıyor bu pankartların üzerinde? Grup CK. Ne ki bunun açılımı?</p>

  <p>“Gördün mü Cefakâr Kanaryalar’ı? Almış hepsi yerini.”</p>

  <p>Hay ağzını öpeyim. Teşekkürler Sinancığım. Her yer sarı-lacivert. Peki GalatasaraylIlar nerede?</p>

  <p>“GalatasaraylIlar hangi tribünde?”</p>

  <p>“Onlar gelemiyor ki artık maça. Kulüpler Birliği yeni düzenlemeye gidecek ya.”</p>

  <p>Evet gidecekti. Geçtiğimiz hafta Kulüpler Birliği’yle birlikteydim, bizzat bana danıştılar bu konuyu.</p>

  <p>Marşlar çalıyor. Maç başlıyor. Millet maça yoğunlaşmış, ben etrafı izliyorum. Bu kızların durumu ne böyle? Sanki gece kulübüne gelmişler. Makyaja, kıyafetlere bak. Volkan diye birini sayıklıyorlar. Ta bu tribünden arkalarında kaleyi hizalayıp, onu da fotoğraf karesinin içine almaya çalışıyorlar. Ne Volkanmış arkadaş... Bizim sıramızdaki koltuklarda oturanlara bakıyorum. Kimi ellerini sımsıkı kavuşturmuş, hiç açmıyor. Kimi durmaksızın dua ediyor. Bir adam sağ elinde kutu kola, kolunu havaya kaldırmış, kıpırdamadan duruyor. Ne yapıyor bu insanlar?</p>

  <p>“Efsun, totem yapıyor musun?”</p>

  <p>Burada da çıktı karşıma totem. Totem yapmaya bir başlayacağım, kimse beni tutamayacak. Adım Totem Efsun’a çıkacak. Bu adamlar totem mi yapıyor yoksa? Ay totem dedikleri bu muydu? Ancak düştü jeton.</p>

  <p>“Yapıyorum. Topukluları sormuştun ya. Onlar benim totem topuklularım.”</p>

  <p>Offf... Ne şahane bağladım beee! Aa, o ne? Karşı tribündeki insanlar ellerine pankartlar aldı, bir yazı çıkıyor ortaya tüm pankartlar birleşince: “ALLAHIM KONUYU BİLİYORSUN. AMİN.” Tam da ruh halimi anlatan bir cümle.</p>

  <p>“Tek forvet yerine 4-3-3 oynatmalı Aykut Hoca. Sen ne dersin?”</p>

  <p>Bence 9-8’lik oynatsın. Hatta eline darbukayı alıp kendi de oynasın. Aykut Hoca kim?</p>

  <p>“O bilir en doğrusunu.”</p>

  <p>Hıı, evet o bilir... Sağa sola boş boş bakınırken ve dakikalar geçerken gözüm bir an maç sahasına takılıyor. Bir bakıyorum, top ağlarda. E gol oldu! İçim pener aşkıyla doldu. Vakit bu vakittir. Hemen ayağa fırlıyorum. “Goooooollllll!!!”</p>

  <p>Bizim tribünde bir sessizlik. Golü Galatasaray atmış. Formamın arkasında da adımın kocaman yazması ayrı harika oldu. Sinan’dan tarafa bakamıyorum- 1907 tribününde beş dakika önce tek yürek olduğum taraftara <span style="font-style:italic;">hiç</span> bakamıyorum. Kulüpler Birliği benim hakkımda da acilen bir karar almalı.</p>

  <p>“Efsun hayırdır?”</p>

  <p>Halimin hayrı şerri kalmadı artık.</p>

  <p>“Dalmışım bir an. Rezil oldum.”</p>

  <p>“Çok komiksin. Hâlâ güldürüyorsun beni.”</p>

  <p>Sinan’a sarılıp ağlayacağım şimdi. Neden bu kadar bal şeker bu çocuk?</p>

  <p>“Özür dilerim. Karşılaştığımızdan beri başına çorap örüyorum.”</p>

  <p>“Özür dileyecek ne var? Deli misin?”</p>

  <p>Sinan bunu söylüyor ve sağ elimi avucunun içine alıyor. Hayatımda yaşadığım en romantik an, işte tam bu an olabilir. Hem de Şükrü Saraçoğlu Stadı’nın ortasında.</p>

  <p>Sinan’ın eli elimde, ben yan koltukta sarı leblebi gibi kavrulurken Fener iki gol attı. Aslında atmış desem daha doğru olacak çünkü ruhen orada değildim. Benim kafa uçtu gitti. Bir ara sahaya baktım, dansöz oynatıyorlar. Sahaya atlayıp kızla birlikte göbek atmak geldi içimden. Bakın Fener iki gol attı ama Sinan benim elimi bırakmadı. Hem de 1907 tribününe rezil olmama rağmen.</p>

  <p>“Efsun, bu hafta arası programın nasıl? Yemek-si-nema yapsak mı? Bu maçı bir buluşma olarak saymıyorum.”</p>

  <p>Programın nasıl? Bir düşüneyim programımı... Pazartesi boş, Salı boş, Çarşamba boş... Her günüm boş. Ben çıkmıyorum ki zaten bir yere. Hem çıksam ne olur? Sinan söz konusuysa her şeyi iptal ederim. On altı yaşıma döndüm resmen. Çok özlemişim bu hissi.</p>

  <p>“Tamam yapalım, sen ne zaman istersen bana uyar Sinan.”</p>

  <p>Ay. Yanlış cevap verdim. Böyle dememem gerekirdi. Çeviremem de lafı. Amaaaan, koyver gitsin! “Tamam, o zaman Çarşamba’ya ne dersin?”</p>

  <p>Allah derim.</p>

  <p>“Peki.”</p>

  <p>“Kanyon’da buluşalım mı?”</p>

  <p>Yine bir AVM, yeni bir AVM.</p>

  <p>“Olur, uyar bana.”</p>

  <p>“Sen Facebook, Twitter’da var mısın?”</p>

  <p>Olmaz mıyım minnoşum? Taze açtım elcağızımla. “Varım. Ekle beni istersen.”</p>

  <p>“OK, ekleyeceğim.”</p>

  <p>“Süper. Aç mısın şimdi? Stadın tam köşesinde akla zarar köfte yapan biri var. Yesek mi?</p>

  <p>Yiyelim tabii de aramızda kalsın. Evdekiler öldürür beni. Seni ilk buluşmanızda sokak köftecisine mi götürdü diye çemkirirler suratıma. Neyse söylemem onlara bir şey, olur biter. Maç ruhu bu ya! O köftecide yemek de maç ruhunun bir parçası. Aynen maç öncesi yenen ıslak hamburgerdeki ketçabın eline bulaşması gibi... Sen elimi tut Sinan, gerisi boş.</p>

  <p>Seviyorum futbolu ben! Peki eskiden neden sevmiyordum? Benim rahmetliler zamanında beni bir maça götürüp, elimi sıkıca tutarak maç izlemediği • • olabilir mi? Ya da futbolla ilgili yanlış bir şey söy-<sup>İÇ</sup>!v Simde benimle dalga geçtikleri için? Hepsi maç „yağıyd<sup>1</sup>- Arkadaşlarıyla haftada iki, beni arala-<sub>n</sub>a almadan toplaşıp dururlardı. Ayin yapıp kedi mi ¡¡esiyordunuz? Beni de aranıza alsanız ne olurdu! Bugünün ana fikrini söylüyorum: “Tatlı dil yıla-deliğinden çıkarır” Çarşambayı sel almasın, süper bir buluşma olsun Allahım.</p>

  <p>Bu arada köfte muazzammış.</p>

  <p><a id="bookmark2"></a></p>
</body>
</html>
