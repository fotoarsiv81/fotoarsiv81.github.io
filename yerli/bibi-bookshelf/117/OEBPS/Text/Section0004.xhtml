<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/Style0111.css" rel="stylesheet" type="text/css" />
</head>

<body>
  <p class="bas">IV</p>

  <h1>BENİ TÜRK KIZLARINA EMANET EDİN.</h1>

  <p><span style="font-style:italic;">"<b>İnsanlar birbirlerini tanımanın ne kadar güç olduğunu bildikleri için, bu zahmetli işe teşebbüs etmektense, körler gibi rastgele dolaşmayı</b></span> <b>ue <span style="font-style:italic;">ancak çarpıştıkça birbirlerinin mevcudiyetinden haberdar olmayı tercih ediyorlar."</span></b></p>

  <p><span style="font-style:italic;"><br /></span></p>

  <p><span style="font-style:italic;"><br /></span></p>

  <p>Kadın ve erkek iki ayrı cins olarak adlandırılmadan önce, küre biçiminde varlıklarmış. Öylesine zeki, becerikli ve yaşam dolularmış ki, tanrılar kendilerini bu mükemmel uyum karşısında tehdit altında hissetmiş. Zeus küreyi ortadan ikiye bölmüş ve insanlığın baştaki bütünlüğü kaybolmuş. Bu noktadan sonra ortaya çıkan kadın ve erkek arasında iki farklı anatomi, iki farklı düşünce yapısı belirivermiş. Yeniden bütünleşmeye çalıştıkça tüm enerjilerini tüketmişler ve sonunda tanrılar için bir tehlike olmaktan çıkmışlar.</p>

  <p>Her insanın, başka birinin diğer yarısı olduğu savına inanıyor musunuz? Kendimize uygun öteki yarıyı arayıp, yaradılıştaki bütünlüğü mü arzuluyoruz sizce? Yoksa bu sadece bir hikâye mi? Hepsinden önemlisi, Zeus geri zekâlı mı? Sana ne be? Küre şeklinde mutlu mesut yuvarlanıp gidiyormuşuz işte... Sen zaten tanrı doğup, en yüksek limitten SSK emeklisi olmuşsun. Biz gariban asgari ücretli ölümlülerle alıp veremediğin neydi? Karına, kızına göz mü diktik? Ben çorabımın diğer tekini bulamıyorken şimdi nereden bulayım küremin diğer yarısını?</p>

  <p style="text-align: center;">***</p>

  <p>Sağ elimde bir bardak su, sol elimde bir aspirin, tek kişilik yatağımın köşesinde oturuyorum. Bugün işe gidecek durumda değilim. Aspirini suya atıyorum. Kısmet Düğün Salonunda orkestra oyun havası çalmaya başladığında yüzlerinde en ufak bir gülümseme olmadan kalkıp oynamaya başlayan teyzeler vardır hani. İşte onlar gibi ayağı suya değdiği anda fıkır fıkır oynayarak eriyor aspirinim.</p>

  <p>Zaten rüyamda da evlendiğimi gördüm. Elimde çirkin bir takı kesesiyle masaları dolaşıyorum. Gecenin sonunda kesenin içine bakıyorum kim ne atmış diye, bir de ne göreyim! Takı yerine gofret dolu kesenin içi! Yemişim böyle rüyayı...</p>

  <p>Başım çatlayacak gibi ağrıyor. Neden? Ne olmuştu dün gece? Geriye doğru sarıyorum... Mihrabım diyerek, maki, Beşiktaş Çarşı’daki bank, çekomastik, denizanası... Timur! İnanın ki baş ağrımın sebebi anason değil, sadece ortaya karışık bir porsiyon hayal kırıklığı ve sinir bozukluğu.</p>

  <p>Aspirinli suyumu içiyorum. Midem kazınıyor açlıktan. Tabii, bir şey yiyemedim ki dün. Bu sabah farklı hissediyorum kendimi. Sanki bir şeyler kıpırdanıyor içimde.</p>

  <p style="text-align: center;">***</p>

  <p>Sabahleyin erkenden su ve aspirin almak için girdiğim mutfağa doğru tekrar usulca ilerliyorum. Dedim ya, çok açım. Babam, mutfak masasında önünde kâğıt, elinde kalem, bir şeyler yazıyor.</p>

  <p>“Babacığım günaydın, hayırdır?”</p>

  <p>“Annenlere dizi çizelgesi hazırlıyorum kızım.” “Yine mi?”</p>

  <p>“Hepsinin saati değişip duruyor. Haklı onlar da...” Ah babam benim. Emekli olduğundan beri annemin başına yığdığı işlerle yeni bir dünya yaratmaya çalışıyor kendine. Geçen gün de sigara böreği yapmak için yufkaları dikkatlice üçgen şeklinde kesiyordu. Adam bunca kadın arasında kendi cinsiyetini unuttu tabii. Evde de kimse bir erkek varmış gibi davranmıyor. Mesela salona giriyorum babam koltukta oturmuş gazetesini okurken Tuğçe yanı başında kaşlarını alıyor. Ceren iki koluna tüy sarartıcı sürmüş, 10 dakikanın dolmasını bekliyor. Annem, kafasında bigudilerle babama emirler verirken, anneannem eve manikürcü çağırıp, bizim salonun ortasında yaptırıyor manikürünü.</p>

  <p>Tüm bunların üzerine bir de Üresin’le Türesin geliyor ellerinde ağdalarıyla. Neredeyse 80’lik bu iki kadın bu yaşta niye ağda yapıyor acaba? Evde birbirlerinin bacaklarını mı elliyorlar? Bir de unutkanlık başladığı için her seferinde ne yapmaya geldiklerini unutuyorlar. Sonra o ağdalar ortadan kayboluveriyor.</p>

  <p>Yiyorlar mı acaba?</p>

  <p>Diyeceğim odur ki, zavallı babam, evdeki kadınların özel konuları hakkmdaki her türlü detaya hâkim. Babamın adı, Oktay. Annem, babama kızdığında “Boktay” der. Ne kadar ayıp. Sahip olmak istediği fakat sahip olamadığı hayatın acısını babamdan çıkarmaya programlamış kendini. Tren kazalarına bakan bir avukat ne kadar kazanabilir ki? Kaç tane tren kaza yapacaktı da babam dava alacaktı? Bu adam seni bu kadar mutsuz ediyorsa en baştan evlenme-yeydin o zaman.</p>

  <p>Gözlerimi babamdan ayırıp, buzdolabına yöneltiyorum. Bir parça beyaz peynir alıyor, ekmeğin arasında koyup, yiyerek çıkıyorum mutfaktan. Odama gitmesi gereken ayaklarım salona doğru ilerliyor. Engel olamıyorum.</p>

  <p>Salonun kapısına geliyorum. Belli ki bizim kadınlar tam kadro içeride. Aysel Teyzenin sesi geliyor. Son lokmamı da yutuyorum ve içeri giriyorum.</p>

  <p>“Hayırdır kızım? Baktığım fal mı çıktı? Sen gelir miydin bizim yanımıza?”</p>

  <p>“Bir bakayım dedim, sıkıldım içeride. Hem işe de gitmiyorum bugün.”</p>

  <p>“Benim akıllı kızım dün bir çocukla yemeğe çıktı Aysel Teyzesi. Çok umut vadeden bir çocuk. Nasıl geçti romantik akşam yemeğiniz? Nereye götürdü çocuk seni? Çırağan Sarayı’na mı?”</p>

  <p>Hep bir laf sokma. Neyse soksun lafını. Hakkıdır. Aldım boyumun ölçüsünü zaten dün gece.</p>

  <p>“Beşiktaş Çarşı’ya.”</p>

  <p>Kızların arasından Meksika dalgası gibi bir kıkır-daşma geçiyor.</p>

  <p>“Eee, bizimki serseri tipli kim varsa onu bulur en-tel dantel, bohem diyerek. Aferin kızım, sen bu kafada git e mi? Burnun boktan kurtulmuyor.”</p>

  <p>Annem böyle erkeklerin hep ömür törpüsü olduğunu söyler durur. Böyleleriyle çok gençken flörtleşir-mişsin ama bu yaşa gelince halk arasına çıkmazmışsın. Artık neyi, neye göre formüle edeceğimi bilmiyorum ki. Aysel Teyze’nin yanına oturdum. Köprüden önceki son çıkıştayım.</p>

  <p>“Sana bir kilit kırayım ben. Kızlarla birlikte camiye gidin ve...”</p>

  <p>“...kilidi cemaat çıkarken ayaklarının altına atın. Uygulamayı biliyorum.”</p>

  <p>“inanarak atcan kızım o kilidi, böyle yarım ağız değil.”</p>

  <p>inanmak noksanmış derken olaya bu açıdan mı bakmam gerekiyordu yoksa? Yani evlenmeye olan inancım mı noksanmış aslında?</p>

  <p>“Peki Aysel Teyze. Kır kilidi.”</p>

  <p>“Aysel Teyzen senin ağzını öpsün.”</p>

  <p>Öpmesin.</p>

  <p>“Bulcam ben sana bir çöpsüz üzüm.”</p>

  <p>Şimdi birisi de benimle evlenmek istese, o da çöpsüz üzüm arasa ben bu sarışın kardeşlerimi nereme sokacağım? Atsan atılmaz, satsan satılmaz. Onları geçtim, Üresinle Türesin var. Elle tutulacak hiç kimse yok yani ailede. Her biri patlamaya hazır, pimi çekilmemiş bomba şeklinde dolanıyor ortalıkta. Ben olsam, benimle evlenmezdim. Kendimi bu ailenin nüfusundan sildirsem mi acaba?</p>

  <p>“Kızlar, siz hiç çalışmayı falan düşünmüyor musunuz?”</p>

  <p>Ceren saç buklesiyle oynarken yüzüme bile bakmayarak cevap veriyor.</p>

  <p>“Aman ablaaa... Sen çalışıyorsun da ne oluyor?” Kız haklı. Diyecek bir sözüm yok. Dünürler yarın Sidikli Merve’yi istemeye geliyor.</p>

  <p>“Baksanıza, ben diyorum ki bir manikür pedikür yaptırayım. Saçıma da fon çektiririm. Cumartesi akşamı bir yerlere çıkarsanız ben de geleyim.”</p>

  <p>Aysel Teyze elindeki kahve fincanını tabağına sa-bitleyemeyip yere düşürüyor. Halıya yapışan telve gibi zihnim kapkara şu anda. Annem sesindeki heyecanı gizleyemeyen tiz bir tonla soruyor.</p>

  <p>“Kızım, hayırdır kafana taş mı düştü senin?” “Anne zaten sinirlerim bozuk. Kurcalamayın işte. Beni kuaföre götürecek biri var mı, yok mu?”</p>

  <p style="text-align: center;">***</p>

  <p>“En son ne zaman manikür yaptırdınız?”</p>

  <p>“Hiç yaptırmadım.”</p>

  <p>“Etlerinizi dibe mi ittiriyorsunuz?”</p>

  <p>“Bir şey ittirmiyorum ben.”</p>

  <p>“Tırnak etlerinizi yiyor musunuz?”</p>

  <p>“Hayır.”</p>

  <p>“Peki koparıyor musunuz?”</p>

  <p>“Bilmem, belki bazen.”</p>

  <p>“Küt mü, oval mi kullanıyorsunuz?”</p>

  <p>“Eff.”</p>

  <p>“Pardon?”</p>

  <p>“Hangisi daha iyi durursa onu yapın diyorum.” “Frenç mi böyle cıvıl cıvıl bir bahar rengi mi istersiniz?”</p>

  <p>“Yüreğinizin götürdüğü renge gidin.”</p>

  <p>“Kaşınızı kırdıracak mısınız?”</p>

  <p>Aaaaaaaa! Başlayacağım böyle kökten değişim sürecine!</p>

  <p>Manikürcü kız resmen narkoz için uygun muyum onu kontrol ediyor. Böbrek mafyası mı bunlar? Beni bayıltıp, buzlu küvete yatırıp, böbreğimi alıp, üzerime de “Uyandığında hemen hastaneye git” diye not mu yazacaklar? Zaten içeride bangır bangır bir müzik çalıyor kızın ne dediğini tam anlamıyorum. Bir de üzerine bu ahiret soruları...</p>

  <p>Disko mu, kuaför mü belli değil. Bizim sokakta altı tane kuaför varken <span style="font-style:italic;">Alpdirek and Friends</span> isimli bir kuaföre neden geldik, onu hiç bilmiyorum. Kuaförün isim babası olan Alpdirek’le göz göze geliyoruz. Alpdirek’in kaşlar yay gibi alınmış. Alnına düşen bir tutam saçı sapsarı boyamış. Uzun ve ince bacaklarına dapdaracık kırmızı bir kot geçirmiş. Kotunun arka cebine iki tarak, bir de fırça sıkıştırmış. Vücuduna yapışan tişörtünün üzerinde siyah bir yelek var. Bayık bakan gözlerini benimkilerden kaçırıp Ceren’le konuşmaya başlıyor. Kesin benim hakkımda fısıldaşıyorlar.</p>

  <p><span style="font-style:italic;">“Bu çocuk neden okumayı hâlâ sökemedi Alpdirek Hocam?"</span></p>

  <p><span style="font-style:italic;">"Valla, çok ihtimam gösteriyorum ama hem okuyamıyor hem de abaküsle bile sayamıyor Ceren Hanım. Acaba evde bir sorun mu var?"</span></p>

  <p><span style="font-style:italic;">“Hocam, babası bazen dövüyor. Acaba o yüzden mi böyle bu kız?"</span></p>

  <p><span style="font-style:italic;">“Böyle derken?"</span></p>

  <p><span style="font-style:italic;">“Geri zekâlı yani..."</span></p>

  <p><span style="font-style:italic;">“Olabilir, acaba daha özel bir kurumda mı eğitim aldırsanız?"</span></p>

  <p>Düşünce bulutları çıkın kafamın içinden. Alt tarafı saçım başım yapılacak. Dünyanın sonu değil ya.</p>

  <p>Çırak gelip beni saç yıkama bölümüne doğru götürüyor. Saçımı yıkarken o su bir türlü ılık olamıyor. Bir buz gibi, bir kaynar. Yerimde kıpırdanıp duruyorum. Saçımı yıkayan çocuk bakıyor ki ben rahat durmuyorum, şampuanı tam durulamadan kafama havluyu çabucak sarıverip beni kuaför koltuğuna oturtuyor. İki kişi, iki fön makinasıyla saçlarımı kurutmaya başlıyorlar. Başımda vızıldayan bu gürültü arasında bu sefer Alpdirek soru sormaya başlıyor. “Saçını en son ne zaman kestirdin güzellik?” Hemen senli benli olduk.</p>

  <p>“Bilmem, herhalde bir yıl olmuştur.”</p>

  <p>“Kim kesti?”</p>

  <p>“Bu sokakta bir kuaför.”</p>

  <p>“Hangisi? Hakkı mı?”</p>

  <p>“Hakkıdır, Hak’ka tapar.”</p>

  <p>“Pardon?”</p>

  <p>“Yok, o kesmedi.”</p>

  <p>“Kim kestiyse katlarını tam verememiş.”</p>

  <p>Şeytan diyor, “Sen kesmiştin” de. Zaten bir kuaför diğerine laf sokmazsa olmaz.</p>

  <p>“Şampuanın ne?”</p>

  <p>“Tuğçe ve Ceren ne alırsa onu kullanıyorum. Hatırlayamadım adını.”</p>

  <p>“Bu senin doğal rengin mi?”</p>

  <p>“Evet.”</p>

  <p>“Sanki biraz balyaja ihtiyacı var saçın. Seni daha sıcak gösterir. Balyaj yaptırdın mı daha önce?”</p>

  <p>“Hayır. Ama beni daha sempatik gösterecekse yaptırabilirim.”</p>

  <p>Yetti be! Gözümde çapaklarımla geldim buraya. Kuaför değil, sırat köprüsü. Bu sorulara vermem gereken evrensel olarak doğru yanıtlar var mı acaba? Alpdirek ya saçımın kesimini, ya rengini ya da beni beğenmedi. Alpdirek’in yanında fon tutan çocuk da hakaret manyağı olmuş, yazık. Alpdirek bunu devamlı azarlıyor: “Alttan tut fönü!”, “Pens nerde?", “Oğlum büyük fırçayı versene!” Fırçanın büyüğünü zaten sen veriyorsun çocuğa. Boşuna dememişler insanlara yönetebileceği küçücük bir alan ver, bir adım geriye çekil, sonra da esas yüzlerini gör diye.</p>

  <p>Hazır manikürcü kız ortadan kaybolmuşken hemen en yakınımda okuyacak bir şeyler bulmaya çalışıyorum. Alpdirek kendisini benimle konuşmak zorunda hissediyor ama ben onunla konuşmak istemiyorum.</p>

  <p>Manikürcü kız tekrar yanıma geliyor, ismini söylüyor. Seval’miş.</p>

  <p>“Elinizi serbest bırakın lütfen.”</p>

  <p>Gerginim Seval. Şu anda ense köküme kadar üze-rimdesiniz, iki adam fönle kafa derimi yakıyor, ellerimi sen hapsettin. Az sonra müzik yüzünden sağır olacağım. Neremi, nasıl serbest bırakayım?</p>

  <p>Bir kızcağız daha çıkageliyor, ayaklarımı suya sokacakmış. Başka bir kız daha... O da ayağımı törpüleyecekmiş. Şu anda tüm vücudum Alpdirek’in arkadaşları tarafından ele geçirilmiş durumda. Seval sağımda oturuyor, sol elimin manikürünü yapmak için sola geçeceğine üstten elimi istiyor. Diğer kızlardan biri “Ayağınızı suya sokun”, diğeri “Ayağınızı sudan çıkarın” diyor. Kafama da bir zeytinyağı tenekesi geçirip üzerine şıp şıp su damlatın da işkencede bütünlük sağlansın.</p>

  <p>Seval susmuyor. Ruhumu teslim etmek üzereyim. Belki içinde, derinlerde bir yerlerde susmak istiyor ama susamıyor. Benden yüz bulamayınca Ceren’le konuşmaya başlıyor. Nasıl bir bilgi dağarcığı, sosyete dedikodularına nasıl bir hakimiyeti var, anlatamam.</p>

  <p>Bu arada kuaförün içinde koltuğumun arkasından geçen her çalışan saçımı bir kere elliyor. Niçin acaba? Eller, ayaklar, saçlar bitiyor. Seval eline bir ip alıp beni hapşırtarak kaşlarımı alıyor. İki saat sonunda nihayet kuaförden çıkmaya hazır hale geliyoruz. Bu ojeler ne ya? Simsiyah. Çoğu erkek siyah ojeyi seksi bulurmuş. Bulmayana denk gelirsem ne olacak? Konuşurken ellerimi saklarım. Bundan sonra ben, ben değilim zaten. Adımı da mı değiştirsem?</p>

  <p>Ceren yanıma yaklaşıp artık taşmak üzere olan sabır tenceremin içine son bir damla suyu koyuyor.</p>

  <p>“Alpdirek’le Seval’e bahşiş ver Efsun.”</p>

  <p>Mümkün değil. Şimdi ben o parayı Alpdirek’in dapdaracık pantolonunun ön cebine mi, arka cebine mi parayı sıkıştıracağım?</p>

  <p>“Ceren, sen versen ne olur? Ben utanırım.”</p>

  <p>“Ay ne asosyal şeysin.”</p>

  <p>Alpdirek’e cinsel bir temasta bulunmak istemememin nesi asosyal? Adama dokunmak istemiyorum. En sonunda bahşişi Ceren veriyor.</p>

  <p>Kuaförden çıkarken Alpdirek’e soruyorum. “Bu müziğin sesi neden bu kadar yüksek?”</p>

  <p>Alpdirek, o şekilsiz kafasını sağa yatırarak yalandan bir gülüşle cevap veriyor. “Konsept!”</p>

  <p>Alpdirek’in bile bir konsepti var. Beğen, beğenme. Şükürler olsun ki kuaför işkencesi bitiyor. Merve de geliyor yanımıza. Üçümüz ana caddeye doğru yürüyoruz. Az sonra yeni albüm lansmanım için kıyafet seçmek üzere yola çıkacağız. Hakikaten nereye gidecektik biz alışveriş için?</p>

  <p>“Ceren, nereye gidiyoruz?”</p>

  <p>“Cevahir’e.”</p>

  <p style="text-align: center;">***</p>

  <p>Yürüyen merdivenlerden çıkışta, inişte, girdiğimiz her mağazada uzun entarili ve kafası bandajlı Araplar var. Şu saç ekimi işi gerçekten ciddi boyutlara ulaştı demek ki. Adamlar akın akın İstanbul’a geliyor.</p>

  <p>“Efsun, Arap erkeklerinin neredeyse hepsinin kafası bandajlı, bunlar bir tarikatın üyesi mi?”</p>

  <p>Ceren’den günün sorusu. İstanbul’a saç ektirmeye gelen Arapların kafasındaki bandajları bir tarikat simgesi olarak algılayan insan yavrusu. Koca bulabilmek için tam olarak bu ruhu yakalamak istiyorum. “Ceren, onlar saç ektirdikleri için kafaları bandajlı.”&nbsp;</p>

  <p>“Ay senin de ne hayal gücün var Efsun!” Cevahir’de dolaşmaya başlıyoruz. Her nabza göre mağaza var. Sırayla girmeye başlıyoruz her birine. Merve, Ceren ve tezgahtarlar arasında şu tarz diyaloglar geçiyor:</p>

  <p>“Pardon, bu eteğin beyazı var mı?”</p>

  <p>“Var efendim.”</p>

  <p>“Peki ekrusu?”</p>

  <p>“O da var.”</p>

  <p>“Bikini üstlerini ayrı alabiliyor muyuz?”</p>

  <p>“Evet.”</p>

  <p>"O zaman, biz biraz dolanalım, geri geliriz.”</p>

  <p>Biz beyaz mı, ekru mu istiyoruz? Etek mi bikini üstü mü arıyoruz, hiçbir şey belli değil. Denetçi gibi kapı kapı dolaşıyoruz sadece.</p>

  <p>Alışveriş merkezinin ortasına geldiğimizde kafamı kaldırıp tavana bakıyorum. Devasa bir saat. Bizim saatimiz öğleden sonra iki, bu 8.40’ı gösteriyor. Kafamızı tavana çevirdiğimizde bu dev saati görmemizi isteyenler neden saati kurmamışlar acaba?</p>

  <p>Ziyaret ettiğimiz ilk dükkânda Tuğçe’yle Ceren kendini kaybederken, içeri girdiğimden beri nefesini tutup mağazanın içinde sapık gibi beni takip eden tezgâhtara bu dev saati soruyorum. Nasıl olsa o beni böyle dedektif gibi takip ettikçe huzur içinde bir şey seçebilmem imkânsız.</p>

  <p>“Bu saatin özelliği nedir?”</p>

  <p>“Hangi saatin?”</p>

  <p>“AVM’nin tepesinde kocaman bir saat var ya.”</p>

  <p>“Ay hiç fark etmedim.”</p>

  <p>Kız nerede çalıştığının ve dudağına sürdüğü kırmızı rujun ön iki dişine komple bulaştığının farkında mı acaba?</p>

  <p>Diğer tezgâhtar atlıyor lafa. “Avrupa’nın en büyük saatiymiş bu.”</p>

  <p>“Niye çalışmıyor?”</p>

  <p>“Bilmem, taktıklarından beri çalışmıyor.”</p>

  <p>Niye takmışlar o zaman? Biri sorarsa Avrupa’nın en büyük saati bizde demek için mi?</p>

  <p>Mağazadan çıkıyoruz. AVM’nin dip tarafına doğru ilerledikçe kulağı tırmalayan çocuk çığlıkları gelmeye başlıyor. İrkiliyorum. Sanırsınız içeride çocukları kesiyorlar. Meğerse bir oyun alanı varmış.</p>

  <p>O anda beş çocuklu bir aile yanımızdan geçip, oyun alanına doğru ilerliyor. Çocuklar kuduz olmuş gibi. Zor zapt ediyor anneyle baba. Niye bizim çocuklarımız bu kadar şımarık? Niye yabancıların çocukları çıtını çıkarmadan sofrada kuru ekmeğini kemirirken bizimkiler masada üç dakika oturamıyor? Niye tuzu ve karabiberi ille de masanın üzerine boşaltıyorlar ve peçeteleri pırtık pırtık yapıyorlar? Bu çocuklar benim olsa Allah verdi demeden evire çevire döverim, döverken de klasik müzik dinlerim. Anneleri sanki sinirleri alınmış gibi çocuklara “Aşkım yapma, sakin 01 bebeğim,” diyor. E televizyonda bu kadar dizi olursa, diyaloglarımız da buna döner işte.</p>

  <p>Bizimkiler bakıyor ki ben yine bir ‘çevremizi tanıyalım’ olayına meyil ediyorum, hemen başka bir mağazaya sokuyorlar beni. Neyse ki üç saatin sonunda bir şeyler alıyoruz. Bu aldıklarını babana gösterirken ne demeyi planlıyorsun Efsun diye soracak olursanız hazırladığım kısa konuşmayı sizlerle paylaşmak isterim:</p>

  <p><span style="font-style:italic;">“Babacığım, malum hayat pahalı. Kitap yayıncılığı işinde de para yok. Meslek değiştirip, direk dansına yönelmeye karar verdim. Aksarayda Bacardi diye bir pavyon varmış. Baktım Bacardi özgeçmişimi uygun bulmadı, seçmelerde elendim, başka bir planım daha var. Bandırmadaki Sinek Pavyona başvurabilirim. İstanbul’a feribotla gidip gelirim. Bu mini eteği giye</span><span style="font-style: italic; text-indent: 1em;">ceğim. Altına bu topuklular. Üzerime de bu el bezi. Senden istediğim tek şey, ağzımın ortasına bir tane koyman. Belki kendime gelirim."</span></p>

  <p>Tam ‘Bu kıyafetleri giyersem koca bulma ihtimalim düşer ama otoyolda araç bulma şansım yükselir’ diye düşünürken Ceren, bunların çoğunu hareket olsun diye aldığımızı söylüyor, içime su serpildi. Değişeceğiz dedik ama o kadar da değil.</p>

  <p>Yorgunum dostlarım. Yorgunum, yorgun.</p>

  <p>Alışverişimizi sonlandırıp Karabasan Sokak, Fırtına Apt. No:13’ün yolunu tutuyoruz. Sakin giden hayatım, sokağımız, apartmanımız ve kapı numaramızla paralel bir şekilde dalgalanmaya başlıyor.</p>

  <p style="text-align: center;">***</p>

  <p>Eve girer girmez usulca odama süzülüyorum. Odam her köşesiyle hâlen ben. Kitaplarıma dokunuyorum, sanki bir daha onlarla bir araya gelemeyecekmişim gibi hissediyorum. Sabahattin Ali’nin <span style="font-style:italic;">Kürk Mantolu Madonna’sım</span> alıyorum raftan. Rasgele bir sayfa açıyorum:</p>

  <p>“Her yerde kürk mantolu Madonna’yı arıyordum. Bulamayacağımdan emin olsam da, onu aramam gerekti.”</p>

  <p><span style="font-style:italic;">“Efsun, kuzum?”</span></p>

  <p><span style="font-style:italic;">“Sabahattin Ali, halim perişan.”</span></p>

  <p><span style="font-style:italic;">“izliyorum sizi kaç gündür. Bir değişim içindesiniz sanırım.”</span></p>

  <p><span style="font-style:italic;">“Evet, koca aramaya karar verdim.”</span></p>

  <p><span style="font-style:italic;">"Karar verince oluyor muymuş bu işler?”</span></p>

  <p><span style="font-style:italic;">“Olan örnekleri çok. Bir de bu yolu deneyeceğim.” “Efsun, evlilik ciddi bir karardır. Kendiliğinden oluverir. Sizi evliliğe karşınıza çıkan doğru insan inandırabilir ancak.”</span></p>

  <p><span style="font-style:italic;">“Bitti. Eski Efsun öldü artık. Bu kararımdan ne olursa olsun dönmeyeceğim."</span></p>

  <p>Cevap bile vermeden kayboluyor Sabahattin Ali. Koskoca yazara koca arıyorum dedim, Allah benim cezamı versin.</p>

  <p>Kitabı hemen kapıyorum. Aynı zamanda hayatımda benim için değerli olan şeyleri de bu kapadığım sayfanın arasına sıkıştırıyorum. Cuma akşamı bizim kızı istemeye gelecekler. Cumartesi de İstanbul’un en piyasa mekanına gidecekmişiz.</p>

  <p>Reina’ya.</p>

  <p><a id="bookmark2"></a></p>
</body>
</html>
