<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
  <link href="../Styles/Style0111.css" rel="stylesheet" type="text/css" />
</head>

<body>
  <p class="bas">V</p>

  <h1><span style="font-weight:bold;">REINA, KANATLARIMIN ALTINDA</span></h1>

  <p style="text-align: center;"><span style="font-weight:bold;font-style:italic;">“Ne</span> <span style="font-weight:bold;">o,</span> <span style="font-weight:bold;font-style:italic;">çapkınlıktan mı geliyorsun?”</span></p>

  <p style="text-align: center;"><span style="font-weight:bold;font-style:italic;"><br /></span></p>

  <p style="text-align: center;"><span style="font-weight:bold;font-style:italic;"><br /></span></p>

  <p style="text-align: center;"><span style="font-weight:bold;font-style:italic;"><br /></span></p>

  <p>Kafamda düşünce bulutlarıyla geçirdiğim bu hafta nihayet bitti ve kutlu mutlu Cumartesi geldi çattı.</p>

  <p>Kız isteme faslını merak edenler için özet geçiyorum.</p>

  <p>Cuma günü işten izin aldım. Bu hafta iyice koyuverdim işi zaten. Sabahın köründe yedi şans fili gibi peş peşe dizilip Alpdirek’in dükkana doluştuk. Niye hepimiz aynı anda aynı kuaföre gidip birbirimizi saatlerce bekledik, hiçbir fikrim yok. Kuaförde hazırlık fotoğraflarımız çekildi ve kızlar Facebook’larına yükledi.</p>

  <p>Kuaförden çıkınca yine tek vücut halinde bize geldik. Bizim salon, Nur teyzeminkinden daha büyük olduğu için kız isteme seremonisi bizde yapıldı. Merve’nin babasının nerede olduğuyla ilgili kimsenin hir fikri olmadığı için Merve’yi babamdan istediler. Kız isteme öncesinde annem, babama “Şöyle diyecekin, böyle yapacaksın, yelkenleri hemen suya indirgeyeceksin,” diye akıl verdi.</p>

  <p>Saatler öğleden sonra üçü gösterdiğinde erkek tarafı kapıyı çaldı. Elinde hayvan gibi gümüş bir çikolata tepsisiyle müstakbel damadımız beş yıldızlı otel havuzu yeşili gözleriyle Murat, onun sağında kafasına ekstra bir kafa büyüklüğünde topuz yaptırmış kaynana, solunda da kayınpeder içeri girdi.</p>

  <p>Misafirlerimizi buyur ettik. Kahveler, elektrikli Türk kahvesi makinasında yapıldı. Merve, müstakbel damadımız Murat’ın kahvesinin içine kırmızıbiber koydu. Meğer çocuğun kırmızıbibere alerjisi varmış. E bu kadar kısa zamanda insan birbirini tanıyabilir mi? Dua etsin de çocuğun altı tane ayak parmağı olmasın. Murat’ın yüzünde kırmızı kırmızı lekeler belirdi ama sesini çıkarmadan oturdu. Laf döndü dolaştı, kızı isteme faslına geldi. Murat’ın babası konuya girdi.</p>

  <p>“Efendim, gençler tanışmış, birbirini beğenmiş. Biz de Merve kızımızı Allah’ın emri, Peygamberin kabriyle istiyoruz.”</p>

  <p>Kabir dedi, biz farkına vardık ama kendisi varmadı. Ne dediyse dedi. Sonuç olarak kızı verdik, gitti. Nişan yüzükleri takıldı, kurdele kesildi. Kaynana, Merve’ye akarsu mu dere mi, sıra sıra pırlantadan bir bilezik taktı.</p>

  <p>Tam o sırada kapı çaldı. Annemin kapıyı açmaya gitmesiyle yanımıza dönmesi bir oldu. Annem, babamı çağırdı. Bu sefer beraber gittiler içeriye. Kaçak ressam gelmiş. Merve’nin babası. Öldü sanıyorduk, ölmemiş. Maşallah domuz gibiydi. Babam da adamı gönderene kadar akla karayı seçti çünkü adama ateşle yaklaşsan infilak edecek durumdaymış.</p>

  <p>Bu badireyi de atlattıktan sonra nişan pastası geldi. Üzerinde <span style="font-style:italic;">Fırat ile Melis’e bir ömür boyu mutluluklar</span> yazıyordu. Zaten pastaneler şu isimleri doğru yazabilse dişimi kıracağım.</p>

  <p>Cuma böyle geçti. Bugün de güneşli bir Cumartesiye uyandım. Yok, çok mutlu kalktığımdan değil, o illet güneş perdenin arasından inatla gözümün içine girdiği için. Annemle anneannemin bitmek tükenmek bilmeyen öğütleri, Ceren’le Tuğçe’nin beni giydirip bir insana benzetme çabaları sonunda saatler 22.30’u gösterdi.</p>

  <p style="text-align: center;">***</p>

  <p>Kapının hemen yanındaki ahşap çerçeveli aynanın önündeyim. Gözlerim daha büyük, dudaklarım daha kırmızı, yanaklarım daha pembe ve boyum daha uzun. Bambaşka bir benle tanışıyorum.</p>

  <p>Tuğçe’nin kafaya aldığı çok zengin bir arkadaşı varmış. Bu gece onun misafiri olacakmışız. Çocuk, bizi apartmanın önünde bekliyormuş. Haydiymiş, inmemiz gerekiyormuş.</p>

  <p>Aynadaki yeni Efsun’a dalgın dalgın bakarken arkamda Tuğçe’nin Gulyabani gibi yansımasını görüp irkiliyorum. Topuklularla dev gibi olmuş.</p>

  <p>“Ne var be, öcü gibi arkamdasın?”</p>

  <p>“Lenslerini taktın mı? Lens aldık o kadar tak da insanları gör diye. Kör gibi dolanıyorsun.”</p>

  <p>“Ay, unuttum. Hem orada tanıdık yoktur ki? Rimelim akar takarsam.”</p>

  <p>“Abla, sen olayı anlayamadın hâlâ. Tanıdıklarını değil, tanımadıklarını görmen lazım. Radarlarını açacaksın.”</p>

  <p>“Tamam be takıyorum şimdi.”</p>

  <p>Lenslerle on dakika kadar cebelleştikten sonra tamamen hazır duruma geliyorum. Tuğçe ve Ceren kapının dibinde beni bekliyor. Çıkarken annemin bir tek su dökmediği kalıyor arkamızdan.</p>

  <p>Çok stres altındayım. Keşke serumların çanta boyunu çıkarsalar.</p>

  <p>Aşağı iniyoruz. Dev bir cip. iyi de ben bu etek ve ayakkabılarla nasıl bineceğim buna? Cipin arka kapısını açıyorum. Çivileme dalış pozisyonuna geçip, ani bir hareketle yaylanıp, kendimi sardalya gibi bırakıveriyorum arka koltuğa.</p>

  <p>Direksiyonda genç irisi bir çocuk var. Yan koltukta da bir arkadaşı oturuyor. Arkada biz üç dudu. Arabanın içinde çalan Demet Akalın, tüm sokağı uyandırmış olabilir. Hangi şarkısı diye sormayın gözünüzü seveyim çünkü şu anda evlat acısıyla eşdeğer duygular hissediyorum.</p>

  <p>Genç irisinin adı Hayrican’mış. Hayrican’ın isminin kesin bir hikâyesi vardır. Bunlar anne tarafından zengindir. Beş yıl önce kaybettikleri dedelerinin ismi de Hayri’dir. Aile süper burjuva olduğu için bu topaca da Hayri ismini koymuştur. Ama ismin bir parça modernleşmesi gerektiğinden sonuna Çan’ı eklemişlerdir. Böylece dedenin hem gönlü alınmış hem de miras garantilenmiştir.</p>

  <p>Hayrican bir eli direksiyonda, diğer kolu camda, kafasını bizimle konuşmak üzere arkaya çeviriyor: “Vaay, meşhur Efsun sensin demek. Bizimle hiçbir yere gelmiyorsun ya, Tuğçe’yle Ceren senden bahsederken hayali bir tipsin diye düşünüyorduk!”</p>

  <p>Sensin len hayali tip. Of, bir şey ensemi kaşındırıyor. Stresten egzama mı oldum? Bu ne ya? Bluzun etiketini kesmemişim. Nasıl koparacağım bunu?</p>

  <p>Ben bluzun etiketini koparmaya çalışırken Ali de kendini tanıtıyor. Diğer çocuk. Sesi Mabel Matiz’in şarkı söylemeyen hali gibi. Deniyordum seni Ali, sen seversin bunu. Yavrum... Bunun zengin dedesi yok galiba. Adı sadece Ali. Halbuki Alican olsa daha sevimli bir ikili olurdular. Hayrican ile Alican...</p>

  <p>Hayrican ne kadar iriyse, Ali bir o kadar minik. Malkoçoğlu ve bıyığı gibiler, ikisinin de dişler bembeyaz. Yüzler kaymak gibi. Arabadaki yoğun parfüm kokusundan her an kafayı bulabilirim. Hayrican’la Ali, hiper neşeli. Tuğçe’yle Ceren de bunların neşelerine ortak olup şarkıya eşlik ediyorlar bağıra bağıra.</p>

  <p>‘Umarım beni bu halde kimse görmez’ hissi, demek ki böyle bir hismiş. Peki o zaman ben niye bu havuz gibi arabada onlarla aynı havayı soluyorum? Şahsiyetsiz miyim? Niye arkalarından konuşup sonra da koyun gibi takip ediyorum bunları?</p>

  <p>Ali, aşırının aşırısı bir neşeyle bize dönüp soruyor: “Kızlaaarrss, hazır mıyız Boğazın en manyak gece kulübüne gitmeyeeee?”</p>

  <p style="text-align: center;">***</p>

  <p>Çıkarabildiğim tek ses, acı bir yutkunma oluyor.</p>

  <p><span style="font-style:italic;">“Beni böyle de sevecek misiniz Sabahattin Ali?"</span></p>

  <p><span style="font-style:italic;">“Ben sizi her halinizle bir dost olarak seviyorum. Bu dalgalanmalarınızı da, sinirli ve isyankâr halinizi de, mutlu olduğunuz anları da, sessizliğinizi de. Hepsini seviyorum. Birini sevmek böyle bir şeydir. Her şeyiyle seversin. Sizi de biri böyle sevecek, inanın bana."</span></p>

  <p>Dedi ve arabadan indi Sabahattin Ali.</p>

  <p>Sabahattin Ali’nin arkasından da ben arabadan indim demek isterdim ama planladığım gibi olmadı.</p>

  <p>Iç çamaşırım görünmesin diye dikkat edeceğim derken kendimi kaldırımla öpüşürken buldum. Reina'va giriş dediğin böyle olur. Ne kadar vale ve bodyguard varsa beni yerden kaldırmak için koşturdular. O minicik etek, saç bandı şeklinde kafama geçti. Utancımdan ölseydim daha iyiydi. Alışmadık Efsun’da etek durmaz. Olacağı buydu.</p>

  <p>Ama bendeki de can. Mecidiyeköy'den Kuruçeşme’ye yaptığımız yirmi iki dakikalık yolculuk süresince bangır bangır Demet Akalın dinledim. Haliyle omurilik soğanım zarar gördü, dengem şaştı.</p>

  <p>Arabadaki grubumuz, bir şeyim var mı diye başıma toplandı ama turp gibi olduğumu gördükten sonra Hayrican valenin eline -yanlış görmediysem- 100 Dolar sıkıştırdı.</p>

  <p>Bu hareketinin iki sebebi olabilir: Ciddi bir servet değerinde olan bu arabayı valenin canı pahasına koruması veya soran olursa beni yolda bulduklarını, onlarla bir ilişkim olmadığını söylemesi. Eğer bu 100 Dolar benimle ilgiliydiyse gerçekten gururumun okşandığını söylemek isterim. Şahsen ben bu hareketimden sonra kendime közlenmiş mısır bile vermezdim.</p>

  <p>Merdivenlerdeyiz. Aman yarabbi. Bu nasıl bir kalabalık? Bu öyle bir merdiven ki sanki Boğaz’ın içine iniyorsun. Merdiven demişken, ben bu kadar basamağı nasıl ineceğim? Hemen Tuğçe ve Ceren’in ortasına geçip kollarına giriyorum. Göz ucuyla her ikisine de birer bakış atıyorum. Onların sarışın, ince ve uzun İzmirli siluetlerinin yanında ilk defa adama, pardon kadına benziyorum. Yüksek topukla yürümek zor ama insana gizli bir güven veriyormuş. Daha bir dik duruyorsunuz. Vücut diliniz değişiyor. Çok da fena değilmiş.</p>

  <p>Hayrican önde, Ali ve bizler arkada, Reina’nın içinde dönüp dolaşarak Romalı halkımızı selamlıyoruz. İlişsek ya bir yere artık. Ceren’e soruyorum: “Barın orda dursak ya?”</p>

  <p>“Ne ban, saçmalama. Locaya geçeceğiz.”</p>

  <p>Çok saçmaladım gerçekten. Yok bir de normal vatandaş gibi barda dikilecektik! Hayrican olmasaydı sen nasıl gelecektin acaba buralara!</p>

  <p>Locaya geçiyoruz. Koltukların ortasındaki sehpada ağzına kadar içki dolu bir buz kovası var. Yerimize oturmamızla birlikte meyve ve kuruyemiş tabakları geliyor. Fonda yine Demet Akalın. Milli marş mübarek.</p>

  <p>Hayrican kulağımın dibine kadar yaklaşıp soruyor. “Efsuş, ne içersin?”</p>

  <p>Ben bu çocuğu bu akşam paralamazsam bir daha da aramızdan su sızmaz.</p>

  <p>“Ben soda alayım.”</p>

  <p>“Niye ya, bir şeyler iç.”</p>

  <p>Sanki dilli kaşarlı yiyeceğim dedim. Soda da bir içecek?</p>

  <p>“Yok, canım istemiyor şimdi alkollü bir şey. Belki daha sonra içerim.”</p>

  <p>Derken öbür kulağıma Ali yaklaşıyor. “Efsun içmiyor musun bir şey?”</p>

  <p>“Soda söyledim.”</p>

  <p>“Ayran söyleseydin!”</p>

  <p>Fena fikir değil. Belli ki birazdan tansiyonum düşecek. Bir gidin başımdan yahu!</p>

  <p>“iyiyim böyle, sağ ol.”</p>

  <p>Hayrican masayı donattıkça donatıyor. Bu arada arkadaşları da kızlı erkekli gelmeye başlıyorlar yanımıza. Hayri dedenin kemikleri sızlıyor olabilir şu an. Bir “-can” takısı yüzünden ailenin tüm mirası Reina’da heder olmak üzere.</p>

  <p>Yüksek volümlü müzik, ekiple konuşup kaynaşmamı engelliyor. Hoş, müzik çalmasaydı da Hayrican and Friends’le neyi, ne derece konuşabilirdim, bilmiyorum. Ne kadar mutlu ve neşeli bu insanların hepsi, inanamıyorum. Ben depresyonda mıyım yoksa?</p>

  <p>Locanın en ucunda oturuyorum. Tam yeni lenslerimle çevreme retina taraması yapmak üzere ayağa kalkıyorum ki arkamdan biri <span style="font-style:italic;">küüt!</span> diye bana çarpıyor. Bu kez yürümeyi yeni öğrenen bebek gibi iki elimin parmaklarını açıp, alçacık sehpanın üzerine kapaklanıyorum. Düşmedim. Ama yine iç çamaşırım göründü. Utanma duygumu böyle böyle yeneceğim. Ya da şu eteği hepten çıkarayım da bitsin bu işkence.</p>

  <p>Bir hışımla arkama dönüyorum. Göz hizamda birini ararken, 1.50 boyunda, bıçkın tipli bir çocukla göz göğüse geliyoruz. Çocuk fotojenik değil diye durumu toparlamak isterdim ama bildiğin çirkin. Ben daha ağzımı açmaya fırsat bulamadan Malkoçoğlu’yla bıyığı yanımda bitiveriyor.</p>

  <p>“Dikkat etsene birader,” diyor Hayrican.</p>

  <p>“Görmedik dostum.”</p>

  <p>Göremez tabii. Nasıl görsün bu boyla?</p>

  <p>“Nasıl görmedin ya, kız sehpanın üzerine kapaklandı.”</p>

  <p>Hayrican’la Ali beni ölene kadar oraya buraya düşen kız olarak hatırlayacak.</p>

  <p>“Görmedik dedik ya!”</p>

  <p>Çoğalıyor çocuk bir anda.</p>

  <p>“Görecektin o zaman!”</p>

  <p>E bunlar kavga edecek galiba az sonra. Olmaz. Kavga istemem. Ben buraya gelmek için ne yollardan geçtim. Bu gece bitecek ama şimdi değil.</p>

  <p>“Olm bak git, elimden bi kaza çıkacak!”</p>

  <p>“Asıl sen bas git, aklını alırım!”</p>

  <p>Aklını alacakmış. 1.90 boyunda ve 120 kilo olan Hayrican’ın aklını alacakmış. Hem de 1.50 boyuyla. Sanırım aklını alırımdan kastı Hayrican’ın diz kapağını ısırmak.</p>

  <p>Bence çocuk bu gece bayağı içmiş ama ağzıyla değil. Bu cesaretinin bir kaynağı varsa bile ben göremiyorum. Hiç bu kadar yakından şahit olmamıştım ki bir kavgaya hazırlık sürecine. Tuğçe yaklaşıyor yanımıza. Diz kapakçıya bir şeyler söylüyor, hınzır bir gülüş atıyor. Hayrican’ın kolunu iki okşuyor. Hop, dağıldı herkes kendi yoluna. Ne dedi acaba?</p>

  <p>Dülger balığı gibi duruyorum locanın köşesinde. Retina taramama devam ediyorum. Çeşit çeşit insan var burada. Sağ tarafımızdaki locada futbolcular oturuyormuş. Ben nereden tanıyacağım, bizim masa-dakiler söyledi. Yanlarında ince, uzun, sarışın, Rus ırkının en güzel örneklerinden beş kız var. Kızlar muhtemelen elektrik-elektronik mühendisidir. Dört dil biliyorlardır ve Dostoyevski okuyorlardır. Tüm bunların üzerine bir de erkeğine kendini kral gibi hissettirip, börek açıyorlardır.</p>

  <p>Erkeklerin Rus tutkusuna aşinayım. Üniversitedeyken değiş-tokuş öğrenci olarak gelen çok Rus kız vardı bizim okulda. Tabii herkes bunların peşinde. Birkaç arkadaşıma bu tercihlerinin sebebini sormuştum. Açık açık “Onları seviyoruz çünkü sizin gibi kıl değiller” cevabını vermişlerdi.</p>

  <p>Ben önce %100 bir Türk kızı olmayı deneyeyim de tutmazsa Rus kızı olmayı denerim. Saçımı sarıya boyatınca anında bir Rus kızına dönüşeceğim ya... Ümit, fakirin ekmeği.</p>

  <p>Locamıza tepsi tepsi, rengârenk şatlar geliyor. Hayrican’la Ali her renkten birer bardak tutuşturuyor elime. Içmeyip de ne yapacağım? Mavi, yeşil, mor... Her renge aynı şefkati gösterip teker teker kafaya dikiyorum. Bir de arada yager diye bir şey geliyor. Ay ne fena bir şey bu!</p>

  <p>Saatim yok, tam olarak bilemem, birkaç yager, birkaç şat önceydi. Başım dönmeye başlıyor sanırım. O da nesi, dans mı ediyorum ben? Dans etmeyi beceremem ki. Sanki Ali’nin boyu daha uzadı. Diz kapakçı da bizim masaya gelmiş, Hayrican’la şampanya patlatıyorlar. Yahu ne kolay bu erkeklerin arkadaş olması, keseceğim kendimi.</p>

  <p>Reina’nın denize bakan cephede perdeleri kapanıyor. Hani bizim Boğaz manzarası, ne oldu ona?</p>

  <p>Tuvalete gitmem lazım ama ya dönüşte locamı bulamazsam? Nerede ki buranın tuvaleti? Masadaki eriklerden cebime doldurup ekmek kırıntısı niyetine iz mi bıraksam ardımda? Bir şeyler arandığımı gören Ali yanıma geliyor.</p>

  <p>“Ne oldu, bir şey mi istiyorsun Efsun?”</p>

  <p>Bakın, Etiler metiler diyorum ama bunlar kibar çocuklar.</p>

  <p>“Tuvalete gitmem lazım. Nerede?”</p>

  <p>“Gel ben seni götüreyim.”</p>

  <p>Ben giderim yahu. Sen tarif et yeter. Çok sinir olurum erkeğin tuvalete yanımda sepet gibi gelmesine.</p>

  <p>“Yok, ben giderim, sen yerini söyle yeter.”</p>

  <p>Diyorum ama Ali beni duymaksızın elimi tutuyor ve kalabalığı yara yara o önde, arkada ben ilerliyoruz. Ali parmaklarını parmaklarımın arasına mı geçirdi yoksa ben sarhoş mu oldum. İnsanların arasında ilerledikçe gözlerim şaşı görmeye başlıyor.</p>

  <p>“Ali, benim başım dönüyor galiba.”</p>

  <p>“Zamanla geçeeer.”</p>

  <p>Yepyeni törpülettiğim tırnaklarımı koluna geçireceğim şimdi. Bak bakalım zamanla geçiyor mu? Kafa buluyor benimle. Ben tekim!</p>

  <p>Derken aramıza kalabalık bir grup giriyor ve ellerimiz ayrılıyor. <span style="font-style:italic;">Pihin Yaşamında</span> denizin ortasında kalan zebra gibi kalakalıyorum Reina’nm ortasında. Paniklememeye çalışarak, ona buna sorarak tuvaletin yolunu buluyorum, içerisi o kadar kalabalık ki yürümüyor, adeta sürükleniyorum tuvalete doğru. Şimdiye kadar bir tuvaleti bulduğuma bu kadar se-vinmemiştim. Tüm kabinler dolu, önümde çılgın bir sıra. Mecburen bekleyeceğiz.</p>

  <p>Kızları izliyorum. Kabininden çıkan kız güzelse, ilk olarak aynada poposuna bakıyor. Güzeller elini yıkamıyor. Sistematik bir şekilde makyajlarını tazeleyip parfümlerini sürüyorlar. Saçlarını öne sallandırıp hızla geriye doğru atıyorlar. Son olarak da aynaya haşin bir ‘ya benimsin ya toprağın’ bakışı fırlatıyorlar. Kabinden çıkan gösterişsiz ve hafif çirkince kızlar ise ilk olarak ellerini yıkıyor ve aynaya bakmadan tuvaleti terk ediyorlar. Enteresan.</p>

  <p>Sıram ilerliyor. Lavabonun hizasına geliyorum. Tam yanımda iki kız konuşuyor.</p>

  <p>“Kızıaam çocuk yıkılıyo! Saatini felan görmedin mi? Herif kaç şişe şampanya açtırdı. Bi de teknesi varmış 48 metre.”</p>

  <p>“Ay hoş çocuk da, yanındaki kız nişanlısı diil mi?” “Ayırırız, n’olcak?! Üç dakikalık iş yanee.”</p>

  <p>“Ya tabee. Inş. cnm yaaa!”</p>

  <p>“Farkında mısın kızaaam, spora başladığımdan beri iki kilo verdim, hatlarını belirginleşti.”</p>

  <p>Bence bırak sen o sporu. O kocaman kıçın daha da belirginleşirse sarı dolmuşlarda arkaya dördüncü olarak oturamazsın.</p>

  <p>Tuvalet sırası bana geliyor. Kabine giriyorum. Denge sıfır. Bir sağa bir sola çarpıyorum. Tuvaletten çıkınca da lavaboya ilerliyorum. Kızlar hâlâ orada ve makyaj yapmaya devam ediyorlar. Kolay değil tabi. Saçlar kaynak, kirpikler ve tırnaklar takma, sutyenler destekli, gözlerde mavi lens... Spora gideceğine bunları çıkar, hop beş kilo verdin!</p>

  <p>Yüzüme su çarpıyorum. Oh iyi geldi. Aynaya bakıyorum. Hayır! Makyaj yaptım ya ben bugün. Bütün rimel akmış. Korku filmi afişine dönmüşüm. Kanlı Cumartesi. Yeter ya! Hayat, beni neden yoruyosun? Nereden çıktı bu cümle?</p>

  <p>“Şey, pardon, yanınızda yüzümü temizleyebileceğim bir şey var mı?”</p>

  <p>Üçümüzün arasında en sarhoş benim. Orası belli. Kızlar esmer ama saçları sarıya boyatmışlar. Sarı da değil, platin. Yalnız kaşlar siyah kalmış. Herkes sarışın olmak zorunda ya.</p>

  <p>Kaşı daha siyahça olan çantasından makyaj temizleme mendili çıkarıyor. O küçücük el çantasına bu kadar malzemeyi nasıl sığdırmış hiçbir fikrim yok. Kaşım patladı desem, gazlı bez ve oksijenli su da çıkar o çantadan kesin.</p>

  <p>Yüzümü mendille silip tuvaletten çıkıyorum. Kızlara teşekkür ettim mi hatırlamıyorum. Ne kabayım, ya etmediysem. Dönüp etsem mi? Öperim bir de yanaklarından. Bir de kalçalarıyla ilgili dedikodu yaptım. Sarhoş Efsun.</p>

  <p>Tuvaletten çıkıyorum. Nasıl dönüyor başım, anlatamam. Şuracıkta kıvrılıp uyumak istiyorum. Bu insan denizinin içinde nasıl bulacağım yuvamı? Hayrican’la Ali’yi hiç bu kadar özlememiştim. Beni bulsalar ve locama götürseler keşke. Bu kast sınıfı içerisinde neredeydi benim ait olduğum loca? Rotasız bir şekilde yürümeye başlıyorum.</p>

  <p>Düşüp bayılacağım şimdi. Ah, boş bir koltuk, şuraya oturayım, sadece beş dakika. Başımın dönmesi geçene kadar. Sonra kendi locama gideceğim, söz...</p>

  <p>Koltuğa oturmamdan tam olarak üç saniye sonra bir anda gözlerimin önünde bir ışık patlıyor. Sonra bir tane daha. Sanırım geçici kör oldum. Bu parlak ışığın arkasında bir adam ansızın görünüp kayboluyor. Fotoğrafımı mı çekti bu? Yine düştüm, çamaşırım göründü de ben mi fark etmedim? Ölmüşüm de haberim mi yok? Reina’da ayın alığı mı seçildim? Bir açıklama bekliyorum yetkililerden!</p>

  <p>Flaşlı manyak yanımızdan hızla uzaklaşırken ben de halihazırda dönen başımı hafif geriye doğru çeviriyorum. Kimin locasına oturdum ben?</p>

  <p>Bu adamı bir yerden tanıyorum ama çıkaramadım. Bizim okuldaki felsefe hocasına çok benziyor. Ama felsefecinin burada işi ne? Esas benim işim ne? Ben bu adamı nereden tanıyorum?</p>

  <p>E bu Serdar Ortaç!</p>

  <p>Çok saçma ama gerçek. Serdar Ortaç’m locasına oturmuşum. Locada bir sürü yıkılan kız ve erkek var. Serdar Ortaç’m yanında yüzü ay parçası gibi sarışın bir kız oturuyor. Gözlerini birbirlerinden ayırmıyorlar. Bir de ben.</p>

  <p>Bizim fotoğrafımızı çektiler. Niye kimse kalk demedi bana? “Ne işin var senin burada Türk tüpü?” diye niye sormadı bu locadaki güzel insanlar? Gazeteye basılmaz, değil mi? Ne olur basılmasın. Google’da Efsun yazınca bu fotoğraf çıkmaz, değil mi? Kim çekti bizi, bulup kıracağım makinasım! Havada uçan sinek bile benden daha bilinçli. En azından konacağı yeri biliyor. Ne oturursun el âlemin locasına. Hele ki Serdar Ortaç’ınkine! Al işte, ölene kadar Google’da kalacak o fotoğraf.</p>

  <p>Sanırım az sonra ağlayacağım. Gözyaşlarımın akacağını, boğazımın düğümlenmesinden anlıyorum. Ağlama Efsun. Lütfen ağlama. Bir de ağlarsan Ekşi Sözlük’e düşersin. Alın, hayatımı bir komedi dizisi yapın. Filmimi çekin. Ben sadece ekranlardan konuk olayım evinize. Gerçek hayatta var olmayayım.</p>

  <p>Tam bu duygu selinin ortasında biriyle göz göze geliyorum. O gözlerle arama giren insanlara sanki Hazreti Musa elindeki değnekle dokunuyor ve insanlar iki yana açılıveriyorlar. Hem zaman hem de başımın dönmesi duruyor. Gözlerine kilitlenmiş durumdayım. Tanıyorum ben bu gözleri.</p>

  <p>Sinan.</p>

  <p>Sizi bir dakikalık saygı duruşuna davet ediyorum.</p>

  <p>İlk âşık olduğum ve aşkımın büyüklüğünü hiçbir zaman kendisine itiraf edemediğim Sinan, uzaktan bana bakıyor. Lise l’den bugüne... Tam on dört yıl sonra... Sinan yine karşımda. İyi ki lensleri takmışım.</p>

  <p>Lisede başka bir okula geçmiştim üniversiteye daha iyi hazırlanabileyim diye. Okulun ilk günü, akşam servise binmek için merdivenlerden inerken bu gözleri görmüştüm. Bugün de aynı berraklıkla hafızamda o an.</p>

  <p>İnsanın başına bir kere mi geliyor acaba böyle bir şey? Hayatımıza insanlar girdikten, ilişkiler konusunda tecrübe edindikten sonra kimse kimsenin ilki olmuyor ve o ilk taze bakış gibi hatırlamıyorsun hiçbir şeyi. Şimdi hayatımıza giren insanlarla bir ilki paylaşabilmek, hafızalarında kalıcı bir yer edinebilmek için ciddi bir mücadele veriyoruz. Safça sevmek bitiyor.</p>

  <p>Sonra o gözlerin sahibiyle beni aynı servise koymasınlar mı? Başlarda, en arkadaki koltuğun sağ ve sol penceresinde birbirimizle konuşmadan gittiğimiz yollar, sonraları discman’lerimizde dinlediğimiz müzik bizi koltuğun ortasında buluşturmuştu.</p>

  <p>Sabahları bizim evin oraya geliyordu, servisi beraber bekliyorduk. Akşam dönüşte servisten beraber iniyor, orada burada dolanıyorduk. Bitmiyordu ki sohbetimiz. Eve geç kaldığım için kaç kere annemden fırça yemişimdir.</p>

  <p>Bize sık sık gelirdi Sinan. Anneannem, “Yatırım yap bu çocuğa” derdi hep. Daha o yaşta...</p>

  <p>Dalgalı kumral saçları, bembeyaz dişleri ve görkemli siluetiyle Sinan benim için dünyadaki en mükemmel erkekti. Bana karşı tek kaba bir davranışı olmamıştı. Komikti, yardımseverdi. Arada bir benimle uğraşırdı ama ona o kadar âşıktım ki kızma faslına geçemeden onu her seferinde yeniden, daha fazla severdim.</p>

  <p>Kuş seslerini ovalara yayan arkadaşlığımız güzel gidiyordu. Ta ki ailesi Sinan’ı Lise 2’de İsviçre’ye gönderene kadar. Gitmeden önce bir işaret bekledi benden. Ama beton kafalı ben, umursamıyormuş gibi yaptım. Belki de içimden küstüm ona gittiği için. İsviçre’ye gittiği ilk yıl boyunca her ay bana bir mektup gönderdi.</p>

  <p>Sonrası... Bu an. On dört yıl sonra içinde bulunduğumuz bu anda onunla tekrar karşılaştım.</p>

  <p>Bana doğru yürüyor. Toparlanmalıyım. Vücudum zangır zangır titriyor. İnsan on dört yıl sonra nasıl aynı şiddetle titrer? Reina bu gece benim sabrımı mı deniyor?</p>

  <p>Bu çocuk hiç değişmemiş. Korkarım daha bile iyi olmuş. Daha erkeksi. Ve 1.80!</p>

  <p>Aramızdaki insanlar, onun attığı her adımla su buharı gibi kayboluyor. Uzaklardan biri ismimi fısıldıyor. Ali bu. Suratına boş boş bakıyorum. Çekil git başımdan Ali, ben sana göre değilim.</p>

  <p>Tekrar Sinan’dan yana çeviriyorum yüzümü. Yanıma gelmesi sanki bir ömür sürüyor. Haydi daha hızlı gel çünkü ayaklarım yere çivilendi, hareket edemiyorum ben.</p>

  <p>Yaklaştıkça kokusu burun deliklerimden içeri girmeye başlıyor. Aynı parfüm. Bu kadar yıl kim bilir kaç kere bu parfüm burnuma geldi. Konuşmasın lütfen. O kadar özlemişim ki, görüntüye bir de ses eklenirse boynuna atlayıvereceğim.</p>

  <p>Heyecandan kalbim ağzımdan çıkacak. Yanaklarım yanıyor ama ellerim buz kesti. Gülümsüyor. Olduğum yere çakılıyorum. Hiç böyle bir karşılaşma yaşayacağımızı hayal etmemiştim. Ona söyleyeceğim ilk sözün çok saçma bir şey olmasından feci şekilde korkuyorum.</p>

  <p>“Efsun?”</p>

  <p>Kimse adımı onun kadar güzel söylemedi şimdiye kadar. Adımı ondan her duyuşumda daha bir hoş gelirdi bana. Şoktan çık Efsun, yalvarıyorum. Sen de onun adını söyle. Haydi aç ağzını, yapabilirsin.</p>

  <p><span style="font-style:italic;">“Ben size ne dedim?”</span></p>

  <p>Sabahattin Ali beliriyor Sinan’ın yanında. Her zamanki gibi çok şık. Ceketinin cebinde üçgen şeklinde katlanmış açık mavi bir mendil var.</p>

  <p><span style="font-style:italic;">“Ne dediniz Sabahattin Ali?”</span></p>

  <p><span style="font-style:italic;">“Sizi olduğunuz gibi seven biri çıkacak demedim mi?”</span></p>

  <p><span style="font-style:italic;">“Dediniz.”</span></p>

  <p><span style="font-style:italic;">“Siz kısmetsiz değilsiniz. Sadece bu konuları çok fazla düşünür oldunuz. Rahat bırakın kendinizi."</span></p>

  <p>Peki. Rahat bırakacağım. Sabahattin Ali haklı. Derin bir nefes alıyorum. Konuşmaya hazırım. “Sinan?”</p>

  <p>Buzluktan çıkarılıp cayır cayır yakan güneşin altına konulan bir buz kalıbı gibi eriyorum. Bir aydın<span style="font-style:italic;">lanma yaşıyorum. Sanki</span> tertemiz hissediyorum kendimi. Her şeyden arındım. Hafifledim. İçim umut ve <span style="font-style:italic;">güvenle</span> doldu. Birine güvenmeyi özlemişim.</p>

  <p>Sinan bir adım daha atıp bir nefes mesafesi uzağımda duruyor. İşte tam şu anda onu dudaklarından öpmek için ölüyorum çünkü yanaklarından öpmek, ellerini tutmak, sarılmak veya saçını çekmek hafif kalacak, içimdeki hisleri tatmin etmeyecek. Yapmam gereken şey tam olarak onu o dolgun dudaklarından hafifçe ısırarak öpmek. Ne olacaksa olsun. Kimse bu anı benden alamaz. Umurumda değil. On dört yıl bekledim ben.</p>

  <p>Gözlerimi sımsıkı kapıyorum. Dudaklarımı aralıyorum ve...</p>

  <p>Sinan’ın ayakkabılarının üzerine kusuyorum.</p>

  <p><a id="bookmark3"></a></p>
</body>
</html>
