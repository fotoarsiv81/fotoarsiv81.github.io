<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları I - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <div>
    &nbsp;
  </div>
  <hr class="c2" />

  <h1 id="heading_id_2" style="text-align: center;"><strong>Karşılama Şöleni</strong></h1>

  <div style="text-align: center;">
    <strong><img alt="" src="../Images/Art_Pcommon.jpg" /><br /></strong>
  </div>

  <div>
    &nbsp;
  </div>

  <div>
    &nbsp;
  </div>

  <div style="text-align: center;">
    <i>Arza hacet yok halim sana ayandır...</i>
  </div>

  <div style="text-align: center;">
    <i>Dile gerek yok, sessizliğim sana beyandır...</i>
  </div>

  <div style="text-align: center;">
    <i>Söze lüzum yok, susuşum sana kelâmdır...</i>
  </div>

  <div style="text-align: center;">
    <i>Kelama ihtiyaç yok, aşk sana figandır.</i>
  </div>

  <div>
    &nbsp;
  </div>

  <div>
    Konya bahar yaşıyordu, ama yalancı bahardı bu. Mevlâna’yı hoşnut etmek için gönülsüz de olsa kalabalık gölgelerdi sadece. Görkemli ve izdiham uyandıran bir karşılama düşünmüşlerdi. Mevlâna onlara engel olmuş:
  </div>

  <div>
    ”Şems kral değil, sultan değil, biz Hak âşıkları peygamberimiz misali garibiz, şatafatta kuru gürültülerde gönlümüz azap çeker.” demiş.
  </div>

  <div>
    Cemreler teker teker önce havaya, ardından suya ve sonunda toprağa düşmüştü. Ancak dördüncü bir cemre vardı ki aşk cemresi Mevlâna’nın yüreğine müjgan olarak düşmüş ısıtmıştı. Aylardır gülmeyen yüzü gülüyordu. Ne de olsa ‘güneş’i yola düşmüş geliyordu. Gecenin gelincikleri şehrin sokaklarını sarmış. Gelinciklerin arasından gökyüzüne doğru başlarını uzatmış, sapsarı kır çiçekleri mis gibi kokuyor. Bekleyenlerin yüzü mutlu. Beklenenin gelişi gibi kutlu. Muştular salınmış dört bir yana. Mevlâna bayram sabahı çocukları gibi heyecanlı, yerinde duramıyor. Kâh avludan dışarıya, kâh dışarıdan avluya geliş gidişler dizinde derman bırakmaz. Yanındaki müridine:
  </div>

  <div>
    — Onu bahçendeki meşe ağacının altındaki tahta sedire oturtup hasret hatıralarını dinleyeceğiz neşe içinde, diyor gözlerinin içi bambaşka bir gülümseme ile. Müritler ondan daha sevinçli, aylardır gülmeyen efendileri neşelendi diye.
  </div>

  <div>
    Önceleri vaazlarında, ev sohbetlerinde beni yerden yere vuran, beni zındıklıkla, sapıklıkla, hatta bazı ukalaların sınırı aşıp beni kâfirlikle suçlayan hocalar Mevlâna’ya yaranmak için görkemli bir karşılama töreni düzenlemeyi teklif etmişlerdi. Mevlâna:
  </div>

  <div>
    — O bir kral değil, biz hak âşıkları Peygamberimiz gibi garibiz. Ne hediyelerinizi isteriz ne alkışlarınızı demiş.
  </div>

  <div>
    Sonra da Konya’daki arkadaşları ile beni karşılamak için Kervan, Konya civarındaki Zincirli hana gelmiş, konaklamıştı. Bu sırada Sultan Veled adamlarından birini, dörtnala Konya’ya gönderdi, Mevlâna’ya bizim gelmekte olduğumuzun haberini tezce ulaştırmıştı.
  </div>

  <div>
    Mevlâna, üstünde başında ne varsa müjdeciye vermişti:
  </div>

  <div>
    — Daha ne varsa verin, diyor ve en güzel gazellerinden biriyle şöyle sesleniyordu:
  </div>

  <div>
    &nbsp;
  </div>

  <div style="text-align: center;">
    <i>Yollara sular dökün.</i>
  </div>

  <div style="text-align: center;">
    <i>Bahçelere müjdeler verin...</i>
  </div>

  <div style="text-align: center;">
    <i>Bahar kokuları geliyor,</i>
  </div>

  <div style="text-align: center;">
    <i>O geliyor, o!</i>
  </div>

  <div style="text-align: center;">
    <i>Ay parçamız, canımız, yârimiz geliyor.</i>
  </div>

  <div style="text-align: center;">
    <i>Yol verin, açılın, savulun,</i>
  </div>

  <div style="text-align: center;">
    <i>Beri durun, beri!</i>
  </div>

  <div style="text-align: center;">
    <i>Yüzü apaydınlık, ak pak</i>
  </div>

  <div style="text-align: center;">
    <i>Bastığı yerleri aydınlatarak,</i>
  </div>

  <div style="text-align: center;">
    <i>O geliyor, o!</i>
  </div>

  <div>
    &nbsp;
  </div>

  <div>
    Her ağızdan tek ses: “O geliyor!” Bu söz. Sarı benizlerde pembe hareli akisler yapıyor, tellâllar, caddelere dökülmüş bağırıyor: “Şems geliyor!” Ve Şems geldi. Mevlâna kükremiş aslan gibi sesleniyor yine...
  </div>

  <div style="text-align: center;">
    <i>Geldi, dostlar,</i>
  </div>

  <div style="text-align: center;">
    <i>Güneşim, Ay’ım geldi.</i>
  </div>

  <div style="text-align: center;">
    <i>O gümüş bedenlim,</i>
  </div>

  <div style="text-align: center;">
    <i>Gözüm, kulağım, canım geldi,</i>
  </div>

  <div style="text-align: center;">
    <i>Başım sarhoş,</i>
  </div>

  <div style="text-align: center;">
    <i>İçim bir hoş bugün...</i>
  </div>

  <div style="text-align: center;">
    <i>Sabahlara dek öldüğüm,</i>
  </div>

  <div style="text-align: center;">
    <i>Bir demet gül gibi yoluna döküldüğüm,</i>
  </div>

  <div style="text-align: center;">
    <i>Servi revanım geldi.</i>
  </div>

  <div style="text-align: center;">
    <i>Bak Allah aşkına!</i>
  </div>

  <div style="text-align: center;">
    <i>Bak şu baharın şevkine...</i>
  </div>

  <div style="text-align: center;">
    <i>Ey güneş, dökül saçıl seraba!</i>
  </div>

  <div style="text-align: center;">
    <i>Sevgilim gibi cömert,</i>
  </div>

  <div style="text-align: center;">
    <i>Bir tohum gibi fışkıracak,</i>
  </div>

  <div style="text-align: center;">
    <i>Bedenimdeki kuvvet,</i>
  </div>

  <div style="text-align: center;">
    <i>Kükremenin tam çağı,</i>
  </div>

  <div style="text-align: center;">
    <i>Aslanım geldi.</i>
  </div>

  <div style="text-align: center;">
    <i>Dert dindi, acılar unutuldu, birer birer,</i>
  </div>

  <div style="text-align: center;">
    <i>Şu er,</i>
  </div>

  <div style="text-align: center;">
    <i>Şu güle benzeyen!.</i>
  </div>

  <div style="text-align: center;">
    <i>Ne bileyim şekere, bala benzeyen,</i>
  </div>

  <div style="text-align: center;">
    <i>Cananım geldi.</i>
  </div>

  <div style="text-align: center;">
    <i>Ey Tebrizli Şems!</i>
  </div>

  <div style="text-align: center;">
    <i>Ey gözümdeki nur!</i>
  </div>

  <div style="text-align: center;">
    <i>Beni benden aldılar bugün,</i>
  </div>

  <div style="text-align: center;">
    <i>Kurulsun düğün dernek ,</i>
  </div>

  <div style="text-align: center;">
    <i>Ahun tenlim,</i>
  </div>

  <div style="text-align: center;">
    <i>Gümüş bedenlim.</i>
  </div>

  <div style="text-align: center;">
    <i>Dilim, dilberim geldi.</i>
  </div>

  <div>
    &nbsp;
  </div>

  <div>
    Umut tek teselli. Umut etmeyi bilen vuslattaki sırra da aşinadır. Önce Şems’in kokusu geldi kendisinden evvel. Yağmur tadındaydı. Bozkır, bu kokuyu içine çekti. Sonra yolcular belirdi ufukta. Vakit akşama yakın, mekân aşka aç.
  </div>

  <div>
    Şehrin ileri gelenleriyle birlikte Mevlâna, bizi karşılamak için şehir sınırında bekliyorlardı. Sultan Veled atımın başını çekiyor. Ben siyah feracemi rüzgârda dalgalandırarak başım önümde, ağır ağır at üstünde ilerliyordum. Attan indim. Dost beni saatlerdir ayakta beklerken ayağım burak olup uçmalıydı. Ben yaklaştıkça maşuğun kalp atışındaki sesleri duyuyordum. Gökteki yıldızlar neredeyse bu manzaraya hürmeten yere eğileceklerdi güpegündüz. Sarıldık... Sarmaş dolaş sımsıkı sarıldık. Mevlâna ağlıyordu, ben ağlıyordum. Birbirimizin yanağından akan damlaları silmeye çalışıyorduk. Kokusunu özlemiştim. İç çekişini öyle derinden duydum ki ciğerim kendi kanında boğulacaktı. Sarılmaya doyamadık. Bağrı sıcacıktı. Kulağına “Serabın bir yalan olduğunu ve suyun sır okyanusuna aktığını” fısıldadım. O da gülün toprağını ne zamandır beklediğini, yağmurunu nasıl düşlediğini, güneşini delice özleyişini fısıldadı.
  </div>

  <div>
    Yıllar öncesi aynı manzara Konya’da, çarşı ortasında olmuş. İlk defa gördüğüm Mevlâna’nın yolunu kesmiş, atının dizginlerini tutmuştum. Şimdi, dizginlere sarılan Mevlâna idi, iki deniz bir defa daha birbirimize kavuşmuştuk, ikinci bir “Merace’l- Bahreyn” olmuştuk.
  </div>

  <div>
    Bu kutlu sahne yaşanırken, hafızlar Kur’an okuyor, müritler semâ ediyorlardı. Ney, kudüm sesleri ayyuka çıkmıştı. Mevlâna, attan inişime yardım etti. İki dost, iki Allah velisi birbirimizin elini öperek sarmaş dolaş olduk. Sonra bir müddet sustuk, “hâl” diliyle halleştik.
  </div>

  <div>
    Mevlâna’ya Sultan Veled’in yolculuk günlerindeki zahmet ve hizmetinden bahsettim:
  </div>

  <div>
    — Benim, Allah vergisi iki halim vardır: Biri başım, öteki sırrımdır. Başımı, tam bir samimiyetle senin yoluna feda ettim. Sırrımı da Veled’e verdim. Veled oğlumuzun Nuh Peygamber kadar ömrü olsaydı ve hepsini ibadet ve riyazata harcasaydı, yine bu yolculukta, benden ona ulaşan sır kadar, sırra müyesser olamazdı... diyordu.
  </div>

  <div>
    Gerçekten, bir ay kadar süren yolculuk sırasında Sultan Veled, beni gözü gibi korumuş, yolculuğun mümkün olduğu kadar zahmetsizce geçmesi için elinden geleni yapmıştı. Yolculuk günlerinde sohbetlerimle Sultan Veled’in gönlünü süslemiş, gerçekten de sırlarımı vermiştim:
  </div>

  <div>
    “Evladım, Mevlâna’nın gözbebeği benim de gülümdür, sen evladımsın. Vakti gelir ben giderim, saati gelip çatar baban gider, sana tavsiyelerimi yüreğine nakşet:” Yalancıda da vefa olmaz. Ahlâksızın tövbesi nasıl sağlam kalır? Cimrilerin vefası az olur.
  </div>

  <div>
    İkiyüzlüleri kendine düşman bil. Onlardan ve onların işlerinden beri ol.
  </div>

  <div>
    Dinin saf ve katıksız bir su gibi kalması için daima, helâl rızık iste. Haram rızık peşinde koşanın kalbi, teni içinde tamamıyla ölüme mahkûmdur. Belâların nerden geldiğini bilmemek, belâların en büyüğüdür.
  </div>

  <div>
    Görüyorum ki sen de kitap yazma arzusu var, ben hayatta iken bir satır bile yazma. Benden sonra kalemi al yaz, ne zaman ilhamın durur, kalemin buruklaşırsa şu yüzüğü parmağına tak, akik yüzüğün ismi iptidadır, senin kitabın da İptidanâme olsun.
  </div>

  <div>
    — Tamam Pirim. Kitabımı yazmaya kıvılcım olabilecek tavsiyelerinize ihtiyacım var.
  </div>

  <div>
    — O zaman dinle evlat, şu tavsiyelerim sana ışık olsun:
  </div>

  <div>
    “Dervişleri eğitmek, iffetli bir kız evlat yetiştirmek gibidir. Nereye gittikleri, kimlerle görüştükleri konusunda dikkatli olmak gerekir. Yanlış insanlarla görüşmeleri, temiz tarlaya kötü tohum ekmek gibidir; iyi ürün almak mümkün değildir.
  </div>

  <div>
    Gönül konularında kendini hemen verme, kendini verdiğinde diplere batarsın.
  </div>

  <div>
    Aydınlanmış insanlar yöneticilerin tutsakları olmazlar. İnsanlar kararlıysalar, yazgıyı alt edebilirler; irade yoğunlaştığında, enerjiyi harekete geçirebilir. Aydınlanmış insanlar geleneklerin kendilerini bir kalıba dökmesine izin vermezler.
  </div>

  <div>
    Kötü bir şey yaptığında, insanların bunu öğreneceğinden korkuyorsan, o zaman o kötülükte iyi bir şey vardır. İyi bir şey yaptığında insanların bilmesini istiyorsan, o zaman o iyilikte kötü bir şey vardır.
  </div>

  <div>
    Gözler ve kulaklar, görme ve işitme dışsal yağmacılardır; duygular, arzular ve görüşler içsel yağmacılardır; ama içsel zihin uyanık ve ayaktaysa, hepsinin ortasında kayıtsız oturuyorsa, o zaman bu yağmacılar değişip ev halkından olurlar.
  </div>

  <div>
    Suskun ve anlaşılmaz insanlarla karşılaştığında, onlara düşüncelerini açma. Alıngan ve bencil insanlarla karşılaştığında, sözlerine dikkat et.
  </div>

  <div>
    Başkalarına güvenenler, herkesin içten olmadığını göreceklerdir; ama kendileri içten kalırlar. Başkalarından kuşkulananlar, herkesin kendilerine ihanet etmediğini göreceklerdir, ama kendileri hep ihanet içinde olurlar.
  </div>

  <div>
    İyilik yapıp da yararını görmemek, otlarda yetişen kabağa benzer; doğal olarak, kimsenin dikkatini çekmeden büyür. Kötülük yapıp da zararını görmemek bahçedeki bahar karı gibidir; kaçınılmaz olarak ya eriyecek ya buharlaşacaktır.
  </div>

  <div>
    Gayret, erdem ve adalet konularında özenli olmaktır; ama dünyevi insanlar gayreti ekonomik sorunlarını çözmek için kullanırlar. Yalınlık maddi varlıklara ilgi duymamaktır; ama dünyevi insanlar yalınlığı cimriliklerini örtmek için kullanırlar. Böylelikle aydınlanmış yaşamın ilkeleri, küçük insanların özel işlerinde araç haline gelir. Ne yazık!
  </div>

  <div>
    İtirazcı ve iftiracılar güneşi geçici olarak örten bulut parçaları gibidirler; az süre sonra hava yine açacaktır. Yağcılar ve dalkavuklar, tene saplanan hava akımı gibidir; kişi ayrımsamadan zarar görür.”
  </div>

  <p><br /></p>
</body>
</html>
