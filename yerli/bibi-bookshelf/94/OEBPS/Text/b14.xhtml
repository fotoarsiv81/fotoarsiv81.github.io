<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları I - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <div>
    &nbsp;
  </div>
  <hr class="c2" />

  <h1 id="heading_id_2" style="text-align: center;"><strong>Aşkın Şehadeti</strong></h1>

  <div style="text-align: center;">
    <strong><img alt="" src="../Images/Art_Pcommon.jpg" /><br /></strong>
  </div>

  <div>
    &nbsp;
  </div>

  <div>
    &nbsp;
  </div>

  <div style="text-align: center;">
    <i>Kör kuyulara atılmasaydım,</i>
  </div>

  <div style="text-align: center;">
    <i>bütün karanlığına rağmen nasıl görecektin güneşi…</i>
  </div>

  <div style="text-align: center;">
    <i>Şems olmak kolay mıydı canı canana teslim etmeden?</i>
  </div>

  <div>
    &nbsp;
  </div>

  <div>
    Yedi kapı, yedi oda, yedi soru, yedi cellât... Yedi atlı, gecenin karanlığını yara yara yol alıyordu, yedisinin atı da safkan Arap atı. Yedi atlı tozu dumana katıyordu. Konuştukları dili anlayan yoktu. Gerçi pek konuştukları da yoktu. Şifreli kelimeler, bakışmalar, kaş göz hareketleri ketum hallerini iyice esrarengizleştiriyordu. Yedi atlı, yedi gündüz yedi gece yolculuktan sonra Konya’ya geldiler.
  </div>

  <div>
    Gecenin siyah kanatları, kardan sütbeyaz bir giysiye bürüdüğü şehrin üzerini kapladı ve insanlar ısınmak için sokakları boşaltarak, evlerine kapanırlarken, kuzey rüzgârı bahçeleri darmadağın etme niyetiyle hanın üzerine üzerine esiyordu. Yedi atın yeleleri Moğol soluğundan beter rüzgârlar estiriyordu.
  </div>

  <div>
    Yedi bıçkın, yedi bıçak kuru ayaza inat kan ter içinde hana geldiler. Yıllar önce aşkın elmasını parlatmak için gelen Şems’in konakladığı Şekerciler hanından içeri ölüm ıslığı gibi içeri girdiler. İçlerinden birisi, kırık dökük Türkçesi ile:
  </div>

  <div>
    — Tebrizli Konya’da mıdır?
  </div>

  <div>
    — Hangi Tebrizli, Konya’da yetmiş iki milletten, yetmiş iki beldeden insan var. O kadar çok Tebrizli var ki siz hangisini soruyorsunuz.
  </div>

  <div>
    — Şeyh olanı. Siyah feracesinden başka mülkü olmayan Tebrizliyi.
  </div>

  <div>
    — Ha! Güneş Tebrizliyi mi arıyorsunuz. O dergâhtadır.
  </div>

  <div>
    — Güneşiniz batsın, batacak da.
  </div>

  <div>
    — Siz sarhoş musunuz yabancılar.
  </div>

  <div>
    — Biz değil; ama siz içmeden sarhoşsunuz.
  </div>

  <div>
    — Bu sözün aynısını Şems’imiz de söylemişti.
  </div>

  <div>
    — Biliyoruz.
  </div>

  <div>
    — Bu hanın kaç odası var.
  </div>

  <div>
    — Misafirler için dokuz oda, ailem için de bir oda var.
  </div>

  <div>
    — Şimdi handa kaç müşterin var?
  </div>

  <div>
    — Mevsim kış, boş odalar...
  </div>

  <div>
    — Güzel, aileni de al götür, hanı boşalt. İki günlüğüne hanını kapatıyoruz. Ne kadar istiyorsan şu torbadan o kadar altın al, serbestsin, ancak iki gün hanına uğrama.
  </div>

  <div>
    — Temizlik ve yemekleriniz ne olacak.
  </div>

  <div>
    — Doğuştan temiziz. Yemeğimizi de kendimiz yaparız. Hancı, olup bitene anlam veremedi. Elleri titreyerek torbadan bir avuç altın alarak arkasına bile bakmadan gitti… Gökyüzü isli, hava da görülemeyecek kadar bulanık ve kapalı. Sabahın mahmurluğu ile sokaklarda çocuklardan başka kimse yok. Hanın dış kapısı sert sert birkaç kez vuruldu. Kapı açıldı. Gelen sütçü çocuktu.
  </div>

  <div>
    — Hancı dede yok mu?
  </div>

  <div>
    — İki günlüğüne yoklar.
  </div>

  <div>
    — Ben sütleri ne yapacağım peki?
  </div>

  <div>
    — Git dereye dök.
  </div>

  <div>
    — Anlamadım.
  </div>

  <div>
    — Sen süt satmakla yedi günde ne kadar kazanıyorsun?
  </div>

  <div>
    — İki altın.
  </div>

  <div>
    — Süt sende kalsa, sana üç altın versem bir emanet götürebilir misin dergâha?
  </div>

  <div>
    — Hangi dergâha, Konya’da dolu dergâh var.
  </div>

  <div>
    — Tebrizli Şems’in olduğu dergâha, tanır mısın onu.
  </div>

  <div>
    — Şems’i kim tanımaz ki.
  </div>

  <div>
    — Bekle o vakit.
  </div>

  <div>
    Elinde kızıl bir beze sarılı emaneti getiren yabancı sütçüye sıkı sıkıya tembihleyerek
  </div>

  <div>
    — Bu emaneti Şems’e vereceksin tamam mı? Ve bu emanetine aç ne de kimseye bugün olup biteni anlat.
  </div>

  <div>
    — Tamam, üç altınımı alayım.
  </div>

  <p><br /></p>

  <div style="text-align: center;">
    <i>Çilesinden yüz çevirmedim,</i>
  </div>

  <div style="text-align: center;">
    <i>cefasına boyun eğmedim senden gelenin ey aşk.</i>
  </div>

  <div style="text-align: center;">
    <i>Dilimde ne cennet var ne mihnet, seyrimde ne vuslat var ne hasret.</i>
  </div>

  <div style="text-align: center;">
    <i>Ben cennete yürümüyorum, cennet bana koşuyor.</i>
  </div>

  <div>
    &nbsp;
  </div>

  <div>
    Dergâhın bahçesi sisli ve soğuk havadan dolayı tenhaydı. Kuru bir ağacın yanında birkaç derviş sohbet ediyordu. Sütçü çocuk elinde süt kovası ile selam vererek yanlarına geldi. Dervişlerden birisi:
  </div>

  <div>
    — Matbah (mutfak) karşıda.
  </div>

  <div>
    — Ben matbaha gelmedim. Şems Efendimiz’i ziyaret edeceğim.
  </div>

  <div>
    — Sen önce Ateşbaz Efendi’ye uğra, o söyler Şems’in yerini.
  </div>

  <div>
    Ateşbaz, devasa kazanı büyük bir kepçe ile karıştırmaktadır. Bir sağa bir sola sallanırken Kur’an-ı Kerim’den âyetler okumaktadır. Sütçü matbaha girdiğinde Ateşbaz-ı Veli, parmağını dudağına götürerek sus işareti verir. Sütçü çocuk bekler, bekler... Tam yarım saate yakın ayakta bekler çocuk. Ateşbaz:
  </div>

  <div>
    — Söyle şimdi nedir isteğin?
  </div>

  <div>
    — Tebrizli Şems amcayı görecektim.
  </div>

  <div>
    — Niçin, ne işin var Efendimle?
  </div>

  <div>
    — Kendisine bir emanet getirdim.
  </div>

  <div>
    — Sütten başka ne emanetin olur ki, üstelik efendim sütü hiç sevmez, Allah Allah!
  </div>

  <div>
    — Şekerciler hanındaki dede bir soru sordu. Bunu en iyi Tebrizli bilir, git öğren dedi.
  </div>

  <div>
    — Hah! Bak şimdi oldu, aradığın aşağıda kilerde. Karanlıktır, dikkat et, düşmeyesin.
  </div>

  <div>
    Soğuk dar koridordan giren sütçü merdivenden aşağı iner, indikçe alnından akan ter yüzüne damlarken buz tutacak kadar soğuktur. Kilerin kapısını aralar. Karanlık, soğuk, buz kesen odada sepet içinde sebzeler, tavanda üzüm salkımları, saman üstünde kavun karpuz… Köşede dizüstü oturmuş rabıta halinde bir adam.
  </div>

  <div>
    — Evlat ne işin var burada?
  </div>

  <div>
    — Şey…
  </div>

  <div>
    — Söyle ve çık hemen.
  </div>

  <div>
    — Size bir emanet getirdim. Koynundan çıkardığı kızıl beze sarılı emaneti titreyerek uzatır.
  </div>

  <div>
    — Tamam çıkabilirsin. Uzaklaş hemen buradan.
  </div>

  <div>
    Şems bezi açar, içinden beyaz bir kâğıda sarılı bir taş çıkar. Herhangi bir taş değildir bu taş. Camı kesen, canın soluğunu kesen Afgan taşıdır. Rengi kahve, şekli üçgen olan bu taş, Haşhaşîlerin öldürecekleri kişiye mesaj olarak kullandıkları taştır. Kâğıdı alır eline, yukarı doğru çıkar. Ateşbaz-ı Veli’ye.
  </div>

  <div>
    — Avucunun içiyle şu kâğıdın üzerini sıvazla, der.
  </div>

  <div>
    Ateşbaz-ı Veli’nin sıvazladığı yerde Farsça bir kelime yazıyordur: Pârende. Kâğıdın üzerine çubuklu süt ile yedi kez yazılmış parende…
  </div>

  <div>
    Ateşbaz olup biten karşısında şaşkındır. Şems elindeki taşı yanan ocağa attığında, küçük kahve taş, tandır ateşini söndürmüştür. Şems matbahdan çıkar. Bahçedeki dervişlerden birisini yanına çağırır. Kulağına bir şeyler fısıldar. Derviş alelacele dergâhtan çıkar.
  </div>

  <div>
    Öğle ezanları okunmaya yakındır. Halk camiye doğru yürümekte... Acele yürüyen derviş, sağ eli sol göğsünde yoldan geçeni, dükkânın önünde oturanı “Hu. Hamuş Hu...” diye selamlayarak yürümektedir. Hana gelir. Kapı vurulur. Açılır kapı... Derviş kapıyı açanın kulağına yedi odada yedi soru hazırlayın, diye fısıldar. Beklediğiniz yarın sabah namazı sonrasında buraya buyuracak…
  </div>

  <div>
    Çocukluğumdan bu yana karşılaştığım her dervişe, müride selamdan sonra bir soru yöneltirdim. Bazen teke tek muhabbetlerde, bazen sohbet meclislerinde. Sorumu dinleyenler bu soru deli sorusudur, diye düşünürdü. Oysa veli sorularıydı sorduklarım. Cevabı da veli olan verebilirdi. Halk veli ile deli arasındaki farkı bilmiyorsa ben ne yapayım?
  </div>

  <div>
    Günü geldi, sorularım bana döndü. Sınavlarım bumerang misali bana çevrildi. Hakkından geldim soruların ve sınavların. Tek bir sınavım kalmıştı. Başımın gövdemden koparılması. Vakti gelince aşkın kefaretine baş verecektim, aşk ile.
  </div>

  <div>
    Yedi ayrı soru sorulmasını istedim. Her bir hücrede bir derviş olsun. Her biri sorusunu sorsun. Yedi kapılı sorular, yedi başlı ejderhaydı. Hangi derviş cevabımı beğenmezse o alsın canımı. Talebimi alan dervişler aralarında sorular hususunda epey tartışmışlar ve kendilerince en can alıcı soruları hazırlamış, beni beklemişler.
  </div>

  <div>
    Birinci kapı. Girdim içeriye. Derviş sordu:
  </div>

  <div>
    — Beyazid Bestami altmış sene kavun yemedi. Sordular: Niçin yemiyorsun? “Mustafa Muhammed’in o kavunu nasıl kestiğini bilmediğimden yemiyorum” dedi. Sen bu cevabı nasıl buldun?
  </div>

  <div>
    Dedim ki: Bir kavunun nasıl kesildiğini bilmeyen Bistami, bundan daha çetin ve gizli ilimlerden nasıl bilgi sahibi olur, nasıl haber verebilir?
  </div>

  <div>
    Derviş ayağıma kapandı. Dışarı çıktı. Avludaki havuza elbiseleriyle atladı.
  </div>

  <div>
    İkinci kapı:
  </div>

  <div>
    — İblis kimdir?
  </div>

  <div>
    Dedim ki: Sensin, çünkü biz bu saatte İdris’te gark olmuşuz. Eğer sen İblis değilsen niçin İdris’te gark olmadın? Eğer sende İdris’ten bir eser varsa İblis’ten niye korkarsın… Derviş bağırarak, saçını başını yolarak avluya kaçtı.
  </div>

  <div>
    Üçüncü kapı:
  </div>

  <div>
    — Mezhebin nedir? Aslına niçin karşı geldin?
  </div>

  <div>
    Dedim ki: Âşıkların mezhebi olmaz, meşrebi de. Fıkıhçılar neyin imamıdır ben karışmam. Ben aşkın İmamı Mevlâna’dan başkasını tanımam, biat etmem. Aslım aşka kurban olmaktır. Esas dönekler sizsiniz. Derviş duvardaki Kur’an’ı alıp öperek odayı terk etti.
  </div>

  <div>
    Dördüncü oda:
  </div>

  <div>
    — Tevhit nedir?
  </div>

  <div>
    Dedim ki: Şeyhe böyle bir soru sormak bidattır, gaflettir. Kim kendi vücudunu cefa ile bilirse Allah’ını vefa ile, kim kendi vücudunu hata ile bilirse, Allah’ını ihsan ile bilir. Derviş oracığa düşüp bayıldı.
  </div>

  <div>
    Beşinci oda:
  </div>

  <div>
    — Sema haram değil mi?
  </div>

  <div>
    Sema Allah’ın tecellisidir. Bu âlemden makam âlemine yolculuktur. Ehline helâl, la ehle haramdır. Sen, semayı yapmak bir yana, diline bile alma, ehilsiz. Derviş benzi solgun ağlayarak odayı terk etti.
  </div>

  <div>
    Altıncı oda:
  </div>

  <div>
    — İnsan bu âlemde Rablık iddiasında bulunan yegâne varlıktır. Ama kulluk iddiasında bulunan yegâne varlık da insandır. Bu ikisinin arasındaki fark nedir?
  </div>

  <div>
    Dedim ki: “Allah, yalnız insanı cemalim ve celâlimle yarattım” diyor. Bazı insanda yalnız celâli zuhur ediyor, ‘Ben Allah’ım’ diyor; Firavun gibi. Bazı insanda cemali zuhur ediyor, ‘Ben kulum’ diyor; Hz. Peygamber gibi, ‘Seni layıkıyla bilemedim Allah’ım’ diyor. İşte celâli ve cemali, ikisinin de zuhur ettiği yer olduğu için insan çok önemlidir. Allah celâl ve cemalini bütünleyip cemaliyle celâlini örten, kendine benzeyen kullar istiyor ve buna kemal sahibi diyor. Rahmetiyle gazabını örtmüş, kemal sahibi, güzel, iyi huylu kullar istiyor.
  </div>

  <div>
    Derviş kılıcını kınından sıyırdı. Bana doğru gelmeye başladı. Elleri titriyordu. Kılıcı ile sakalımı sıvazladı. Gözlerine bakmamı söyledi. Baktığımda sarsıla sarsıla ağlamaya başladı. Allahhhhhhhhh diye bağırarak kılıcı duvara çarptı ve oraya baygın düştü. Kılıcın duvardaki şakırtısı önce odada sonra bütün handa yankılandı. Dervişler hep birden odanın kapısına gelip içeri baktılar, yerde baygın yatan arkadaşlarının halini görünce derin bir oh çektiler.
  </div>

  <div>
    Ve son kapı, son soru… Yedinci kapıdan içeriye girdiğimde diğer dervişlerden cüssece iri, kaşları kalın, katran gözlü derviş, köşeye bağdaş kurmuş, elindeki kama ile dişini karıştırıyordu:
  </div>

  <div>
    — Gel bakalım Tebrizli. Arkadaşlarımı cevaplarınla darmadağın ettiğine göre yaman adammışsın belli. Bizim nereden geldiğimizi biliyorsun, neden geldiğimizi de biliyorsun. Deden gibi neden teşkilâta hizmet etmek varken burada miskince yaşıyorsun?
  </div>

  <div>
    — Sizin gibi çapulcu olmaktansa Konya sokağında çamur olmayı yeğlerim.
  </div>

  <div>
    — Çamur olurum Konya’ya diyorsun ama Konya’nın ayakları seni hiç sevmiyor. Seni öldürmek için civar şehirlerden kiralık katil aradıklarını duyduk. Elimizi çabuk tutmuşuz ki tez geldik onlara fırsat vermeden.
  </div>

  <div>
    — Onlar kuru gürültüden başka bir şey bilmezler. Şimdi merak ediyorum Konya’dan ayrılıp Tebriz’e döndüğünde şeyhimize yaptığın densizliği hatırlıyor musun?
  </div>

  <div>
    — Siz İblis’in tohumuna şeyh mi diyorsunuz?
  </div>

  <div>
    — Peki, Tebriz’den Şam’a niye kaçtın?
  </div>

  <div>
    — Kaçmadım, sevgilinin kokusuna koştum.
  </div>

  <div>
    — Şam’dan buraya neden geri geldin o hâlde?
  </div>

  <div>
    — Hamuş’umu dillendirmek için.
  </div>

  <div>
    — Mevlâna’mı?
  </div>

  <div>
    — Aşığa aşkı mı soruyorsun?
  </div>

  <div>
    — Aşkın için kefaretin ne pekâlâ?
  </div>

  <div>
    — Başım.
  </div>

  <div>
    — Şimdi vermeye hazır mısın?
  </div>

  <div>
    — Elbette, amenna.
  </div>

  <div>
    — O zaman avluya çıkalım.
  </div>

  <div>
    — Bir arzum olacak.
  </div>

  <div>
    — Nedir? Bağışlanman mı? Dilersen tek şartla başını bağışlarız. Mevlâna ile sen fark etmez.
  </div>

  <div>
    — Asla… Değil, onun başına bir bela gelmesi, bir toz zerresinin saçını kirletmesine gönlüm razı gelmez. Ona ve ailesine bulaşmadan işinizi benimle halledip defolup gidin Tebriz’e.
  </div>

  <div>
    — O hâlde isteğin ne?
  </div>

  <div>
    — Hamuş’umla vedalaşmaya müsaade istiyorum.
  </div>

  <div>
    — Kaçacaksın değil mi?
  </div>

  <div>
    — Kaçacakmış gibi mi görünüyorum. Âşıklar ölüme koşar. Ölümden korkan fırsat varken önceden de kaçmaz mıydı?
  </div>

  <div>
    — Tamam. Gece aşkın infazını bekliyoruz.
  </div>

  <p><br /></p>
</body>
</html>
