<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları I - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <div>
    &nbsp;
  </div>

  <p style="text-align: center;"><img alt="" src="../Images/sema.jpg" /><br /></p>

  <div>
    &nbsp;
  </div>

  <div style="text-align: center;">
    <i>Musiki’nin ritminde bir sır saklıdır;</i>
  </div>

  <div style="text-align: center;">
    <i>eğer onu ifşa etseydim dünya alt üst olurdu.</i>
  </div>

  <div>
    &nbsp;
  </div>

  <div>
    Mevlâna ile her sabah namazı Kur’an okurduk. O okur ben dinlerdim. Ben okurdum, o dinlerdi. Kur’an zikrinden sonra geldi dizini dizime dayadı. Kur’an-ı Kerim’i öperek rahlenin üzerine bıraktım.
  </div>

  <div>
    — Kur’an bir zikirse, insanın ona cevabı da bir zikirdir. Allah’ın peygamberleri aracılığı ile tebliğ ettiği zikirdir. Allah’ı hatırlatan her şey zikirdir. Zikir olmadan aşk olmaz, aşk olmadan nefis aynada kendini göremez.
  </div>

  <div>
    — Birileri gizli zikir diye bir deyim uydurdular. Hatırlamanın kapalısı olur mu? Körler çarşısında ayna satılır mı? Gürültü zikir değildir, heykel gibi durmak rabıta değildir. Zikir semâdır, musikidir. Neyin üflemesindeki zikir binlerce dervişin tesbihâtından daha anlamlıdır. Yarından itibaren namazdan önce ney üfleyeceğiz tamam mı?
  </div>

  <div>
    — Tamam Şems’im. Musikiyi konuşalım mı biraz da.
  </div>

  <div>
    — Elbette. Söyle mızrabından gelsin ruhumuza mânalar.
  </div>

  <div>
    — Musiki de bir Allah’ı zikirdir. Yaprakların, suyun akışındakilerde bir zikirdir. Kâinat musiki ile can almıştır.
  </div>

  <div>
    — Musiki elestteki sesimizin yankısı. Seslerin Allah’a aşkımızı aktarması. Ruhumuzun okşanması.
  </div>

  <div>
    — Senden önce sema yoktu. Musiki yoktu. Aşk yoktu. Şems geldi, Mevlâna aşka geldi.
  </div>

  <div>
    Mevlâna’nın sözleri musikileşiyor, ruhumu okşuyordu. Öyle bir hal dili vardı ki edebiyat naçar, belâgat duçar düşerdi Mevlâna’nın billur akan pınarı karşısında. Aşka geldim, cezbelendim. ”Allaaaaah” diye haykırdım. Kapıdaki dervişi içeriye çağırdım:
  </div>

  <div>
    — Odamdan bir kamış getirin! Mevlâna şaşırdı. Gelen bir kamıştı delikleri olmayan. Kamışın ucuna üfledim boşluk doğdu. Parmak uçlarımı ara ara dokundum delikler peyda oldu. Mevlâna’ya dönerek:
  </div>

  <div>
    — Biz ney gibiyiz, bizdeki nâme senden gelir. Allah’ın ilk yarattığı şey kamıştır. Ve kamışa sırrını üfledi.
  </div>

  <div>
    — Mevlâna:
  </div>

  <div>
    — O hâlde semâ taksimimizde neyimiz, İsrafil’in sur’u olsun dedi. Tamam, mânasında başımı salladım.
  </div>

  <div>
    “Şeytanda bir şey hariç bütün insani özellikler mevcuttur. Şeytan aşkı bilmez. Aşk şeytana verilmemiştir. Aşk Âdemoğullarına verilmiştir. Şeytanın insanı kıskandığı çekemediği aşksızlığındandır…”
  </div>

  <div>
    Mevlâna ile hücremizde hasbıhâl ediyorduk. Söz dönüp dolaştı, şeytana geldi. Mevlâna:
  </div>

  <div>
    — Şeytan şey midir, şer midir?
  </div>

  <div>
    — Şeytan aşktan yana bahtsızdır o kadar.
  </div>

  <div>
    — Şeytanın bize secde etmemesindeki sır neydi?
  </div>

  <div>
    — Şeytanın sana secde etmemesinin sebebi seninle bu sırrı geçmek istemesiydi… Günah burada işlendi… Şeytan sınırı ihlâl etti… İnsanla birlikte, meleklerin kaldığı yerden, daha ileriye gitmek, yeniden huzura kavuşmak istedi… Belki insana bu yüzden secde etmedi… İhtiraslı bir çılgın gibi… İnsanı kıskandığı için… Allah’a en yakın olabilmek için… Ama şeytan bilemedi aşksızlığından Allah’a kavuşamayacağını, insanı bundandır çekememesi yani aşktan mahrum kalmanın ezikliği şeytanın kaprisi.
  </div>

  <div>
    — Allah’a en yakın olabilmek için insan olmak gerekiyorsa o da ateşten bir insan olmak istedi öyle mi?
  </div>

  <div>
    — Meleklerin masum teslimiyetinin yanında, şeytanın kavurucu ateşi… Ve insanın hakikatinin içinde narla birlikte nuru birleyeceğini ve Allah’a teslim olacağını bilemedi… Bunu bilse, kendi ateşinin, insanla birlikte Allah’a yakın olabileceğini bilse, o zaman insana secde eder miydi?
  </div>

  <div>
    — İblisin insanı ateşe dönüştürme çabalarının bu dünyada sonuçsuz kalacağını, ama takvaya sarılırsa insanın kendi şeytanını secde ettirebileceğini biliyoruz artık…
  </div>

  <div>
    — Bazı insanlar ölünce cehennemin yakıtı olabilecekler ama bu dünyada elhamdülillah ateş olmayacaklar… Bu dünya hayatı aynadaki sırdır… Sır aşk ve ölümün arasındaki kıldan ince zar gibidir. Aşk, sırrın tek anahtarı; kilit ölümde. Bu dünyayı, ölümden önce öldürebilirsek kalbimizde, aynada sır kalmaz ve görebiliriz her şeyi… Her şeyde gizlenen şeytanı… Onu alnındaki perçeminden tutup secde ettirebiliriz hemen Allah’a…
  </div>

  <div>
    — Takva sahibi bir insanın üzerinde gücü yoktur şeytanın. Sana kendini güçlü göstermeye çalışır yalnızca. Hiç uyumaz. Ancak sürekli zikir ile kurtuluruz onun bizi tanımasından. Bütün zerrelerinizle yapılan zikrin, her an her boyutta kâinatın birliğine uyumu sağlanır o zaman. İşte o an şeytan yenilir. Sen korunanlardan olursun. Onun ise yaşama alanı kalmaz artık ve insana secde eder…
  </div>

  <div>
    — Musa’nın asası yılanı yutar… İnsanın kalbi o sınır tanımayan şeytanı, Allah’a secde ettirir… İnsanın kendinden bile gizlenen sır, kalbin sırrı, nihayet aradan çekilir… Ve insan, kelimeleri de bırakır o sınırda, Sidretü’l Münteha’nın ötesine geçer…
  </div>

  <div>
    &nbsp;
  </div>

  <div style="text-align: center;">
    “Ey karanlıkların gölgesinde tutsak edilmiş insan
  </div>

  <div style="text-align: center;">
    Kalbinin içinde seni bekleyen ışığın farkına var artık
  </div>

  <div style="text-align: center;">
    O ışık Cennet’te emanet edildi sana
  </div>

  <div style="text-align: center;">
    O emanetle indirildin dünyaya
  </div>

  <div style="text-align: center;">
    Ateşler içinde bir nurla
  </div>

  <div style="text-align: center;">
    Beden çarmığına gerildin sonra
  </div>

  <div style="text-align: center;">
    Kalbinde açan bir gülle.”
  </div>

  <div>
    &nbsp;
  </div>

  <div>
    Halvetler sonrası miracı özleyen Mevlâna ayağı yere değince hücrede yaptığımız sema ile teselli bulacaktı. Zaman ve mekândan uzak olarak ruhun yolculuğunda maveraya ermek.
  </div>

  <p><br />
  <br /></p>
</body>
</html>
