<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları I - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <div>
    &nbsp;
  </div>

  <p style="text-align: center;"><img alt="" src="../Images/sema.jpg" /><br /></p>

  <div>
    &nbsp;
  </div>

  <div style="text-align: center;">
    <i>Ey aşk! Sen öyle bir kişisin ki,</i>
  </div>

  <div style="text-align: center;">
    <i>dünya tokları, senin vuslatının açlarıdır.</i>
  </div>

  <div>
    &nbsp;
  </div>

  <div>
    Mevlâna ağlamaklı kısık sesi ile Sultan Veled’in kulağına bir şeyler fısıldadı. Sultan Veled’in yanakları kızardı. Gözleri faltaşı gibi açıldı. Elini babasının omzuna koydu. Titriyordu Mevlâna. Sarsılıyordu titreme krizine tutulmuşçasına. Baba oğul sarılarak ağlaştılar bir müddet…
  </div>

  <div>
    Kapı vuruldu…
  </div>

  <div>
    Bir daha vuruldu…
  </div>

  <div>
    Üçüncü vuruluşta;
  </div>

  <div>
    — Destur! dedi Mevlâna.
  </div>

  <div>
    İçeri Bilal derviş, buyur var mı diyerek girdi. Elleri ile gözlerini kapayan Mevlâna’dan Bilal’im buyur sesi çıktı titrekçe. Sultan Veled ayağa kalktı, yanında iki derviş babasının söylediği kuyuya vardılar. Yolda Kur’an’dan âyetler okuyarak yürümüşlerdi. Durdular. Fatiha okuyup yüzlerine sürdüler ellerini.
  </div>

  <div>
    Sağ elini uzattı Sultan Veled:
  </div>

  <div>
    — Bilal ve Hamza! Biat edin.
  </div>

  <div>
    Şaşırdı iki derviş. Ne biati. Gece karanlığında neye biat. Ne yemini.
  </div>

  <div>
    — Elinizi elimin üzerine koyun ve kelleniz gitse dahi sırrımızı vermemeye yemin edin.
  </div>

  <div>
    Şaşkın dervişler... Ne oluyor? Ne kellesi, ne yemini şimdi bu, sır ne? Ellerini Sultan Veled’in eli üzerine koyarak “Allah’ın Esma-i Hüsnası üzerine biat ederiz. Kelamullah’ın her bir harfi üzerine kasem ederiz. Ne söylersen söyle amenna. Sadakatimiz bakidir.”
  </div>

  <div>
    Sultan Veled bir urgan(halat) sarkıttı kuyudan aşağı. Dervişlerden Bilal’e
  </div>

  <div>
    — İn ve Pirimiz’i sırtına yüklen de çıkar.
  </div>

  <div>
    Gece sisli. Soğuk Konya. Etraf ıssız. Yaprak hışırtılarını kapatıyordu köpek havlamaları. Kuyudaki cesedin kokusunu önceden almışlardı köpekler; ama Mevlâna’nın Şems’ine kıyan vicdansız insanlar kadar zalim değiliz diye, cesede ziyan gelmemesi için nöbet tutmuşlardı. Gelenlerin Mevlâna evladı ve dervişleri olduğunu kokularından anlayıp oradan usulca uzaklaşmışlardı.
  </div>

  <div>
    Yıllarca dergâhta aşçılık ve dervişleri çilehanede eğitmekle görevli Ateşbaz, yaşlanmış ve yorulmuştu. Mevlâna babasının emaneti Ateşbaz’ın daha fazla yorulmasına gönlü razı olmamıştı. Meram’daki bağ evine yerleşmesini söyledi ve ona:
  </div>

  <div>
    — Ey ateşle oynayan dostum... Hakkın, emeğin o kadar çok ki, bana hediye edilen bağ evini sana bağışlıyorum. Bundan sonra orada dinlen.
  </div>

  <div>
    — Ama efendim ben sizden ayrılamam. Sizin soluğunuz, kokunuz olmazsa nasıl yaşarım?
  </div>

  <div>
    — Biliyorum. Artık çorbanı, tiridini özlemeyeceğimi mi sanıyorsun. Ben Meram’ı severim. Baharda ve yazın senin yanına gelirim. Hem gönlümüze hem midemize ziyafet çekeriz.
  </div>

  <div>
    Ateşbaz’ın gönlü alınmış ve Meram bağ evine salınmıştı. Artık bir göz odası olan evde sessiz sakin bir ortamda, bülbül sesleri ile dinleniyor, Mevlâna’nın çok sevdiği gülleri yetiştiriyordu.
  </div>

  <div>
    Bir atlı gecenin karanlığını yararak dergâhtan Meram bağlarına doğru yol alıyordu. At terli, binici soluk soluğa, kavak ağaçları ile ıssız bağ evine geldiler. Bir göz oda. Odada yanan bir köz ışıklık ateş. Kapı vuruldu. Açıldı tahta kapı, gıcırtılarla. Açan geleni tanıdı. Gelen açanı Hu… Hu ile selamladı. Önce sağa eğildi başlar, sonra öne düştü… Gelen avucundaki bezi uzattı. Aldı kokladı ev sahibi.
  </div>

  <div>
    — Efendimiz helva pişirmeni istedi, fakat her zamanki gibi undan değil. Topraktan pişirmeni istiyor ve ocakta helva pişene kadar Tekasür Sûresi’ni okusun, üflesin dedi.
  </div>

  <div>
    — Eyvallah… Eyvallah… Kendileri gelene kadar emaneti hazır olur. Ya sen, şimdi dönüyor musun?
  </div>

  <div>
    — Hayır, bir kabir hazırlayacağım.
  </div>

  <div>
    — Amenna… Amenna…
  </div>

  <div>
    Helva pişedursun, Mevlâna geledursun, vakit gecenin koynunda hırçın çocukça dönedursun… Sultan Veled ve iki derviş sırtlarında nöbetleşe taşıdıkları naşı bahçeye getiriyorlardı. Soluk almak için bağ evine yaklaşmışlardı ki ney sesi ile durdular.
  </div>

  <div>
    Mevlâna yapayalnız tek başına gelmişti. Daha önce Şems’in çok isteyip de gelmesi kısmet olmayan bağın başında bağdaş kurmuş ney üflüyordu.
  </div>

  <div>
    İlk kez babasını ney üflerken görüyordu Sultan Veled ve ilk kez duyuyordu bu nameleri.
  </div>

  <div>
    <br />
  </div>

  <div style="text-align: center;">
    <i>“Ey aşkın efendisi ayrıldın sanma</i>
  </div>

  <div style="text-align: center;">
    <i>Sen bendeki ateşi söndürdün sanma “</i>
  </div>

  <div style="text-align: center;">
    <i><br /></i>
  </div>

  <div>
    Sultan Veled ve dervişler kanlı kıyafeti ile çuval gibi sarılmış naşı büyük bir taşın üzerine usulca koyarlar. “Şems’in bu haline hangi yürek dayanır, hangi göz bakar eyvah eyvah” diyerek dizlerine vura vura gelen Mevlâna tam naşın yanına yaklaştığında sendeler, dervişler ve oğlu tutarlar yere düşmesini engellerler. Ağlar… Ağlar… Öyle ağlamaktadır ki asumandan gök gürültüleri Mevlâna’nın matemine eşlik etmektedir.
  </div>

  <div>
    Babasının halini pek beğenmeyen içi burkulan ağlamaklı Sultan Veled:
  </div>

  <div>
    — Babacığım su kaynasın mı?
  </div>

  <div>
    — Şehitler yıkanmadan kefenlenmeden gömülür. İzin verin son kez dostu biraz daha koklayayım, der ve kanlar içinde sarılı Şems’in başını okşar, sakalını koklar, yüzündeki kanları parmakları ile temizler, koklar, öper. Ağlaması şiddetini artırmıştır.
  </div>

  <div>
    — Sana hangi kırılası el vurdu bu hançerleri Şems’im.Hangi vicdansız kanlara boyadı nazende bedenini. Arştaki melekler bile utanır arzdaki bu ayıptan. Ey Pârende’m kanlı uçmak da mı vardı yazgında? Şems’im.. Şems’im beni bırakıp da nereye gittin.Ahhh gecenin damarını çatlatsam da seni alsam yeniden kucağıma. Dayasam başımı dizine.diye ağıtlar yakıyordu.Sulatan Veled babasının başını omzuna almış teselli ederken dervişe sela okuması için işaret etti.
  </div>

  <div>
    Derviş salâ okur. Dost ayağa kalkar. Tekbir alır. Gece cenaze namazı kılınmaya başlanır. İslam tarihinde cenazesi gece kılınıp defnedilmesi Hz. Osman’dan sonra Şems’e nasip olmuştur. Namaz sonrası Mevlâna dostunun naşını kucaklar, kabre indirir.
  </div>

  <div>
    İlk toprağı zar zor atmıştır. Kabrin başına çöker. Kur’an okumaya başlar. Sultan Veled, Ateşbaz ve diğer dervişler toprak atmaktadır.
  </div>

  <div>
    &nbsp;
  </div>

  <div style="text-align: center;">
    <i>“Gökyüzü şu ayrılığı duyup anlasaydı</i>
  </div>

  <div style="text-align: center;">
    <i>Yıldızları ağlardı, güneşi ve ayı da.</i>
  </div>

  <div style="text-align: center;">
    <i>Padişah bilseydi ne çeşit tahttan indirileceğini</i>
  </div>

  <div style="text-align: center;">
    <i>Kendi de ağlardı, tahtı ile tacı da.</i>
  </div>

  <div style="text-align: center;">
    <i>Uçan kuş, bilmiş olsaydı niye avlandığını</i>
  </div>

  <div style="text-align: center;">
    <i>Kırılır kolu kanadı, başlardı ağlamaya.</i>
  </div>

  <div style="text-align: center;">
    <i>Sağırdır kulağı ecelin, işitmez feryatları</i>
  </div>

  <div style="text-align: center;">
    <i>Yoksa dayanır mıydı hiç kanlı yürek sağanağına</i>
  </div>

  <div style="text-align: center;">
    <i>Öz çocuğunu yiyen bir dev anadır dünya.”</i>
  </div>

  <div>
    &nbsp;
  </div>

  <div>
    Dostlar emanetimiz ortalık yatışana kadar burada misafirdir, sonra hanemize getirirsiniz. Şems’in makamı dergâhımızdır. Sultan Veled’im! Sırrımızı kimse ifşa etmesin ve vasiyetimdir... Beni dergâhımızda dostun yanı başına defnedeceksiniz.
  </div>

  <div>
    “Sustum. Tuz basıp yaralarıma, ne kadar susulacaksa o kadar sustum! Bir çığlık kanıyor en derininde yüreğimin. Açmadım kimselere yüreğimi...! Hançeri sadece kendime sapladım ve sustum...”
  </div>

  <div>
    Ertesi sabah, kuru ayazın ilikleri dondurduğu bir gün başlamıştır. Konya ıssız bir şehir havasındadır. Gecesi ölüm kokan şehrin gündüzü kıyamet sessizliğindedir. Dergâhın kapısı çalınır. Yaşlı bir adam destur ister. Mevlâna’nın huzuruna çıkmaktır muradı. Mevlâna dergâhın en köşedeki küçük hücrede diz üstü çökmüş ölü sessizliğinde öylece oturmaktadır. Kapının önünde babasından endişelenen Sultan Veled ve Kira Hatun âdeta nöbet tutmaktadır. Derviş Sultan Veled’e gelen ihtiyarın Mevlâna’ya kıymetli bir emanet getirdiğini söyler. Sultan Veled üzerinin aranmasını tembihler. Aranır. Herhangi bir şey çıkmaz. Elinde sımsıkı tuttuğu zümrüt yeşili mendil dışında. Sultan Veled bu mendili bir yerden tanıdığını ama nereden tanıdığını çıkarmaya çalışırken içeriden Mevlâna kapının önüne bağırarak çıkar:
  </div>

  <div>
    — Kokusu geldi, o geldi. Şems ölmemiş bakın... Dergâhımız kokusu ile tütüyor der. İhtiyar adamın elindeki mendili can havli ile kapar koklar.
  </div>

  <div>
    — Bu Şems’in mendili. Söyle nerdedir o? Yerini söyle, sana canımı, her şeyimi feda edeyim kutlu haberine.
  </div>

  <div>
    — Baba kendine gel Allah aşkına. Elindeki sadece bir bez parçası. Kulağına fısıldar: Gece defnettik ya Şems’i.
  </div>

  <div>
    Mendili getiren ihtiyar:
  </div>

  <div>
    — Efendim bunu size getirmemi daha önce görmediğim yabancılar verdi.
  </div>

  <div>
    Mevlâna içeri girer, mendili koklar, eli titreyerek açar. İçinden sarı kâğıda yazılmış bir not çıkar:
  </div>

  <div>
    “Başımı kesip kör kuyuya atsalar... Şah damarımdan oluk oluk kanı akıtsalar... Dokuz yurda tenimi lime lime dağıtsalar... Yedi çakal sürüsü vücuduma saldırsalar... Kırmazdı acılar beni, yorardı belki teni. Özümsün, özümle ararım Mevlâna’m seni. Yemin ederim ki ölümümün gözlerinin önünde olmasını isterdim. Gör ki aşk için ölmek ne demekmiş.”
  </div>

  <div>
    Mevlâna olduğu yere düşüp bayılmıştır.
  </div>

  <p><br /></p>
</body>
</html>
