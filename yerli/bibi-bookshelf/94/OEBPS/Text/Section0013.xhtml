<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aşkın Gözyaşları I - Sinan Yağmur</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <div>
    &nbsp;
  </div>

  <p style="text-align: center;"><img alt="" src="../Images/sema.jpg" /><br /></p>

  <div>
    &nbsp;
  </div>

  <div style="text-align: center;">
    <i>Önce sevgiyi anlayalım.</i>
  </div>

  <div style="text-align: center;">
    <i>Her şeyin başı sevgidir diyenlerin kıblesinde neden sevgi yok?</i>
  </div>

  <div style="text-align: center;">
    <i>Gel sevgiden yola koyulalım. Yolun sonunda ne var görelim Mevlâna’m</i>
  </div>

  <div>
    &nbsp;
  </div>

  <div>
    Mevlâna ile minderin üzerine bağdaş kurup hasbıhâle başladık. Geldiğim günden bu yana istediğim kıvama yaklaşıyordu Celalettin. Ben konuştuğum zamanlarda öyle güzel dinleyişi vardı ki, sürekli konuşmam, onun da dinlemesi bazen hoşuma gitmiyordu. O anlarda soru cevap şekline çeviriyordum muhabbetin seyrini.
  </div>

  <div>
    — Biliyor musun Mevlâna’m, Allah, sevgiyi aylaklara vermez. Zira sevginin, yalnız kendisine ait olmasını ister. Çünkü sevgi O’ndadır ve O’nunla oluşur. O hâlde Allah’a sevgi, sapasağlam ve yıkılmaz bir sevgidir. Bu sevgi, Allah’ı, kalp ve dille sürekli anmak, Allah ile sağlam bir dostluk kurmak, Allah’tan uzaklaştıran her meşgaleyle ilgiyi kesmek, O’nun nimet ve ihsanlarını düşünmektir. Böylece Allah, her kime kendisini cömertlik, kerem ve ihsanı ile tanıtmışsa o kişi Allah’ı böylece bilir.
  </div>

  <div>
    — O hâlde sevgi mi öncelikli, itaat mi?
  </div>

  <div>
    — Sevginin başlangıcı itaattir. Fakat itaat, Yüce Mevlâ’ya duyulan sevgiden ayrı bir şeydir; çünkü sevgi, itaat ile başlar. Nitekim Allah, kendi azametini insanlara tanıtır ve böylece onları, kendine itaate götürür. Sonra da -onlara muhtaç olmamakla birlikte- kendini sevdirir. Böylece sevgiyi kendisine özgü kılıp, sevenlerinin gönüllerine yerleştirir. Sonra onların kalplerindeki sevginin şiddetli aydınlığı yüzünden, apaçık nuru, onların sözlerine giydirir. İşte Allah onları bu hale getirince, onlardan duyduğu memnunluk nedeniyle onları meleklerine sunar.
  </div>

  <div>
    Allah âlemi sevgiyle yarattı; bu yüzden âlemi dolduran çokluğu aşk üretir. Allah, yaratıkları sevmeye asla son vermez; dolayısıyla onları yaratmayı asla sona erdirmez. Her şey aşkla karılmış ve aşka karışmıştır; çünkü onları Allah’ın sevgi sıfatı varlığa getirir ve tüm eylem ve etkinliklerini o harekete geçirir.
  </div>

  <div>
    “Allah güzeldir ve güzeli sever” hadisini şöyle anlayacağız. O kendisini güzelliği seven biri olarak tavsif etmiştir; dolayısıyla O, âlemi sever. O güzeldir; güzellik aslî olarak sevilen bir şey olunca, bütün âlem de Allah’ı sever. Âlemin bir kısmının başka bir kısmına olan sevgisi Allah’ın kendisine olan sevgisinin bir esintisidir.
  </div>

  <div>
    “Allah’tan başka hiçbir âşık ve hiçbir sevgili yoktur.”
  </div>

  <div>
    &nbsp;
  </div>

  <div style="text-align: center;">
    <i>Dost’u aramak farz olmuştur âşıklara,</i>
  </div>

  <div style="text-align: center;">
    <i>Boşanarak yüzüstü sürünen seller gibi O’nun ırmağına.</i>
  </div>

  <div style="text-align: center;">
    <i>&nbsp;</i>
  </div>

  <div style="text-align: center;">
    <i>Kaldı ki isteyen bizzat O, bizse gölgeler gibiyiz;</i>
  </div>

  <div style="text-align: center;">
    <i>Ey bütün konuşmalarımızda hep O konuşmakta.</i>
  </div>

  <div style="text-align: center;">
    <i>&nbsp;</i>
  </div>

  <div style="text-align: center;">
    <i>Kâh çağlarız seller gibi Dost’un ırmağında,</i>
  </div>

  <div style="text-align: center;">
    <i>Kâh bir su gibi hapsoluruz O’nun bardağında.</i>
  </div>

  <div style="text-align: center;">
    <i>&nbsp;</i>
  </div>

  <div style="text-align: center;">
    <i>“Dost, Dost, nerdesin?” diyoruz Dost’la oturmuşuz da,</i>
  </div>

  <div style="text-align: center;">
    <i>“Nerdesin?” diyoruz boyuna sarhoşluktan, O’nun yanında.</i>
  </div>

  <div>
    &nbsp;
  </div>

  <div>
    Aşk da böyledir. Hiç kimse Yaratan’ından başkasını sevmez; ama O Zeynep, Suat, Hint, Hurşid, ne dünya, para, makam ve dünyada sevilen her şeye duyulan sevgi dolayısıyla ondan perdelenir. Şairler sözlerini tüm bu varlıklar üstüne tüketirler; ama onlar bilmezler. Arifler, şekillerin perdesi arkasında gizli Allah hakkında olmayan bir dize, bir muamma, bir kaside, bir aşk şiiri asla işitmezler.
  </div>

  <div>
    İnsanların -anne, baba, dostlar, gökler, yer, bahçeler, saraylar, bilgiler, işleri yiyecek, içecek gibi- çeşitli şeylere karşı duyduğu umut, arzu ve tutkularının hepsi Allah’a karşı duyulan arzulardır ve bütün bunlar perdedir. İnsanlar bu dünyadan göçüp Ezelî- Ebedî Padişahı bu perdeler olmaksızın görünce, tüm bunların birer perde ve örtüden ibaret bulunduğunu ve arzularının nesnesinin gerçekte o “Tek Şey” olduğunu bilirler. Onların tüm güçlükleri halledilir, kalplerindeki tüm sorular ve müşkülâtlar cevaplandırılır ve her şeyi yüz yüze, apaçık görürler.
  </div>

  <div>
    Bütün aşklar gerçekte Allah için aşktır. Aşk iyidir; çünkü ilahîdir; ama âşıklar onun hakiki nesnesini tanımayacak olurlarsa o aldatıcı bir perde olarak kalır.
  </div>

  <div>
    &nbsp;
  </div>

  <div style="text-align: center;">
    <i>Aşk, muhtaç olmayan Allah’ın bir sıfatıdır,</i>
  </div>

  <div style="text-align: center;">
    <i>Başka bir şeye duyulan aşk mecazdır.</i>
  </div>

  <div style="text-align: center;">
    <i>&nbsp;</i>
  </div>

  <div style="text-align: center;">
    <i>Altın kaplamadır çünkü başkalarının güzelliği;</i>
  </div>

  <div style="text-align: center;">
    <i>Dışından pırıl pırıl, ama zifirî dumandır onun içi.</i>
  </div>

  <div style="text-align: center;">
    <i>&nbsp;</i>
  </div>

  <div style="text-align: center;">
    <i>Parıltı gidip de açığa çıkınca duman,</i>
  </div>

  <div style="text-align: center;">
    <i>Buza keser mecazî aşk o zaman.</i>
  </div>

  <div style="text-align: center;">
    <i>&nbsp;</i>
  </div>

  <div style="text-align: center;">
    <i>Geri döner o güzellik kaynağına,</i>
  </div>

  <div style="text-align: center;">
    <i>Benden kalır geride: kokuşmuş, adi ve kaba.</i>
  </div>

  <div style="text-align: center;">
    <i>&nbsp;</i>
  </div>

  <div style="text-align: center;">
    <i>Geri döner hani aya ay ışığı,</i>
  </div>

  <div style="text-align: center;">
    <i>Kalmaz kara duvarda yansıması.</i>
  </div>

  <div>
    &nbsp;
  </div>

  <div>
    — Sevenler ne için korku duyarlar ve ne için ümit ederler Şems?
  </div>

  <div>
    — Kalplerinin geçmiş günlerde elde ettiğini kaybetmekten korkarlar. Sonra her sevenin kalbinden ayrılmayan bir korku nedeniyle endişe ederler. Sevgilinin, onlara ihsan ettiği nimetlere gereğince şükretmeyip bu nimetlerden mahrum kılınmaktan korkarlar. Böylece korku onların kalbine iyice yerleşince ve nefisleri umutsuzluğa düşmeye başlayınca, Allah’ın rahmetinin genişliğini hatırlayarak ümitleri kuvvetlenir. Sevenlerin ümidi hakikate ulaşmak ve vesilelerle O’na yaklaşmaktır. Böylelikle (korku ve ümit arasında olduklarından) O’nun hizmetinden ve O’na itaatten uzak düşmezler ve tüm işlerinde O’nun emrine göre hareket ederler. Zira bilirler ki O, kendilerine hoşgörü ile bakacağına kefil olmuştur. Allah’ın şu âyetini işitmedin mi? “Allah kullarına lütfedicidir.” (Şura,19).
  </div>

  <div>
    Her nimet lütuf demektir. Allah’ın diğer yaratıklar dışında özellikle onu sevmesindeki lütuf ise apaçıktır. Nitekim sevgi bir kulun kalbinde iyice yerleştiğinde, ne insan ne cin, ne cennet ne cehennem, ne de sevgiliden başka herhangi bir şeyi hatırlamak ona erdemli gelmez. Seven, sadece sevgilisini, onun kudret ve keremini, kendisini sevenlerden uzaklaştırdığı kötülükleri anmakta fazilet ve zevki bulur. Tıpkı Allah’ın İbrahim Halil Aleyhisselam’ı kendisi için yakılmış büyük ateşten kurtarması gibi. Ki, böylelikle izzet ve celal sahibi olan O, kudretinin eserlerini ve kendisini isteyene, hiçbir karşılık beklemeksizin yardımını İbrahim Halil’e göstermiştir. Sevenlerin, Allah’ın velilerine verdiği şu vaatlerini anmaları da aynı bağlamdadır: Onlar, (dünyada) Allah’a kavuşacaklar ve perdeleri kalkacaktır; herkesin cennetle cehennem ortasında bekleyip şiddetli korkulara duçar olacağı en korkunç günde yani kıyamette ise hüzünlenmeyeceklerdir.
  </div>

  <div>
    — Sana göre tutku (şevk) nedir?
  </div>

  <div>
    — Bana göre tutku, sevgi nurundan aydınlığını alan ve asli sevgi üzerine fazlalık da olmayan bir kandildir.
  </div>

  <div>
    — Asli sevgi nedir?
  </div>

  <div>
    — İmanın sevgisidir. Yüce Allah, müminlerin kendisine olan sevgisine şahitlik etmekte ve şöyle buyurmaktadır; ‘İman edenlere gelince, onlar Allah’ı daha şiddetle severler.’ (Bakara, 165)
  </div>

  <div>
    Öyleyse tutkunun aydınlığı, sevginin nurundandır. Tutkunun fazlalığı ise dostluk sevgisindendir. Tutku, kalpte ancak dostluk nurundan harekete geçer. Öyleyse Allah, bir kulunun kalbinde, tutku kandilini parlattığında, kalbin vadilerinde hareket eden tutku değildir; ama kalp onunla aydınlanır. Bu kandili ancak iman gözüyle bakmak söndürür. Kul, amellerinde, bir kere düşmanından emin oldu mu ameli terk etmek endişesinden uzaklaşır.
  </div>

  <div>
    Mevlâna sükûnetle başını öne eğdi. Düşündü. Odaya sessizlik çöktü. Sağ elini göğsüne koyarak:
  </div>

  <div>
    — Yüce Sevgili’yi görmek bize nasip olacak mı? diye sordu.
  </div>

  <div>
    — Bil ki: Allah’ın velilerinin Allah’ı görmesi asla şahısların, cisimlerin, cinslerin, cevherlerin, arazların, sıfat ve mevsufların mekân ve yön üzere görülmesi gibi değildir. Allah’ı görme, tüm bunlardan daha şerefli ve çok daha üstün, cismani her vasfın, maddi her sıfatın üzerinde bir kavramdır. Bu görme; nurdan bir nurun, nurun içinde ve nur için nuru görmesidir. Nitekim Allah şöyle buyurmaktadır: “Allah göklerin ve yerin nurudur. O’nun nuru, içinde kandil bulunan içi oyuk bir kandil gibidir. Kandil bir sırça içindedir. Bu sırça da sanki incimsi parlak bir yıldızdır ki ne doğuya ne batıya nispet edilmeyen bir zeytin ağacından yıkılır.” (Nur, 35). Yani ne doğuya ne batıya derken, ne şekilsel ne de heyulani demektir.
  </div>

  <div>
    Mevlâna sözlerimi işittikten sonra yüksek ses ile “Allahhhhhhhhh” diye bağırdı ve ardından şu beyitleri söyleyerek sema etmeye başladı.
  </div>

  <div>
    &nbsp;
  </div>

  <div style="text-align: center;">
    <i>“Yeryüzünde sevenlerden daha kötü durumda olan biri yoktur.</i>
  </div>

  <div style="text-align: center;">
    <i>Arzunun tatlı lezzetini bulduğunda,</i>
  </div>

  <div style="text-align: center;">
    <i>O aşığı ağlarken görürsün her an;</i>
  </div>

  <div style="text-align: center;">
    <i>Ya iştiyakından yahut da ayrılık korkusundan…</i>
  </div>

  <div style="text-align: center;">
    <i>Kavuştu mu, ayrılma korkusuyla ağlar,</i>
  </div>

  <div style="text-align: center;">
    <i>Ondan uzak kaldı mı, şevkinden ağlar.</i>
  </div>

  <div style="text-align: center;">
    <i>Evet, aşığın gözleri, sevgilisinden ayrıldığında da yaşla dolar, Ona kavuştuğunda da”</i>
  </div>

  <div>
    &nbsp;
  </div>

  <div>
    Semayı tamamlayıp mindere yığılınca onu tekrar dinç hissettirmek için dedim ki:
  </div>

  <div>
    — Allah ilk maşuktur ve bütün varlıklar O’nu arzular, O’na yönelir ve işler bütünüyle O’na döner. Zira varlıkların var oluşları, kıvamları, beka ve süreklilikleri ve kemâlleri ancak O’nunladır. Varlığı kendinden olan tek varlık O’dur. Ey kardeş, Allah seçilmiş ve veli kullarına vaat ettiği gibi seni de kendi Zat’ına ulaştırsın ve senin nurunu tamamlasın. İşte bu müjde şu âyettedir:
  </div>

  <div>
    “Kıyamet gününde, erkek ve kadın tüm müminlerin nurları önlerinden ve sağlarından gider, işte o inananlar diyecekler ki; ‘Ey Rabbimiz! Nurumuzu tastamam yap, bağışla bizi. Şüphesiz sen her şeye kadirsin.’” (Tahrim, 8)
  </div>

  <div>
    Mevlâna olduğu yerden birden ok gibi fırladı. Bana öyle bir sarıldı ki tüm kemiklerim neredeyse un ufak olacaktı. Sürekli yanağımı öpüyor eli ile sakallarımı okşuyordu.
  </div>

  <div>
    — Allah seni, bizi ve tüm asil ihvanımızı doğru yola ulaştırsın. Seni, bizi ve tüm kardeşlerimizi hidayet yoluna kavuştursun. Muhakkak ki O kullarına çok merhamet edendir.
  </div>

  <div>
    İnsanlar üç sınıftır Celaleddin. Birinci sınıf, muhabbet değneğiyle dövülmüş ve şevk kılıcıyla maktul olmuşlardır. Bunlar, Allah’ın kapısında oturup ihsan beklerler. İkinci sınıf tövbe değneğiyle dövülmüş ve pişmanlık kılıcıyla maktul olmuşlardır. Bunlar da O’nun kapısında oturup affı beklerler. Üçüncü sınıf ise gaflet değneğiyle dövülmüş ve şehvet kılıcıyla maktul olmuşlardır. Bunlar da O’nun kapısında oturup cezayı beklerler.”
  </div>

  <div>
    Anla ki aşkın aslı üç mertebe üzeredir: İnsanî aşk, ruhâni aşk ve Rabbâni aşk. İnsanî aşk, aşkın başıdır ve ruhanî aşkın basamağıdır. Ruhâni aşk da Rabbâni aşkın merdivenidir. Rabbâni aşk, cevheri saf, cismi lâtif, görünümü zarif, tabiatı ince, ruhu yumuşak, sırrı aydınlık ve yaradılışı yüce insanlarda açığa çıkar. Öyleyse aşk, cemal, güzellik, yetkinlik ve ahlâk sahiplerinde bulunur. Zira aşkın fıtratı, mıknatıs gibi güzellik madenlerini kendine çekmektir.
  </div>

  <div>
    Aşk, her güzeli, kendi güzelliğinden yaratan Allah’ın güzelliğiyle süslenmiştir. Kişi, Âdem’e emanet verilmiş ezeli güzelliğin insandaki durumu bakımından âşık olduğunda tedricen ruhani aşka yükselir. Ruhâni aşk, ezeli güzellik madenlerinde ruhların kıvılcımıyla ışımıştır. O ruhlar ki, Hak onlara, tüm sıfatları ile onları var ederken güzellik ve cemal sıfatıyla tecelli etmiştir. İşte insan bu iki mertebede yetkinliğe ulaşınca ve bu iki aşkın terbiyesine erişince, ona Hakk’ın cemali âşık olur. Böylelikle de onun aşkı, Hakk’ın, ezelde onun hakkındaki aşkına uygun düşer. Bu durum şu âyetin anlamıdır: “O, onları sever, onlar da O’nu.”
  </div>

  <div>
    Hz. Peygamber (s.a.v) de şöyle buyurmuştur:
  </div>

  <div>
    “Allah buyurur ki; ‘Kuluma benimle meşgul olmak galip olunca, ben onun şehvetini beni istemesi ve bana yönelmesi kılarım. Böyle olunca da kulum bana ben de kuluma âşık olurum. Kulum benden gafil olduğunda derhal onunla gaflet arasına girerim. İşte bunlar benim hakiki velilerimdir. İşte onlar hakiki yiğitlerdir. Ben yeryüzüne bir bela indireceğim zaman onların hürmetine bundan vazgeçerim’.”
  </div>

  <div>
    Onun aşkı, cemal sıfatının ortaya çıkmasıyla, onda, Allah’ın aşkının zuhur etmesinden ibarettir. Bu sebeple “Davut Allah’a âşık oldu”, denmiştir. Keza Araplar “Muhammed Rabbine âşık oldu”, demişlerdi.
  </div>

  <p><br /></p>
</body>
</html>
