<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sultanı Öldürmek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block13">“Düşünürüz... Hatta hoşumuza gider. Dünya bir pislikten kurtuldu diye seviniriz. Fakat yanlıştır. Cinayeti önlemek için yapılan mücadele katille yapılan mücadele değildir, suçla yapılan mücadeledir. En büyük suçsa insan öldürmektir. Çünkü hep söylediğim gibi ölümün telafisi yoktur.”</p>

  <p class="block13">“Şimdi siz Müştak Hocam,” diyerek Ali de müdahil oldu hukukla tarihin birbirine karıştığı bu ayaküstü sohbete. “İnsan öldürmeyi onaylıyor musunuz? Yani haklı nedenleri varsa diyorum...”</p>

  <p class="block13">Bravo Müştak, yine ne yapıp edip kuşkuları üzerine çekmeyi başardın. Üstelik hiç gerek yokken. “Bu çocuk konuşmaz konuşmaz, ağzını açınca da bir çuval inciri berbat eder.” Haksız mıydı Şaheste Teyzem? Buyurun işte ayniyle vaki...</p>

  <p class="block13">“Elbette hayır Ali Komiserim... İnsan öldürmek kim, ben kim?”</p>

  <p class="block13">Buz gibi bir ifade belirdi yakışıklı polisin yüzünde. “Cinayet işlediniz demedim, birini öldürmeyi haklı bulur musunuz dedim.”</p>

  <p class="block13">Sesi azarlamanın bir önceki aşamasmdaydı. Bu deli fişek komiser hiç de Nevzat gibi kibar birine benzemiyordu. Telaşa kapılmak üzereydim, derin bir nefes alıp paniklememek için bütün gücümü topladım, bu işi yaparken de büyük bir ilgiyle beni izleyen iki polise sezdirmemeye çalıştım. Başarılı olduğumu hiç sanmıyorum ama denemekten başka çarem yoktu.</p>

  <p class="block13">“Ben de onu diyorum zaten. Birini öldürmek kabul edilebilir bir fiil değildir... Yani...” Sanki beni kurtarabilirmiş gibi Nevzat’a döndüm. “Başkomiserinizle aynı fikirdeyim... Ölümün telafisi yoktur.”</p>

  <p class="block13">Konuşuyordum ama telaşa kapılmıştım, şimdi üzerime gelecek, itiraf edinceye kadar yakamı bırakmayacaklardı. “Sorunuz ilginçti...”</p>

  <p class="block13">Şaşkınlıkla baktım Nevzat’a... “Efendim?..”</p>

  <p class="block13">“Tahir Hakkı’ya sorduğunuz soru... II. Murad’m ikinci kez tahta geçmeyi kabul ettikten sonra vasiyetnamesini yazdırma meselesi...”</p>

  <p class="block13">Hiç beklemediğim bir anda yardımıma yetişmişti başkomiser.</p>

  <p class="block13">“Evet, biraz kafa karıştıran bir konu...” diyerek, uzattığı dala sarıldım. “II. Murad, genç padişahtan çekinmiş olmalı... Yoksa sağlığı yerindeyken niye vasiyetnamesini yazdırsın?” “Anlaşılan sizin de kafanızı kurcalamaya başladı II. Murad’m erken ölümü.”</p>

  <p class="block13">İşte yine gelmiştik baba katilliğine... Tereddüt, başıma iş açabilirdi...</p>

  <p class="block13">“Ölümü değil, kaygıları...” diye düzelttim derhal. “II. Murad’m tahta dönmeye ikna olmasının ardından vasiyetnamesini yazdırması böyle bir kam uyandırıyor insanda. Murad Han, padişah oğlundan mı çekiniyordu, yoksa saraydaki hizipleşmeden mi? Belki de ölüm mukadderat, nasılsa gelecek, hazırlıklı olmalıyım diye mi düşünüyordu? Biz tarihçiler, olayları pek çok açıdan yorumlamak zorundayız. Hakikate ancak bu metodla ulaşabiliriz. Yeniden II. Murad örneğine dönersek, sorduğumuz bu sorular, taşıdığımız bu bilimsel kuşku, padişahı, genç şehzadesinin öldürdüğünü kanıtlamaz. Neyi kanıtlar? Osmanlı’da tahtın el değiştirmesinin her zaman sorunlu olduğunu... Çoğu zaman da bu değişimin kanla gerçekleştiğini... Ama Tahir Hoca’nın da altını çizdiği gibi II. Murad’m ölümüyle, oğlu II. Mehmed’in hiçbir ilgisi yoktur... ister takdiri ilahi deyin, ister tecelli... Katil arıyorsanız Azrail ile konuşmanız gerekir. Çünkü OsmanlI'nın altıncı padişahı, eceliyle ölmüştür.”</p>

  <p class="block13">İnanmayan gözlerle süzdü beni.</p>

  <p class="block13">“Bunlar gerçek düşünceleriniz değilmiş gibi geliyor bana.” Karşı çıkmama izin vermedi. “Ama öyle olsun...”</p>

  <p class="block13">Yok, Nevzat kolay kolay bırakmayacaktı yakaladığı bu önemli ipucunu. Eliyle salon kapısının önüne kümelenmiş, muhtemelen bizim gibi, II. Murad’la oğlu II. Mehmed’in sessiz mücadelesini tartışmayı sürdüren Çetin, Erol ve Sibel üçlüsünü gösterdi.</p>

  <p class="block13">“Şu gençler kim?” Tahir Hakkı’yla aralarındaki gerilimi usta başkomiserimiz de fark etmişti elbette. Çok uyanık olmalıydım, hiçbir detayı atlamayan bir adam vardı karşımda.</p>

  <p class="block13">“Araştırma görevlileri,” dedim önemsemez görünerek. “Eskiden asistan denirdi... Adları değişti ama şimdi de hocanın işlerini yapıyorlar.”</p>

  <p class="block13">Kuşku yüklü bir gölge geçti gözlerinden. “Hoca emekli değil mi?”</p>

  <p class="block13">“Emekli ama o mesleğine âşık bir tarihçi...” Güldüm. “Şöyle demişti bir keresinde. ‘Ben tarih olmadan tarihçiliğim bitmez.’ Evet, Tahir Hoca emekli oldu, fakat çalışmalarını bırakmadı. Bu çocuklar da gayriresmi asistanlık yapıyorlar ona.” Bakışlarını genç tarihçilerin üzerinden çekmeden meseleyi kurcalamayı sürdürdü.</p>

  <p class="block13">“Ama Tahir Hakkı’yla pek anlaşamıyorlar galiba...”</p>

  <p class="block13">Fırsat bir kez daha ayağıma gelmişti. Bu şansı değerlendirmezsem yazık olurdu. “Bu çocukta sinsi bir yan var,” derdi babam. “Göründüğü kadar masum değil.” Masum mu? Bir katil ne kadar masumsa ben de o kadar... Bu arada şu katil olma fikrine de epeyce ısınmıştım galiba... Ne kadar kolayca kullanabiliyordum kendim için katil sıfatını... Halbuki yanılıyor olabilirdim. Az önce cereyan eden olaylar bunun pekâlâ mümkün olabileceğini gösteriyordu. Benim dışımda birtakım dolaplar çevriliyordu bu üniversitede. Nüzhet’e kızan, Fatih konusunda hassas şu gençler... Nasıl yani, bir profesörü, ulu hakana saygısızlık etti diye öldürmüş olabilirler miydi? Az önceki tartışmayı gözlerimle gördüm. Daha önce hiç tanık olmadığım bir tepki, bir öfke vardı...</p>

  <p class="block13">“Aslında ilk kez böyle oluyor,” diyerek şaşkınlığımı polislerle de paylaştım. “Bu çocuklar çok saygılıdır hocaya karşı...” İlgiyle dinlediklerini fark edince gizli amacımı gerçekleştirecek zehirli sözleri mırıldanıverdim. “Konferans öncesi bir tartışma yaşanmış aralarında... Hoca hepsine bağırıp çağırmış. O yüzden biraz gerginler... Rahmetli Nüzhet’le ilgili...” Rahmetli Nüzhet! Aradan bir gün bile geçmeden büyük aşkım, hayatımın anlamı olan kadın, rahmetli Nüzhet mi oldu? Yirmi bir yıl bekle, yirmi bir saatte unut. Pek vefalıymışsın Müştak! Ruhumu kemirmeye başlayan suçluluk azabını Nevzat’ın sorusu bastırdı.</p>

  <p class="block13">“Maktulü tanırlar mıydı?” Garip bir lakırdı duymuş gibi yadırgayan bir tavır takındım. “Tarihçi olup da Nüzhet’i tanımayan mı var? Ama belli ki yüz</p>

  <p class="block13">yüze de görüşmüşler. Çetin’le Nüzhet’in tartıştığını söylüyorlar.”</p>

  <p class="block13">“Çetin dediğin şu çam yarması mı?” diye atıldı ateşli komiser. “Biraz gergin bir arkadaş galiba.”</p>

  <p class="block13">Nerdeyse bakışlarıyla dövecekti bizim genç tarihçiyi. Sanki ilk kez fark ediyormuş gibi ben de baktım Çetin’e.</p>

  <p class="block13">“Gergin mi?” Oyunumu sürdürmem için genç polise katılmam gerekiyordu. “Haklısınız Ali Bey, biraz öyle...”</p>

  <p class="block13">Sözlerim anlamlı bir suskunluk yaratmıştı ama Nevzat’ın yüzünde beliren sıkıntı, konunun dağılmasından rahatsız olduğunu gösteriyordu. Babam da nefret ederdi meselenin dallanıp budaklanmasından. “Sadede gel evladım sadede... Bu çocuk, hep böyle lafı dallandırıp durur.”</p>

  <p class="block13">Çünkü vereceğiniz tepkilerden çekinir, diye payladım babamı. Ama şimdi bilhassa kenarında geziniyorum meselenin, bilhassa dolaştırıyorum lakırdıyı. Tabii Nevzat daha l'azla izin vermedi bu kurnazlığıma.</p>

  <p class="block13">“Neden tartışmışlar Nüzhet Hanım’la?”</p>

  <p class="block13">Bakışları, genç yardımcısı gibi Çetin’e takılıp kalmıştı. İşler tam istediğim gibi gidiyordu sanırım başkomiserin de düşüncelerini yönlendirmeyi başarmıştım ama artık geri çekilmeliydim.</p>

  <p class="block13">“Bilmiyorum,” dedim en masum halimi takınarak. “Ben orada yoktum, hocaya sorarsanız eminim anlatır size.”</p>

  <p class="block13">“Neyi anlatacakmışım?”</p>

  <p class="block13">Başımı çevirince Tahir Hakkı’nın asık suratıyla karşılaştım. Ne zaman kurtulmuştu o yapışkan kalabalıktan, ne zaman yanımıza gelmişti, farkında bile değildim.</p>

  <p class="block13">“Şeyy, hocam, Çetinlerle ilgili konuşuyorduk da...” Yarı yarıya ağarmış kaim kaşları çatıldı.</p>

  <p class="block13">“Ne olmuş onlara?”</p>

  <p class="block13">Neler çeviriyorsun Müştak, kızgınlığmdaydı sesi. Bir şey çevirdiğim yok, sizin Fatih fanatiği öğrencilerinizin işlediği cinayetin, üzerime kalmasını önlemeye çalışıyorum, diyecek yürek bende olmadığından, kıvırmaya hazırlanıyordum ki, Nevzat yetişti yardımıma.</p>

  <p class="block13">“Neden size karşı bu kadar tepkililer Tahir Bey?” Duraksadı hepimizin hocası. Savunmanın en iyi şekli saldırıdır. “Sen hiçbir zaman saldırmayı öğrenemeyeceksin Müştak. Hep böyle pısırık bir çocuk olarak kalacaksın.” Kimdi bunu söyleyen? Babam mı, teyzem mi, annem mi? Hayır annem söylemez. Aman kim söylerse söylesin, gerçek değil miydi? Konağın altındaki sokaktaki çocuklardan hep sopa yiyip gelmiyor muydum? Çok istememe rağmen hatta bu isteğimde son derece haklı olmama rağmen, benimle alay eden o serserilerden birinin suratının ortasına şöyle okkalı bir yumruk yerleştirmeyi ya da sağlam bir Osmanlı tokadı aşketmeyi hiç becerememiştim. Bundan sonra becereceğim de yoktu. Hep böyle pısırık biri olarak kalacaktım. Neyse ki, Tahir Hakkı’nın karşısında yalnız başıma değildim: Yaşasın Başkomiser Nevzat...</p>

  <p class="block13">“Tepkili olduklarını da nereden çıkartıyorsunuz?” Tahir Hoca’nın ses tonundaki yumuşamayı fark etmemek mümkün değildi. “Biz hep böyleyiz Nevzat Bey... Öğretim üyesi arkadaşlarımın her zaman fikirlerime katılması gerekmiyor. Aksine farklı bakış açılarımız olmalı ki, düşüncelerimiz gelişebilsin, daha da önemlisi geçmişte olanları değerlendirirken değişik görüşler oluşturabilelim.”</p>

  <p class="block13">Düpedüz yalan söylüyordu bizim tarih profesörü. Bilimin, demokratik bir uğraş olmadığını, bütün kontrolün hocaların elinde olması gerektiğini özellikle belirtmişti bana. “Bilim disiplini, metodik bir çalışma kadar, o alandaki otoriteye saygı duymayı, onun yönlendirmesini kabul etmeyi de gerektirir.” Hayır, Tahir Hakkı’nın bir despot olduğunu iddia etmek insafsızlık olur, ama birlikte çalıştığı insanların görüşlerini öyle fazlaca dikkate aldığını da asla söyleyemem. Fakat işe bakın ki, şimdi polislerin karşısına geçmiş, katılımdan, ortak çalışmadan söz ediyordu. Artık kesinlikle inanıyordum, üç öğrencisini de korumaya çalışıyordu. Demek ki korunmalarını gerektiren bir durum vardı. En az Nevzat kadar ben de merak etmeye başlamıştım, Çetin’le Nüzhet arasında geçtiği söylenen tartışmayı. Ama hocanın muğlak kelimelerinin ikna etmediği başkomiserimiz aklını başka bir konuya takmıştı.</p>

  <p class="block13">“Bugün Çetin’le aranızda bir tartışma geçmiş. Konferans öncesi... Açıkça azarlamışsınız onları...”</p>

  <p class="block13">Tahir Hakkı suçlayan bakışlarını yüzüme dikti. O çocukları sen mi sattın Müştak? <span class="text7">Hu söyle,</span> içimizdeki hain sen <span class="text7">misin?</span> Ezim ezim ezilmem gerekirdi. Hayır, savunmanın en iyi şekli görmezden gelmektir. Herkes devekuşunu suçlar ama başını kuma gömmek bazen muhteşem bir stratejidir. Annemden bana kalan en iyi hayat tecrübesi. Saf saf baktığımı gören hocanın kafası karıştı. Yoksa polisler başkasından mı duymuştu? Anlayacaktı ama şimdi başkomisere cevap yetiştirmesi gerekiyordu.</p>

  <p class="block13">“Tartıştık...” Boğazı gıcıklandı, iki kez öksürdü. “Evet, kızdım onlara. Benden habersiz konferansı iptal etmeye kalkmışlar. İznim alınmadan yapılan işlerden nefret ederim.”</p>

  <p class="block13">Yine yalan, yine öğrencileri kollama ve koruma... Neyi saklamaya çalışıyor? Niçin? Yoksa o da mı işin içinde? Nasıl yani? Tahir Hakkı cinayete mi bulaştı? Niye olmasın? Belki de işi o planlamıştır. Muhteşem bir beyin... Belki de cinayeti benim üzerime yıkma fikri de ona aittir. Daha neler? Tahir Hoca o çocukların hepsinden daha çok sever beni... Nüzhet’ten bile... Nüzhet’ten daha çok sevdiği muhakkak da, bu cinayet bir sevgi meselesi değil, bir misyon meselesiyse... Hatırlasana ne demişti hoca: “Başarıya aç, suçluluk duygusuyla kıvranan bu ezik milletin elinden bunu da almaya kalkışmayın.” Neyi almaya kalkışmayalım? Geçmiş zaferleri, tarihin yetiştirdiği büyük insanları, ulusal gururu... Yani bunun için Nüzhet’i bir mektup açacağıyla... Öyle olsaydı Çetin’e niye kızsın? Kuşkusuz, görevini yerine getiremediği için... Ahmak Müştak elini kolunu sallaya sallaya cinayet mahalline girip sonra da sessizce oradan ayrıldığı için... Üstelik cinayet aletini de yanma alarak... Belki de Nüzhet’in yanmdayken polise ihbar edip, beni yakalatacaklardı... Belki de asıl entrika buydu. Ama hiçbir konuda tam olarak güvenilmeyecek olan bu gençlerin ihmalkârlığı sonucu...</p>

  <p class="block13">“Anlıyorum,” diyen Nevzat’ın sesi, cinayeti planladığından kuşkulandığım kötü niyetli tarihçiden, o bildiğim müşfik profesöre döndürdü beni. Başkomiser etrafa bakınarak “Tahir Bey, daha rahat konuşabileceğimiz bir yer bulabilir miyiz?” diye sorarken hocayı izledim. Tecrübeli polisin karşısında endişesini gizlemeye çalışırken renkten renge giren bir suçlunun tedirginliği vardı üzerinde. Bu hale düşmeyi hiç hak etmiyordu. O zaman anladım; hayır, Tahir Hakkı cinayet işine bulaşmış olamazdı. Kim ne derse desin, onun gibi insanlardan katil çıkmazdı. Hakkında kötü düşünceler beslediğim için utanç duydum. Biraz da bu sebepten, “Benim odama gidelim isterseniz,” diyerek araya girdim. “Orası rahattır.”</p>

  <p class="block13">Kibar ama buz gibi bir ifade belirdi Nevzat’ın yüzünde. “Kusura bakmayın Müştak Hocam, sadece Tahir Bey’le konuşmak istiyoruz.”</p>

  <p class="block13">Yani boş yere kurtuldum diye heveslenmeyin siz de hâlâ zanlılar listesindesiniz, demek istiyordu. Tahir Hakkı’nın da benim yardımıma ihtiyacı yoktu.</p>

  <p class="block13">“Zaten senin kata kadar çıkamam,” diye homurdanarak, salonun kapısını gösterdi. “Girişte bir konuk odası var, paltomu, atkımı oraya bırakmıştım. Sanırım, orada konuşabiliriz...”</p>

  <p class="block13">İki polisin arasında çıkışa yönelirken, “Bir yere ayrılma Müştak,” diye tembihledi profesörüm. “Sana söyleyeceklerim var.” “Sen kim, insan öldürmek kim?” O kadar çaresizdim ki, bütün umudumu beni yakalamakla görevlendirilen polislere bağlamıştım. Üstelik katil oldukları bile belli olmayan meslektaşlarımı -ki aralarında çok sevdiğim Tahir Hakkı da vardıtutuklamalarını umarak. Çaresizlik insanı aşağılık bir mahluka dönüştürüyordu demek. Ben yakamı kurtarayım da... “Bencil, bencil bu Müştak... Ne olurdu sanki suluboyanı, Şaziye’ye verseydin...” Ama Şaziye, tertipli kullanmıyor, bütün boyaları birbirine karıştırıyor, temizlemesi de bana düşüyor, demedim... Çünkü suluboyamı teyze kızıma vermek istemiyordum. Evet, bencildim, defterimi, kitabımı, kalemimi, bilhassa da suluboyamı kimseyle paylaşmak istemiyordum. Tıpkı Nüzhet’i paylaşmak istemediğim gibi... “Bak kartonu yırtıp attı, sırf Şaziye kullanmasın diye... İçinde kötülük var bu çocuğun, kötülük...” Gerçekten de içimde kötülük var mıydı? Yoksa Nüzhet’i de artık başkalarıyla olmasın diye... Şimdi de tarihi gerekçeler üretip suçu Fatih konusunda hassas meslektaşlarıma yıkmaya mı uğraşıyordum? Ne uğraşması canım? Baba katilliği bağlantısını benden önce Nevzat söylemedi mi? Hayır, kimseyi yönlendirmedim. Hem niye yönlendireyim? Nüzhet’i öldürdüğüm bile belli değil ki?</p>

  <p class="block13">Aynadaki o psikopat beliriverdi bilgisayarımın ekranında. “Niye kaçtın o zaman olay yerinden? Evdeki parmak izlerini</p>

  <p class="block13">niye sildin? Cinayet silahım niye denize attın?” Korkmuştum çünkü, paniklemiştim, doğru düşünemiyordum.</p>

  <p class="block13">“Hadi, hadi bırak bu martavalları. Biz bizeyiz şu odada. Gerçeği itiraf etsene. Nüzhet’i öldürdüğünü düşünüyordun. Aklına başka bir ihtimal bile gelmemişti.”</p>

  <p class="block13">Nasıl gelsin? Hatırlamadığım o karanlık saatlerde ne yaptığımı bilmiyorum ki? Ama şimdi düşünüyorum da ben kimseyi öldürmüş olamam. Ben karıncayı bile incitemem...</p>

  <p class="block13">“Artık bunun önemi yok. Cinayeti işlememiş olsan bile masumiyetini kanıtlaman çok zor... Üstelik kendin bile buna inanmazken...”</p>

  <p class="block13">Niye inanmayayım canım, ben kimseyi öldürmedim. Sadece şu psikojenik füg meselesini fazlaca abarttım. Bu hastalığa yakalananların cinayet işledikleri nerede görülmüş?</p>

  <p class="block13">“Ama Freud, senin daha ciddi sorunların olduğunu söyledi. Paranoyak şizofren... Hatırladın mı, paranoyak şizofren... Yani aşırı ölçüde takıntılı... Kafayı taktığı kişiyi öldürünceye kadar rahatlayamayanlardan...”</p>

  <p class="block13">Saçmalama, o bir rüyaydı. Konuşan da Freud değil, benim bilinçaltımdı, belki de şendin. Çıldırmamı isteyen sen. Benim sorunlu, benim çirkin, benim kötü yanım...</p>

  <p class="block13">“Tabii, hemen beni suçla... Eskiden de öyle yapardın. Henüz çok gençken, ne genci, çocukken. Altı yaşma kadar altını ıslattın ama hiçbir zaman cesaret gösterip, bu rezilliğini üstlenmedim. Sabaha karşı belden aşağını basan o tatlı sıcaklık, uykunda seni gülümsetirken sorun yoktu ama sabahları o ıslak, o pis kokulu yorganın altında uyanınca hep ben suçlanırdım. Küçük Bey her zaman mis gibi kokardı, her zaman pirüpaktı! Herkes seni suçladığında, o cadı teyzen seninle alay ettiğinde, benim minicik, saydam gövdemi siper ederdin kendine. ‘Ben değil o yaptı.’ Zavallı anneciğin şaşkın sorardı. ‘O da kim yavrum?’ Hemen gözyaşların akmaya başlar, masum minicik ellerin boşluğu gösterirdi. ‘O işte, o aynadaki çocuk.’ Ama yeter artık, kendi hatalarını üstlenmeyi öğren. Nasıl olsa korkacak kimse de kalmadı. Baban çoktan öldü, anneni mutsuz etmek gibi bir derdinde yok, epey zamandır o da kocasının yanında...”</p>

  <p class="block13">Annem hakkında dikkatli konuş... O beni severdi. “Korurdu desek... Sevmek başka, korumak başka. Belki de seni o koruma mahvetti. Bu kadar güvenlik içinde büyümek, hiçbir zaman gerçek hayatın zorluklarıyla yüzleşmemek... Vermen gereken tepkiyi verememek...”</p>

  <p class="block13">O meselede annem değil, babam suçlu...</p>

  <p class="block13">“Tamam, baban hıyarın biriydi. Küçük bir adam. Devletsiz var olamayan dangalaklardan, ama sadece baban olsaydı, böyle sümsük olmazdın. Çünkü adamın davranışları kışkırtıcıydı, çileden çıkartıyordu insanı. Eğer annenin, boyun eğmeni teşvik eden müşfik kelimeleri olmasa bir gün o herifi yakasından tuttuğum gibi başını küvetin mermer kenarına...” Hayır, hayır, babamın ölümü bir kazaydı.</p>

  <p class="block13">“Kaza ya da başka bir şey, itiraf et, ancak babanın ölümüyle rahat bir nefes alabildin. Tabii sünepeliğin yine de geçmedi. Dürüst ol, bu çekingenliğinin nedeni baban değildi. Ruhunu çepeçevre saran bu yılışık mahcubiyetinin tek nedeni annendi. Onun, seni hep korunmaya muhtaç, küçük bir çocuk olarak görme manyaklığı... Seni babandan korur, teyzenden korur, sokaktaki o acımasız piçlerden korur. Evet, hiç dudak bükme öyle, yumruklarını sıkıp o arka mahalledeki fırlamaların karşısına niye çıkamadın zannediyorsun. Bir keresinde bana uymuş, o itlerden birinin kafasına taşı geçirmiştin de sonra korkudan nerdeyse altına edecektin. Çünkü annen, ‘Ah Müştakçım bunu nasıl yaparsın? Senin gibi terbiyeli bir çocuk!’ teraneleriyle, güya hizaya sokmuştu seni. Bana da yine aynaların en derinine gizlenmek kalmıştı. Oysa ne kadar çok ihtiyacın vardı bana...”</p>

  <p class="block13">Hayır, sana hiç ihtiyacım yoktu... Sen kabasın, öfkelisin, saldırgansın. Senin gibi olamam.</p>

  <p class="block13">“Keşke olsaydın.” Artık yüksek sesle konuşmuyordu. Bal rengi gözlerindeki öfke silinmişti. Sesi içtendi, sanki bana acırmış gibi bir hali vardı. “Keşke olabilseydin... Olsaydın, bunlar başına gelmezdi. Nüzhet denen o bencil karıyı kolayca unuturdun, üstelik daha o seni terk etmeden... Belki de sen onu sepetlerdin. Muhtemelen ondan daha iyi bir tarihçi olurdun. Hatta Tahir Hakkı’dan bile... Anlamıyorsun değil mi zavallı ahmak. Ben, senin savaşçı yanındım, direncindim, hayata kafa tutan tarafındım. Sana acı verenlere, misliyle cevap verecek olan intikamcındım...”</p>

  <p class="block13">İntikamcım mı? Yoksa o sen miydin? Sen mi öldürdün Nüzhet’i? Hiç sinirlenmedi, ne zamandır kafasına takılan bir konuyu öğrenmek istiyormuş gibi sakince sordu:</p>

  <p class="block13">“Niye hep beni suçluyorsun?” Kederli bir anlam yerleşti yüzüne. “Nüzhet’i öldürüp öldürmediğimi bilmiyorum. Çünkü şu hastalık ister psikojenik füg olsun, ister paranoyak şizofreni beni de etkiliyor. Hiçbir şey hatırlamıyorum. Ama doğrusunu istersen, o kadım çok daha önce, öyle mektup açacağıyla filan da değil, çıplak ellerimle boğmayı çok isterdim.” İşte açıkça itiraf ediyordu. Bu kadarına dayanamadım, yani onu sen öldürmüş olabilirsin diye yüksek sesle söylendim. O saklandığın karanlıktan çıkıp...</p>

  <p class="block13">“Ne karanlığı evladım,” diyen Tahir Hakkı’nın sesiyle kayboldu bilgisayarımın ekranındaki yüzü öfkeden bıçak gibi gerilmiş adam. “Müştak neden bahsediyorsun sen?”</p>

  <p class="block13">Kapımın önünde duruyordu, hemen arkasında çok sevdiği iki öğrencisi... Yoksa suç ortakları mı demeliyim? O ifrit suratlı Çetin’le artık iyi niyetinden hiç emin olamadığım Erol. Şu Sibel adındaki zayıf kız neredeydi acaba? Nerede olacak yeni bir entrikanın peşinde... Neyse ben kendi entrikamı çevirmeliydim. Hemen gülümseyen maskemi takındım.</p>

  <p class="block13">“Sesli düşünüyordum galiba...” Ayağa kalkarak, masamın etrafındaki boş iskemleleri gösterdim. “Buyrun hocam gelin... Fikrinizi değiştirmenize sevindim.”</p>

  <p class="block13">Dar aim bir akordiyon gibi kırıştı. “Ne fikri?”</p>

  <p class="block13">“Yukarı çıkamam dediniz ya polislerin yanında... Sahi onlar nerede?”</p>

  <p class="block13">Sorarken bilhassa arkasındaki iki gencin yüzlerine baktım.</p>

  <p class="block13">Sıkıntıyla gözlerini kaçırdılar.</p>

  <p class="block13">“Gittiler.” Tahir Hoca gösterdiğim iskemleye çökmüştü. Yorgun görünüyordu. Konferansın verdiği adrenalin vücudunu terk edince, bu yaşta, çözülmesi zor sorunlarla uğraşmak zorunda kalan o bıkkın, o yaşlı adam çıkıvermişti ortaya. “Fatih’i neden bu kadar merak ediyor bunlar?”</p>

  <p class="block13">Soluğu biraz hırıltılı mı çıkıyordu? Ah hocam, ah! Ne işiniz vardı sizin bu bağnaz çocuklarla? Bağnazlardan suratsız olanı sağma, sırıtkan olanı soluna geçmiş, ayakta dikiliyorlardı; Fatih’in arkasında duran Şahabettin Paşa’yla Zağanos Paşa gibi... Tek fark, II. Mehmed’in, iki vezirinden de genç olmasıydı, hoca ise iki işbirlikçisinden de oldukça yaşlıydı. “Hayret ettim valla Müştak, şu başkomiser, II. Murad hakkında, Fatih hakkında sorular sordu. Nüzhet’in katiliyle uğraşacağına, aklını padişahların ölümüyle bozmuş. Adam polis değil, sanki tarihçi...” Suçlayan bakışları yüzümde durdu. “Bu kadar bilgiye nasıl ulaştığı da ayrı bir muamma. Biri onu yönlendiriyor mu ne?”</p>

  <p class="block13">Biri? Yani ben... Ne anlattın da bu adamlar Fatih’le cinayet urasmda bir bağ arıyorlar demek istiyordu. Derhal annemin laktiğine başvurdum, bilmeze yattım.</p>

  <p class="block13">“Bilmem.... Bana da sordular.” Sanki düşünüyor gibi sustum. “Nüzhet’in öldürülmesinin, Fatih’le bir ilgisi olduğunu sımıyorlar galiba?”</p>

  <p class="block13">Rahatsızca kıpırdandı hoca iskemlesinde.</p>

  <p class="block13">“Anlamadım ki, açık konuşmuyorlar. Şu Sezgin’i gözaltına ulmışlar. Hayırsız oğlanın biriydi. Tanırsın, Nüzhet’in yeğeni... Sen ne diyorsun Müştak, kim öldürmüş olabilir zavallı Nüzhet’i?”</p>

  <p class="block13">Kederle gölgeledim yüzümü, üzüntüyle soldurdum bakışlurımı.</p>

  <p class="block13">“Bilmiyorum ki hocam, Sezgin’le anlaşamadıklarını ben de duydum. Miras meselesi mi ne? Ama böyle kör kör parmağım gözüne, Sezgin yapmış olabilir mi?”</p>

  <p class="block13">“Siz rahmetliyi en son ne zaman gördünüz Müştak Hocam?”</p>

  <p class="block13">Nevzat’ın atladığı soruyu dile getiriyordu Çetin. Eğer Sezgin bu işten yakayı sıyırırsa suçu nasıl yapar da bu saftirik adamın üzerine yıkarız diye mi düşünüyordu? Yıkmak mı? Zaten Nüzhet’i ben öldürmedim mi? O zaman karşımdaki Osmanlı üçlüsünün, bu işi bu kadar kurcalamasının sebebi ne? Yok, öyle ya da böyle, hoca ve genç şürekası bu cinayetle bir şekilde alakalıydı.</p>

  <p class="block13">“Dün öğleden sonra konuştuk işte,” diye oldubittiye getirmeye çalıştım. “Yemeğe davet etti, gelemeyeceğimi söyledim.”</p>

  <p class="block13">“Projesini anlattı mı sana?”</p>

  <p class="block13">İşte sonunda Tahir Hakkı, çıkarmıştı baklayı ağzından. Gerçekten de bir proje vardı. “Fatih ve Baba Katilliği...” Freud yanılmıyormuş demek? Ne Freud’u yahu, ben yanılmıyormuşum, tabii Başkomiser Nevzat’ın da hakkını yemeyelim...</p>

  <p class="block13">“Ne projesi?”</p>

  <p class="block13">Dördüncü perde, üçüncü sahne; salağı oynamayı sürdüren Müştak... Yüzümde gezinen altı göz, beni tuzağa düşürmeye çalışan üç akıl, gizlemeye çalıştıkları bir cinayet.</p>

  <p class="block13">“Ben de tam olarak bilmiyorum,” dedi üç akıldan en zekisi olan Tahir Hoca. “Ama son iki yıldır sıkça gelmeye başlamıştı Türkiye’ye...”</p>

  <p class="block13">Türkiye’ye sıkça gelmeye başlayan vefasız sevgilim ancak iki yıl sonra beni aramayı akıl edebilmişti demek. Niye bu kadar bekledi? Çünkü umurunda değildim. Çünkü beni çoktan silmişti defterinden... O zaman niye aradı, hem de iki yıl sonra... Ne ikisi tam yirmi bir yıl sonra... Ne değişmişti? Bana olan duygulan değil herhalde...</p>

  <p class="block13">“Türkiye’ye gelince seninle de görüşmüştür. Ne de olsa eski arkadaşsınız... Farklı bir hukukunuz vardı.” Gerildiğimi anlayınca hınzırca sağ gözünü kırptı. “Merak etme, polise ilişkinizden söz etmedim tabii. Hiç gerek yok. O işgüzar polislerle boş yere başını niye belaya sokalım? Burada bir aileyiz değil mi? Kol kırılır yen içinde...”</p>

  <p class="block13">Sonunda suç ortaklarına beni de dahil edivermişti Tahir Hakkı...</p>

  <p class="block13">“Evet hâkim bey, Fatih Sultan Mehmed Han’a hakaret ettiklerini düşündükleri için, ünü sınırları aşan, konferansları bilim adamlarıyla dolup taşan, tarihin bilinmez sanılan sırlarını aydınlatan, ülkemizin parlayan yıldızı, Profesör Doktor Nüzhet Özgen’i bilerek, isteyerek, tasarlayarak yani taammüden öldüren bu dört kişinin arasında en acımasızı maktulün eski sevgilisi Müştak Serhazin adlı şahıstır...”</p>

  <p class="block13">“Sahi, Nüzhet sana Türkiye’ye neden bu kadar sık geldiğini anlattı mı?”</p>

  <p class="block13">Kaygı dünyamdaki mahkeme hâkiminin yerini gerçek hayatta Tahir Hoca almış, beni sorguluyordu işte. Birden kendimi inanılmaz derecede küçük düşmüş hissettim. Tahir Hoca, Nüzhet’e olan hislerimin değişmediğinden haberdardı. Vefasızlığına, kadir kıymet bilmezliğine, acımasızlığına rağmen hâlâ onu sevdiğimi, sevmek ne kelime, onun için çıldırdığımı gayet iyi biliyordu. Bilmediği, onun Müştak Serhazin dosyasını çoktan kapatmış olduğuydu. O yüzden yaşlı profesöre, Nüzhet’in beni hiç aramadığını söyleyemedim.</p>

  <p class="block13">“Anlatmadı hocam. Nüzhet’le çok sık görüşmüyorduk zaten...” Zihnimi yoklarmış gibi yaptım. “Durun, durun, galiba baba katilliği meselesinden bahsetmişti.” “Patricide mi?” diye atıldı Tahir Hakkı. “Kimmiş o babasını öldüren hükümdar?”</p>

  <p class="block13">Ağzımı arıyordu, bütün konferans boyunca tartıştığımız konuyu nasıl bilmezdi? Göstereceği tepkiyi öğrenmek istediğimden derhal açıkladım.</p>

  <p class="block13">“II. Mehmed...”</p>

  <p class="block13">Hayret, sadece Tahir Hakkı’mn değil, iki sinsi öğrencisinin de yüzünde derin bir şaşkınlık belirdi. Sanki benimle alay eder gibi gözlerini iri iri açarak sordu saygın hocamız.</p>

  <p class="block13">“Nüzhet, Fatih’in II. Murad’ı öldürdüğünü kanıtlayacak bir tez üzerinde mi çalışıyordu?”</p>

  <p class="block13">Yalan bir kez ağzımdan çıkmıştı, inandırıcı olması için yaratıcı detaylara muhtaçtı. Ne demişti eski sevgilim, “Sende yetenek var, neden yazmıyorsun?” Biraz geç de olsa yazmaya başladım işte Nüzhetcim.</p>

  <p class="block13">“Galiba öyle hocam... Freud’un, Dostoyevski ve Baba Katilliği diye bir makalesi var...”</p>

  <p class="block13">Tahir Hakkı’nın yüzünde, belki de hiç yaşlanmayan tek uzuv olan gözleri zekice ışıldadı.</p>

  <p class="block13">“Evet, şu başkomiser de bahsetti bu incelemeden. Ama bir ulaka kuramadım.”</p>

  <p class="block13">İskemleme yaslandım; üçünü de avucuma almıştım. Ya da öyle zannediyordum, tıpkı sabahleyin polislerin karşısında olduğu gibi... Fakat eksik bir parça vardı; eğer Tahir Hakkı’yla küçük çetesi Nüzhet’in çalışmasından bihaberse onu neden öldürmek istesinlerdi? Anlamak için yalanı sürdürmek gerekiyordu.</p>

  <p class="block13">“Nüzhet’i bilirsiniz hocam, sansasyonel işler yapmayı sever, alakayı üzerine toplamak için her şeyi yapardı.” Yaşamımın anlamı olan kadına biraz haksızlık ettiğimi biliyordum ama karşımdakileri sınamaya mecburdum. “Bence, baba katilliği meselesinden yola çıkarak bir Fatih analizi yapacaktı. Daha önce hiç yapılmamış bir analiz. Ne oryantalist tarihçiler gibi Fatih’i her fırsatta eleştiren bir metin, ne de bizim romantik tarihçiler gibi her koşulda sultam göklere çıkaran bir çalışma... Babinger’in kitabı kadar kapsamlı bir inceleme. Üstelik bu defa hükümdarın psikolojik profili okura sunulacaktı. Takdir edersiniz ki, Fatih’in karmaşık kişiliği sadece tarihçilerin değil, herkesin ilgisini çekecektir. Sanırım ilhamı da Freud’un o makalesinden almıştı. Babasını öldürmeyi dü</p>

  <p class="block13">şünen büyük bir yazarın yerine, babasını öldürmeyi tasarlamış büyük bir hükümdarı koyarak...”</p>

  <p class="block13">Üçünün de yüzündeki şaşkınlık giderek derinleşiyordu. Çetin hâlâ beni güvensiz gözlerle süzmeyi sürdürse de yaşadığı hayret Erol’un çenesini aşağıya düşürmüş, ağzı yarı yarıya açılmıştı. Yoksa onlar da benim gibi rol mü yapıyordu? Üçü birden? Aynı anda aynı tepkiyi vererek? Böyle bir duygusal senkronizasyon mümkün müydü? Eğer yapabiliyorlarsa bu ekipten gerçekten de korkulurdu.</p>

  <p class="block13">“Hımm şimdi anlıyorum,” diyerek toparlandı Tahir Hoca. “Demek ki o sebepten II. Mehmed’in çocukluğuyla ilgileniyormuş.”</p>

  <p class="block13">Hayır, işte şimdi rol yapıyordu ihtiyar kurt. Az önceki şaşkınlığı gerçekti, ama usulca yüzüne yayılmaya başlayan huzur, gözlerindeki sevince benzer ışıltı, artık önemli bir sorundan kurtulduğunu gösteriyordu. Oysa çok tedirgin olması gerekirdi. Düşünsenize, eğer Nüzhet’i, Fatih’i katil göstermek istediği için öldürdülerse cinayet işleme nedenlerinin öğrenilmesi onları rahatsız etmeliydi. Ne Tahir Hakkı’nın ne de çömezlerinin öyle bir hali vardı. Bu, gerçekten de enteresandı. Neler oluyordu? Nüzhet’in böyle bir projesi yok muydu? Kurduğum hayali, gerçek mi sanmıştım? Ama bizzat hocanın kendisi bir projeden bahsetmedi mi? Böyle bir proje olmasa bu üçlü neden odama kadar gelsin? Çekmecelerimi altüst etsin, notlarımı didiklesin, bilgisayarımdaki dosyaları karıştırsın... Yani odama bunlar mı girdi? Tahir Hakkı değil elbette ama şu ikisi... Bir kez daha Çetin’in devasa bedenine baktım. Koridorda da bana çarpan da bu nemrut suratlı oğlan mıydı? Neden olmasın? Gerçi yüzünü görememiştim ama. Daha doğrusu görmemem için rüzgâr gibi akıp gitmişti koridorun karanlığında... Şunların gözlerindeki kararlı ifadeye bak, tek bir noktaya saplanıp kalmışlar, amaçlarına ulaşmak dışında hiçbir şey düşünmeyen askerler gibi. Komutanları da anlı şanlı Tahir Hakkı... Evet, hiç kuşku yok bunlar dağıtmıştı odamı. Tabii ya, binanın her köşesini biliyorlardı... Anahtarlarımın nerede olduğunu da... Onlardan başka kimse giremezdi içeri... Peki ne arıyorlardı odamda? Ne bulmayı umuyorlardı? Eski sevgilimin projesiyle ilgili belgeler, dokümanlar, yazılar... İyi de Nüzhet’in projesi neydi? “Anlaşılan Fatih’in baba katili olmasıyla ilgili bir vesika bulmayı amaçlıyordu Nüzhet,” diye sürdürdü sözlerini Tahir Hoca. Gözlerini yarı yarıya kapatmış, benden daha usta bir yalancı olduğunu kanıtlamaya çalışıyordu. “Şimdi anlıyorum, II. Murad’m ölümü hakkında sorular sormasını...” Başını bu kez Çetin’e çevirdi. “Seninle tartışması da bu yüzdenmiş.”</p>

  <p class="block13">Çirkin suratlı talebesi, hocanın kıvrak zekâsına ayak uyduramadığı için şaşaladı.</p>

  <p class="block13">“Ne? Nasıl hocam?”</p>

  <p class="block13">“Nüzhet’le tartışmıştınız ya?” Açıkça çıkışmaya başlamıştı kurnaz hocamız. Ah, bu gerzek gençlerden çektiği neydi bu adamın? “Hani Fatih’in hümanizmi üzerine...”</p>

  <p class="block13">Sonunda kaim kafasına dank etti Çetin’in.</p>

  <p class="block13">“Evet, hükümdarların öldürme sorumluluğu üzerine konuşuyorduk.”</p>

  <p class="block13">“Öldürme sorumluluğu değil,” diye hatırlattı hocamız. “Öldürme hakkı... Halkın huzuru, devletin bekası için, nifak çıkaran, huzuru bozan kişilerin öldürülmesinin hem hukuki, hem de meşru olması... Üstelik cinayetler, daha çok insanın ölmesini engellemek için işleniyordu. Gerçi rahmetli Nüzhet her iki tanımlamaya da karşı çıkıyordu ya.” Sanki üzülüyorınuş gibi hafiften bir iç geçirdi. “Haklısın Müştak, o hep ses getirecek işler yapmayı seçerdi. Çalışkandı çalışkan olmasına, zekiydi ama her buluşu olay olsun isterdi, her yazdığı makale fırtınalar estirsin... Üstelik defalarca onu uyarmama rağmen...”</p>

  <p class="block13">Uyarmanıza rağmen! Demek Nüzhet’i tehdit de etmişlerdi. “Hiç vazgeçmedi, ne yazık ki bilim ahlakını umursamazdı.</p>

  <p class="block13">‘Bunlar bizim elimizi ayağımızı bağlıyor hocam,’ derdi herkese, her şeye boş vererek. ‘Önemli olan yeni bir bakış açısı geliştirmek...’ Aslında Nüzhet için önemli olan kendi adından bahsedilmesiydi. Bilim de, ahlak da hepsi önemsizdi.”</p>

  <p class="block14"><span class="text12">“Sadece bilim ahlakı değil ki hocam.” Heyecanla konuşmaya başlayan Çetin’in ağzından fırlayan tükürük damlacıkları bana kadar geldi. Öldürülmüş olmasına rağmen, belki de o mektup açacağını bizzat kendi elleriyle boynuna saplamış olmasına rağmen Nüzhet’e duyduğu kızgınlık hâlâ geçmemişti. “Milletin değerleri de hiç umurunda değildi. Fatih Sultan Mehmed hakkında söylediklerini duymadınız mı?”</span> <span class="text12">Hocamız onun kadar öfkeli değildi ya da artık bu nahoş meselenin kapanmasını istiyordu. Nasılsa aptal Müştak’m yaşananlardan bihaber olduğunu öğrenmişlerdi. Neydi şu argo ifade... Kerizi uyandırmanın âlemi yok!</span></p>

  <p class="block13">“Neyse, neyse Nüzhet’e de haksızlık etmeyelim,” diyerek duacı papaz rolüne büründü Tahir Hakkı. Artık ölüyü gömmenin zamanı gelmişti. “O değerli bir bilim insanı, önemli bir tarihçiydi. Üstelik benim de, Müştak’ın da dostuydu.” Çıkarlarımıza ters düştüğünde hiç düşünmeden canını alabileceğimiz bir dost diye geçirdim içimden. Eski sevgilimin bir zamanlar bakmaya doyamadığım mavi gözlerindeki sönmüş ateş alevlendi hafızamda, acı bir menekşe kokusu bastı genzimi... Yumruklarımın kendiliğinden sıkıldığını hissettim. Becerebilsem, elimden gelse, gücüm yetse, yüreğim yese önce babamdan çok sevdiğim şu hesaplı ihtiyarı, ardından insan görünümündeki şu iki acımasız genci kendi ellerimle boğazlar, sonra da hiçbir işe yaramayan bu iri gövdemi merdivenlerin üzerinden boşluğa... Düş, düş ki yerin bu yer değildir, dünyada yükselmek hüner değildir...</p>

  <p class="block13">“Üzülme Müştak!” Sessizliğimi yanlış anlayınca bir de teselli etmeye kalkmıştı anlayışlı hocam. “Bu gerçeği kabul etmeliyiz. Nüzhet öldü.”</p>

  <p class="block13">Evet, Nüzhet ölmüştü, onu öldürmüştük. Belki ben aşkıma karşılık alamadığım için, belki Tahir Hakkı, şanlı hükümdarlarına hakaret ettiği için. Ben öfkeme yenilerek, Tahir Hoca dünya görüşünün esiri olarak... Ne için yapmış olursak olalım sonuç değişmiyordu: İkimiz de alçaktık, bu muhakkaktı ama alçaklığını katil olmaya kadar götüren hangimizdi, işte meçhul olan buydu. “Medeniyet, yıkılmış imparatorlukların üzerinde yükselir” ikindi güneşinin hükmünü yitirmesiyle dün geceden kalım karlar yeniden katılaşmaya başlamıştı. Roma imparatorla rının gururla geçtiği, Osmanlı padişahlarının halka göründükleri, her iki medeniyetin de saraylarına uzanan bu ana yolda, yani günümüz Ordu Caddesi’nin pek de düzgün olmayun kaldırımlarında yürürken kendimi, Sadrazam Çandarlı Halil Paşa gibi hissediyordum. Tedirgin, gergin, kuşkulu. Acaba bu işin sonu nereye varacaktı?</p>

  <p class="block13">Hiç şüphe yok ki Çandarlı başına gelecekleri sezinlemişti. Yedi yıldır, hükümdar olmaması için elinden gelen her çabayı gösterdiği, her türlü entrikayı çevirerek saltanattan uzak lutmaya çalıştığı Şehzade II. Mehmed, ikinci kez tahta oturuyordu. Yaptığı her iş, Devlet-i aliyye-i Osmâniyye’nin bekası için olsa bile, üstelik uyguladığı siyasetin sonucunda Varna Savaşı gibi büyük zaferler elde edilse de artık zaman değişmişti. II. Murad’m ölümüyle saraydaki güçler dengesi bozulmuş, ipler rakiplerinin eline geçmişti. Devir can düşmanı Şahabeddin Paşa’nın devriydi. Ölümlerden ölüm beğenmesi için her türlü nedeni vardı.</p>

  <p class="block13">Benim de vardı. Cinayet saatinde, cinayet mahallinde bulunmuştum. Sadece bununla kalsam iyi, gerçek bir katilin yapması gerektiği gibi bütün delilleri de özenle karartmıştım. Üstelik polise, Nüzhet’in evine gitmedim diye de yalan söylemiştim. Tarih sever başkomiserimiz de şimdilik yutmuş ya da öyle görünmeyi tercih etmişti. Öte yandan Tahir Hakkı ve şürekası, nedenini bilmesem de başrollerinde Nüzhet’le benim olduğum karanlık bir senaryoyu sinsice uygulamaya koymuşlardı. En kötüsü ise hâlâ eski sevgilimi öldürüp öldürmediğimi bilemeyişimdi. Hakkında verilecek hükmü vakar içinde bekleyen Çandarlı Halil Paşa ise... Hakikaten öyle miydi? Vakar içinde hükümdarının vereceği kararı mı bekliyordu Çandarlı? Yoksa hâlâ üzerlerinde büyük etki sahibi olduğu yeniçerilere, devlet erkanına güvenerek, belki Türk kökenli olmasının kendisine bir imtiyaz sağlayacağım dahi sanarak genç padişah bana dokunamaz diye kendine güvenmeyi mi sürdürüyordu? Öyle ya ailesi, Orhan Gazi döneminden bu yana, neredeyse yüz elli yıldır, devlet erkânında ön sıralarda yer alıyorlardı. Yeniçerilik kurumu gibi Osmanlı’yı hakiki bir devlet konumuna yükseltecek asker İ ve sivil teşkilatları oluşturanların, idare kurallarını koyanların başında da dedesi Kara Halil Paşa geliyordu. Belki de bu yüzden, benden daha umutluydu. Bir zamanlar çocuk diye küçümsediği, hükümdarlığını hiçbir zaman içine sindiremediği genç padişahın, kendisiyle iyi geçinmek zorunda olduğunu sanıyordu. Ya da padişahımız efendimize bağlılığımı kanıtlasam, belki de beni bağışlar diye umuyordu safça. Yok, bunu yapmazdı işte. Kırk tilkinin dolaştığı, kırkının da kuyruklarının birbirine dokunmadığı sarığının altındaki kafasında en kadim bilgi, sakın saf olma düsturuydu. Saf olan canlıların ne doğada, ne de toplumda yaşama hakkı vardı. Saf olan bir veziriazamın ise Osmanlı sarayında en küçük bir şansı bile yoktu. Böyle düşünmesine rağmen “Genç sultanımız Mehmed bin Murad Han olanları unutur yahut Devlet-i aliyye’nin kaderinde önemli bir rol oynamış ailemin hatırına ve de engin tecrübelerimden yararlanmak için öfkesini soğutur, sadrazam olarak kalmama izin vermese dahi belki vezir olarak beni yanında alıkoyar,” diye akimdan geçirmiş miydi acaba? Kim bilir? Gerçi bu dikbaşlı, ele avuca sığmaz, sıra dışı şehzadeye yaptıklarını hatırladıkça ince bir sakalın süslediği esmer yüzü iyice kararıyor, celladın pis nefesini ensesinde hissediyor olmalıydı. Bütün bedenini ürperten bu amansız korkuya rağmen yine de bir devlet adamı olarak yapması gerekeni yapmıştı. Bahtının yıldızı sönünce II. Murad, Edirne Sarayı’nda son nefesini verince derhal Manisa’ya ulak çıkartarak, Şehzade II. Mehmed’i Edirne’ye, tahta davet etmişti.</p>

  <p class="block13">Ben de yapmam gerekeni yapmalıyım. Tamam da yapmam gereken ne? Onu bir bilebilsem. İşte dirayetli bir devlet adamıyla beceriksiz bir tarih profesörünün arasındaki fark. Profesörün değil, katilin... Daha doğrusu kendisinin katil olduğundan şüphelenen bir zavallının. Daha da doğrusu hayatta başarılı olamamış bir şaşkının... Belki de bütün bu endişelerim boşunaydı? Belki de Nüzhet’i gerçekten de açgözlü yeğeni Sezgin öldürmüştü. Adam ifade vermeyi bile reddediyormuş. Demek ki sakladığı bir şey var. Zaten bizim ülkemizde öyle karmaşık cinayet olmaz ki... Ben paranoyak da kendimi suçlayıp duruyorum. Paranoyak değil, şizofren, hem paranoyak, hem şizofren... Amaan her neyse işte, her fırsatta kendini suçlamak için bir bahane yaratan ben akılsız da boş yere korkuya kapılmışımdır. Tıpkı Çandarlı Halil Paşa gibi...</p>

  <p class="block13">Çandarlı Halil mi? Hayır canım, onun korkması için hakiki nedenleri vardı. II. Murad’m vefat haberini alınca Arap atma atlayıp “Beni seven arkamdan gelsin,” diyerek, gece gündüz yol aldıktan sonra tahta ancak babasının ölümünün on üçüncü gününde çıkabilen II. Mehmed, Sadrazam Çandarlı’ya hiç de kötü davranmamıştı. Çünkü yeni padişah öfkesine yenilecek bir adama benzemiyordu. Hayır, bunu bir intikam meselesi olarak görmüyordu, bu bir devlet davasıydı. Gerçi şehzadelik döneminde de, ilk padişahlığı sırasında da onu ciddiye almayan, ciddiye almak ne kelime, rezil rüsva etmek için elinden gelen her kötülüğü, her melaneti yapan Çandarlı’dan hazzettiği söylenemezdi. Ama II. Mehmed, on dokuz yaşında olmasına rağmen hükümdar olmanın ne anlama geldiğini, sadece önemli alimlerden aldığı değerli derslerden değil, ihanetlerden devşirdiği acı hayat tecrübeleriyle de çok iyi öğrenmişti. Saray entrikası denen sinsi oyunun "ne menem bir kahpelik” olduğunu, Edirne’den kovulur gibi apar topar Manisa’ya gönderilirken bizzat tecrübe etmişti. Fakat nefretin, sultanlığının önüne geçmesine izin veremezdi. Asıl mesele Çandarlı’yla siyaseten anlaşamamasıydı. öfke geçiciydi, taht kalıcı. Öfke, altın tahtı, akılsız hükümdara mezar yapardı, doğru siyaset, akıllı padişahın adını, tarihin sayfalarına altın harflerle yazdırırdı. Genç padişah bunu biliyordu. Sadrazamı, kendisine yaptıkları yüzünden değil, ideallerinin önünde bir engel olduğu için halletmesi gerekiyordu. Fakat tahta çıktığı gün değil, en uygun zamanda. En uygun zaman, genç padişahın, büyük Fatih’e dönüştüğü zamandı. Konstantinopolis’in fethedildiği an... Başta Yeniçeriler olmak üzere, devlet erkânının, ulemanın, genç padişahın önünde diz çöktüğü an. Beklemek gerekti.</p>

  <p class="block13">“Beklemeyi bilmek en büyük bilgeliktir.”</p>

  <p class="block13">Kim söylemişti bunu? Engin gönüllü Molla Gürani mi? Güzel ahlaklı Molla Hüsrev mi? Tasavvuf ehli Akşemseddin mi? Belki üçü birden değişik zamanlarda, belki aynı sözlerle değil ama aynı manaya gelecek şekilde... Genç hükümdar da mübarek hocalarının sözünü rehber eyledi. Çandarlı Halil’in canını almak için en uygun anı bekledi. O sebepten, tahta çıktığı gün, kendisinden uzak duran Çandarlı Halil’i öteki vezirleri gibi yanına çağırdı, “Niye öyle bizden uzak durursun lala?” diyerek elini öpmesine izin verdi. Tecrübeli sadrazamının hayatını iki buçuk yıllığına da olsa bağışlamıştı. O iki buçuk yıl bekleme süresi içinde sadrazam her gün, her gece ölmüş ölmüş, dirilmiş, tıpkı benim gibi, ne zaman gelecekler, ne zaman yakalayacaklar, diyerek kendi kendini yemiş olmalıydı. Yine de canını kurtarmak için Şahabeddin Paşa ve öteki kapıkullarıyla mücadeleyi elden bırakmamıştı. Sanırım benim yapmam gereken de buydu; evet, mücadele etmem gerekiyordu. Eğer damarlarımdaki Serhazin kanı da yetmezse kendime örnek alacağım bir sadrazam vardı önümde... Bahtsız bir sadrazam, devletin bekasını korumak isterken kendi başım yitiren bir başvezir...</p>

  <p class="block13">“Müştak zaten hep yenilenleri örnek alır kendine.”</p>

  <p class="block13">Kimdi bunu söyleyen? Kim olacak? Teyzem olacak o cadaloz Şaheste... Cadaloz mu, ne kadar ayıp! insan, annesinin kardeşine öyle der mi? Hem haksız mıydı kadın? Ne zaman kazananların tarafında yer aldım ki? Seçtiğim takım hiçbir zaman şampiyon olamadı. Oy verdiğim parti asla iktidara gelemedi. Mesleğimde bile yitirilmiş bir imparatorluğu konu seçtim kendime. İşte şimdi saçmaladım, sonsuza kadar sürmüş bir imparatorluk var mı? Hepsi sonunda yıkılacak... Medeniyet, yıkılmış imparatorlukların üzerinde yükselir. Öyle de, benim kaybedenlerin yanında olma durumum da başlı başına bir vaka... Mesela Nüzhet, beni bıraktıktan sonra yük selmeye başladı. Maazallah benimle evlenseydi, şimdi hali kim bilir niceydi... Öyle deme, eğer benimle kalsaydı belki de hâlâ yaşıyordu. Yaşıyor muydu? Şaka mı yapıyorsun, kadıncağızın ölümü benimle temas kurduktan birkaç saat sonra gerçekleşti. Hayır, uğursuzluk bende. Durup dururken elimi kana buladım. Kana mı buladım? Bir elin dokunuşuyla irkildim. Başımı çevirince Sibel’in ince, uzun yüzüyle karşılaştım. işte cinayeti işleyenlerden biri: Acımasız çetenin dişi üyesi. O kadar sağlıksız görünüyordu ki, soğuk hava bile kansız yüzüne renk verememişti. Vicdan azabmdandır... Ne de olsa bir kadın... Bütün bu soğuk görünümüne rağmen... Hayır, gözlerinde insanı rahatsız eden o tutkulu ifade yoktu, hatta sevimli olduğu bile söylenebilirdi.</p>

  <p class="block13">“Deminden beri sesleniyorum ardınızdan hocam, duymuyorsunuz...”</p>

  <p class="block13">Nedense şaşkınlıkla etrafıma bakındım. Üniversite kütüphanesinin önünde duruyorduk.</p>

  <p class="block13">“Hay Allah, dalgınlık işte... Tahir Hoca mı yolladı seni?” Yeşil gözleri dalgalandı...</p>

  <p class="block13">“Hayır, sizi çıkarken gördüm de... Arkanızdan geldim.”</p>

  <p class="block13">Yoksa itiraf mı edecekti? Yoksa bu kanlı oyundan bıkmış, kendini kurtarmak istediğini mi söyleyecekti? Aslında ben bu cinayete karışmak istemiyordum...</p>

  <p class="block13">“Nüzhet Hanım’m asistanı...”</p>

  <p class="block13">Nüzhet mi? Yanılmıyordum, bu tuhaf kız gerçekten de ölmüş sevgilimden bahsediyordu.</p>

  <p class="block13">“Evet, asistanı... Siz de tanıyormuşsunuz onu... Birlikte çalışmışsınız... Sanırım hâlâ görüşüyorsunuz...”</p>

  <p class="block13">Hayır, itiraf filan yoktu. Yine bir dolap çeviriyordu bunlar... Ne istiyorlardı benden? Nüzhet hakkında onların bildiği, benim bilmediğim şu tehlikeli mesele neydi? Anlamak için önce onun merakını gidermeliydim.</p>

  <p class="block13">“Kiminle birlikte çalışmışım? Kiminle görüşüyormuşum?” “Akın... Akın Çotakan...”</p>

  <p class="block13">Bizim Akın’dan bahsediyordu. Evet, iki yıl önce birlikte çalışmıştık. Parlak bir çocuktu. Sonra Londra’ya gitmişti... Oxford Üniversitesi’ne... Modern Tarih Fakültesi’nde burs kazanmıştı...</p>

  <p class="block13">“Ne olmuş Akın’a?”</p>

  <p class="block13">Cılız kollarını çaresizce yana açtı. “Ben de bilmiyorum... Geceden beri arıyorum, cep telefonu çalıyor, çalıyor ama cevap vermiyor... Nüzhet Hanım’la birlikte gelmişlerdi fakülteye...”</p>

  <p class="block13">Telaşla mırıldandım. “Yoksa Akın’ı da mı?”</p>

  <p class="block13">Sibel’in çekik yeşil gözleri iyice kısıldı.</p>

  <p class="block13">“Hayır, hayır öyle demek istemiyorum. Akm’m başına kötü bir iş geldiğini sanmıyorum. Niye gelsin ki? Ama ulaşamayınca belki sizin haberiniz vardır diye...”</p>

  <p class="block13">Gerçekten de Nüzhet’le birlikte çalıştığımı zannediyorlardı. Zannediyorlar ne demek? Bütün kalpleriyle inanıyorlardı buna. Öğrenmek istedikleri, şu meşum projenin ne kadarını bildiğimdi. “Nereden haberim olsun?” diye söylendim. “ İki yıldır görmedim Akın’ı. Senin onunla işin ne?”</p>

  <p class="block13">“Akm’la eskiden tanışırız. Aynı sınıftaydık, bana burs işlerinde yardımcı oluyordu. Londra Üniversitesi, School Of Oriental and African Studies için... Prosedürü filan iyi biliyor.” Samimi görünüyordu, belki de o Çetin denen oğlandan sıkılmış, kapağı Londra’ya atıp yeni bir başlangıç yapmak istiyordu. Tıpkı benden kurtulup kendi yolunu çizen Nüzhet gibi... Çetin daha akıllı çıkmış, kızı kaybetmemek için bir cinayete bulaştırmıştı... Artık yerli yersiz kontrolden çıkan hayal dünyamı kendi haline bırakıp Sibel’le konuşmayı sürdürdüm.</p>

  <p class="block13">“Peki Akm’ın Nüzhet’le ne ilgisi varmış?”</p>

  <p class="block13">“Tam olarak bilmiyorum. Nüzhet Hanım’a yardımcı oluyorum, demişti. Londra’daki işi yarıda bırakmış. İki sömestr sonra dönmüş. Kötü bir aşk hikâyesi...” Anlayışlı bir gülümseme belirdi ince dudaklarında. “Biliyorsunuz Akın gaydir... Hintli bir profesöre âşık olmuş, adam da evliymiş. Kadın da Oxford’da... Bildiğiniz mesele...”</p>

  <p class="block13">Nereden bildiğim mesele oluyormuş? Ne abuk sabuk konuşan bu kızın sözleri, ne Akm’ın homoseksüelliği, ne de yasak aşkı umurumdaydı. Eski asistanımın Nüzhet’le ilişkisi neydi, onu merak ediyordum.</p>

  <p class="block13">“Yani Akın, Nüzhet’in projesine yardım mı ediyormuş?” “Onun gibi bir şey... Ama hiç mutlu görünmüyordu. Çok zor bu kadınla çalışmak diyordu.”</p>

  <p class="block13">“Niye katlanıyormuş o zaman?” “Nüzhet Hoca, ona Chicago Üniversitesi’nde iyi bir pozisyon sağlayacakmış...” Şaşırdığımı zannetmiş olacak ki, üstüne basarak yineledi. “Evet, aynen böyle söyledi.”</p>

  <p class="block13">Beklediğim fırsat ayağıma gelmişti, kaçırmak olmazdı. “Peki ne üzerine çalışıyormuş Nüzhet?”</p>

  <p class="block13">Hemen cevap vermedi, ince, uzun yüzü gerildi. “Bilmiyor musunuz?”</p>

  <p class="block13">işte o anda anladım güya rastlantı olan, bu önceden tasarlanmış karşılaşmanın sebebini. Tahir Hakkı ve iki erkek müridi Nüzhet’in projesi hakkında neler bildiğimi öğrenemeyince bu hırs küpü kızı salmışlardı üzerime. Bu zamane cadısının Çetin’den ayrılacağı filan yoktu. Belki bizim fanatik Osmanlı üçlüsünü cinayete teşvik eden de bizzat bu kızdı.</p>

  <p class="block13">“Hayır, hiçbir fikrim yok,” diyerek kestirip attım. “Nüzhet çok ketumdu. Ne kadar yakını olursa olsun, zamanı gelmeden, kimseyle paylaşmazdı görüşlerini... Ama Akm anlatmıştır sana, madem o kadar yakındınız...”</p>

  <p class="block13">İrkildi. Doğru iz üzerindeydim, sonuna kadar gitmeliydim. “Öyle değil mi, mutlaka bahsetmiştir sana. Neymiş Nüzhet’in</p>

  <p class="block13">projesi?”</p>

  <p class="block13">Yeşil gözleri, köşeye kıstırılmış bir kedinin bakışları gibi vahşice parıldamaya başlamıştı.</p>

  <p class="block13">“Bilmiyorum.” Meydan okurcasına başını usulca geri attı. “Akm anlatmadı.”</p>

  <p class="block13">Perde kapanmış, oyun bitmişti, artık ikimiz de gerçek kimliklerimize bürünmüştük.</p>

  <p class="block13">“Sen de sormadın...”</p>

  <p class="block13">“Sormadım.” Davranışlarındaki belli belirsiz çekingenlik, sesindeki saygı da kaybolmuştu. “Benim projem değildi. Merak da etmiyordum.” Anlamlı bir ifade belirdi solgun yüzünde. “Üstüme vazife olmayan işlere burnumu sokmam. Dediğim gibi Akm’la burs meselesini konuşuyordum. Zaten bir kez görüştük.” Üstüne vazife olmayan işleri sevmezmiş; sonunda üstü örtülü tehdide kadar vardırmıştı işi. İyi de benim kimsenin etlisine sütlüsüne karışmak gibi bir niyetim yoktu ki zaten. Hiç bulaşmak istemediğim bir meselenin içine zorla sürükleniyordum. Tabii Nüzhet’i ben öldürmedimse... Bakışlarım sinirli</p>

  <p class="block13">bir tavırla alt dudağını kemirmekte olan Sibel’e takıldı. Ama bir dakika... Tahir Hakkı ve fesat timi bu olayın üzerine bu kadar geliyorsa masum olma ihtimalim gerçekten de yüksekti. tik kez bir rahatlama hissettim. Evet, Nüzhet’i ben öldürmemiş olabilirdim. Ama bunu kanıtlamam gerekiyordu. Öncelikle benden gizlemeye çalıştıkları Nüzhet’in şu projesinin ne olduğunu öğrenmeliydim. İyi de nasıl? Akın... Evet, eski asistanım bana yardımcı olab<span class="text18">ilir</span>di.</p>

  <p class="block13">“Ne zamandır ulaşamıyorum Akm’a demiştin?”</p>

  <p class="block13">Tahmin edileceği gibi sesimi yumuşatmıştım. Sevgili anneciğimden miras kalan, Allah için benim de çok iyi becerdiğim geri çekilme taktiğini uygulamaya geçmiştim. İşe yaradı mı bilmiyorum ama Sibel Hanım lütfedip cevapladı.</p>

  <p class="block13">“Dün akşamdan beri... Sekiz gibi filan aramıştım ilk, belki biraz daha geç...”</p>

  <p class="block13">Nüzhet’in öldürülmesinden sonra diye geçti aklımdan... Yoksa cinayeti Akm mı işlemişti? Niye yapsın ki bunu? Baksana Nüzhet camndan bezdirmiş çocuğu... Hangimizi canından bezdirmedi ki? Hayır, Akın kimseye şiddet uygulayamaz. Çok naif bir insandır. “Bu erkek bedeninin içinde bir kadın yaşıyor hocam...” Sanki kadınlar cinayet işleyemez de... Neyse... O başka bir tartışma konusu... Ya Nüzhet’i öldürenler, Akın’ı da ortadan kaldırdılarsa... Mesela bu karşımdaki kız.... Tabii başlarında sevgili hocamızın bulunduğu öteki erkekler topluluğuyla... O zaman neden gelip Akm’ı bana soruyordu? Hayır, onu henüz öldürememişlerdi. Tehlikenin farkına varan Akın kaçmıştı. Ama peşindeydiler.</p>

  <p class="block13">“Belki duymamıştır, ne bileyim telefonunu bir yerde bırakmıştır...” diyerek gülümsemeye çalıştım. “Belki de...” Ne kadar inandırıcı oldu bilmiyorum ama çapkınca göz bile kırptım. “Belki de Hintli profesörü unutturacak bir sevgili bulmuştur...”</p>

  <p class="block13">Hiç yumuşamadı zayıf kız.</p>

  <p class="block13">“Ben de öyle düşündüm... Ama Nüzhet Hoca’nın ölümünü duymamış olması mümkün mü? Sabahtan beri televizyonlar bangır bangır cinayeti haber veriyor...”</p>

  <p class="block13">Haklıydı Akın’m, olayı öğrenmemiş olması çok zordu. Ya cinayeti duyduğu için saklanıyorsa? Öyleyse nasıl bulacaktım onu? Ya o da beni arıyorsa? Arasa bulurdu, telefonumu, evimi, her şeyimi biliyor... Tabii arayacak fırsatı varsa... “Belki de haklısınız...” Hayret, gergin kızımız da yumuşamaya başlamıştı. “Sevgilisi olduğunu sanmıyorum ama belki evine kapanmış, çalışıyordur... Siz evini biliyorsunuzdur, adresini verseniz de bir yoklasam...”</p>

  <p class="block13">Söyleyeyim de tıpkı zavallı Nüzhet gibi onu da boğazlayın değil mi?</p>

  <p class="block13">“Ah keşke bilseydim...” diye kıvırdım, “iki yıl önce Beşiktaş’ta küçük bir dairede oturuyordu. Londra’ya giderken boşultmıştı... Döndükten sonra görüşmediğimiz için şimdi nerede oturduğunu hiç bilmiyorum.”</p>

  <p class="block13">Yüzünü ekşitti.</p>

  <p class="block13">“Hay Allah, nasıl bulacağım bu çocuğu ben?”</p>

  <p class="block13">“Belki o seni bulur,” dedim yürümek için toparlanırken. "Hep evde kapalı kalacak hali yok ya...”</p>

  <p class="block13">Yeşil gözlerini sahte bir keder bürüdü.</p>

  <p class="block13">“Umarım arar... Yoksa bursa başvuru gününü geçireceğim.” Eh, madem yalanlara geçmiştik ben de müşfik, babacan profesöre dönüşüverdim hemen.</p>

  <p class="block13">“Kaçırmazsın inşallah... Hadi hoşçakal...” Ama öyle kolay kolay bırakmayacaktı yakamı. “Sizi ararsa ya da görürseniz...”</p>

  <p class="block13">İlk adımımı atarken tamamladım sözlerini... “Merak etme, derhal seni aramasını söylerim.”</p>

  <p class="block13">Islak kaldırımda hızla uzaklaşırken kaldığı yerden öylece beni izleyen Sibel’in çekik gözlerinin ağırlığını kaim paltomun altından bile hissedebiyordum. “Şahane bir aşk, harcanmış bir hayat demektir” Akaretler Yokuşu’nun ortalarında, sağ tarafta yer alan Bezm-i Âlem Valide Sultan Çeşmesi’nin önünde indim taksiden. Fatih Sultan Mehmed’ten üç yüz küsur yıl sonra yaşayan Sultan Abdülmecid, hayırsever annesi adına yaptırmıştı bu şanslı çeşmeyi. Şanslı diyorum çünkü sayısız tarihi çeşme, kadir kıymet bilmez yöneticilerin elinde yıkılıp giderken bu eser günümüze kadar gelebilmişti. Dönemin ünlü şairlerinden Ziver’e yazdırılan kitabedeki sözleri okumak için yaklaştım ama ne mümkün, çöken akşam, görünmez kılmıştı kabartma yazıları...</p>

  <p class="block13">“Karanlık ansızın bastırır kışın İstanbul’a,” derdi rahmetli anneannem, “Uğursuz bir haber gibi.”</p>

  <p class="block13">Çok sevdiği dedemin ölüm haberini böyle bir kış gecesinde aldığını yıllar sonra öğrenecektim. Karanlık odasında, her zamanki gibi pencerenin önünde otururken...</p>

  <p class="block13">“Yakın, yakın bütün ışıklarını konağın...”</p>

  <p class="block13">Girdiğim sokakta ışığa gerek yoktu. Henüz lambalar yanmamış olmasına rağmen karlardan yayılan aydınlık, akşamın karanlığını seyreltiyor, bastığım yeri görmemi sağlıyordu. Bu küçük sokağın ucunda, görkemli çitlembik ağacının arkasındaki bej rengi apartmanda kalıyordu Akın. Üç yıl önce akciğer kanseri sonucu kaybettiği annesinden miras kalmıştı, binanın ikinci katındaki minik daire. İlk o zaman gelmiştim, buraya. Tertipli, düzenli, eski eşyalarla dolu kutu gibi bir evdi. Cenazeden altı ay sonra, haziran ortası gibi evinde verdiği partiye davet etmişti asistanım beni. Hangi akla hizmetse kabul etmiştim çağrısını. Ama daha kapıdan adımımı atar atmaz, anlamıştım yaptığım yanlışı. Hiç hazzetmediğim elektronik bir müzik... Vakit o kadar geç olmamasına rağmen sarhoş olduklarından mı, yoksa başka bir madde çektiklerinden mi, uykudaymış gibi ortalıkta dolaşan kızlar, erkekler... Ortalıkta dolaşan dediğime bakmayın, koltukların üzerinde, geniş divanda hatta ayaküzeri birbirine yakınlaşmış çiftler... Davetlilerin bir kısmı yabancıydı; Amerikalılar, Almanlar, İspanyollar, uzun boylu, uzun parmaklı, sürmeli gözlü iki Cezayirli erkek bile vardı. Yine de çoğunluk Türk’tü ama yabancılardan da bizimkilerden de kimseyi tanımıyordum. Sahi, niye çağırmıştı bu çocuk beni hiç de tarzım olmayan bu partiye? Belki halime ucımıştır. Yalnızlığıma bir son vermek istemiştir. Ama ne ruh olarak, ne de kültürel olarak yakındım bu insanlara. Yıllar öncesinin İstanbul’undan bu renkli geceye düşmüş, yıllar öncesinin antika bir adamı, numunelik bir tarihçi. Tuhaf olan davettekilerin beni hiç yadırgamamasıydı. O kadar sıra dışı insan vardı ki, ben de onlardan biri olup çıkmıştım galiba.... Saçındaki jöleler loş ışıkta bile parıl parıl parıldayan, üzerine siyah bir atletle dar bir kot pantolon giymiş genç bir oğlan, ağzına kadar dolu bir bardak uzattı bana. Tabii hemen reddettim. Bilmediğim içkileri asla içmezdim.</p>

  <p class="block13">“Bunu içmezsen müziği duyamazsın moruk,” diye fısıldadı kulağıma. Moruk derken ihtiyar demek istemiyordu, sanırım ahbap anlamında kullanıyordu bu sözcüğü. Yine de irkildim. Sesi nemli, yapış yapıştı. Gelirken aldığım şarap, öksüz bir çocuk gibi öylece kalmıştı kucağımda. O anda gördüm genç kızı; üzerinde beyaz bir büstiyerle sarı papatya desenleriyle süslü bir şort vardı, uzun saçları portakal rengindeydi. Kararlılıkla bana yöneldi. Gülümseyerek, kollarını açtı.</p>

  <p class="block13">“Merhaba hocam, hoş geldiniz.”</p>

  <p class="block13">Sesini duymasam hayatta tanıyamazdım; Akm’dı. Karşımda bir ucube varmış gibi hızla geriye çekildim. Hayal kırıklığına uğramıştı. Takma kirpiklerin iyice koyulaştırdığı gözleri kederlendi.</p>

  <p class="block13">“Niye şaşırdınız hocam?”</p>

  <p class="block13">O kadar doğal sormuştu ki. Onun homoseksüel olduğunu biliyordum. Kimseden saklamamıştı ki. “Bu erkek bedeninin içinde bir kadın var hocam.”</p>

  <p class="block13">Kolay mesele değil, bizimki gibi genellikle muhafazakâr insanların bulunduğu bir fakültede, herkesin malumu olsa da “Ben erkeklerden hoşlanıyorum,” demek kocaman bir yürek isterdi. Yeri geldiğinde açık fikirli olmakla övünen Tahir Hakkı bile “Söyle şu Akın’a, kız gibi kırıtmasın,” diye kaç kez uyarmıştı beni. Halbuki Akın’ın davranışları hiç de kadınca değildi, en azından o geceyi saymazsak değildi. Evet, ne sesine yapay bir hava verir, ne yürürken kırıtır, nasılsa öyle davranırdı. Ama doğru bildiğini savunurken bir aslan gibi cesur kesilirdi. Bir keresinde bizzat Tahir Hoca’mn yüzüne “Osmanlı sarayındaki cinselliği bütün boyutlarıyla anlatmazsak tarihimiz eksik kalır,” demişti. Garip olanı, bizim Hoca’nın, bu açık sözlü öğretim elemanına cevap verememesiydi. Diyorum ya, eğer Akm bu kadar zeki, bu kadar çalışkan olmasaydı bizim okulda asla tutunamazdı. Yine de tutunamadı ya... Homofobi herkesi esir almış bu ülkede... Herkes derken kendimi dışarıda tutmuyorum. Baksanıza, evine geldiğim bir talebem bana sarılmak istediğinde, yanacakmışım gibi geri çekilmiştim. Tamam, belki başında portakal rengi o kocaman peruk, yüzünde bu ağır makyaj, üzerinde papatya desenli şu şort olmasa böyle yapmazdım diyebilirim ama savunmam bile davranışımın kabalığını mazur gösteremezdi. Benden böyle davranış beklemeyen Akın da takma kirpiklerinin ardındaki gözlerini hayal kırıklığıyla yüzüme dikerek sormuştu:</p>

  <p class="block13">“Niye şaşırdınız hocam?”</p>

  <p class="block13">Benim cinsel tercihimi bilmiyor muydunuz, demek istiyordu. Sizden hiçbir şey gizlemedim. Yoksa benden nefret mi ediyordunuz için için? Yoksa benim gibi, sizin de o kocaman erkek bedeninizin içinde bir kadın mı yatıyor? Hayır, homoseksüel değildim; ne gizlisi, ne açığı... Bir keresinde Şaziye, ben uyurken tırnaklarıma oje sürmüştü. Ne suçum vardı, ne günahım... Babamın küplere bindiğini hatırlıyorum. O sözcüğü de ilk o zaman duymuştum. “’Ne bu yahu, ibne mi yapacaksınız çocuğu?” İbne... Hayır, babamın deyişiyle ibne, Akın’m tanımıyla gay olmayacaktım. Çünkü şu hantal gövdemin içinde bir kadın değil, Nüzhet’in söylediği gibi bir çocuk saklıydı. Yeri geldiğinde öldürmekten çekinmeyen bir çocuk... Neyse Akın’ı o şekilde görünce sadece bir tereddüt yaşamıştım işte. Zaten toparlanmam da çok sürmemişti. “Bir şey yok Akın...” diye elimdeki şarabı ona uzatmıştım. “Ne kadar renkli bir topluluk...”</p>

  <p class="block13">Ama sözlerim gözlerindeki burukluğu giderememişti. O zaman anlamıştım aslında bana ne kadar güvendiğini. Ve o fakültede ne kadar büyük bir yalnızlık çektiğini. Belki de İstanbul’u bırakıp gitme fikri ilk o zaman düşmüştü aklına. Hiç belli etmemişti tabii. “Evet,” diyerek etrafına bakınmıştı. “Arada bir dağıtıyoruz böyle... Ben de bu gece için böyle travesti gibi giyindim. Öyle değilim aslında... Burada gördüğünüz insanların hepsi de gay değil... Ama hepsinin üzerinde baskılar var. Bu gece baskılardan, sınırlardan, kısıtlamalardan kurtulalım, gerçek kimliğimize dönelim, dedik... Kim olduğumuzu hatırlama partisi bu hocam...” Kim olduğumuzu hatırlama partisi... Sahi kimdik biz? Orta Asya steplerinden gelip, bu toprakların uygarlıklar kurmuş halklarıyla karışarak yeni bir imparatorluk kurmuş bir milletin kendini kaybetmiş çocukları... Kendini kaybetmiş... Şu kaybettiğimiz kendimiz neydi acaba? Irkımız mı? Dinimiz mi? Onurumuz mu? Aklımız mı? Hafızamız mı? Toplumsal psikojenik füg... Bir toplumun geçici olarak hafıza kaybı... Geçici olduğundan pek emin değildim ama bir hafıza kaybımız olduğu muhakkaktı. Çünkü her gelen hükümdar, her gelen iktidar, tarihi kendi çıkarma göre yeniden yazdırıyordu. Çıkarlara göre yazılan tarihin gerçeklerle hiçbir ilgisi yoktu. Aslında gerçeği hatırlamak için toplum olarak, Akmlar’m düzenlediği böylesi toplantılara ihtiyacımız vardı: “Kim olduğumuzu hatırlama partisi.” Elbette sadece cinsel kimliğimizle ilgili bir toplantı değil. Elbette bu bir eğlence partisi de olmayacaktı. Üstelik sadece toplantı şeklinde de gerçekleşmeyebilirdi. Ama bize kim olduğumuzu hatırlatacak böylesi faaliyetler şarttı. Dinsel ve ulusal bayramlarımızın yanına bir de kimlik bayramları eklemeliydik... Kim neye inanacaksa inanmalıydı, kim hangi dili istiyorsa konuşmalıydı, kim hangi elbiseyi giymek istiyorsa giymeliydi, kim ne yemek istiyorsa yemeli, ne içmek istiyorsa içmeliydi... Herkes kendisi gibi olmalıydı... Kendisi gibi olmak ne</p>

  <p class="block13">demekse?</p>

  <p class="block13">Hiç değilse böyle partilerde olsun, kendisi gibi olmayı başaran Akın, o gece uzattığım şarap şişesini alıp, mutfağın yolunu tutmuştu. İşte o geceden sonra ilk kez geliyordum bu eve. Çok da geniş olmayan merdivenleri tırmanarak ikinci kattaki dairenin kapışma geldiğimde nefes nefese kalmıştım. “Şu kalbine bir baktır,” diyen Şaziye’nin sesini duyar gibi oldum apartman boşluğunda. Benim için kaygılanan teyze kızının uyaran sesini kovarak, dokundum kapının ziline. Ne bir hareket, ne bir tıkırtı... Bir daha... Daha ısrarlı... Bir daha... Hayır, kimse kapıyı açmayacaktı. Akın evde yoktu, Sibel haklı mıydı yoksa? Çocuğun başına bir iş mi gelmişti? Son bir kez daha bastım zile. Bir ses duyar gibi oldum, hayır, içeriden değil, arkadan. Başımı çevirince, aralanan kapının ardından yaşlı bir kadının solgun yüzü göründü. Bir şeyler söyledi, sesi o kadar cılızdı ki duyamadım. Yaklaşmak istedim, fark edince aralık kapıyı kapatmaya kalktı.</p>

  <p class="block13">“Lütfen... Ben Akın’ın hocasıyım... Üniversiteden... Dünden beri haber alamıyoruz Akm’dan...”</p>

  <p class="block13">Aralıktan süzüyordu iri yarı gövdemi. İnansm mı, inanmasın mı bir türlü karar veremiyordu.</p>

  <p class="block13">“Lütfen kapatmayın...” diye üsteledim sesimi olabildiğince yumuşatarak. “Kötü bir amacım yok... Bedia Hanım öldüğünde de gelmiştim. Belki cenazede görüşmüş bile olabiliriz.” Aslında kadını hatırlamıyordum ama Akın için kaygılandığına göre, iyi bir komşu olmalıydı.</p>

  <p class="block13">“Evet...” Balmumu rengindeki derisinin altında, dar alnını aşağıya doğru ikiye bölen mavi bir damar usulca kıpırdandı. “Siz şu profesörsünüz... Fakültede Akm’a arka çıkan adam.” Fil hafızası diye buna derlerdi işte. Ben dün gece işlediğim cinayeti bile hatırlamazken yaşı en az seksen olan bu teyzecik kolayca çıkarmıştı üç yıl önce gördüğü adamı.</p>

  <p class="block13">“Evet, evet siz o profesörsünüz... Bedia minnetle bahsederdi sizden... Adınız da... Muvaffak...”</p>

  <p class="block13">“Müştak,” diye düzelttim. “Müştak Serhazin...”</p>

  <p class="block13">“Evet, Serhazin... O zaman da şaşırmıştım. Kusura bakmayın ama tuhaf bir soyisminiz var Muvaffak Bey.”</p>

  <p class="block13">Muvaffak... Takılmıştı. Müdahale etmedim; bu kadar kusur kadı kızında da olurdu. Ama hayatta bana yakıştırılacak son isim Muvaffak olmalıydı. Neyi başarmıştım ki şunca yıllık ömrümde? Mesut bir aile mi kurabilmiştim? Mükemmel bir kariyer mi yapmıştım? İyi dostlarım mı olmuştu? Şahane bir aşk mı yaşamıştım? Yok kendime haksızlık etmeyeyim, evet, şahane bir aşk yaşamıştım... Hangi insan evladı yirmi bir yıl bir kadını bekler? Mesleğini, dostlarını, ailesini, gençliğini, heyecanlarını, umutlarını askıya alıp... Hem de hiçbir açıklama yapmadan çekip giden bir kadın için... Üstelik hiçbir umut ışığı yokken... Evet, şahane bir aşk yaşamıştım. Çünkü şahane bir aşk, harcanmış bir hayat demektir... Çünkü gerçek aşk, acımasız bir sarmaşık gibidir. Nasıl ki sarmaşıklar sarıldıkları kocaman ağaçlar dahil etraftaki bütün bitkileri boğar, öldürürse aşk da kendisinden başka hiçbir duygunun yaşamasına izin vermez. Aşkta başarının, mutluluğun ve ahlakın yeri yoktur. Sadece acı ve güzellik... Gitgide tümüyle acıya dönüşecek bir güzellik. O sebepten final genellikle trajiktir... Ben de bu kurala uymuştum işte. Bu şahane aşkı kendi doğasına uygun muhteşem bir finalle mühürlemiştim: Kanla... Hayır, orası henüz belli değil. Belki de eski sevgilimi ben değil, Tahir Hakkı ve genç çetesi... O sebepten burada değil miydim zaten. Onu öldürenlerin, eski asistanımı da ortadan kaldırıp kaldırmadıklarını anlamak için... Dur, dur o kadar hızlanma, daha Akm’a ne olduğunu bilmiyoruz...</p>

  <p class="block13">“Valla Muvaffak Bey,” diye aklmdakileri aktarmayı sürdürüyordu yaşlı kadın. “Rahmetli Bedia’nın çok hayır duasını aldınız... Akm’a sahip çıkmışsınız üniversitede...”</p>

  <p class="block13">Öyle yaptığımı hiç sanmıyordum. Gözleri yükseklerde araştırma görevlilerinin hiçbiri, benim gibi isteği tükenmiş, işe yaramaz bir profesörle çalışmak istemeyince bambaşka nedenlerle de olsa benim gibi istenmeyenler listesinde olan Akın’ı yanıma almak zorunda kalmıştım. Çünkü yapılması gereken bazı kırtasiye işleri vardı. Son derece titiz bir çocuk olan Akın bu işler için biçilmiş kaftandı. Olan biten işte buydu. Tamam, tamam, hadi, kendime de haksızlık etmeyeyim, anlayışlı da davranmıştım çocuğa... Onun homoseksüel ya da heteroseksüel olması umurumda bile değildi. Sanırım biraz da sevmiştim Akm’ı...</p>

  <p class="block13">“Çok takdir ederdi sizi Bedia...” Kül rengi halkalarla kaplanmış kestane rengi gözleri nemlendi. “Zavallı, çok endişeliydi oğlu için...” Kapıyı iyice açmıştı artık. Hakkımdaki bütün kuşkuları silinmiş olmalıydı. “Kim endişelenmez ki? Ah, biliyorsunuz Akın’m durumunu... Erkek desen erkek değil, kız desen kız değil. Allah kimsenin başına vermesin... Ne yapacağını bilemiyordu kadıncağız.” Bir an baltayı taşa vurmuş olacağını düşünmüş olmalı ki, yine kuşku bulutlarıyla kap</p>

  <p class="block13">landı gözleri. “Benim çocuğum olmamıştı. Hep üzülürdüm bunun için ama Akın’m halini görünce... Sizce de kötü bir şey değil mi Muvaffak Bey... Yani insan ya erkektir, ya da kadın... İkisinin arası bir şey olur mu?”</p>

  <p class="block13">Akm’a yakın davranıyordum ya... Acaba ben de onlar gibi olabilir miydim?</p>

  <p class="block13">“Olmaz,” diyerek kadım rahatlattıktan sonra sadede gelmek istedim. “Dünden beri Akın telefonunu açmıyor. Yarım saat önce aradım, yine cevap vermedi. Evde de yok galiba. Bugün onu gördünüz mü?”</p>

  <p class="block13">Endişeli bir ifade belirdi yüzünde.</p>

  <p class="block13">“Dün akşam büyük bir kavga oldu. Çığlıklar, patırtı gürültü...”</p>

  <p class="block13">Eyvah, Sibel’in kaygıları haklıydı galiba? “Kim kavga etti, Akın mı?”</p>

  <p class="block13">“Bilmiyorum ki... Seçemedim. Aslında bizim duvarlar çok ince... Komşunuz öksürse duyarsınız... Ama kulaklarım artık iyi işitmiyor. Hepsini duyamadım tabii... Önce Teoman Bey’le tartışıyorlar zannettim.”</p>

  <p class="block13">“Teoman kim?”</p>

  <p class="block13">Hayretler içinde kalmıştı. “Tanımıyor musunuz?”</p>

  <p class="block13">“Yok, tanımıyorum...” Şaşkınlığı geçmedi, açıklamak zorunda kaldım. “Kaç zamandır görmüyordum Akın’ı. Şu Teoman üniversitede mi çalışıyormuş?”</p>

  <p class="block13">Çocuklara özgü bir hevesle anlatmaya başladı.</p>

  <p class="block13">“Yok canım, çoktan bitirmiş üniversiteyi... Mimarlık yapıyor. Evleri mi ne dekore ediyormuş... İç mimar diyorlar ya... Beşiktaş’ta yazıhanesi varmış... Allah günah yazmasın, kimse hakkında kötü konuşmam ama Teoman da Akın gibiymiş... Yani şey işte...” Sanki birden karşımızda Akm belirecekmiş gibi tedirginlik içinde karşı dairenin kapısına baktı. Ama kapının açılmak gibi bir niyeti olmadığım görünce sesini biraz kısarak da olsa ballandırarak anlatmaya devam etti. “Bunlar evlendi, tövbe tövbe karı koca hayatı yaşıyorlar sandım... Üst kattaki Aliye Hanım, yok komşu dedi, bunun ikisi de aynı cins... Yani ikisi de kadın gibiymiş... Teoman ev arkadaşıymış... Daha doğrusu kiracısı... Akın, yurtdışma gidince gelmişti zaten bu Teoman...”</p>

  <p class="block13">Anlattıkça konuyu dağıtıyordu.</p>

  <p class="block13">“Yani kavga ettiği kişi Teoman değil miydi?” Sözünü kestiğim için canı sıkılmış gibi duraksadı, eyvah artık konuşmayacak diye geçiriyordum ki, yeniden başladı söze.</p>

  <p class="block13">“Değildi... Teoman’la hiç kavga etmezlerdi ki. Ben de bir kötülüğünü görmedim. Hatta bana şu keten perdelerden hediye etti. Hani yukarıdan aşağıya iniyor. Mutfak pencerelerim için... Evet, Akın arada bir kahvaltıya gelir bana... Bir defasında Teoman’ı da getirdi. Biraz kibirli görünüyordu ama...” Yine kaçırmıştı ipin ucunu, yine lafını bölmek zorunda kaldım.</p>

  <p class="block13">“Peki dün akşam bir kavga olduğundan emin misiniz?” Bu kez hiç tereddüt etmedi.</p>

  <p class="block13">“Eminim, bağrış çağrış, içeride bir şeyler kırıldı. Hiç böyle patırtı gürültü yapmazlardı... Bence Teoman değildi içerideki adam. Sesi tanıdık gelmiyordu.”</p>

  <p class="block13">Merakla atıldım.</p>

  <p class="block13">“Ne söylediğini duyabildiniz mi?”</p>

  <p class="block13">“Yok duyamadım, çok gürültü vardı...”</p>

  <p class="block13">“Başka kimse yok muydu? Yani o sesin sahibinden başka?” “Akın vardı... Ne söylediğini çıkaramasam da Akm’m sesini tanırım.” Heyecanlanmıştı yaşlı kadın, dün geceyi yeniden yaşamaya başlamıştı. “Öteki adam öfkeliydi. Öfkelendikçe daha da boğuklaşıyor, iyice anlaşılmaz oluyordu söyledikleri...”</p>

  <p class="block13">“Sonra ne oldu?”</p>

  <p class="block13">“Sonra sesler kesildi. Kavga, gürültü bitti. Aniden... Birdenbire bir sessizlik... Tıpkı mezar gibi...” Sustu; yaklaşan ölüm mü akima gelmişti ne? “Allah kimseye kabir azabı vermesin,” diye kovdu akima üşüşen uğursuz düşünceleri. “Evet, ne diyordum...”</p>

  <p class="block13">“Sessizlik...”</p>

  <p class="block13">“Tabii, sessizlik... Çıt çıkmıyordu yan taraftan... Ne kadar zaman geçti bilmiyorum. Uyumak için yatağa girmiştim ki...” Derisi kırış kırış olmuş eliyle karşı daireyi gösterdi. “Birden kapı kapandı. Çok sert değil... Hani evden çıktığını kimsenin duymasını istemezsin ya... Öyle dikkatlice... Ama kapı ağırdı... Rahmetli Rafet yaptırmıştı kapıyı... Rafet, benim eşim... Kaptandı şehir hatları vapurunda... Dört yıl önce kaybettik... Bedia’nın kocası Nafiz Bey çok daha evvel göçmüştü ebediyete. İyi arkadaştık, komşu değil, kardeştik, kardeş... Nerde öyle insanlar şimdi? Nafiz Bey’den sonra bizim Rafet yardım ederdi Bedia’ya... Bu kapıları da Rafet yaptırmıştı. İkisi bir örnek... Çok sağlam bunlar demişti, kale kapısı gibi... Zamanla biraz şiştiler tabii, ahşap ne de olsa... Ne yaparsan yap, kapanırken gürültü çıkarıyorlar, işte dün gece de o sesi duydum. Onun üzerine kulak kesildim. Biri koridor boyunca yürüdü. Zor işitiliyordu ayak sesleri... Dedim ya evden çıktığım kimsenin bilmesini istemiyordu.”</p>

  <p class="block13">Fırsatı kaçırmış olduğumuzu tahmin etmeme rağmen sormadan edemedim.</p>

  <p class="block13">“Merak edip bakmadınız mı pencereden? Hani evden çıkan kimmiş diye...”</p>

  <p class="block13">“Merak etmem mi? Ama bakamadım. Ah Muvaffak Bey, siz bana göre gençsiniz... Yaşlılıkta iki adım atmaya bile üşeniyor insan. Bir metre yürüsem nefes nefese kalıyorum. Yatağım da pencereye uzak, gözüme geldi kalkamadım.”</p>

  <p class="block13">“Ya sonra? Sonra eve giren çıkan olmadı mı?”</p>

  <p class="block13">Kansız dudağı hafifçe sarktı. Aralık kalan ağzından bir bebeğinki gibi minicik kalmış dişleri göründü.</p>

  <p class="block13">“Olmadı... Ya da ben duymadım. Söyledim ya artık iyi işitemiyorum... Bazen sesleri birbirine karıştırıyorum.”</p>

  <p class="block13">Benim de korktuğum buydu; eksik ya da yanlış bir şeyler söylemiş olması. Israrla sordum:</p>

  <p class="block13">“Daha sonra, mesela bu sabah kimse girip çıkmadı mı? Akın ya da Teoman ya da başka biri...”</p>

  <p class="block13">İnce telli ak saçlarını, tıpkı Nüzhet gibi başının arkasında topladığı küçük başını hafifçe salladı...</p>

  <p class="block13">“Yok... Belki Akın çıkmıştır da ben duymamışımdır.”</p>

  <p class="block13">Ya çıkmadıysa, ya gerçekten de düşündüğüm gibiyse... Tahir Hakkı ve şürekası... Ya da hiç tahmin etmediğim başka biri, tıpkı Nüzhet’i boğazladığı gibi, Akın’ı da... Eski asistanımın boynuna saplanmış bir mektup açacağı... Sapında da Fatih Sultan Mehmed’in tuğrası... Hayır, işte bu mümkün değildi çünkü cinayet aletini Marmara’nın karanlık sularına gömmüştüm. Neler saçmalıyordum ben böyle... Omuz başımdan fısıldadı babam: “Sadede gel, sadede...”</p>

  <p class="block13">“Şu Teoman Bey ne zaman gelir?”</p>

  <p class="block13">Feri kaçmış gözlerini umutsuzca kırptı.</p>

  <p class="block13">“Vakit akşam, artık gelmesi lazım... Tabii başka bir yere uğramayacaksa... Gençler eve kapanmayı sevmiyor...” “Telefonu var mı sizde?”</p>

  <p class="block13">Çelimsiz kollarını usulca yana açtı.</p>

  <p class="block13">“Bende yok, ama Ahmet Efendi’de vardır... Bodrum katta bulursunuz onu... Apartmanın kapıcısı...”</p>

  <p class="block13">Birden kendimi bir polisiye filmin dedektifi gibi hissettim. Farkına varmadan birini sorgulamıştım. “Bu çocukta bir dedektif havası var.” Elbette kimse böyle bir cümle kurmamıştı. Ama babamın benden böyle övgüyle bahsetmesini isterdim doğrusu... Etmezdi ki... “Yine yanlış yapıyorsun Müştak. Kadına sorman gereken ilk soru, dün Akm’ın eve girdiğini duyup duymadığı olmalıydı. Duyduysa yalnız mıydı yoksa biri var mıydı, önce bunu öğrenmeliydin.” Aynen böyle derdi babam. Bir kez daha kendisinin ne kadar bilgili, düşünceli hatta zeki olduğunu, benimse yaptığım hiçbir işi doğru dürüst beceremediğimi göstererek. Ama haklıydı, derhal emrini yerine getirdim.</p>

  <p class="block13">“Peki dün, o kavgadan önce, Akın’m eve ne zaman geldiğini hatırlıyor musunuz?”</p>

  <p class="block13">Zaten kırış kırış olmuş aim biraz daha buruştu. Hayır, diyeceğini zannetim, yüzü ışıldadı.</p>

  <p class="block13">“Şu diziden önce... Hani taksi durağını anlatan bir televizyon dizisi var ya... Taksicilerin başına gelen gülünç olayları anlatıyor... işte o dizi başlamadan hemen önce geldi eve... Saat beş gibi...”</p>

  <p class="block13">“Fark edebildiniz mi? Yalnız mıydı?”</p>

  <p class="block13">“Galiba biri vardı yanında... Evet, evet biriyle konuşuyordu ama kim derseniz bilmiyorum.”</p>

  <p class="block13">Sesi iyice cılızlaşmıştı; yardım edemediği için kendisini suçluyor gibiydi, içime dokundu hali. Elimi uzattım. “Teşekkür ederim... Çok yardımcı oldunuz...”</p>

  <p class="block13">Eli buz gibi soğuktu, belli belirsiz sıktı parmaklarımı. “Ben de çok merak ettim şimdi... Başına bir şey gelmemiş olsa bari çocuğun...”</p>

  <p class="block13">“Merak etmeyin,” dedim güvenli bir gülümsemeyle. “Bir şey öğrenirsem size de bildiririm...”</p>

  <p class="block13">İnanmıyormuş gibi baktı yüzüme, ama ben alt kata ininceye kadar da kapatmadı, ölmüş kocasından yadigâr kalan o ağır, ahşap kapının kanadım. “Kanla kutsanmış bir aziz gibi” Teoman elindeki küçük anahtarı, kapıdaki eski kilidin içinde çevirirken o sinir bozucu sükûnetini hâlâ koruyordu. Akın’m aksine oldukça kiloluydu ama sandığımdan daha gençti; ancak otuzlarında filan... İri başını, el örmesi, lila rengi bir bereyle örtmüştü, aynı renkte bir atkı, beyaz kürklü anorağının üzerinde kaim boynunu süslüyordu. Apartman kapısından içeriye akşamın soğuğuyla karışmış baharlı, hoş bir kokuyla girmişti. Beni bekler halde görünce modası geçmiş giysiler içindeki iri yarı bedenimi tepeden tırnağa şöyle bir süzmüş, “Müştak Bey olmalısınız,” demişti asabi bir tavırla. “Fotoğraflarınızı görmüştüm... Akın bahsetmişti sizden.” Hepsi bu. Oysa telefonda Nüzhet’in öldürüldüğünü, Akm’ın da tehlikede olabileceğini söylemiştim. Böyle bir durumda, aynı daireyi paylaştığı arkadaşını merak etmez miydi insan? Üstelik yaşlı kadın ikisinin iyi ahbap olduğunu ima etmişti. Belki de bürosunu ters bir vakitte kapattırmıştım, belki Akın’ın başına bir iş gelmesini mümkün görmüyor, pimpirikli bir profesörün anlamsız kaygıları yüzünden akşamki planlarını değiştirmek zorunda kaldığından içerliyordu bana. Ablak yüzünü dönüp tombul bedeniyle, önüm sıra adeta yuvarlanarak merdivenlere yönelirken “Dün gece ben gelmemiştim eve,” diye söylendi sadece. “Akın’ın ne yaptığını da bilmiyorum.” Yani ev arkadaşımın dadısı değilim demek istiyordu. O böyle kaygısız davranınca, kuşkuya düştüm. Yoksa abartıyor muydum? Akın’ın telefona cevap vermemesi, Nüzhet’in ölümünün ardından kimseyi aramaması, evinde bir arkadaşıyla ağız dalaşma girmiş olması, başına kötü bir iş geldiğini kanıtlamazdı ki. Belki tam da bu toraman iç mimarın düşündüğü gibi bir yerlerde hayatın tadını çıkarmakla meşguldü. Belki de yaşlı teyzenin duyduğu o kapanan kapının gürültüsü, Akın’m evden çıktığını haber veriyordu. Sibel adındaki o sinsi kızın, aklımı karıştırmasına izin vererek büyük bir hata mı yapmıştım? İstanbul’a ansızın çöken karanlık gibi birden aklıma üşüşen başka bir ihtimal, tedirginlik içinde titrememe yol açtı. Ya Sibel ve arkadaşları beni izledilerse... Ya bütün bunlar Akın’ın evini tespit etmek amacıyla düzenlenmiş bir oyunsa? Aptal gibi Sultan Ahmet Meydanı’ndan bir taksiye atlayıp Akaretler’e gelmiştim. Onlar da peşime düşerek... Olabilir miydi? Niye olmasın? Akın’ı bulmak istemiyorlar mıydı? Eğer öyle bir niyetleri olsaydı, üniversitedeki kayıtlardan çıkarırlardı. Hayır, bulamazlardı; Akm asker kaçağı olduğu için gerçek adresini vermemişti okula... Çok daha sonra homoseksüel olduğunu kanıtlayan o iğrenç fotoğrafı askerlik şubesine teslim ederek kurtulmuştu bu yükümlülüğünden...</p>

  <p class="block13">“Çok utanç vericiydi hocam... İlişki sırasında çekilmiş fotoğraf istiyorlar. Bildiğiniz rezillik... Ama başka çarem yoktu. Askerde, o aç erkek kalabalığı içinde çok daha kötüsü gelebilirdi başıma.”</p>

  <p class="block13">Evet, Akın’m okulda adresi yoktu. O sebepten sordu ya çocuğun evini o yeşil gözlü şeytan... Şeytan mı? Hakikaten o kadar kötü biri mi bu kız? Yok yahu, asıl şimdi abartıyorum galiba... Bilmiyorum... Sahiden bilmiyorum. Kafam öyle karışık ki... Belki de abartmıyorum... Eğer öyleyse Akın’a gideceğimi nasıl tahmin ettiler? Bu konuda en ufak bir imada bile bulunmadım. Ama epeyce kurcalamıştım meseleyi... Hayır, asıl Sibel kurcalamıştı. Nüzhet’in projesini biliyor muydum, bilmiyor muydum? Mesele buydu. Sanırım artık bilmediğimi anlamışlardı.</p>

  <p class="block13">Pek de konuşkan olmayan Teoman’la merdivenleri tırmanıp dairenin bulunduğu kata gelinceye, cebinden anahtarı çıkarıp, kilide sokuncaya kadar bu düşüncelerle yedim durdum kendimi. Anahtarı ilk çevirişinde, tık diye bir ses çıktı, kolayca açılmıştı kapı. Ağır kanlı iç mimar, içeri girmeden önce “Gördünüz mü, boşuna velveleye verdiniz ortalığı,” der gibi omuzunun üzerinden tatsız bir bakış fırlattı bana. Ama bu ısıran bakış bile kâfi gelmemiş olacak ki, “Akm evde olsaydı, zincirini takardı kapının arkasına,” demeyi de ihmal etmedi. “Her gece...” Cımbızla biçim verilmeye çalışılmış incecik tüylerden oluşan kaşlarını kaldırdı. “Evet her gece, hiç üşenmeden kalkar, kapı zincirli mi, değil mi diye bakar.”</p>

  <p class="block13">Eksik mantık yürütüyordu.</p>

  <p class="block13">“Özür dilerim ama Teoman Bey,” dedim olabildiğince kibar olmaya çalışarak. “Tam da bu sebepten, kapıyı kilitlemiş olması gerekmez mi? Bakm anahtarı tek çevirişinizde açıldı kilit.”</p>

  <p class="block13">Pek etkilenmedi sözlerimden.</p>

  <p class="block13">“Acelesi vardır, bazen çekip çıkıyordu kapıyı.” Uzatmak istemedim.</p>

  <p class="block13">“Umarım öyledir. Size zahmet verdiğimi biliyorum ama inanın çok merak ettim Akm’ı... Hâlâ da kaygı içindeyim... Yaklaşık yirmi dört saattir haber alamadık. Nerede bu çocuk?”</p>

  <p class="block13">Sanki konuşmamışım gibi, sanki orada yokmuşum gibi aynı sinirli tavırla anahtarı hızla anorağının cebine attı. Yüzüme bakmaya bile tenezzül etmeden, sıkıntıyla iç geçirdikten sonra iki eliyle güçlü bir şekilde itti kapıyı.</p>

  <p class="block13">“Eşek ölüsü gibi de ağır. Hangi salak yaptırmışsa bu kapıyı...” Hangi salak? O kadar çok salak vardı ki etrafında... Onu yazıhanesinden çağırtanlar, komşudan gelen sesleri kavga zanneden bunaklar, bu kapıyı böyle lenduha gibi yaptıranlar...</p>

  <p class="block13">Karşı dairedeki teyzeciğin, geldiğimizi işitip, kapıya çıkmamasına o kadar sevindim ki... Ölü kocasına salak diyen bu kaba herifi duyması kim bilir nasıl üzerdi kadıncağızı?</p>

  <p class="block13">Kapı yarı yarıya açılınca huysuz iç mimar geri çekildi, sağ elini zarif ama gergin bir şekilde öne uzattı.</p>

  <p class="block13">“Buyrun Müştak Bey,” dedi gayet ciddi, adeta azarlayan bir ses tonuyla. “ İşte açtım... Buyurun arayın Akın’ı?”</p>

  <p class="block13">Nasıl da küçümsüyor, nasıl da hakir görüyordu beni. Bir ara suçluluk duygusunu filan unutup şunun suratının ortasına... Yapamayacağımı bildiğim için derhal bastırdım içimden yükselen bu anlamsız isteği. “Teşekkür ederim, sizi yordum ama...”</p>

  <p class="block13">Artık dayanamadı, alev alev yanan gözlerini yüzüme dikerek, “Evet, aslında yordunuz... Daha da önemlisi bir randevumu kaçırmama neden oldunuz... Büyük bir otelin temsilcileriyle görüşecektim. Anlıyor musunuz, bütün otelin dekorasyonunu bize vereceklerdi... ”</p>

  <p class="block13">Birden sustu... Kulak kesildi. Yüzünde endişeye benzer bir ifade belirdi. Ne olmuştu şimdi buna? Koyun gibi iri gözlerini bana çevirdi. Az önceki afra tafrasından eser kalmamıştı, işaret parmağıyla içerisini gösterdi.</p>

  <p class="block13">“Duydunuz mu?” “Neyi duydum mu?”</p>

  <p class="block13">Kulağını kapının aralığına yaklaştırdı. “Dinleyin... Bakın... Bakın biri inliyor galiba.”</p>

  <p class="block13">Haklı çıkmanın gururunu yaşayacak halde değildim, dikkatle içeriyi dinlemeye başladım.</p>

  <p class="block13">Ben de bir ses duyar gibi oldum. Ama inilti öyle cılızdı ki, emin olamadım. Belki de bu kendini beğenmiş adamın kaprisleri olmasa, evet, biri inliyor derdim hemen. Fakat şerrinden korktuğum için “Emin olamadım,” dedim bakışlarımı kaçırarak. “En iyisi girip bakalım.”</p>

  <p class="block13">Sözlerim Teoman’ı iyice yıktı. “Yani Akın... Akın’ı...”</p>

  <p class="block13">Kaim kafasına dank etmişti nihayet ama yalvaran bir ifade belirdi ürkek gözlerinde.</p>

  <p class="block13">“Ben... Ben içeri girmesem.... Yani... Ben kan görmekten korkarım da.”</p>

  <p class="block13">Aslına bakarsanız ben de pek meraklı değildim kan görmeye, üstelik bir gün arayla iki ceset... Dur, dur, daha Akm’ın öldüğü bile belli değil... Onca yaşananlardan sonra insan ister istemez karamsar oluyor. Halbuki inlediğine göre Akın hâlâ yaşıyor demekti. Ama böyle kapı önünde biraz daha beklersek... Bu kez ben ittim bütün gücümle aralık kapıyı; sahiden de eşek ölüsü kadar ağırdı.</p>

  <p class="block13">“Siz burada bekleyin,” dedim içeri adım atmadan önce. “Ben bakarım... Ama sakın bir yerlere kaybolmayın, size ihtiyacım olabilir...”</p>

  <p class="block13">“Tamam... Tamam... İsterseniz polise haber vereyim...” Başkomiser Nevzat mı? Daha değil, önce ben öğrenmeliydim neler olduğunu... “Hayır, emin olalım da öyle... Bir de polislerle başımız belaya girmesin durduk yere...”</p>

  <p class="block13">“Oldu, siz nasıl isterseniz...”</p>

  <p class="block13">Ne kadar da inceymiş bizim kapris kraliçesinin sesi, ne kadar da titrek... Onu korkusuyla başbaşa bırakıp aralık kapıdan içeri girmek üzereyken, karşı kapının açıldığını gördüm. Yaşlı kadının kaygılı bakışlarıyla karşılaşmamak için daldım Akın’m dairesine.</p>

  <p class="block13">Geniş bir salon... Oysa bir sofa bekliyordum. Hayır, sofa Nüzhet’in evindeydi. Birkaç adım attım, ayağım yumuşak bir zemine dokundu, sanırım yerde kalın tüylü bir halı vardı. Işıklar kapalı olmasına rağmen bir yerlerden yayılan aydınlık, tam olarak seçilemese de geniş koltukların çevrelediği cam sehpayı, pencere önündeki küçük masayı, iskemleleri, duvarı yarı yarıya kaplayan kütüphaneyi görünür kılıyor, rahatça yürümemi sağlıyordu, ama bu yeterli değildi.</p>

  <p class="block13">“Işık... Düğmeler nerde?” diye seslendim kapıdaki Teoman’a... İç mimardan önce, bir inilti cevap verdi. Eskisinden daha güçlü bir inilti. Evet, yanılmamıştık, kesinlikle biri vardı içeride. Ses koridordan geliyordu, oraya yönelirken, “Kapının yanında,” diyen Teoman’ın telaşlı açıklamasını duydum. “Düğmeler, telefon sehpasının dayandığı duvarda...”</p>

  <p class="block13">Sırtımın hizasmdaydılar, dokundum. Evin içi pembe bir ışıkla aydınlanırken inilti daha da güçlü çıktı.</p>

  <p class="block13">Yaralı, içeri girdiğimi anlamış olmalıydı. Derhal koridora yöneldim. Akın mıydı bu sesin sahibi? Başka kim olacak? işte o anda gördüm yerde yatan bedeni. Işıkları hâlâ yanan odanın kapısında, sağ yanma yıkılmıştı. Başı ve omuzları koridorun üstündeydi, göremiyordum ama bedeninin geri kalanı odanın içinde olmalıydı. O kadar hareketsizdi ki, son iniltiyi de çıkardıktan sonra öldü diye düşündüm. Ürktüm, yaklaşamadım. Sanki halimi anlamış da cesaretlendirmek ister gibi inledi yine.</p>

  <p class="block13">“Ihhh...”</p>

  <p class="block13">Hemen yaklaşmak, yanındayım demek istedim, ama göreceğim manzaranın korkunçluğu beni ürkütüyordu. Geçen her saniyenin önemini kavramama rağmen, yaralının yanına gidecek cesareti kendimde bulamadım. Bir an büyük bir boşluk belirdi içimde. Kapkaranlık, anlamsız, sınırsız bir boşluk... Bu dar koridor, yerde yatan eski asistanım, kapıda bekleyen iç mimar, hepsi, her şey anlamsız geldi. Bu yarı aydınlık ev bütün eşyalarıyla hafakan gibi çöktü üzerime... Hepsini, her şeyi boş verip kaçmak istedim. Tıpkı Nüzhet’in dairesinden tüymek istediğim gibi...</p>

  <p class="block13">“Tabii, sıkıya geldi mi sıvışır Müştak.”</p>

  <p class="block13">Haklıydı teyzem, cesur biri değildim ama eski sevgilimin evinden sıvışamadığım gibi buradan da kaçamayacaktım. Sadece vicdanım izin vermediği için değil, şu anda çıkıp gitsem bile bu beladan kurtulamayacağımı bildiğimden... Nüzhet gibi Akın’m da hiçbir zaman peşimi bırakmayacağını bildiğim için... Üstelik eski sevgilimi bulduğumda çoktan ölmüştü, oysa eski asistanım hâlâ yaşıyordu. Ve şu anda benden başka kimse ona yardım edemezdi. Tedirginliğimi bastırıp koridor boyunca ilerlemeye başladım.</p>

  <p class="block13">“Ahhh...”</p>

  <p class="block13">Güçlükle çıkıyordu sesi... Adımlarımı hızlandırdım. Birkaç adım sonra, yüzünü hâlâ tam olarak seçemesem de yerdeki kişinin Akın olduğundan emindim... O kuzguni, kıvırcık saçları nerede olsa tanırdım.</p>

  <p class="block13">“Akm... Akın!” diye seslendim, “iyi misin?”</p>

  <p class="block13">Gerektiğinden yüksek çıkmıştı sesim. Aslında, eski asistanıma değil kendime cesaret veriyordum. O kadar da korkunç değil, bak hâlâ canlı... Ama sadece inilti çıkarabiliyordu.</p>

  <p class="block13">“Ahhh...”</p>

  <p class="block13">“Tamam Akm,” diye yaklaştım. “Tamam evladım, iyileşeceksin...”</p>

  <p class="block13">Önce keskin bir koku çarptı burnuma... Pas gibi ama değil, tanıdık, tuhaf bir koku... Yerdeki koyulaşmış sıvıyı görünceye kadar anlayamadım ne olduğunu. Başım koyduğu yer kıpkırmızıydı. “Kanla kutsanmış bir aziz gibi...” Nerede okumuştum ben bu cümleyi? Dostoyevski’nin romanlarında mı?</p>

  <p class="block13">“Hayır,” diye itiraz etti Nüzhet. “Dostoyevski böyle kötü cümleler kurmaz. Ama cinayetleri büyük bir zevkle anlatır. Sanki o insanları kendi öldürmüş gibi... Ee bol miktarda kan da olur tabii... Raskolnikov elindeki baltayı yaşlı kadının başına indirdikçe...”</p>

  <p class="block13">Eminim bu kadarı Dostoyevski’nin romanlarında bile yoktu. Nüzhet’in cesedinin bulunduğu odada bile... Bu kadar kan yok muydu? Belki kuruduğu için... Belki paniklediğim için görmemişimdir. Neyse, eski sevgilime artık hiçbir faydam dokunmazdı, ama eski asistanımı kurtarabilirdim.</p>

  <p class="block13">Kanlar içindeki Akın’ı kaygıyla inceledim. Konuşmaya çalışıyordu gûya, ağzını her açtığında köpüklü bir kırmızılık yayılıyordu dudaklarının arasından çıplak zemine... Çıplak olan sadece zemin değildi, eski asistanımın üzerinde de hiç giysi yoktu. Dizleri karnına çekiliydi, üşüdüğü için mi, bir tür savunma refleksi olarak mı bilinmez, cenin vaziyeti almaya çalışmıştı.</p>

  <p class="block13">“Ana karnından çıkarken yaşanan zorluk, ceninin bir bebeğe dönüşmesi, stresle mücadele, yaşamın zorluklarına karşı ilk direniş...”</p>

  <p class="block13">Daha fazla konuşturmadım Şaziye’yiEvet, Akm’a bakıyordum... Evet cenin vaziyeti almaya çalışmıştı, ama onu da tam olarak başaramamıştı. Sağ eli kırık bir dal gibi bedeninin altında kalmıştı. Karnında, sırtında, bizim tombul iç mimarın atkısının renginden daha koyu lekeler vardı. Ve yerdeki kan, odanın içlerine, ta yatağın ucuna kadar uzanıyordu. Yatağın etrafındaki kırmızılık koyulaşmış, neredeyse siyaha dönmüştü. Şiltenin altındaki ahşap mobilyada da kurumuş kan lekeleri göze çarpıyordu. Onu dövmeye yatakta başlamış olmalılardı. Belki de öldü diye bırakmışlardı. Ama sandıklarından daha güçlü çıkmıştı Akm, narin bedeni dayanmış, son bir gayret kapıya ulaşmak istemişti. Hayatta kalmak için elinden geleni yapmıştı çocuk. Peki ben ne yapacaktım şimdi? Yine bir çaresizlik dalgası... Yerde çırılçıplak yatan asistanım kadar zavallı hissettim kendimi. Başım döndü, bedenimden ter boşandı. Yoksa yine mi o kriz?</p>

  <p class="block13">Hayır, kendimi bırakamazdım. Hayır, şimdi değil... Bu çocuğun bana ihtiyacı vardı...</p>

  <p class="block13">“Ahhh...”</p>

  <p class="block13">Akm’ın iniltisi bir kez daha cesaretlendirdi beni diyemeyeceğim ama hiç değilse kendime getirdi. Derin bir nefes alıp, yanma çömelmek istedim. Beni görürse kendini daha iyi hissederdi. Boynunu kıpırdatamadığı için, evin içinde dolaşan bu adamın kim olduğunu hâlâ anlayamamıştı. Evet, beni görse iyi olacaktı; çömelirken ayağım bir nesneye çarptı. Çarptığım alet, küçük bir tıkırtı çıkartarak, yatak odasına doğru kaydı: Bu bir bıçaktı. Mektup açacağı değil, kara saplı bir bıçak. Mutfakta kullandıklarımızdan, basit bir ekmek bıçağı. “Ahhh...”</p>

  <p class="block13">Sonunda görmüştü beni ama tanıyamamıştı, şoka girmiş olmalıydı. Sol elini kıpırdatmaya çalıştı, bunu da beceremedi.</p>

  <p class="block13">“Ahhh...”</p>

  <p class="block13">inledikçe ağzından kan sızmaya devam ediyordu. O anda i'ark ettim; yarası ağzmdaydı. Ağzının içinde dilinin olması gereken yerde bir et peltesi kıpırdanıyor, aynı anda ağzı kanla doluyordu. İrkildim. Çocuğun dilini kesmişlerdi. Bakışlarım vücudunun altında kıpırtısız duran sağ koluna kaydı yeniden. Dilini kesmiş, kolunu kırmışlardı. Bütün bedenim korkuyla ürperdi. Bunlar nasıl insanlardı? Nasıl yapabilmişlerdi bunu? İçimdeki o saldırgan hemen başını uzattı saklandığı mağaradan.</p>

  <p class="block13">“Niye şaşırdığını anlamadım. Nüzhet’in boynuna o mektup açacağını saplayanlar, bu yumuşak oğlanı da bir güzel benzetmişler işte.”</p>

  <p class="block13">Ama bu düpedüz işkence...</p>

  <p class="block13">“Ne olacaktı, tatlı bir dokunuş mu? Ah Müştak, ah, bir türlü anlayamadın asıl önemli olanın güç olduğunu. Kim güçlüyse, patron odur... İnsan denen mahlukun en iyi anladığı dil şiddettir.”</p>

  <p class="block13">Daha fazla dayanamadım bu delinin ipe sapa gelmez lakırdılarına. Hemen mağarasına yolladım onu, öyle canı her dilediğinde çıkmasın diye de kocaman bir kayayla kapattım ininin ağzını.</p>

  <p class="block13">Başımı kaldırınca Fatih’le karşılaştım bu kez... Hayır, şaşırmadım. Sultanın kendisi değildi elbette gördüğüm; bir reprodüksiyondu. Venedikli ünlü ressam Bellini’nin yaptığı söylenen “II. Mehmed ve Oğlu” adındaki yağlı boya çalışması. Fatih’in karşısındaki genç adamın Cem Sultan olduğu sanılmaktaydı. Nüzhet’i öldüren mektup açağınm üzerinde Fatih’in tuğrası, Akın’m saldırıya uğradığı yerde Fatih ile oğlu Cem Sultan... Babalar ve oğulları... Hayır, bu Dostoyevski’nin romanı değildi... Ama böyle bir eser vardı; adını hatırlamadığım bir başka Rus yazarın romanıydı. Yani şimdi bu evde de o kitabı mı bulacaktım?</p>

  <p class="block14"><span class="text12">“Ahmak,” diye bağırdı babam. “Asıl bağlantıyı kaçırıyorsun... Bu evde o romanı bulmanın hiçbir kıymetiharbiyesi yok. Asıl mesele, iki olay yerinde de Fatih’le alakalı bulgulara ulaşmış olman...”</span> <span class="text12">Yine yerden göğe kadar haklıydı babam. Fatih Sultan Mehmed Han... İki farklı olay yerinde büyük hükümdarla alakalı nesneler... Bu bir rastlantı mıydı? Yoksa bu vahşeti yapanlar bir mesaj mı vermek istiyorlardı? Kime? Kime olacak? Bana... Beni buraya kim yolladı, o şeytan kız... O kızı bana yollayan kim, o acımasız çete... Evet, bu vahşeti görmemi isteyen onlar... “Ahhh...”</span></p>

  <p class="block13">Bir tutam kan daha saçıldı zemine, tahminlerimi sonraya bırakmalıydım.</p>

  <p class="block13">“Tamam, tamam Akıncım... Şimdi ambulans çağırıyorum.” Aceleyle cep telefonuma uzanırken, “Ben çağırdım bile,” diyen bir sesle irkildim. “Geliyorlar.”</p>

  <p class="block13">Başımı çevirince, bir adım geride ayakta dikilen Teoman’ı gördüm; mahcup bir ifade vardı gözlerinde, anlaşılan tombul iç mimar sonunda korkusunu yenmişti. “Bursa’ya gömülen son padişah” “Şu kadının ölümüyle bir bağlantısı var mı bu saldırının?” Etfal Hastanesi’nin koridorundaki bankta yanıma oturmuştu Teoman; dizlerini birleştirmiş, atkısıyla anorağını bir bohça gibi kucağında katlamıştı. Beresini sinirli sinirli çekiştirip duruyordu. “Telefonda söylemiştiniz ya... Nüzhet Hanım öldürülmüş...</p>

  <p class="block13">Akm’ı yaralayanlar, onun katilleri mi?”</p>

  <p class="block13">Kendi tahminimi başka birinden duymak nedense telaşlundırdı beni. Emin olmadığımdan değil, bu sözlerin arkasında durmam gerektiğinden. İç mimara açıklamak neyse de polis sorduğunda ispatlamak biraz zor olabilirdi. Elimde hiçbir delil yoktu. Sadece öyle olduğunu farz ediyordum. Ama faraziyelerim doğru çıkmıştı. Akın’m başına kötü bir iş gelebileceğini düşünmüş, tam da aklıma gelen ihtimalle karşılaşmıştım. Daha da kötüsü olabilirdi. Nüzhet gibi Akın’ı da öldürebilirlerdi, eğer zamanında yetişmeseydim... Tahir Hakkı ve gözünü kan bürümüş üç talebesi...</p>

  <p class="block13">“Evet Müştak Bey,” diye yineledi cevap alamayan Teoman. “Sizce Akın’ı bu hale getirenler Nüzhet Hanım’m katilleri mi?”</p>

  <p class="block13">Sesi, henüz ilk karşılaştığımız kadar sevimsiz olmasa da yine tatsızlaşmaya başlamıştı. Yaşadığı şokun etkisinden kurtulunca o huysuz haline dönüyordu galiba?</p>

  <p class="block13">“Aslında emin değilim,” dedim, eski asistanım, dudaklarında sımsıcak bir gülümsemeyle çıkıp gelecekmiş gibi, so</p>

  <p class="block13">ğuk koridorun açık kapısına bakarak. “Gerçeği bize ancak Akın anlatabilir.”</p>

  <p class="block13">Elbette kaçamak cevabım onu tatmin etmemişti. Beresini anorağının üzerine bırakıp sağ eliyle armut biçimindeki çıplak kafasının tepesinde bir yerleri kaşıdı.</p>

  <p class="block13">“Ama iki olayın da aynı akşam olması...” Birden, sorması gereken çok daha önemli bir soru olduğunun farkına vardı. “Sahi siz nasıl anladınız Akm’m başına bir iş geldiğini?” Polisiye meraklısı babam bile böyle on ikiden vuramazdı. “Tahmin...” Söyleyeceğim yalana inanması için, bir an sustum. “Tümüyle tahmin... Nüzhet’in öldürüldüğünü öğrenince Akm’ı aradım. Olay hakkında bilgi almak istiyordum. Ama telefonu cevap vermedi. Tedirgin oldum... Yine de işi vardır diye rahatlattım kendimi. İki saat sonra yeniden aradım. Bir saat sonra bir daha... Yarım saat sonra bir daha... Yok, ulaşılamıyordu. Korkmaya başladım tabii... Aklıma evine gitmek geldi.”</p>

  <p class="block13">“Niye polise haber vermediniz?”</p>

  <p class="block13">Şüphe içinde yüzen gözlerini yüzüme dikmişti; aslında ne saklıyorsunuz demek istiyordu. Sizin bu olaydaki rolünüz ne? Belki de akimdan bunların hiçbiri geçmiyordu da kuruntulu olduğum için bana öyle geliyordu. “Hainler evhamlı olur.” Ne alakası var canım! Ben hain filan değilim... Tamam bazı konuları saklamak zorunda kalmıştım, fakat bu kötü niyetli olduğum anlamına gelmez... Üstelik gelişmeler, Nüzhet’i benim öldürmemiş olabileceğim ihtimalini de güçlendiriyor. Ama yaşadıklarımı tüm açıklığıyla Başkomiser Nevzat’a anlatacak duruma da gelmemiştim henüz... Ne polise, ne de haklı olarak olanı biteni merak eden bu iç mimara... O sebepten, “Ortalıkta fol yok yumurta yok,” dedim masum bir tavırla omuzlarımı kaldırarak. “Eğer polise gitseydim, ciddiye bile almazlardı beni... Hem sanırım bu tür kayıp davalarında belli bir süre geçmeden işlem yapmıyorlar. İki gün mü ne?” İnandı... Beyaz ışığın altında ampul gibi parıldayan başını önüne çevirdi, kara gözlerini kahverengi botlarına dikti. Kederlenmişti.</p>

  <p class="block13">“Ölmese bari Akın...”</p>

  <p class="block13">Sesi ağlıyormuş gibi boğuk çıktı.</p>

  <p class="block13">“Niye ölsün canım,” diye adeta azarladım. Böyle durumlarda sert çıkmanın yararı olduğunu okumuştum bir yerler de. “Duydunuz doktorun söylediklerini... Hayati tehlikesi yokmuş... Dilini dikecekler, kolu da alçıda kalacak, morluklar da kısa sürede geçermiş zaten...”</p>

  <p class="block13">Canı yanmış gibi acıyla buruşturdu yüzünü.</p>

  <p class="block13">“Dilini dikecekler... O kasap suratlı doktor söylediğinde de tüylerim diken diken olmuştu. Ne korkunç bir şey...”</p>

  <p class="block13">Niyeyse birden kendimi yatıştırıcı bir hastabakıcının rolünü oynarken buldum.</p>

  <p class="block13">“Farkında bile olmayacak. Tamam biraz zorluk çekecek ama hiç araz kalmayacak.”</p>

  <p class="block13">“Ya iç kanama?”</p>

  <p class="block13">Yok, iyimserlikten hiç nasibini almamıştı bu gamlı baykuş... “Kontrol altında ya... Kötü bir gelişme olursa anında müdahale edecekler.” İnanmak istiyordu.</p>

  <p class="block13">“Ederler değil mi Müştak Bey? Öyle şeyler duyuyoruz ki hastaneler hakkında...”</p>

  <p class="block13">Sadece hastaneler hakkında mı? Tarihçiler hakkında da korkunç şeyler duyuyorduk, politikacılar hakkında da, askerler hakkında da, hatta mimarlar hakkında da... Bu ülkede hakkında kötü şeyler duymadığımız hiçbir meslek grubu, vatandaş kümesi, sosyal sınıf kalmamıştı ki. O halde yapmamız gereken katlanmaktı. Katlanmayı mümkün kılan bir tek c'tken vardı: İyimserlik. Bir de felsefesi vardı bu saçmalığın: İyi düşünürsen iyi olur. Yahu, ölmüş sevgilim ben iyi düşününce canlanıyor mu? Aç insanların karnı mı doyuyor? Yeryüzündeki acılar sona mı eriyor? Ama inanıyor buna insanlur... Üstelik işe de yarıyor. Herkes kendini mutlu hissediyor.</p>

  <p class="block13">C) halde benim kullanmamda da bir sakınca yoktu.</p>

  <p class="block13">“Tek olumsuz laf duymadım bu hastane hakkında. Hem (jükretmeliyiz. Ya geç kalsaydık... Ya bulmasaydık Akm’ı?” “Aman, aman aklıma bile getirmiyorum öylesini,” dedi beresini elinde sıkarak. “Tek dileğim, Akm’m bir an önce...” Sözlerini sürdüremedi. Boğazındaki âdemelmasmm hızlı hızlı inip çıktığını gördüm. Bir de ağlamaya başlıyor muydu şimdi... Demek ki, hakikaten seviyormuş ev arkadaşını... Dayanamadım, uzanıp dokundum eline... Burnunu çekti, iri Közleri buğulanmıştı.</p>

  <p class="block13">“Teşekkür ederim... Hakkınızda yanılmışım... Siz iyi bir insansınız...” Asıl şimdi yanılıyordu, iyi bir insan olsam bütün bunlar başına gelmeden önce Akm’ı merak ederdim. Hiç değilse bir kez olsun, ne yaptın evladım diye arar sorardım. Zaten bu sorumluluğu gösterseydim Akm da Nüzhet’in ihtiraslarına kurban gitmezdi. Hayır, hiç de Teoman’ın sandığı gibi biri değildim. Akm’a yardım etmem tümüyle rastlantıydı. Kendimi kurtarmak için çabalarken onun yaralı bedenine ulaşmıştım.</p>

  <p class="block13">“Akm da iyi çocuktur...” Elimi usulca çektim. “Siz de çok iyi bir insansınız... Bakın hastane köşelerinde...”</p>

  <p class="block13">Yanağından süzülen tek damla yaşı elinin tersiyle sildi. “Hiç önemi yok... Akm için her şeyi yaparım. Biliyor musunuz tam bir yıl kira almadı benden! Büroyu yeni açmıştım, işlerim kötüydü. Yok, Akın’ın hakkını hiç ödeyemem... Ingiltere’den dönünce de evden çıkarmadı beni... Birlikte kalırız, dedi...” Dalgmlaşmıştı, adeta kendi kendine konuşuyor gibiydi. “Birkaç ay sonra Amerika’ya gitmeyi planlıyordu. Chicago’ya taşınacaktı. Nüzhet Hanım fakültede iş verecekmiş ona... Aslında San Fransisco’da yaşamak istiyordu. Gayler için bir cennetmiş orası... Türk arkadaşları da varmış. Koloni kurmuşlar... ‘San Fransisco’yla kıyaslandığında pek matah bir yer değil Chicago,’ diyordu. ‘Ama şahane caz konserleri oluyormuş.’ Üşenmeyip, geçen yıl caz konserlerinde kimler çalmış, onları bile bulmuştu. Biliyorsunuz caza bayılırdı Akm... Bir enstrüman çalamadığı için çok üzülüyordu.” “Denedi...”</p>

  <p class="block13">Sesim cılız çıkmıştı. “Efendim?..”</p>

  <p class="block13">“Denedi diyorum... Trompet çalmayı denedi. Aylarca kursa gitti. Ama beceremedi... ‘Yeteneğim yokmuş hocam,’ demişti. ‘Israr etmenin manası yok.’ Ondan sonra da trompetlerle ilgilenmeyi bıraktı.”</p>

  <p class="block13">“Hayır bırakmadı... Evde iki trompeti var. Daha iki gece önce saatlerce anlamsız sesler çıkarttı durdu. Ama bence becerecek. Akm pekâlâ bir sanatçı olabilirdi. Babası olacak o despot herif, tarih okuyacaksın diye tutturmasaydı. Kendisi de kabzımal... Bari tarihle bir ilgisi olsa...” iri kafasını yeniden bana döndürdü. “Bunları duymuştunuz değil mi?”</p>

  <p class="block13">Hayır, duymamıştım... Çünkü ne Akın, ne de kabzımal b'abası umurumdaydı. Çünkü berbat bir hocaydım. Sadece kötü bir hoca mı, kötü bir arkadaş, kötü bir teyze oğlu, yalnızca kendi meseleleriyle ilgilenen kötü bir adam... “Anlatmıştı galiba,” diye geçiştirdim Teoman’ın sorusunu. “Hayal meyal hatırlıyorum.”</p>

  <p class="block13">“Anlatmıştır... Kesin anlatmıştır, öyle bir travma yaratmış ki adam oğlunun üzerinde...” Sessizce güldü. “Komik olan, Akın’m ilk ilişkiye girdiği adamın da bir tarih öğretmeni olması... Düşünsenize Müştak Bey, oğlunuza şanlı ceddinizi öğretmesi için teslim ettiğiniz adam...” Birden sustu, ileri gittiğini anlamıştı... “Yani özür dilerim, bütün tarihçileri kastetmiyorum tabii... Her tarihçi öğrencisiyle ilişkiye girecek diye bir şey yok...” Nevin’i hatırladım. Kısa kızıl saçlı, iri gözlü, iri dudaklı, iri göğüsleri elbisesinden taşan, insanı tuhaf hayallere sürükleyen o balık etindeki kız... “Yaş farkı o kadar önemli mi hocam?” Hayır, ela gözlerinde edepsiz bir ifadeyle hiç karşılaşmadım, ama utandığını da hiç sanmıyorum. Almanya’dan geleli iki yıl olmuştu, gerçekten de tarihe meraklı bir öğrenciydi. Benden hoşlandığını üçüncü görüşmemizde hissettirmeye başlamıştı. Kendisinden yaşlı, daha da önemlisi yaşama sevincini yitirmiş bir adamda ne buluyordu anlamış değildim. Belki kaybeden insanlarda bulunan o sinsi çekiciliğe kapılmıştı. Belki beni adam edeceğini sanıyordu. Her neyse işte, hiç çekinmiyordu bana yakın olmaktan. Duyduğu ilgi onun için son derece normaldi. Bense Nevin’i her gördüğümde renkten renge giriyordum. Fakat bu utangaç halim onu asla engellemiyordu. Açıkça konuşmaktan başka çarem kalmamıştı: “Ben bu tür şeylerle ilgilenmiyorum Nevin.” Sanki yirmi beş yıl daha fazla yaşayan ben değildim de oydu. “Ne tür şeylerle ilgilenmiyorsunuz hocam?” Hayır, alay etmiyordu, ne de beni</p>

  <p class="block13">sıkıştırmak gibi bir niyeti vardı.</p>

  <p class="block13">“ima ettiğin şeyler neyse onlarla...” diye üstüne basa basa açıkladım. “Ben hayatımdan memnunum... Yeni birini istemiyorum.”</p>

  <p class="block13">İsteseydim, şimdi ne Nüzhet meselesine bulaşmıştım ne de bu soğuk hastane koridorundaki tahta bankta oturuyordum. Belki evlenirdim bile onunla... Çocuğumuz bile olabilirdi. Nevin... Vazgeçemediğim sevgilimden sonra gülümsemesi bana yaşama sevincini veren ikinci kadın... Ama sevgilim olarak düşünemiyordum onu işte. Ya da düşünmek istemiyordum, bastırıyordum duygularımı. Yoksa bir gece tıpkı teyze kızım Şaziye gibi neden rüyalarıma girsin... O iri dudakları ve iri memeleriyle... Hayır, iyi yaptım ondan uzak durmakla... “Yine de bu çocuğun bir sağduyusu var.” Tabii var... O iş yürümezdi. Aramızdaki yaş farkı değil sadece. Yaşantımız, hayata bakış açımız, beklentilerimiz... “Ben gamlı hazan sense bahar, dinle de vazgeç...” Hepsinden önemlisi de o kız benim öğrencimdi.</p>

  <p class="block13">“Gerçi Platon da Sokrates’in öğrencisiymiş...” Hâlâ hatasını tamir etmeye çalışıyordu Teoman. “Sokrates ona hem tarihi öğretiyormuş, hem de aşkı...”</p>

  <p class="block13">“Felsefeyi...” diye düzelttim. “Sokrates tarihçi değil filozoftu.” Kıpkırmızı oldu iç mimarın ay gibi yuvarlak yüzü.</p>

  <p class="block13">“Ah! Haklısınız, Sokrates felsefeciydi. Şu olay kafamı öyle karıştırdı ki... Neyse demek istediğim, bir zamanlar bu ilişkiler normal karşılanıyormuş.”</p>

  <p class="block13">Ne demekti şimdi bu? Asılıyor muydu bana? Yok canım... Dur, dur bu koyun gözlerdeki devrik bakışlar pek hayra alamet değil... Belki Akm’la aramızda bir ilişki mi var, onu öğrenmeye çalışıyordur. Yoo, öyle de değil... Sadece patavatsızdı, öylesine konuşuyordu işte... Öylesine konuşup canımı sıkmaması için sınır çekmem gerekiyordu.</p>

  <p class="block13">“Sokrates’le Platon’un geliştirdikleri felsefe, aralarındaki ilişkiden çok daha önemlidir. Onların cinsel tercihleri beni ilgilendirmez.”</p>

  <p class="block13">Amacıma ulaşmış olacağım ki, bir süre hiç sesini çıkarmadı. Ama kapris yapmadığı zamanlarda çok uzun sessiz kalamıyordu anlaşılan...</p>

  <p class="block13">“Şu ölen kadın...” diyerek tekrar girdi lafa. “Nüzhet Hanım...</p>

  <p class="block13">Sizin yakınınızmış değil mi?”</p>

  <p class="block13">Hayır desem, Akın boşboğazlık edip dillere destan aşkımızı anlattıysa bütün yalanım ortaya çıkardı.</p>

  <p class="block13">“Nüzhet eski arkadaşımdı...” diyerek gerçeğin bana zarar vermeyen bölümünü açıklamaya karar verdim. “Birlikte çok zaman geçirdik. Allah rahmet eylesin iyi bir kadındı.”</p>

  <p class="block13">“Çok da iyi bir tarihçiymiş.”</p>

  <p class="block13">“Öyleydi...” Ne kadar önemli bir fırsatı kaçırmak üzere olduğumu anladım; hemen lakırdının ucuna ekledim. “Şey... Teoman Bey, Akın neyle uğraştıklarından bahsetti mi size? Yani Nüzhet’le yaptıkları şu çalışma diyorum...” “Yoo, çok az konuşurduk evde... Zaten pek sık bir araya gülmezdik.” Çapkın bir ifade geçti geniş yüzünden. “Ben gece hayatını severim de... Sadece pazar sabahları, kahvaltıda uzun uzun görüşebiliyorduk. Ama o zaman da işten hiç bahsetmezdik. Ne yalan söyleyeyim ben tarihten fazla hazzetmem...” Duraksadı. “Ama bir mezar meselesi vardı galiba...” Tüylerim diken diken oldu.</p>

  <p class="block13">“Mezar mı?”</p>

  <p class="block13">Sağ elindeki bereyi usulca salladı.</p>

  <p class="block13">“Mezar dediysem, anlayın işte türbe yani... Birinin türbesini açtırmak istiyorlardı. Vakıflar Müdürlüğü’nün mü ne, izini lazımmış... Hatta Akm Bursa’ya gidecekti.”</p>

  <p class="block13">Bursa mı? II. Murad’m türbesi oradaydı. Muradiye Külliyesi'nin avlusunda... Oraya da Nüzhet’le gitmiştik. Asırlık ağaçların gölgelediği türbelerle kuşatılmış bir tepelik... Enfes bir sonbahar günüydü... Kızarmaya yüz tutmuş yapraklar, denizden gelen tatlı bir esinti, caminin şadırvanına konup kalktın güvercinler... Nüzhet’in mavi gözlerinde mahmurlaşan mutluluk... Oysa hüzünlü bir havası vardı bahçenin... Bitmiş, sona ermiş debdebenin, dağılmış şölenin kadim ıssızlığı. Hayatın geçiciliğini ispatlayan, acımasız hakikatin moral bozucu hükmü. Bir dönem ülkelerin, halkların, insanların kaderlerini tayin eden şahsiyetlerin toprağa, havaya, suya karışmış varlıkları. Evet, ömürlerinin önemli anlarını ezbere bildiğimiz, yaşantılarını araştırmalarımıza, tezlerimize konu yaptığımız insanların çoktan çürümüş bedenleri birkaç adım ötemizdeydi. Sadece II. Murad değil, eğer ölmeseydi belki de hükümdar olacak gözde oğlu Alaeddin Ali... Aralarında ne geçerse geçsin Fatih, babasının vasiyetine saygı göstererek, dileklerini yerine getirmişti.</p>

  <p class="block13">“Oğlum Alaeddin Ali yanındaki kabrin katma koyalar. Üzerime bir çar divar türbe yapalar. Üstü açık ola ki üzerime yağmur yağa. Soyumdan sopumdan her kim ölecek olursa benim yanımda koymayalar, katıma götürmeyeler.”</p>

  <p class="block13">II. Murad’tan başka Osmanlı hanedanından şehzadeler, önemli şahsiyetler de defnedilmişti buraya... Fatih’in annesi Hüma Hatun... Ve tabii Fatih’in oğulları, şehzade Mustafa ile çileli bir yaşamı olan Cem Sultan... Ama OsmanlI’nın ilk başkenti Bursa’ya gömülen son padişah II. Murad olacaktı. Nüzhet’le Akm’m Bursa’da ilgilendikleri türbe de el</p>

  <p class="block13">bette onunkiydi. Demek padişahın mezarını açtıracak, artık kemikleri kalmış cesedi inceleyeceklerdi. Ama Tahir Hakkı, Nüzhet’in projesinin bu olduğuna inanmıyordu. Onun inanmaması gerçeği değiştirmezdi ki. işte Teoman’ın söyledikleri de eski sevgilimin bu konuyla ilgilendiğini gösteriyordu. Ah şu Akm bir konuşabilse... Yazıklanmak yerine, elimdeki fırsatı değerlendirmeliydim.</p>

  <p class="block13">“Şu mezarı niye açtırmak istiyorlarmış? Yani bu konudan bahsetti mi Akın?”</p>

  <p class="block13">“Bahsetmez mi? Aradıkları kişi benim küçük kardeşimdi.” Nasıl yani? Ne alakası olabilirdi küçük kardeşinin OsmanlI’nın altıncı hükümdarı II. Murad’m ölümüyle?</p>

  <p class="block13">“Bizim Tekin adli tıpçıdır...” diye anında giderdi merakımı. “Ona sormak istediler.”</p>

  <p class="block13">“Neyi sormak istediler?”</p>

  <p class="block13">“Mezardaki adamın nasıl öldüğünü?” “Mezardaki adam kimmiş?”</p>

  <p class="block13">“ İşte onu bilmiyorum... Ama tarihi bir şahsiyet olmalı...” Emin olamadı. “Yoksa değil mi?”</p>

  <p class="block13">“Haklısınız, öyle olmalı,” diyerek yatıştırdım. “Tarihçiler günümüzde ölen birinin cesediyle niye ilgilensinler, tarihi bir şahsiyet olmalı... Hiç isim geçmedi mi? Mesela II. Murad ya da Fatih filan...”</p>

  <p class="block13">Saf saf baktı yüzüme.</p>

  <p class="block13">“Sanmıyorum... Hatırladığım kadarıyla işin teknik kısmıyla ilgileniyorlardı.”</p>

  <p class="block13">Sustu. Çenesini açması için konuyu eşelemek zorunda kaldım.</p>

  <p class="block13">“Teknik derken, cesedin ne zaman çürüdüğüyle mi ilgileniyorlardı?”</p>

  <p class="block13">“Yok, yok,” dedi beni rahatlatarak. “Adamın eceliyle mi yoksa zehirlenerek mi öldüğünü anlamaya çalışıyorlardı. Neydi onun adı ya... Tekin söylemişti... Hah toksikoloji... Toksikoloji...” “Zehir bilimi... Peki zehirlenmiş mi mezardaki adam?” “Bilmem...</p>

  <p class="block13">Dedim ya konuyla çok ilgilenmedim...” Kendimi yine dedektif gibi hissetmeye başlamıştım. Babar sının aslan oğlu... Tarihçiliği halletti şimdi cinayet çözüyor. Abartma abartma, cinayet filan çözdüğüm yok, kendimi kurtarmaya çalışıyorum o kadar... “Kardeşiniz, mezardaki cesedin kime ait olduğunu bilir mi?</p>

  <p class="block13">Yani Akın söylemiş mi ona?”</p>

  <p class="block13">Yine zorlamak mecburiyetinde kaldı aklını...</p>

  <p class="block13">“Hiç sanmıyorum, çünkü Tekin’le telefonla konuştular. Benim yanımda... Eğer Fatih’ten ya da başka bir padişahtan söz etselerdi duyardım...”</p>

  <p class="block13">“Neden söz ettiklerini tam olarak hatırlıyor musunuz?” Merakla kuşku arası bir anlam belirmişti yüzünde.</p>

  <p class="block13">“Niye soruyorsunuz bunları? Akm’m yaralanmasıyla bir ilgisi mi var?”</p>

  <p class="block13">Hadi, dedektif Müştak, en uygun cevabı bul bakalım. “Unutma,” diye seslendi sisli anıların ardındaki babam. “En uygun cevap, en basit olandır. Kafa karıştırmayan, daha da önemlisi başka sorulara yol açmayan.”</p>

  <p class="block13">“Olabilir...” dedim derin düşüncelere kapılmış bir insanın dalgın maskesiyle yüzümü örterek. “Bir irtibat kurmaya çalışıyorum.”</p>

  <p class="block13">“Anlıyorum... Akın, ‘Mezardaki cesedin nasıl öldüğünü belirleyebilir miyiz?’ diye sordu. Eceliyle mi, yoksa zehirlenme sonucu mu yaşamını kaybettiğini merak ediyordu. Tekin de cesedin durumuna bağlı, demiş... Yani saç telleri, tırnak filan kaldıysa anlayabilirlermiş.”</p>

  <p class="block13">“Anlamışlar mı bari?”</p>

  <p class="block13">Cevaplayacakken beceriksiz bir hareketle beresini yere düşürdü...</p>

  <p class="block13">“Allah kahretsin!”</p>

  <p class="block13">Eğilip beresini aldı, yüzünü buruşturarak silkeledi. Beklenti dolu bakışlarımı fark edince boşlukta kalan sommu hatırladı.</p>

  <p class="block13">“Pardon...” Sanki bir suç aletiymiş gibi beresini iri avuçlarının arasına saklamıştı. “Evet, bildiğim kadarıyla o mezarı açmadılar... Çünkü bir daha Tekin’i aramadılar. Belki de vazgeçmişlerdir.” Emin olamadı, çaresizlik içinde ellerini yana açtı. “Bilmiyorum Müştak Bey, sahiden bilmiyorum, bu işin aslını ancak Akm söyleyebilir size.” “Tutsak bir ruhtan daha fena ne olabilir?” Etfal Hastanesi’nin bahçesine çıktığımda görünmez bir kamçının sert darbesi gibi kar taneleri çarptı yüzüme; yeniden mi başlıyordu? Şükür, arkası gelmedi. Ayazdan olmalı. Keşişlemeden esen rüzgâr, kar bulutlarının birikmesine izin vermeyerek, dün geceki gibi yıldızlarla dolu aydınlık bir gece armağan etmişti şehre. Keşişlemenin ardından bir de lodos esti mi, yedeğindeki yağmurla birlikte kaldırımlarda keçelemiş kar birikintilerini de yıkayıp götürürdü. Ama şimdi, bu soğuk havaya hiçbir itirazım yoktu. Hastanenin sıkıntılı, ağır atmosferinden sonra bu tertemiz kış gecesi ilaç gibi gelmişti.</p>

  <p class="block13">Sandığımın aksine fedakâr biri çıkmıştı Teoman. “Siz gidin Müştak Bey, ben kalırım hastanede...” Yine de ameliyat sonrası doktoru görmeden ayrılmayı kendime yedirememiştim. Bu arada tutanak düzenleyen polislerin üstünkörü sorularını cevaplamak zorunda da kalmıştım. Nüzhet meselesinden hiç bahsetmedim. Benimle sırdaşlık yapan Teoman da hiç girmedi o konuya. Hastanede konuyu geçiştirmiştim ama Başkomiser Nevzat olayı öğrenince ne diyecektim? Aslında daha Akm’ı bulduğum anda aramam gerekiyordu onu. Yapabilirdim de... Numarasını kaydetmiştim cep telefonuma, ama aramadım, aklıma gelmediğinden değil, denetimi yitirmemek için.</p>

  <p class="block13">“Kontrol manyağı bu Müştak! Hiç kimseye güvenmez.”</p>

  <p class="block13">Nasıl güveneyim, hayatta en çok sevdiğim insan, en büyük kazığı attı bana... Baba yerine koyduğum Tahir Hakkı, hapislerde çürümeme neden olacak bir entrika çeviriyordu arkamdan. Herkes fırsatçı, herkes kötülük peşinde. Ama, şu başkomiser makul bir adama benziyor. Öyle mi? Ne kadar tanıyorum ki onu? Ya hakkımda yanlış bir kanıya varır da suçlu olduğuma hükmederse? Kendimi garanti altına almadan, onlarla bu bilgileri paylaşamazdım. Peki, polis tutanağından öğrenirlerse ne olacak? Yok canım, nasıl alaka kurabilirler ki? Biri çıkıp <span class="text7">da</span> Akın, Nüzhet’in asistanıydı demezse tabii. Demez. Söyleseydi bu öğleden sonra Tahir Hakkı söylerdi. Söylemediğini nereden biliyorum? Hiç sanmıyorum. Öyle olsaydı, anında ensemde biterdi Nevzat. Hayır, hoca bu meselede polisle işbirliğine yanaşmaz. Ne demişti, “Kol kırılır yen içinde kalır.” Yok, Tahir Hakkı konuşmayacak, en azından, kendisini ve bağnazlardan kurulu çetesini güvence altına almadan. Eninde sonunda Nevzat bunu öğrenecek. Sadece bunu mu? Nüzhet’in unutamadığım o eski sevgili olduğunu da anlayacak. Belki cinayet mahalline gittiğimi de... Evet, bu kaçınılmaz. Bu, polisten sakladığım kaçıncı bilgi?</p>

  <p class="block13">“Sandal su almaya başladı Müştak. Delikleri tıkamazsan batacak.”</p>

  <p class="block13">Büyükada açıklarında bir sonbahar ikindisi. Deniz, ağaçlardaki yorgun yapraklar gibi sararmış. Hükmünü yitirmiş güneşin altında kiralık bir sandal... Elbette yanımda Nüzhet. Çingene palamudu başlamış. Güya balık tutacağız. Sandal sahiden delik, zeminde iki parmak su. Lâkin neresi delik anlamak mümkün değil. Anlasam da onu nasıl tıkayacağım konusunda hiçbir fikrim yok. Bir tek balık bile tutamadan kıyıya ulaşmamızla sonuçlanan küçük bir heyecan fırtınası... Ama dün akşam içine sürüklendiğim bu kanlı macera hiç de öyle kolay sonuçlanacağa benzemiyor. Evet, sandal fena halde su almakta, üstelik yeni delikler açılıyor, kıyı da epeyce uzakta...</p>

  <p class="block13">Neyse ki, ameliyattan çıkan doktor güzel haberler vermişti. Dildeki kesik çok derin değilmiş, kaburgalardan sadece biri kırılmış, kalçalardaki bıçak darbeleri de bir haftaya kalmaz kapanırmış. Belki de bir kehanet bu, bir başlangıç, bir müjde... Nasıl ki belalar ardı ardına dizildiyse belki iyi haberler de böyle birbirinin peşi sıra gelmeye başlayacak. Akm, eski sevgilimin neyin peşinde olduğunu açıklayacak; böylece katillerin cinayet işlemelerinin ardında yatan meçhul nedeni öğreneceğiz... <span class="calibre6">İ</span>ri bedenini Sherlock Holmes’un giysileri içine sokuşturmuş babam köşebaşmdaki giyim mağazasının ışıklı vitrininden sesleniyor.</p>

  <p class="block13">“Aman dikkat, bu çok önemli Müştak, çünkü maktulün neden öldürüldüğünü anlarsan katillerin kimler olduğunu bulursun.”</p>

  <p class="block13">Babama güvenmek, söylediklerinin her kelimesine kutsal bir kelammış gibi inanmak istiyorum. Ama çok gerekliymiş gibi hafızam, daha yirmi dört saat önce aynı semtin sokaklarında dolaşan suretimin, karlar içinde düşe kalka ilerleyişini getiriyor gözlerimin önüne. İlerleyiş mi dedim, kaçmaya çalışmak desene şuna. Panik içinde, bir an önce o kanlı apartmandan, o karlı sokaktan uzaklaşmak. Şimdi ise acelem yok. Çünkü Akın’a saldıran ben değilim, ama dün... Şişli’nin Hanımefendi Sokağı’ndaki Sahtiyan Apartmanı’nda, Nüzhet boynuna saplı mektup açacağıyla ki, sapında Fatih Sultan Mehmed’in tuğrası... Fatih... Yine geldik bizim ulu hakana...</p>

  <p class="block13">Yoksa bunlar sadece benim kafamda mı? Mantığımın o rutubetli, karanlık dinlenme saatlerinde Fatih’e duyduğum gizli hayranlık nedeniyle Nüzhet’i de kurban haline getiren bir senaryo mu yazdım? Belki de onu, beni terk ettiği için öldürmeyi bayağı bulduğumdan, daha anlamlı bir nedene ihtiyaç duymuşumdur. Tamam da Başkomiser Nevzat niye aynı konunun üzerinde durdu o zaman?</p>

  <p class="block13">“Nüzhet Hanım, “Baba Katilliği” ile Fatih arasında bir bağ kurmuş olabilir mi Müştak Bey? Bütün meslektaşlarını kıskançlıktan deliye döndürecek bir bağ?”</p>

  <p class="block13">Onu bilmiyordum, ama eğer Nüzhet’i ben öldürdüysem Akm’a kim saldırdı? Tabii ki sen... Her zaman, her yerde sen... Bir suç varsa, elbette kabahatli sen... Kim bu konuşan? Teyzem mi? “Tabii ki suçlusun, eğer Şaziye’yi itmeseydin, vişne suyu da canım ibrişim dantellerin üzerine dökülmezdi.”</p>

  <p class="block13">Korkuyla büyüyen gözler, korkuyla titreyen eller, panik içinde annesinin bacaklarının arasına sığınmaya çalışan bir çocuk... Annesinin yüzünde hayal kırıklığı...</p>

  <p class="block13">“Neden ittin Şaziye’yi Müştak?”</p>

  <p class="block13">Bilmiyorum ki neden ittim. Çocuk olduğum için olabilir mi? Koştururken teyze kızım birden durunca istemeden çarpmış olabilir miyim? Belki de sadece dokunmak istedim.</p>

  <p class="block13">“Bak bir de konuşuyor. Ah canım ibrişim danteller...” Evet, ibrişimle örülmüş tavus kuşunun kanatlan vişne suyuyla lekelendiyse durum fena. Bilmem hangi büyük büyük anneden miras kalan bu kırlent yüzleri o kadar önemlidir ki, küçük bir oğlanın koştururken küçük bir kıza çarpması sonucu oluşan masum bir kaza bile acımasızca cezalandırılmalıdır.</p>

  <p class="block13">“Yapmayın Allah aşkına çocuğu mahvediyorsunuz, ceza eğitmez, evcilleştirir!”</p>

  <p class="block13">Hayır, ne annem, ne de anneannemdi bunu söyleyen, Nietzsche... Evet, bildiğiniz şu pos bıyıklı Fredrich Nietzsche. Onun da benim gibi ruhsal sorunları varmış galiba. Ruhsal sorunları değil, akıl sorunları. Sanki çok farklı da... Neyse, insan ruhuyla ilgilenenlerin akıl sorunlarıyla karşılaşması kaçınılmazdır. Freud, Zweig, Nietzsche... Al sana büyük Alman kültüründen büyük bir adam daha... Korkusuyla başa çıkmaya çalışırken aklını ziyan edenlerden... Korku mu dedim? Evet, korku insanı, acayip bir mahluka dönüştürebilir ama daha beteri ruhumuzu görünmez duvarları olan bir odaya hapsetmesi... Tutsak bir ruhtan daha fena ne olabilir? Korkuyla büyüyen gözler, korkuyla titreyen eller, korkuyla yaralanan benlik, korkuyla yarılan bilinç... Korkuyla büyüyen bir çocuk... Sokaktan, hayattan ve insanlardan çekinen bir çocuk... Serhazinlerin son temsilcisi Müştak Serhazin.</p>

  <p class="block13">“İşte bu yüzden suçlu ilan edildiniz.” Hayır, babam değil, sokak lambasının altında siyah cübbeli hiç tanımadığım bir adam konuşuyor. “Korkak olmanız sebebiyle... Toplumda yaşamaya hak kazanmak için belirli vasıflarınızın olması gerekir. Bunların başında cesaret gelir. Ama ne yazık ki bu meziyet sizde bulunmuyor. Korkaklar doğal suçlulardır. Hakikatle yüzleşmek yerine, onu görmezden gelirler. Sanki üzerlerine vazifeymiş gibi olanı biteni örtbas etmeye çalışırlar. Mesela siz, korkak olmasaydınız, cinayet mahallindeki izleri silmez, delilleri karartmaz, en beteri de mektup açacağını denize atmazdınız, bakın sabunu söylemiyorum bile. Hani şu menekşe kokan... Nüzhet Özgen’i öldürmemiş olsanız bile bu sebepten, korkak olduğunuz için hapse gireceksiniz.”</p>

  <p class="block13">Haklıydı, adım, kimliğini bilmediğim kara cübbeli adam. Benim de inkâr etmeye hiç niyetim yoktu; korkaklığım, herkesin bildiği bir hakikatti. Ama şu hapse girme meselesini tartışabilirdim. Evet, bütün tabansızlığıma rağmen başka bi</p>

  <p class="block13">rinin yerine hapse girmeye hiç niyetim yoktu. Bütün mesele de buydu zaten; kimdi o başka biri?</p>

  <p class="block13">Sezgin... Ne kadar zorlarsam zorlayayım, tanıdığımda kıvırcık saçlı, boncuk gözlü bir çocuk olan Sezgin’in büyümüş, cinayet işleyecek hale gelmiş görüntüsünü bir türlü canlandıramıyordum kafamda. Şimdi Sezgin, emniyetin soğuk nezarethanesinde ya da sorgu odasında yüz mumluk ampulün altında... Neler anlatıyor acaba Nevzat’a? Bugün üniversiteye geldiğinde niye sormamıştım ki başkomisere? Tabii Nevzat da tafsilatlı bir rapor sunardı. Adam, Tahir Hoca’yla konuşurken bile yanında istemedi beni. Sanırım hâlâ zanlılar listesinin üst sıralarında yer alıyordum. Sezgin katil olmadığını ispatlarsa... Ki, eğer Nüzhet’in ölümü, Akın’ın darp edilmesiyle bağlantılıysa açgözlü yeğen rahatlıkla sıyırırdı kendini bu davadan. O temize çıkınca da... Hayır, benden önce Tahir Hakkı ve çetesi var sırada...</p>

  <p class="block13">Eğer ben tarihçi değil de polis olsaydım, doğrudan onlara yönelirdim. Çünkü elimdeki bilgiler... Evet, işte mesele de buydu. Benim elimdeki bilgiler, onlarda yoktu.</p>

  <p class="block13">“Bakın başkomiserim eğer katil Sezgin değilse muhtemelen bizim profesör ve o üç çömezidir. Şanlı tarihimize laf gelmesini istemediklerinden... Aslında hiç kötü niyetli değiller... Tıpkı Namık Kemal gibi romantik tarih yazıcılığını sürdürmek için, geçmişimize büyük bir sempatiyle bakıp, yanlışları, kusurları saklayarak, milli kimliğimizin oluşumuna katkıda bulunmak amacıyla gerekirse gerçekleri görmezden gelerek, hatta gerekirse Nüzhet’i de ortadan kaldırarak...”</p>

  <p class="block13">Emin miyim bundan? Bizim Tahir Hakkı... Nüzhet’le ikimizin sevgili hocası... Her zaman yardımcı olmuş, desteğini hiçbir zaman bizden esirgememiş adam... O yapmamıştır ki, çakalları ne güne duruyor? At hırsızı suratlı Çetin, yanma uymaca akıllı Erol’u alıp işin lojistik kısmını da Sibel adındaki o yılan bakışlı kıza havale ederek... Bir çelişki yok mu? Beni Akın’a yönlendiren o yılan bakışlı dediğim kız değil mi? Eğer Sibel, benimle konuşmasaydı, asla Akın’ı öğrenemezdim. Dolayısıyla evine gitmek de aklımın ucundan bile geçmezdi. Acaba kız, son anda Akın’a yardım mı etmek istemişti? Eski arkadaş olduklarını söylemişti ya... Belki vicdanı rahatsız olmuştur. O buz gibi bakışlarında merhametin zerresi olmayan kız mı? Bilemezsin ki! İnsan karmaşık bir mahluktur, iyinin onn içinde kötü, kötünün içinde iyi... Ne ruhumuz var ama... Mübarek, muharebe alanı gibi... Her an, her dakika iyiyle kötü, doğruyla yanlış, şefkatle nefret cenk etmekte...</p>

  <p class="block13">Belki de bana gözdağı vermek istiyorlardı. Buna gerek yok ki... Tahir Hakkı, beni çok iyi tanır. Benim gibi gölgesinden çekinen bir adamın böyle netameli meselelerden uzak duracağını çok iyi bilir. Ya genç fanatikleri bilmiyorsa... Olay hocanın kontrolünden çıktıysa... Konferanstaki gerginliği hatırlasana... Nasıl da karşı çıkıyorlardı hocaya...</p>

  <p class="block13">Belki de Tahir Hakkı’yla açıkça konuşmalıydım. Hiçbir detayı gizlemeden, ne olup bittiyse anlatmalı, lütfen siz de bana bildiklerinizi açıklayın demeliydim... Büyük risk! Ya düşündüğüm gibi değilse, ya hoca da bu işin içindeyse? Bu, kendi ipimi çekmek anlamına gelmez mi? Ama onunla konuşmam şart. Beni zanlı durumuna düşürecek olayları atlayıp, sadece kuşkularımı dile getirerek, hatta, “Sanırım şu başkomiser, sizi de zanlılar arasında görüyor,” diye korkutarak, o ketum dudaklarını açabilirdim. Evet yapmalıydım, hem de bir an önce... Yoksa Akm’ın başına gelenleri öğrenecek olan Nevzat bugün yarın yapışabilirdi yakama.</p>

  <p class="block13">Cep telefonumu çıkarıp Tahir Hoca’nın ev numarasını tuşladım. Uzun uzun çaldı zil. Neredeydi bu adam? Artık vazgeçmek üzereydim ki, “Alo! Buyrun?” diyen uykulu sesi duyuldu bizim ihtiyarın.</p>

  <p class="block13">“Merhaba hocam, benim Müştak...”</p>

  <p class="block13">“Hay Allah, sen miydin?” Sesi yorgun geliyordu. “Uyuyup kalmışım koltukta. Berbat bir gündü.”</p>

  <p class="block13">Verdiği konferansı kastetmiyordu; işten şikâyet ettiğini hiç duymamıştım. Nüzhet’in ölümü, soruşturmalar ve elbette gizlediği sır, onu perişan etmişti.</p>

  <p class="block13">“Çok özür dilerim hocam... Bilseydim...”</p>

  <p class="block13">“Yok, yok,” dedi sözümü keserek, “iyi oldu aradığın, az kalsın boynum tutulacakmış... Bir tutuldu mu günlerce kalıyor öyle... Rahmetli babam da böyleydi. Damar sertliği midir nedir?”</p>

  <p class="block13">Bıraksam şikâyet etmeyi sürdürecekti.</p>

  <p class="block13">“Şey hocam,” diye bir girizgâh yaptım. “Sizi böyle uygunsuz bir saatte aramamın sebebi...”</p>

  <p class="block13">Söyleyeceğim sözü bulmakta güçlük çekiyordum, Allahtan, Tahir Hakkı bu halimi kibarlığıma verdi. “Ne uygunsuzu Müştak? Saat daha dokuz bile değil... Hem sen aramazsan kim arayacak evladım? Senden daha yakın kim var şu dünyada bana?”</p>

  <p class="block13">Sahi öyle miydi? O kadar yakm mı hissediyordu beni? O halde bana zarar vermezdi. Ne zararı yahu! Adamcağız şu ana kadar iyilikten başka ne yapmıştı ki? Şu ana kadar, demek hâlâ temkinliyim. Hayır, haksızlık bu; hoca hep sevmiştir beni. Nüzhet’le ilişkimizde bile hep benim tarafımı tutmuştu. Yoksa o sebepten mi, bana bunca kötülüğü dokunduğu için mi Nüzhet’in öldürülmesine...</p>

  <p class="block13">“Sahi, Nüzhet’in cenazesi ne zaman defnedilecekmiş?” diye dağıttı kötücül tahminlerimi. “İnşallah yarın değildir, biliyorsun gezi var yarın, Fetih Gezisi...”</p>

  <p class="block13">Demek hiçbir etkinliğini iptal etmiyordu. Nüzhet’i hiç mi önemsemiyordu? Sonuçta bir öğrencisi yaşamını kaybetmişti, hem de bir zamanlar oldukça yakm olduğu bir öğrencisi... Su testisi su yolunda kırılır... Yok canım, böyle düşündüğünü sanmıyordum, belki ölümü düşünmek istemiyordu. Ama daha da çok o muhteşem görev bilinciyle, kendi deyimiyle vazife şuuruyla hareket ediyordu. Tıpkı babam Fehim Bey gibi... “Vazifesini layıkıyla yerine getirecek nesillerin çelikleşmiş şuuru, ulusal varlığımızın yegâne teminatıdır.” Gerçekten de oldukça farklı insanlardı cumhuriyetin ilk dönemlerinde yetişmiş olan bu nesil.</p>

  <p class="block13">“Cenazeye katılamazsam çok üzülürüm,” diye doğruladı düşüncelerimi... “Nüzhet’le görüşlerimiz aynı olmasa da biliyorsun severdim kızı...”</p>

  <p class="block13">“Bilmez miyim hocam, ama merak etmeyin, törenin yarın olacağını sanmam. Otopsi filan yapılması lazım.”</p>

  <p class="block13">Kısa bir sessizliğin ardından, “Otopsi mi?” diye mırıldandı. “Cinayet olduğu için mi yapacaklar?”</p>

  <p class="block13">İçimdeki amatör dedektif hemen canlandı. “E tabii, gerçek ölüm nedenini öğrenecekler.”</p>

  <p class="block13">“Belli değil mi? Şu başkomiserin anlattığına göre bıçaklanmış...”</p>

  <p class="block13">Az kalsın, evet, bir mektup açacağıyla diyecektim. Sapında da Fatih’in tuğrası... Üstelik bugün birileri odama girip bilgisayarımda Fatih’in oğlu II. Bayezid’le ilgili materyalleri de taramış. Üstelik Akm’ın yaralı bedeninin düştüğü yerin hemen üzerinde Fatih ve Cem Sultan’ı konu alan bir tablo vardı. Saldırıların yaşandığı evlerde Fatih Sultan Mehmed ve ailesine göndermeler yapılmıştı. Siz bu işe ne diyorsunuz? Tepkisini görmek ilginç olurdu. Elbette yapmadım, konuşulması kaçınılmaz olan bu konuyu bir kez daha erteleyerek, “Evet, Nüzhet bıçaklanmış,” dedim üzüntüyle. “Boynundan diyorlar.” “Korkunç! insanlar ne kadar acımasız Müştak. Para için öz halanı boğazla... Zavallı Nüzhet! Kızın başına gelenlere baksana. Ta Amerikalardan kalk, ülkene gel, en yakının dediğin adam seni öldürsün...” Üzüntüden konuşamıyormuş gibi sustu bir süre... “Bir haber var mı, itiraf etmiş mi suçunu Sezgin?”</p>

  <p class="block13">Keşke etse hepimiz için ne kadar kolay olurdu her şey, ama daha adamın suçlu olduğu bile belli değil. Artık konuya gelsem iyi olacaktı.</p>

  <p class="block13">“Bilmiyorum hocam. Fakat bugün korkunç bir şey daha oldu. Akm’ı tanırsınız?”</p>

  <p class="block13">“Akm? Kimdi o yahu?”</p>

  <p class="block13">Nüzhet hakkında konuşuyorduk, ama asistanını tanımadığını ima ediyordu. Hayır, bu ihtiyar adam hiç de masum değildi.</p>

  <p class="block13">“Akın Çotakan...”</p>

  <p class="block13">“Ha şu şey çocuk... Nüzhet’e asistanlık yapıyordu değil mi?” “Nüzhet’in projesine yardım ediyormuş.” Projesi sözcüğünün</p>

  <p class="block13">üzerine basa basa konuştum. “Birlikte Chicago’ya gideceklermiş...”</p>

  <p class="block13">“Evet, duymuştum öyle bir şeyler... Ee, ne olmuş Akın’a?” Sesindeki gerginlik fark edilmeyecek gibi değildi.</p>

  <p class="block13">“Dün akşam saatlerinde o da saldırıya uğramış.” “Ne! Ölmüş mü?”</p>

  <p class="block13">Hayreti sahici gibiydi.</p>

  <p class="block13">“Şükür ki hayatta. İyileşecek... Ama kötü dövmüşler... Konuşmasın diye dilini kesmişler...”</p>

  <p class="block13">“Ah!” Sanki kendi canı yanıyormuş gibi inlemişti. “Vahşet...</p>

  <p class="block13">Kim yapmış peki?”</p>

  <p class="block13">“Belli değil ama Nüzhet’e saldıranlar olabilir.”</p>

  <p class="block13">“Aynı kişiler mi?” Sustu. Uğursuz bir sessizlik... “Yok canım,” dedi benden cevap alamayınca. “Hiç sanmıyorum... Biliyorsun o çocuğun eğilimlerini... Muhtemelen arkadaşlık yaptığı sapıklardan biri...”</p>

  <p class="block13">Evet, anında buluvermişti işte kılıfı...</p>

  <p class="block13">“Belki...” dedim tartışma kapısını açık bırakmak için. “Ama kafam çok karışık hocam... Konuşsak iyi olacak...”</p>

  <p class="block13">“Ne hakkında?”</p>
</body>
</html>
