<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iskender</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:aea55ad2-8741-4321-855b-82df1c30052e" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak3" id="calibre_toc_45"><br class="chapter" />
  Esma<br class="chapter" />
  <br class="chapter" />
  <br class="chapter" />
  <br class="chapter" /></h2>

  <p class="sagnormal">10 Kasım 1978<br class="chapter" />
  Londra</p>

  <p class="normal1">Cinayetten birkaç hafta önceydi; sakin bir akşamüzeriydi. Pembe sofrayı kurmuştu. Üç tabak, üç çatal, üç bardak. Son zamanlarda yemekler iyice küçülmüş, sessizleşmişti. Kocasının yokluğuna alışkındı Pembe ama İskender'in sık sık ortadan kaybolmasını kabullenmekte zorlanıyordu. İlk kez o akşam iki yakayı bir araya getirmenin zorluğundan yakınmıştı. Evlatlarını hep kendi başına büyütmüş, evi geçindiren o olmuştu ama son zamanlarda birilerinin de ona bakmasını istiyordu.</p>

  <p class="normal1">"Kardeşin nerede?" diye sordu Pembe ekmek sepetini getirirken.</p>

  <p class="normal1">"Hangisi?" diye homurdandı Esma. "Büyüğünü soruyorsan, nerede olduğunu Allah bilir. Yunus ise odamı işgal etmekle meşguldür eminim."</p>

  <p class="normal1">"Onun da odası."</p>

  <p class="normal1">"Ama anne ya, bütün arkadaşlarımın kendi odaları var."</p>

  <p class="normal1">Tek kaşını kaldırdı Pembe. "Sen İngiliz kızı değilsin."</p>

  <p class="normal1">"Komşularımız Türk, Yugoslav, Portekizli. Kızlarının hep ayrı odaları var."</p>

  <p class="normal1">"Biz komşularımız değiliz."</p>

  <p class="normal1">"Haksızlık ya! İskender'in niye kendi odası var o zaman? Sırf oğlan olduğu için ona ayrıcalık tanıyorsun. Bıktım usandım."</p>

  <p class="normal1">"Yeter artık! Gene tartışmayalım bu konuyu. Yorgunum zaten."</p>

  <p class="normal1">O sırada kulaklarına bir müzik çalındı, sustular. Pembe koridor boyu yürüdü. Esma da arkasından. Annesinin ardı sıra ilerlerken kuğunun peşine takılmış çirkin ördek yavrusu gibi hissetti kendini.</p>

  <p class="normal1">Kapıyı açmalarıyla, Yunus'u dünyanın en haşin müziğini dinlerken bulmaları bir oldu. "Ne yapıyorsun sen?" diye sordu Pembe.</p>

  <p class="normal1">Yunus başını kaldırıp bakmadı. Yüzünün bir şeyleri açık etmesinden korkar gibiydi. Bu arada Pembe merakla yerdeki albümü inceledi. Kapakta at üstünde bir karaltı vardı, uğursuz bir tip; yerde yatan ve akbabalar tarafından didiklenmekte olan başka bir adam göze çarpıyordu. Üst tarafta kırmızı zemin üzerinde büyük harflerle THE CLASH yazıyordu. Onun hemen altında bir satır vardı: <span class="ideitalik">Give'em Enough Rope.</span><sup class="calibre3"><a href="../Text/iskender_split_084.html#footnote-100-14" id="footnote-100-14-backlink">[14]</a></sup></p>

  <p class="normal1">"Ne bu?"</p>

  <p class="normal1">"Bir grup işte" dedi Yunus. "Müzik."</p>

  <p class="normal1">"Bu müzik filan değil" diye tersledi Pembe. "Güm-güm-güm."</p>

  <p class="normal1">Yunus kırgın kırgın baktı. Esma da kardeş dayanışması içinde gözlerini devirdi.</p>

  <p class="normal1">Pembe albümün ismine takılmıştı. "Ne anlama geliyor bu?"</p>

  <p class="normal1">"Eğer birisi umutsuzsa, hayattan bıkmışsa ona bir ip ver, kendini assın."</p>

  <p class="normal1">Pembe'nin benzi atıverdi. "Öyle şey olur mu? Zamanını bunlara mı harcıyorsun? Beynini mahvediyorsun."</p>

  <p class="normal1">Yunus mızıldandı. "Aman be anne, amma ciddiye aldın..."</p>

  <p class="normal1">"Alırım tabii. Kimse kimseye ip filan vermesin! Çocuklarımın böyle saçmalıklar dinlemelerini istemiyorum!"</p>

  <p class="normal1">Onu hiç böyle görmemişlerdi. Bu kadar endişeli, telaşlı, asabi.</p>

  <p class="normal1">"Anne" dedi Esma usulca. "Bir Punk grubu bunlar. Tarzları böyle. Kötü bir şey değil, inan bana."</p>

  <p class="normal1">Dinlemedi Pembe. Şaşkın bakışlar altında gitti fişi çekti. Ardından Yunus'u çenesinden tutup yüzüne bakmaya zorladı. "Bu hayırsız şeyleri dinleme artık. Hem sen neden kaçıyorsun benden? Sen de mi değişeceksin İskender gibi, hı?"</p>

  <p class="normal1">Yunus yüzünü buruşturdu. "Değişmedim ben."</p>

  <p class="normal1">İfadesi aniden yumuşayan Pembe, Yunus'u bağrına bastı; sıcacık, sımsıkı kucaklaştılar. Oğlunun kafasını öpüp, yanaklarındaki bebek kokusunu içine çekti. Tam o anda beklenmedik bir şey oldu. Pembe'nin bakışları çocuğun boynu ile gömleğinin arasındaki boşluğa, oradan da sırtına kaydı.</p>

  <p class="normal1">"Bu leke de ne?"</p>

  <p class="normal1">Yunus anında dikleştirdi sırtını. Bir panik havası esti yüzünde. Ama çok geçti. Hem o asla yalan söyleyemezdi. "Dövme yaptırdım."</p>

  <p class="normal1">"Ne yaptın? Ne yaptın?"</p>

  <p class="normal1">Esma bir süredir haberdardı kardeşinin dövmesinden. Hemen söze karıştı. "Dert etme anne ya, herkes yapıyor artık."</p>

  <p class="normal1">Duymazdan gelen Pembe, Yunus'u tuttuğu gibi banyoya sürükledi. Hırkasını, gömleğini ve pantolonunu çıkartıp külotuna kadar soydu, başını duşun altına soktu. Sırtını ovalamaya başladı, önce elleriyle, sonra da süngerle.</p>

  <p class="normal1">"Dur ya" diye feryat ediyordu Yunus. "Acıtıyorsun."</p>

  <p class="normal1">Arkadan atıldı Esma. "Anne, dövme bu. Yıkamakla çıkmaz."</p>

  <p class="normal1">Çılgın bir dürtünün pençesindeymiş gibi ovmaya devam etti Pembe. "Ne zamandır var bu?" diye sordu burnundan soluyarak.</p>

  <p class="normal1">Yunus'un yerine Esma yanıt verdi. "Aylardır" dedi, içinde var olduğunu bilmediği bir öfkeyle. "Bizimle daha çok ilgilenseydin daha evvel fark ederdin."</p>

  <p class="normal1">"Ne diyorsun sen?"</p>

  <p class="normal1">"Aklın hep başka yerde" diye bağırdı Esma. "Kafan o kadar dolu ki bize yer yok. Doğru dürüst oturup konuşamaz olduk. Bana tek söylediğin şunu yapma, bunu yapma. Başka da bir şey yok."</p>

  <p class="normal1">"Öyle değil" dedi Pembe. Yenilgiyi kabul etmiş olmalı ki gözleri alev alev, süngeri yere attı. Döndü, Yunus'a bağırdı: "Lekeye bak!"</p>

  <p class="normal1">"Ben değilim lekeli olan" dedi Yunus birdenbire. Islak, küçük bir fareye benziyordu gözyaşları içinde. "Sensin! Seni sokakta bir adamla gördüm. Asıl sen lekeledin kendini!"</p>

  <p class="normal1">Bunu söyler söylemez elleriyle ağzını kapattı Yunus. Gözlerinden okunuyordu pişmanlığı. Nasıl da ağzından kaçırmıştı? Bu arada Esma dehşetle baktı kardeşine. Sözünü ettiği sır demek buydu! Şimdi anlıyordu. Çekinerek annesine döndü. Pembe'nin yüzündeki ifadeyi daha önce hiç görmemişti. Gözleri iki donuk cam gibiydi. Ağlıyordu. Bir sessizlik çöktü üstlerine. O mızraksı durağanlıkta hâlâ incecik akmakta olan suyu dinlediler.</p>

  <p class="normal1">O gece odalarında hikâyenin tamamını Yunus'tan dinledikten sonra yatakta oradan oraya dönüp durdu Esma, kafası karmakarışık. Pencereden süzülen ay ışığı huzmesi dışında karanlıktı oda. Bir süre sonra Yunus'un fısıltısını duydu: "Abla, uyuyor musun?"</p>

  <p class="normal1">"Hayır canım."</p>

  <p class="normal1">"Babam gitti, annem de gidecek mi?"</p>

  <p class="normal1">"Yok be şapşal. Onun bir yere gittiği yok, merak etme." Gariptir, annesine kızgın değildi artık. Onu bir sürü başka şey için kınıyordu ama kendine ait bir dünya kurmaya çalıştığını keşfetmek Esma'da bambaşka bir duyguyu tetiklemişti. Korumak istiyordu anasını; kurbağalardan korumak bu salyangozu.</p>

  <p class="normal1">"Yunus can" dedi usulca. "Bu meselenin İskender'in kulağına gitmemesi gerekiyor, anladın mı? Sakın ha, ona bir şey anlatmayalım."</p>

  <div class="calibre1" id="calibre_pb_56"></div>
</body>
</html>
