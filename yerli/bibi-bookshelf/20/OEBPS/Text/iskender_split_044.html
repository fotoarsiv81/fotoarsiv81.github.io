<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iskender</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:aea55ad2-8741-4321-855b-82df1c30052e" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak3" id="calibre_toc_36"><br class="chapter" />
  Yunus<br class="chapter" />
  <br class="chapter" />
  <br class="chapter" />
  <br class="chapter" /></h2>

  <p class="sagnormal">12 Temmuz 1978<br class="chapter" />
  Londra</p>

  <p class="normal1">Haftalar boyu umutsuzca aradıktan sonra nihayet Tobiko'yu buldu Yunus. Ne var ki mutluluktan ziyade endişe hissetti. Sevdiği insanı yeniden kaybetme endişesi. İstiridyenin kabuğuna yapıştığı gibi sımsıkı yapıştı ona.</p>

  <p class="normal1">Değişmişti Tobiko, hafif kilo almıştı. Yağmur altında siyah bir çakıl taşı gibi koyu ve parlak olan saçları hâlâ uzundu ama uçları yeşile boyanmıştı. Altdudağındaki gümüş halkanın yerine taşlı başka bir tane takmıştı. Her iki kulak memesinde, kan damlaları gibi yarımşar düzine kalp vardı. Kulaklarının ne kadar minik ve güzel olduğunu fark etti Yunus bir kez daha. Ketumdu kız. Bunca zamandır nerede olduğu ya da neden bir not bırakmadığı konusunda açıklama yapmadı. <span class="ideitalik">Sağda solda takılıyordum işte. Bir hava değişikliğine ihtiyacım vardı.</span> Şu anda geçici olarak Kaptan ve annesiyle birlikte kaldığını anlattı. Başka işgalciler de vardı orada. Yunus'un canı sıkıldı bunu duyunca.</p>

  <p class="normal1">Kaptan'ın annesi Bayan Powell, emekli öğretmendi, duldu. Aslında çatısı altına sığınan bu delilere pek tahammülü yoktu ama biricik oğluyla biraz olsun yakınlaşabilmek uğruna bir süre orada kalmalarına izin vermişti. Televizyonunu ve sıcak su torbasını alıp üst kattaki yatak odasına taşınmış, evin geri kalanını Punklara bırakmıştı. Odasından nadiren çıkıyor, yemeklerini yatakta yiyor, aşağıdan gelen curcunayı ve esrar kokularını fark etmezden geliyordu.</p>

  <p class="normal1">Onları ilk kez ziyarete gittiğinde kanepeye, Tobiko'nun yanına oturdu Yunus.</p>

  <p class="normal1">"Geçici bir çözüm bu, evlat" dedi Kaptan açıklama olarak. "Eski evimize dönene kadar. Herkesi yeniden bir araya toplayacağız."</p>

  <p class="normal1">"Bu kez kimse bizi kapı dışarı edemeyecek. Dersimizi aldık" dedi Bogart, dudaklarının arasında bir sigara ve elinde yalnızca iki teli olan bir gitarla. "Ağızlarının payını vereceğiz."</p>

  <p class="normal1">Yeni biri katılmıştı aralarına; tepesindeki turuncu püskül dışında hiç saçı olmayan bir delikanlı. Takma adı Yürüteç'ti, çünkü hayatta hiçbir şey için –kitaplar, plaklar, yiyecek, iç çamaşırı– para ödememek gerektiğine inanıyor, ihtiyacı olan her şeyi yürütüyordu. Bir keresinde ceketinin her koluna birer tekini sokarak bir çift çizme çalmışlığı vardı.</p>

  <p class="normal1">"Kedilerden farkınız yok be" dedi Yürüteç. "Yaralarınızı yalıyorsunuz."</p>

  <p class="normal1">Yunus onların zırvalarını dinlerken tuhaf bir huzur buluyor, yeniden yaşamına girmiş olmalarından mutluluk duyuyordu. Halini fark eden Bogart laf attı: "Ufaklık da kedi gibi, baksanıza. Kızın yanında kendinden geçti gene."</p>

  <p class="normal1">Tobiko gülecekti ama Yunus kırılmasın diye tuttu kendini. Konuyu değiştirmek için Bogart'a dönüp sordu: "Sen demin ne çalıyordun?"</p>

  <p class="normal1">"Kendi bestem. İşgal evimize düzenlenen baskını ‘Kanlı Pazar'ımız<sup class="calibre3"><a href="../Text/iskender_split_082.html#footnote-100-12" id="footnote-100-12-backlink">[12]</a></sup> olarak düşündüm. Bir açıdan. Bu şarkıyı yazdım" dedi ve başladı şarkıyı söylemeye Bogart. Melodi berbat ve ahenksizdi, sözler daha da beterdi.</p>

  <p class="normal1"><span class="ideitalik"><br class="chapter" />
  İşim yok, param yok, pulsuz çulsuz gamsızım,<br class="chapter" />
  Yuvarlanmış bir taşım,<br class="chapter" />
  Otoriteler acımaz, yararlar kafamı.<br class="chapter" />
  Kanlı Pazar, günlerin en karası,<br class="chapter" />
  Sisteme direniyorum, öyleyse varım. La la laaa...</span></p>

  <p class="normal1">Üzerine bir Afgan cepkeni, içine kısa, dar bir tişört giymiş Iggy Pop kulaklarını tıkadı. "Of, bir kapasan şu kahrolası ağzını!"</p>

  <p class="normal1">"Ne?" diye tepki gösterdi şarkısını yarıda bırakan Bogart.</p>

  <p class="normal1">"Vahim bi şey bu be abi" dedi Iggy Pop.</p>

  <p class="normal1">"Zaten pazar günü olmamıştı baskın" dedi Tobiko. "Pazartesi günüydü."</p>

  <p class="normal1">Yüzü asıldı Bogart'ın. "Kim demiş?"</p>

  <p class="normal1">"Öyle!"</p>

  <p class="normal1">Kafaları iyi olduğunda hep böyle çocukça kapışır, eğlenceden kavgaya çabucak savrulur, bir anda kapıları çarpmaya, bağırıp küfretmeye başlarlardı. Bunları bildiği için biraz kaygılansa da keyifle dinliyordu Yunus.</p>

  <p class="normal1">"Denyosunuz siz oğlum. Nereden bileceksiniz?" diye dudak büktü Bogart. Kaşlarını çatarak Tobiko'ya baktı. "Kızım senin hafızan anca balıklarınki kadar. Kahvaltıda ne yediğini sorsam hatırlamazsın be."</p>

  <p class="normal1">Sonra Iggy Pop'a döndü. "Senin beynin de turşusu çıkmış hıyardan beter. Hangi yılda olduğumuzdan haberin yok."</p>

  <p class="normal1">Iggy Pop yakındaki bir sehpanın üzerinden bir dergi kapıp Bogart'a fırlattı. Dergi havada takla atıp gitara çarptı, oradan sekip Yunus'un yanı başına düştü. Sessizce dergiyi yerden alıp ne olduğuna baktı Yunus. Eski bir <span class="ideitalik">Vogue.</span> Şubat sayısı. Kapakta, parlak sarı bir saç bandı olan alımlı bir kadın vardı. Yanında <span class="ideitalik">Kendinizi Bir de Gün Işığında Görün</span> yazıyordu. Kaptan'ın annesinin biriktirdiği dergilerden biri olmalıydı.</p>

  <p class="normal1">"Yunus'a soralım" dedi Tobiko. "Tarafsız o."</p>

  <p class="normal1">"Pabucumun tarafsızı" diye itiraz etti Kaptan. "Öyle bir yakmış ki sana abayı, kar siyahtır desen hemen katılır."</p>

  <p class="normal1">Kıpkırmızı oldu Yunus, dergiyi sehpaya bıraktı. Bir şey söylemesi gerektiğinin farkındaydı – dikkatlerini dağıtacak kadar fevkalade bir şey. "Ben de dövme istiyorum" deyiverdi.</p>

  <p class="normal1">"Sahi mi?" dedi Tobiko.</p>

  <p class="normal1">Yürüteç kıs kıs güldü. "Vaay! Süpersin evlat!"</p>

  <p class="normal1">"Yaparız tıfıl" dedi Iggy Pop. "Sorun değil. Karşında şehrin en usta dövme sanatçısı duruyor."</p>

  <p class="normal1">"Annen kızmaz mı?" diye sordu Tobiko şefkatle.</p>

  <p class="normal1">Yunus bunu düşünmüştü. "Görürse kızar tabii. Ama sırtımda saklı bir yerlere yaparsanız haberi olmaz."</p>

  <p class="normal1">"Akıllı bıdık" dedi Bogart.</p>

  <p class="normal1">"Tamamdır" dedi Iggy Pop ellerini ovuşturarak. "Gidip takımı getireyim."</p>

  <p class="normal1">"Biz de gelelim yahu!"</p>

  <p class="normal1">Oturma odasında yalnız kaldı Yunus ile Tobiko. Mahcup bir sessizlik oldu.</p>

  <p class="normal1">"Sana bir şey sorabilir miyim?" dedi Yunus aniden. İkircikliydi.</p>

  <p class="normal1">"Tabii minnoşum."</p>

  <p class="normal1">"Sırlar hakkında... Ablam kimseyle paylaşma dedi de."</p>

  <p class="normal1">Tobiko merakla baktı çocuğun yüzüne. "Anlamadım..."</p>

  <p class="normal1">"Diyelim ki sevdiğin biri var. Onun da çok önemli bir sırrı var ama kimse bilmiyor. Sen öğrendin. Ona söylemeli mi, söylememeli mi?"</p>

  <p class="normal1">"Vay, zor soruymuş. Bence sırlar boktan şeyler zaten. En iyisi şeffaflık!"</p>

  <p class="normal1">Tobiko başını çocuğun omzuna yasladı. Yunus'un yüreği hop etti. Bu anın sonsuza dek sürmesini diledi. Ama birazdan Kaptan ve diğerleri bir kutu içinde iğneler ve dövme tasarımlarıyla geri geldiler.</p>

  <p class="normal1">"Eveet. Hadi bakalım işe koyulalım" dedi Bogart.</p>

  <p class="normal1">"Yalnız biraz acıtabilir. İstiyor musun yine de?" diye sordu Yürüteç.</p>

  <p class="normal1">Yunus başını salladı, hem tedirgin hem nikbin.</p>

  <p class="normal1">"Ne tür bir dövme istiyorsun peki? Bir söz mü? Yoksa sembol mü?"</p>

  <p class="normal1">"Balina yapabilir misiniz?" diye sordu Yunus. "Hani Peygamberi yutandan."</p>

  <p class="normal1">Ama bittiği zaman balinadan ziyade, iri, kahverengi bir alabalığa benzedi dövme – seneler evvel başka bir hayatta, çoktan unutulmuş bir mazide Büyükanne Naze'nin dönüşmeyi dilediği balığa.</p>
</body>
</html>
