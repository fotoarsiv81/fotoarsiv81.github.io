<html xmlns="http://www.w3.org/1999/xhtml">
	<head>
		<title>1-2</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik">Çevirmenin Önsözü  </p>
			<p class="paragraf">İran edebiyatında Avrupai anlamda hikâyeciliğin kurucusu olarak kabul edilen Sâdık Hidâyet’in <span class="CharOverride-6">Hacı Aga</span> adlı noveli bu üretken ve çok yönlü yazarın, yazı hayatının ikinci döneminde ortaya çıkardığı yapıtlarından biridir. Rıza Şah’ın (Rıza Han veya Büyük Rıza Şah) saltanatının son yılları ile oğlu Muhammed Rıza Şah’ın (Pehlevî) saltanatının ilk yıllarındaki dönemde, çıkarcı ve sermayedar tüccar kesimi ile ülke menfaatlerini ayaklar altına almaktan çekinmeyen kimi yüzsüz politikacıların halkı ezmek için ne gibi yollara başvurdukları, kitabın hareket noktalarını oluşturur. <span class="CharOverride-6">Kör Baykuş</span> (<span class="CharOverride-6">Bûf-i kûr</span>) ve <span class="CharOverride-6">Diri Gömülen</span> (<span class="CharOverride-6">Zinde be gûr</span>) adlı hikâyelerinde sürrealist bir yazar olarak karşımıza çıkan Hidâyet, aslında bir hicivname olan <span class="CharOverride-6">Hacı Aga</span>’da (<span class="CharOverride-6">Haci Aga</span>) gerçekçi yazar kimliğini de kanıtlar. İkinci Dünya Savaşı’nın en civcivli yıllarında İran da dünyayı saran bu ateşten büyük ölçüde etkilenmiş, henüz petrol gelirleriyle rahatlamamış olan bu ülke savaş fırsatçılarının, vurguncuların, spekülatörlerin cirit attığı bir meydan haline gelmiştir.   </p>
			<p class="paragraf">Farsçaya derin vukufu yanısıra çok iyi bir gözlemci de olan Hidâyet, tarih, sosyoloji, antropoloji, folklor, ekonomi ve politikanın ışığı altında adeta 1940’lı yıllar İran’ının bir panoramasını vermiştir. Türk okurunun da fazla yabancılık çekmeden okuyacağını ve Hacı Aga, Silsileconban (“kuyruk sallayan”), Devâ-<span class="CharOverride-6">  </span></p>
			<p class="paragraf">mulvizâre, Huccetuşşerîa tiplemelerinin bazı çağrışımlarda bulundurabileceğini sandığımız bu yapıt ilk olarak 1945 yılında yayımlanmış ve şimdiye kadar birkaç baskısı yapılmıştır.  </p>
			<p class="paragraf">Bu eserin bir başka yanı da rahatlıkla senaryoya dönüştürülebilecek ve fazla dekor gerektirmeyecek yapıda olmasıdır.  </p>
			<p class="paragraf">Kısa ama verimli yaşamında uzun öykü, kısa öykü, piyes, seyahatname, inceleme, deneme gibi birçok alanda eser veren, bilimsel çeviriler yapan Sâdık Hidâyet, Türkiye’de <span class="CharOverride-6">Kör Baykuş</span> adlı eseriyle tanınmaya başlamış, bunu birkaç eserinin Yapı Kredi Yayınları arasında çıkan çevirisi izlemiştir.  </p>
			<p class="_0">  </p>
			<p class="paragraf">Sözümüzü Sâdık Hidâyet’in yaşamı ve yapıtları üzerine bir kronoloji ve kaynakçayla noktalamak istiyoruz.  </p>
			<p class="_0">  </p>
			<p class="paragraf ParaOverride-3">1902 	Sâdık Hidâyet Tahran’da doğdu.  </p>
			<p class="paragraf ParaOverride-3">1908 	İlmiye Okulu’nda öğrenimine başladı. Orta öğrenimini Darülfünun medresesinde tamamladı. Sen Lui lisesinde Fransızcayı öğrendi.  </p>
			<p class="paragraf ParaOverride-3">1921 	Tahsil için devlet tarafından Fransa’ya gönderildi.  </p>
			<p class="paragraf ParaOverride-3">1924 	<span class="CharOverride-6">İnsân u heyvân</span> (“İnsan ve Hayvan”) adlı kitabını bastırdı.  </p>
			<p class="paragraf ParaOverride-3">1925 	Sen Lui lisesini bitirdi.  </p>
			<p class="paragraf ParaOverride-3">1926 	Belçika’ya gitti. İnşaat ve Yol Mühendisliği Yüksekokulu’na girdi.  </p>
			<p class="paragraf ParaOverride-3">1927	<span class="CharOverride-6">Fevâyid-i Giyâhhârî</span> (<span class="CharOverride-6">Vejetaryenliğin Yararları</span>) Berlin’de, <span class="CharOverride-6">Zinde be-gûr</span> (<span class="CharOverride-6">Diri Gömülen</span>) Tahran’da basıldı. (Bu iki yapıtın Türkçe çevirileri Yapı Kredi Yayınları arasında çıkmıştır.)  </p>
			<p class="paragraf ParaOverride-3">1928 	İlk intihar girişiminde bulundu.  </p>
			<p class="paragraf ParaOverride-3">1930	Öğrenimini tamamlamadan İran’a döndü. Bank-i Millî-yi İran’da  (İran Ulusal Bankası) çalışmaya başladı. <span class="CharOverride-6">Pervîn-i Duhter-i Sâsân</span> (“Sâsân’ın Kızı Pervin”) ve <span class="CharOverride-6">Efsânehâ-yi Âferîniş</span> (“Yaratılış Destanı”) yayımlandı.  </p>
			<p class="paragraf ParaOverride-3">1931	<span class="CharOverride-6">Sâye-yi Moğul</span> (“Moğol Gölgesi”) yayımlandı. Bank-i Millî’den istifa etti. <span class="CharOverride-6">İsfehan nısf-i cihan</span> (“Dünyanın Yarısı Isfahan”) basıldı.  </p>
			<p class="paragraf ParaOverride-3">1932	İdâre-yi Koll-i Ticâret’te  (“Ticaret Genel Müdürlüğü”) çalışmaya başladı. <span class="CharOverride-6">Se katre hûn</span> (“Üç Damla Kan”) basıldı. (Aynı adlı hikâyeyle başlayan bu kitapta yer alan hikâyelerin çoğunun Türkçe çevirisi Yapı Kredi Yayınları tarafından basılmıştır.)  </p>
			<p class="paragraf ParaOverride-3">1933	<span class="CharOverride-6">Sâyerûşen</span> (“Alacakaranlık”), <span class="CharOverride-6">Nîrengistan</span>, <span class="CharOverride-6">Aleviye Hânum</span> ve <span class="CharOverride-6">Mâzyâr</span> basıldı.  </p>
			<p class="paragraf ParaOverride-3">1934	Muctebâ Minovî, Bozorg-i Alevî ve Mes’ûd-i Ferzâd ile dörtlü edebiyat topluluğunu kurdu. <span class="CharOverride-6">Terânehâ-yi Heyyâm</span> (“Hayyam’ın Teraneleri”) yayımlandı. Pars Ajansı’na girdi. Mesûd-i Ferzâd ile beraber yazdığı <span class="CharOverride-6">Vag Vag Sâhâb</span> Tahran’da yayımlandı.  </p>
			<p class="paragraf ParaOverride-3">1935	Pars Ajansı’ndan ayrıldı.  </p>
			<p class="paragraf ParaOverride-3">1936 	Şirket-i Sihâmî-yi Koll-i Sâhtemân’a (Yapı Anonim Şirketi) girdi. Hindistan’a gitti. Pehlevî dilini öğrenmeye başladı. <span class="CharOverride-6">Bûf-i Kûr</span>’u (<span class="CharOverride-6">Kör Baykuş</span>) kendi elyazısından çoğaltarak yayımladı. (Bu kitap Behçet Necatigil’in çevirisiyle  Varlık Yayınları tarafından yayımlanmıştır.)  </p>
			<p class="paragraf ParaOverride-3">1937 	Bank-i Millî’de kambiyo servisinde çalışmaya başladı.  </p>
			<p class="paragraf ParaOverride-3">1938	<span class="CharOverride-6">Mecelle-yi Mûsikî</span>’de (“Musiki Dergisi”) çalışmaya başladı. (Bu görevi derginin 1941 yılında kapanmasına kadar sürmüştür.) Bank-i Millî’den istifa etti. Pehlevîce aslından çevirdiği <span class="CharOverride-6">Guceste ez bâliş</span>, Tahran’da basıldı.  </p>
			<p class="paragraf ParaOverride-3">1941	Tahran Üniversitesi Güzel Sanatlar Fakültesi’nde çevirmenliğe başladı.  </p>
			<p class="paragraf ParaOverride-3">1942	<span class="CharOverride-6">Seg-i vilgerd</span> (“Başıboş Köpek”) Tahran’da basıldı.  </p>
			<p class="paragraf ParaOverride-3">1943	<span class="CharOverride-6">Âb-ı zindegî</span> (“Hayat Suyu”) yayımlandı. (Bu masal Yapı Kredi Yayınları arasında çıkan <span class="CharOverride-6">İran Masalları </span>adlı kitapta yer almaktadır.) Pehlevî dilinden çevirdiği <span class="CharOverride-6">Gozâriş-i gomanşiken</span> (“Kuşkuları Kaldıran Rapor”) ve <span class="CharOverride-6">Kârnâme-yi Erde</span><span class="CharOverride-6">şîr-i Bâbekân </span>(“Erdeşîr Bâbekân’ın İcraatı”) basıldı.  </p>
			<p class="paragraf ParaOverride-3">1944	Pehlevî dilinden çevirdiği <span class="CharOverride-6">Zand u Hûmen</span> <span class="CharOverride-6">Yeşn</span> basıldı. <span class="CharOverride-6">Velingârî</span> (“Aylaklık”) yayımlandı.  </p>
			<p class="paragraf ParaOverride-3">1945	İran-Sovyetler Birliği Kültürel İlişkiler Komisyonu üyesi oldu. <span class="CharOverride-6">Peyâm-i nov</span> (“Yeni Mesaj”) dergisinin yayın kuruluna katıldı. Özbekistan Orta Asya Devlet Üniversitesi’nin 25. kuruluş yıldönümü kutlamalarına katılmak üzere Özbekistan’a gitti.  </p>
			<p class="paragraf ParaOverride-3">1946	İran Yazarlar ve Şairler Kongresi’ne katıldı.  </p>
			<p class="paragraf ParaOverride-3">1948	Hasen-i Kâimiyan ile birlikte <span class="CharOverride-6">Gurûh-i mahkûmîn</span>’i (“Mahkûmlar Topluluğu”) yayımladı.  </p>
			<p class="paragraf ParaOverride-3">1950	Aynı yazarla birlikte Kafka’dan çevirdiği <span class="CharOverride-6">Mesh</span> (Değişim) adlı kitabı yayımladı. Fransa’ya gitti.  </p>
			<p class="paragraf ParaOverride-3">1951	Paris’te intihar etti ve orada toprağa verildi.  </p>
			<p class="_0">  </p>
			<p class="paragraf">Sâdık Hidâyet ve eserleri hakkında daha geniş bilgi için aşağıdaki kitaplara başvurabilirsiniz.  </p>
			<p class="paragraf">Hasen-i Âbidînî, <span class="CharOverride-6">Sed sâl-i dâstânnevîsî der İran</span> (“İran’da Öykücülüğün Yüz Yılı”), iki cilt, neşr-i Tonder, Tahran 1369/1990, I/85, 116, 130, 131, 135; II/523.  </p>
			<p class="_0">  </p>
			<p class="paragraf">Bozorg Alavi, <span class="CharOverride-6">Geschichte und Entwicklung der Modernen Persischen Literatur</span> (“Modern İran Edebiyatının Tarihi ve Gelişimi”), Akademie-Verlag, Berlin, 1964, s. 141, 161, 164.  </p>
			<p class="paragraf">Yahyâ Âriyenpur, <span class="CharOverride-6">Ez Sabâ tâ Rûzgâr-i Mâ</span> <span class="CharOverride-6">(Târîh-i edeb-i fârsî-yi mûasir)</span> (“Sabâ’dan Günümüze Kadar Çağdaş Fars Edebiyatı Tarihi”), c. III, intişârât-i Zevvâr, Tahran, 1374/1995, s. 412, 419-421.  </p>
			<p class="_0">  </p>
			<p class="paragraf ParaOverride-4">Prof. Dr. Mehmet KANAR  </p>
		</div>
	</body>
</html>