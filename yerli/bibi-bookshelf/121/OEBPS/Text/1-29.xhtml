<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-29</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x1" xml:lang="tr-TR">
  <div class="Basic-Text-Frame">
    <p class="split" xml:lang="en-GB"/>

    <p class="anabaslik" id="_idParaDest-26"><span><img alt="sekil.png" class="_idGenPageitem-6" src="../Images/sekil_fmt48.jpeg"/></span> 25. BÖLÜM <span><img alt="sekil.png" class="_idGenPageitem-6" src="../Images/sekil_fmt49.jpeg"/></span></p>

    <p class="arabaslik_sol" xml:lang="en-GB">1. Göksel</p>

    <p class="paragraf ParaOverride-7">Ekipten aldığı motorla tepeye çıkan yolun ağzına vardığında yavaşlayıp kaskını çıkardı Göksel, ne zaman buraya gelse burada duruyor, bu manzarayı sınırsız görmek istiyordu. Kulağına tekrar müziğini taktı. Tepeyi çıkmaya başladı. Yaklaştıkça önce rüzgârgüllerinin dönen dev pervanelerini görmeye başladı ve tepeye vardığında tüm ova, üç tarafını çevreleyen tepeye yerleştirilmiş rüzgârgülleriyle karşısındaydı.</p>

    <p class="paragraf ParaOverride-7">Güneş panelleriyle bezenmiş taş evlerin parlak siyah çatıları, köyün girişindeki dev taş kapılarla zıtlıktaydı. Köy yine kalabalıktı. Tarlalarda ekim başlamış, köyün içinde dolanıp tekrar göle dönen suyun kanalları tamamlanmıştı. Aşağı inip, taş sütunlarla dikilmiş kapıya vardı. “Cennet ancak emek verenlerin girmeye hak kazanacağı yerdir” yazıyordu. “Cennete, onu ancak kendimiz yaratabilirsek gireceğiz” derdi hep Deniz, ancak hak edersek gerçekleşecek bir haldi cennet. Motorundan inip sürükleyerek içeri girdi.</p>

    <p class="paragraf ParaOverride-7">Çalışan insanların yanından geçip motoru park etti. Güneş enerjisiyle çalışan golf arabalarından birine bindi. Tanımadığı bir sürü insanın selamını almak, bunca zamandan sonra bile garipti. Ama ilk defa kızgın hissetmiyordu kendini, belki toprakta çalışmanın yoğunluğundandı bu rahatlama belki de bu tanımadığı ama bildiği insanlardan… Hepsi karın tokluğuna buradaydılar ama doğanın katkısız tadıyla yetiştirilmiş o yiyecekleri yemek, tarlada çalışırken nasıl yetiştirildiğini öğrenmek karın tokluğundan çok daha kıymetliydi.</p>

    <p class="paragraf ParaOverride-7">Ana binaya doğru giderken çalışan insanları inceledi. Ana binanın, okulun, ambarın inşaatı bitmişti, evlerden bazılarıysa tamamlanmak üzereydi. Binaya varmak üzereydi ki Nihan’ı gördü, peşine taktığı çocuklara köyün içindeki kapalı devre ekolojik döngüyü, aquaponics’i<span class="dip CharOverride-11"><a class="_idFootnoteLink" href="#footnote-225-65" id="footnote-225-65-backlink">65</a></span> anlatıyordu. Yavaşlamadı, 20 kilometre hızla giden bir araç yavaşlarsa dururdu zaten, elini kaldırıp selam verdi. Ancak Nihan “Deniz kütüphanede!” diye seslenince durdu, kütüphaneye gitmek için geri gidip sağa döndü. Gölün yanından geçerken balık yetiştiriciliği için Japonya’dan gelen uzmanları gördü. Yanlarında, upuzun boyuyla Özen üzerindeki lekeli işçi tulumuyla karikatür gibiydi. Dünyanın en karma noktasıydı burası, her yerden konusunda bilgili kişiler bilgilerini paylaşmak için toplanmıştı. Galiba gerçekten cennet bir tek emek verilince yaratılacaktı diye düşünürken vardı kütüphaneye.</p>

    <p class="arabaslik_sol" xml:lang="en-GB">2. Muammer Bey &amp; Ömer</p>

    <p class="paragraf ParaOverride-7">Muammer Bey elindeki kitap listesini onaylarken Ömer’i uyardı.</p>

    <p class="paragraf ParaOverride-7">“Denemeler ve bilimsel makaleler aynı odada bile bulunmamalı. İnsanın düşünceleri tabii ki değerli ama buluşlar üzerine yazılmış araştırma makaleleri çok daha önemli. Değer ve önemi karıştırmamak lazım.”</p>

    <p class="paragraf ParaOverride-7">Başını sallayıp deneme kitaplarını servis arabasının üstüne istifledi Ömer ve diğer bölüme taşıdı. Bağışlanan kitapların çoğu deneme ve roman türündeydi çünkü bu devirde anlaşılır bilimsel kitap bulmak neredeyse imkânsızdı. Bilim, ne konuştuğu anlaşılmayan insanların arasındaki gizli bir dil gibi olmuştu. Arabadaki kutuyu kaydırıp indirdiğinde Muammer Bey seslendi.</p>

    <p class="paragraf ParaOverride-7">“Bak şimdi, İskenderiye Kütüphanesi önce bir ibadethane olarak yapıldı ama zamanla inançlarını sorgulayarak, analiz ederek anlayışlarını geliştiren insanlar varoluşla ilgili düşüncelerini, topladıkları bilgileri depolama ihtiyacı duydular, işte böyle doğdu İskenderiye Kütüphanesi. Önce inanç için yaratılmış sonra da varoluşun bilgilerine adanmış bir depoydu. Bilgi deposu. Ve insanın insanlığının başladığı yerlerden biriydi orası. Hayvanlar gibi savaşmayı bırakıp doğayı, evreni, birbirimizi, kendimizi incelemeye başladığımız ve analizlerimizi depoladığımız, dünyanın en büyük bilgi ve düşünce deposuydu iki bin yıl önce. Mısır’ın Mısır olduğu, piramitlerin elektrik üreten dev santraller olarak kullanıldığı o yıllarda, yani bugün bile inşa edemediğimiz o mucizelerin yıllarında, İskenderiye Kütüphanesi bilginin merkeziydi. Matematiğin, astronominin, fiziğin, kimyanın temellerinin atıldığı, hatta bugün bildiğimizden çok daha fazla geliştirildiği dönemlerden bahsediyorum Ömer, eski zamanlar dediysem ilkel insanların zamanını kastetmiyorum. Bizden bile daha gelişmişlerdi büyük ihtimalle, çünkü onların yaptıklarını bugün geliştirdiğimiz makinelere rağmen yapamıyoruz hâlâ. O zamanlarda, bir ibadethanedeki analiz, düşün ki nasıl büyümüş, gelişmiş ve ibadethane bir bilim merkezine dönüşmüş. Sonrasında İskenderiye Müzesi’nin yakılması o muhteşem çağın sonu olmuş, insanın bilimden uzaklaşıp tüketime yaklaşmasının da başı. O eski insanların üzerinde en çok çalıştıkları bilim neydi biliyor musun?”</p>

    <p class="paragraf ParaOverride-7">“Matematik?” dedi Ömer ama emin değildi.</p>

    <p class="paragraf ParaOverride-7">Hayır anlamında kafasını salladı Muammer Amca ve gülümserken sanki bilimkurgu bir filmden bahsediyor gibi gözlerini açıp hevesle, bilgiye duyulan iştahla konuştu.</p>

    <p class="paragraf ParaOverride-7">“İskenderiye’nin içinde deney yapılan laboratuvarlar, tıp üniteleri, konunun uzmanlarını getirerek insana her alanda eğitim veren okullar vardı, hem de her yaş için, üstelik okula gidebilmenin ölçüsü de para değil zekâydı. Kafası bilgiyi alan herkese açıktı eğitim. Ve en çok ilgilendikleri bilimse astronomiydi. Çünkü ancak evrene bakan insanın kendini gerçekten göreceğini ta o zamandan biliyorlardı. Güneş nasıl dünyadaki yaşamın merkeziyse, yani güneş söndüğü anda dünya üzerinde yaşam tamamen bitecekse ve ay nasıl dünyadaki suların yöneticisiyse, dünyaya yaklaştığında ya da uzaklaştığında dünyadaki tüm suları, okyanusları, nehirleri ve en önemlisi vücudunun üçte ikisi sulardan oluşan biz insanların hormonlarını dahi etkiliyorsa…o zaman bu etkileri bir incelemek, anlamak lazım. Tüm diğer gezegenlerin, her birimizin üzerindeki etkisi o kadar büyük ki aslında sadece cahilliğimizden öğrenmiyoruz bu etkilerin derinliklerini. Bilge Hanım geçen gün anlattı, şizofreni denilen hastalık çocuğun doğum saatindeki gezegenlerinin konumuna bakıldığında belirli açılarla kendini gösterebiliyormuş, yani gökyüzündeki gezegenlerin birbirleriyle yaptıkları açılar burada yeryüzünde o an doğan bir insanı etkiliyor! Ama illa da şizofren olmuyormuş, büyük yeteneği olan insanlar eğer o yeteneklerini ortaya koyabilecekleri verimli ortamlarda değillerse o zaman yetenek içlerinde sıkışıp çılgınlığa dönüşebiliyormuş. İnanılır gibi değil. Gerçi o kadar inanılmaz şeyleri normalize etmişiz ki inanılır olanlar inanılamaz geliyor artık bize. Pes!”</p>

    <p class="paragraf ParaOverride-7">Göksel içeri girdiğinde, Deniz’in burada olmadığını görünce Muammer Amca’ya yakalanmadan çıkmak istedi ama varlığı çoktan fark edilmişti. Muammer Amca hemen ona seslenip yaşlı bir sincabın genç bir pumaya gösterdiği yakınlık kadar tuhaf bir samimiyetle kollarını açtı, ona sarılıp sırtını sıvazladı.</p>

    <p class="paragraf ParaOverride-7">“Gel oğlum, gel bakalım! Koca oğlum! Bitirdiniz mi amfiyi?!”</p>

    <p class="paragraf ParaOverride-7">“Az kaldı Muammer Amca” dedi Göksel, Muammer Amca’nın ısrarla kabul ettirdiği bu babacan tavrına artık alışmıştı.</p>

    <p class="paragraf ParaOverride-7">Muammer Bey, “Ben de tam ibadethaneden bir bilim merkezine dönüşmüş İskenderiye Kütüphanesi’nden bahsediyordum… Niye anlatmıştım ben bunu sana?” deyip Ömer’e döndü, düşündü. “Yaşlandım artık, B vitamini kullanmazsam hafızam tekliyor. Hah!” dedi, hatırladı. “Din adamıyım diyen her kimse, fizikten, kimyadan, matematikten, biyolojiden anlamıyorsa olmaz! Bunu söyleyecektim. Fizikten, kimyadan, matematikten, astronomiden, biyolojiden anlamayan adamın Allah’ın bilimine, dinine aklı erer mi?! Mümkün mü bu! Hayatın bu bilimleri Allah’ın lisanıdır. Biyolojiyle konuşur bizimle, matematikle, fizikle. Hepsi, her bilim yaratılışın lisanıdır. Bu lisanları bilmeden kimse Allah’ın adını ağzına almasın! Bu yüzden, bir gün ibadethaneler araştırma ve bilim merkezleriyle birlik içinde varoluşun felsefesine odaklanabildiklerinde, işte o zaman biz de dini gerçekten yaşamaya başlayacağız.” Lafı bittiğinde elini Göksel’in sırtından çekip, “Ee sen neden geldin bakalım?!” dedi.</p>

    <p class="paragraf ParaOverride-7">Göksel’den Deniz’i aradığı cevabını alınca, “Söylesene be oğlum, okula gitti onlar” dedi.</p>

    <p class="paragraf ParaOverride-7">Dönüp gidecekti ama Muammer Amca giderken iki alçı çuvalını da yüklenmesini istedi. Sırtlandı Göksel, arabaya yükledi çuvalları, amfiye doğru yola koyuldu. Az kalsın Bilge’nin golf arabasıyla çarpışıyordu. Neydi bu kızın hıza olan takıntısı! Bilge selam verip geçerken seslendi.</p>

    <p class="paragraf ParaOverride-7">“Geç kaldın! Seni bekliyorlar!”</p>

    <p class="paragraf ParaOverride-7">“Ali?!” dedi Göksel, Ali’yle buluşmayacaklar mıydı? Bilge uzaklaşırken cevap verdi.</p>

    <p class="paragraf ParaOverride-7">“Ali serada! Ona sonra gidersin, önce amfiye git!”</p>

    <p class="paragraf ParaOverride-7">“Okul mu amfi mi?!” diye bağırdı Göksel.</p>

    <p class="paragraf ParaOverride-7">Uzaklaşırken “Amfi!” diye cevap verdi Bilge. Göksel bastı gaza ama Bilge’ninki en az 40’la giderken kendi arabası 20 kilometre hızı geçmiyordu, Bilge’ninkinin ayarını Ali değiştirmiş olmalıydı. Okulun yolu yerine amfiye yönelirken Ali’yi bulduğunda kendisininkine de bir ayar çektirmeye karar verdi.</p>

    <p class="arabaslik_sol" xml:lang="en-GB">3. Deniz &amp; Özge &amp; Kız</p>

    <p class="paragraf ParaOverride-7">Ses sisteminin testiyle birlikte Deniz de bitmişti. Amfinin ortasında, kabloları bağladığı yerden ayağa kalkıp gerindi. Deniz’in doğrulmasıyla birlikte Kız da yattığı yerden doğruldu, başka bir yere mi gideceklerdi?! Deniz’den komut bekledi… ama komut gelmedi.</p>

    <p class="paragraf ParaOverride-7">Etrafına bakındı Deniz, amfi tam istediği gibi şekillenmişti. Yukarı çıkan basamaklar akustiği kucaklayan bir açıdaydı. Anlamın kelimelere, müziğe, hareketlere dönüştürüldüğü yer olacaktı burası. Her köşesi önemliydi. Bu topraklara gelenler gün boyunca aldıkları görevlerle tarımın her çeşidini, doğayı bozmadan yaşamanın yollarını, doğru beslenmenin püf noktalarını adım adım öğrenecekler ve gün sonunda bu anfitiyatroda izledikleri gösterilerden, filmlerden, belgesellerden aldıkları ilhamla hakiki insan olma yolunda serpileceklerdi. Cinsellikte, beslenmede, eğlencede… yaşamın her alanındaki deformasyonun normalize edilerek insanın insanlığının kurban edildiği bu parazit halden çıkmanın zamanı gelmişti. Özge’yi görünce düşüncelerinden sıyrıldı, yerinden fırlayan Kız’ı seven Özge’yi ve sonrasında da kendisine doğru gelişini izlerken güneşten iyice bronzlaşmış eşsiz teninde gözlerini dinlendirdi.</p>

    <p class="paragraf ParaOverride-7">Deniz’in bakışında, başka kimsede görmediği ve görmeyeceğini de bildiği o tanıma, bilme, anlama hali vardı yine. Durdu Özge, o anı hafızasının her köşesine kazırcasına baktı ona… Kelimelerin önemsizleştiği ve aralarına başka hiçbir şeyin giremeyeceği o andaydılar… Aşkta.</p>

    <p class="paragraf ParaOverride-7">Doğru insanla aşkın delilik değil, dengenin salimliği olduğunu öğrenmişti Deniz Özge’nin bedeninden ve asla gölgeleri öldüremeyeceğini sadece ışık tutabileceğini öğrenmişti Özge Deniz’le birlikteliğinden. Birbirlerinin dengilerdi, bu yüzden de birlikte dengedelerdi.</p>

    <p class="paragraf ParaOverride-7">“Düşün...” dedi Deniz. “Okyanustan bir bardak suya inebilmek… Sonsuzluktan çıkıp anı algılayabilmek… işte bu en zoru.”</p>

    <p class="paragraf ParaOverride-7">Özge ona yaklaşırken, “Belki de zaman bu yüzden var. Bizim gibi gelişmekte olan, evren saatine göre genç olan varlıklar öğrenebilsin diye” dedi ve ona vardığında yüzünü boynuna sürdü, küçük öpücüklerle öptü onu boynundan.</p>

    <p class="paragraf ParaOverride-7">Deniz, Özge’nin saçlarını okşarken, “İnsanlığı düşün...” dedi. “Bir arada yaşıyoruz, sürekli birbirimizle ilgiliyiz. Sürekli birbirimizin düşüncelerini etkilemek için çalışıyoruz çünkü sadece hemfikir olduğumuz düşünceler geleceğimizi oluşturuyor. Muazzam bir sosyal zekâmız var, birbirinin ne düşündüğünü bu kadar önemseyen bir organizma daha yok yaşadığımız dünyada. Yapılan hareketlerin altındaki imaları, anlamları çözmekte, konuşmadan anlaşmakta ne kadar zaman ve emek harcıyorsak, yaşadığımız çevreyi önemseyip koruma konusunda aynı oranda duyarsızız. Çünkü asıl önemli olanı hâlâ anlayamadık! Hatta tek önemli olanı!”</p>

    <p class="paragraf ParaOverride-7">Özge kollarını onun bedenine dolayıp başını onun yüzüne kaldırdı “Yaşamın kendisinden daha değerli hiçbir şey yok” dedi. Deniz alnından öptü onu, saçlarını kokladı. Özge devam etti:</p>

    <p class="paragraf ParaOverride-7">“Gezegende yaşayan 80 milyondan fazla farklı canlı türü varken biz hâlâ çok abartılı ve hatta takıntılı bir şekilde kendi aramızdaki ilişkilerde kaybolmuş durumdayız. Etrafımızdaki kişilerin bizimle ilgili düşüncelerinde kendimizi buluşturmaya ya da oluşturmaya çalışıyoruz. Saplantı derecesinde birbirimize verdiğimiz bu dikkat politikaları, ekonomileri oluşturuyor, hayat kalitemizi, sahip olduklarımızı birebir etkiliyor. Ama öte yandan, insanın dünyada var olan diğer 80 milyon türle olan ilişkisi de insanlığın hayatta kalıp kalmayacağını belirleyecek. Yaşama saygımız, yaşamı hak edip etmediğimizi ortaya koyacak.”</p>

    <p class="paragraf ParaOverride-7">Başıyla onayladı Deniz, Özge’nin dağılmış saçını kulağının arkasına aldı, ona dokunmak ne kadar rahatlatıcıydı. “İnsan her deneyimiyle şuur biriktirir, her birimizin şuuru birleşir ve insanlığın ortak şuurunu oluşturur. Bir gün bu ortak şuurda gerçek insanlığımıza ulaşacağız. İnsana, insanın tüketmeden de yaşayabileceğini gösterdiğimizde, tükettiğini üretebilen bir varlık olduğunu kanıtladığımızda varoluşumuz için en büyük adımı atmış olacağız. Çünkü hayat bizim için yapılmadı, hayat yaşam için yapıldı. Ve bu hayatın içinde, sadece bütünü görebilenler yaşama hak kazanabilecekler ve bir sonraki gelişim boyutuna kabul edilecekler.”</p>

    <p class="paragraf ParaOverride-7">Özge âşıktı bu adama, bir kadının bir erkeğe âşık olmasından daha öteydi hissettiği, bir varlığın diğer bir varlığa duyduğu saygıydı, gülümseyerek mırıldandı.</p>

    <p class="paragraf ParaOverride-7">“Bir gün beni senin gezegenine götürür müsün?”</p>

    <p class="paragraf ParaOverride-7">Deniz, bu cümleyi her duyduğunda yaptığı gibi kısa ama keskin bir kahkaha attı. Aralarında sürekli geçen bir şakaydı bu, Özge onda gördüğü güzelliklerin ancak dünya dışı olabileceğine takmıştı kafayı.</p>

    <p class="paragraf ParaOverride-7">“Kavga çıkartırsın!” diye ititraz etti Deniz.</p>

    <p class="paragraf ParaOverride-7">Özge’nin kaşları çatıldı, tamam, biraz inatçı ve bazen de kavgcı olabiliyordu ama Deniz’lerle dolu bir gezegene gidip kavga çıkartacak kadar da değil! “Neden kavga çıkartayım!?” dedi hayretle, “Zaten çıkartsam ne olur, senin türün kavga etmez ki!”</p>

    <p class="paragraf ParaOverride-7">Deniz’in gözlerindeki sarının içindeki yeşil adacıklar parlarken, “Ederler!” dedi, cevabı net ve kesindi, sonra ekledi.</p>

    <p class="paragraf ParaOverride-7">“Ama sadece senin için.”</p>

    <p class="paragraf ParaOverride-7">Nihayet amfiye varmıştı Göksel, çuvalları sırtlandı, aşağı inerken amfinin tabanında birbirlerine sarılmış Özge ve Deniz’i gördü, Kız huzurla gölgede uzanmıştı. Sırıttı. Huzur dedikleri şey galiba buydu… Merdivenlerden inmeye başladığında, “Sen bir yanardağsın” demişti Özge, amfinin dibindeki sesi bağırmasa da her yerdeydi, akustik muhteşemdi. “Kimsenin bilmediği bir volkan” diye eklemişti.</p>

    <p class="paragraf ParaOverride-7">Deniz, “Dikkat et patlamayayım” diye karşılık verdi ve öptü Özge’yi.</p>

    <p class="paragraf ParaOverride-7">Dudakları ayrıldığında Özge hınzırca, “Bense magma, içindeyim… her yerindeyim. Benle dolusun, patlarsan patla” dedi.</p>

    <p class="paragraf ParaOverride-7">Göksel sahneye vardığında yerinden fırlayan Kız’ın coşkulu selamına karşılık vermek için çuvalları yere attı ve dizlerinin üstüne çöküp Kız’ı severken bir robotun teşhis koyan edasıyla, “Konuştuğunuz her şey ta tepeden duyuluyor” dedi, doğrulduğunda ikisine bakarak ekledi. “Sen yanardağsın sense magma. Bunun içinden fışkırıyorsun.” Cebinden çıkardığı küçük kemiği Kız’a verip, “Ali’ye gitmem lazım, Tesla’dan gelen adamlarla Powerwall’ları yerleştirmelerini izleyeceğim. Eğitim verecekler bu gece” diye ekledi.</p>

    <p class="paragraf ParaOverride-7">Özge, “Eğitim burada yapılacak” dedi.</p>

    <p class="paragraf ParaOverride-7">Deniz, “Törenden sonra herkes burada toplanacak” diye ekledi.</p>

    <p class="paragraf ParaOverride-7">Herkes! On kişi için amfide mi verilecekti ders! Göksel kaşlarını çatıp sordu.</p>

    <p class="paragraf ParaOverride-7">“Kaç kişi katılacak ki?”</p>

    <p class="paragraf ParaOverride-7">“Herkes” dedi Özge, insanların gösterdiği ilgi yüzünden gururlu bir anne gibi.</p>

    <p class="paragraf ParaOverride-7">“Herkes!” diye hayret etti Göksel, bu köyde en sonunda şaşırmayı da öğrenmişti.</p>

    <p class="paragraf ParaOverride-7">Özge ve Deniz aynı anda “Evet!” diyerek yukarı çıkmaya başladılar. Deniz komutla Kız’ı takarken peşlerine, Özge “Aç mısın?” diye sordu Göksel’e, kafasını iki yana salladı Göksel.</p>

    <p class="paragraf ParaOverride-7">“Aç olmasa da yer o!” dedi Deniz. “Çuvalları niye aşağı indirdin? Yukarısı için onlar” diye ekledi.</p>

    <p class="paragraf ParaOverride-7">Geri dönüp çuvalları sırtlanırken kendi kendine güldü Göksel ve mırıldandı. “Bunları eve götüreceğim en sonunda.”</p>

    <p class="paragraf ParaOverride-7"/>

    <p class="arabaslik_sol" xml:lang="en-GB">4. BİZ</p>

    <p class="paragraf ParaOverride-7">Güneşin eksikliğini hissettikleri anda yanan solar panelli sokak lambalarının sarı ışıklarıyla çevrelenmiş taş girişin önünde toplanmıştı insanlar. Tören, çocuklar hazır olur olmaz başlayacaktı. Orkestra hazırdı.</p>

    <p class="paragraf ParaOverride-7">Önce trombonlar törenin başlamak üzere olduğunu haber verdi, sonra davullar katıldı coşkuya. BİZ’in şarkısı çalmaya başladığında, küçük bir çocuğun sesi “Zamanı gelmiş o düşünceyiz BİZ” derken alkışlar yükseldi. Şarkı devam etti:</p>

    <p class="paragraf ParaOverride-7"/>

    <p class="paragraf ParaOverride-7">“Silahımız akıl, kalkanımız inanç, gücümüz evrendir!</p>

    <p class="paragraf ParaOverride-7">Savaşın pisliğine çekilemez, ilkelliğe yenilmeyiz!</p>

    <p class="paragraf ParaOverride-7">BİZ! Evrendeki en güçlü şeyin temsilcisiyiz!</p>

    <p class="paragraf ParaOverride-7">Tekâmüle hizmet eder, çabadan vazgeçmeyiz.</p>

    <p class="paragraf ParaOverride-7">Biz düşünceyiz, gerçeğiz, geleceğin ta kendisiyiz!</p>

    <p class="paragraf ParaOverride-7">Zamanı gelmiş o düşünceyiz…”</p>

    <p class="paragraf ParaOverride-7"/>

    <p class="paragraf ParaOverride-7">Başlarında kaskları, üzerlerinde işçi tulumlarıyla okulun ilk öğrencileri ittikleri bir makineyle çıktılar girişe. Büyük ağaçların kesilip bir yöne yatırılabilmesi için yapılmış bir makineydi bu. Dev kapının dışına itip yolun kıyısına getirdiler makineyi. Ve gözlerini çiftliğe inen yolun tepesine dikip işaret beklediler.</p>

    <p class="paragraf ParaOverride-7">Fondaki şarkı, “Unutma. Ancak birlikte tek ve hepiz, yoksa bir hiçiz/ Hepimiz hakiki insanın doğumuna hizmetteyiz/ Emekteyiz, vazgeçmeyeceğiz!” deyip biterken herkesin gözü rüzgârgülleri boyunca yukarı uzanan yolun en tepesindeydi. 500 metre aralıklarla yol boyunca sıralanmış ve çiftlik kapısının önüne kadar gelen sokak lambalarının ışığı aniden kesildiğinde çocuklar dönüp Bilge’ye baktılar. Bilge başıyla onayladığında makineyi çalıştırdılar.</p>

    <p class="paragraf ParaOverride-7">Hayatının ilk hatırasını Ali’nin omuzlarında, makineden çıkan sesin tedirginliğinde, sıkı sıkı tuttuğu Atacan’ın elinden ve sırtını okşayan Eti’den aldığı destekle izledi Tansel, koca direğin bir kürdan gibi kesilip devrilmesi en geçmişinde hatırlayacağı ilk şeydi.</p>

    <p class="paragraf ParaOverride-7">Çocukların ittiği makine, tükettiği enerjinin pisliğiyle kirlenmiş eski elektrik direğini keserken insanlar alkışlamaya başladı. İşte bu alkışlanacak bir olaydı! Makinenin bir direği kesmesi sadece 9 dakika sürüyordu. Yarım saat içinde yaşları 9 ile 11 arasında değişen geleceğin insanları, yol kenarındaki tüm elektrik direklerini kesecekler ve yolu geleceğin insanlığına açacaklardı.</p>

    <p class="paragraf ParaOverride-7">Herkes oradaydı… BİZ, hepimiz.</p>

    <p class="_0"/>

    <p class="paragraf ParaOverride-17"><span class="CharOverride-3">SON</span></p>

    <p class="_0"/>

    <p class="paragraf ParaOverride-17"><span class="CharOverride-3">Bu hikâye burada bitti ve şimdi sen başlamalısın!</span></p>

    <div class="_idFootnotes">
      <div class="_idFootnote">
        <p class="dipnott"><a class="_idFootnoteAnchor" href="#footnote-225-65-backlink" id="footnote-225-65">65</a> Sebze ve balığı bir arada yetiştirmek için kullanılan kapalı devre bir tarım şekli.</p>
      </div>
    </div>
  </div>
</body>
</html>
