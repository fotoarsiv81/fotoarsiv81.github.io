<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-27</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x1" xml:lang="tr-TR">
  <div class="Basic-Text-Frame">
    <p class="split" xml:lang="en-GB"/>

    <p class="anabaslik" id="_idParaDest-24"><span><img alt="sekil.png" class="_idGenPageitem-6" src="../Images/sekil_fmt44.jpeg"/></span> 23. BÖLÜM <span><img alt="sekil.png" class="_idGenPageitem-6" src="../Images/sekil_fmt45.jpeg"/></span></p>

    <p class="arabaslik_sol" xml:lang="en-GB">3 gün sonra Can &amp; Bilge…</p>

    <p class="paragraf ParaOverride-7">“Hayatım istemiyorum böyle şeyler okumanı! Bu aptal gazeteyi nerden buldun yine!” diye itiraz etti Can Bilge’nin hazırladığı vitaminin dibini de içip bahçedeki jakuziden çırılçıplak çıkarken.</p>

    <p class="paragraf ParaOverride-7">Bilge Can’ın çıplak vücudundan suyun akmasını izledi birkaç saniye, gözleri bacağındaki o küçük ama derin ize indiğinde izin derinlerinde kemiğe saplandığı için ucu kırılmış çatalı<span class="dip CharOverride-11"><a class="_idFootnoteLink" href="#footnote-225-64" id="footnote-225-64-backlink">64</a></span> hatırlattı kendine yapmak zorunda hissettiği onlarca şeyle birlikte. Gözlerini onun varlığından çekip gazetenin manşetini ona kaldırdı. “Altıncı iskeleti de bulmuşlar. Resmen seri katil!” dedi, yüzündeki hüznün haberden değil kendisinin ona ifade ettiği duygulardan olduğunu bilemedi Can. Bornozunu giyip Bilge’nin yanına gitti. Başında dikildi. Islak saçlarından ona damlayan sudan geri çekilircesine çekti bedenini Bilge, Can kafasını sallayarak daha fazla ıslattı onu ve arkasından sokulup boynundan kokladı, elleriyle göbeğini okşadı, elleri göğüslerine kaydı, biliyordu Bilge’nin kendini elletmeyeceğini ama bu hareketi onu gafil avlamak içindi ve bir hamlede gazeteyi çekip, “Tamam, bitti artık. Hakkını kaybettin. Sıkıyönetim ilan ediyorum. Gazete okumak yasak” derken buruşturdu gazeteyi, fırlatıp bahçeye attı.</p>

    <p class="paragraf ParaOverride-7">Bilge, “N’apıyorsun Can! Atılır mı bahçeye!” diye itiraz ederken, Can önünde çöktü, “Şışşş…” dedi o dinlemesi doyulmaz sesiyle ve ayaklarını aldı eline, okşadı. Bilge geriye yaslandı, gözleri doldu, ona bakmak direnmesi gereken her duyguyla yüzleşmesine neden oluyordu. Gözyaşlarını yutkunurken, “Ülke çalkalanıyor Can. Bizim de çocuğumuz olacak. Bunu yapanı bulmalılar!” dedi, Can Bilge’nin ölen çocuklar için üzüldüğünü zannetti.</p>

    <p class="paragraf ParaOverride-7">Üç gün olmuştu buraya geleli, resmen cennetteydiler, hava harikaydı, yemekler muhteşemdi, oteldeki herkes emirlerine âmâdeydi ve bir mucize gibi oteldeki tek müşteri kendileriydi ama Bilge takmıştı kafayı şu seri katile! Huzur bulmak için gelmişlerdi buraya ama Bilge’nin yükselen ve yükseldikçe duygusallaşan hormonları rahat vermiyordu. Elinde bir gazete, dilinde sürekli ölen çocuklar ve gözlerindeyse hep hüzün vardı. Kendisinden çıkıp katili bulmasını istese Can şaşırmayacaktı. Okşadığı ayağı öptü Can, tertemiz, nasırsız ayaklarda gezdirdi dudaklarını, bileğe kaydırdı… Bilge Can’ın dokunuşlarının etkisiyle gevşeyen vücudunu toplayıp ayağını çekti. “Acıktım” derken burnunu sildi. Elinden aniden çekilen ayağın boşluğuna baktı Can, gözlerini kocaman açıp boşta kalan avuçlarını kapamadan “Çabuk geri koy onları buraya!” diye krize girmek üzere olan bir çılgın gibi komik hırladı.</p>

    <p class="paragraf ParaOverride-7">Bilge’nin sulu gözleri gülümseyen ifadesiyle karmakarışıktı “Caaan!” dedi, Can her yaramazlık yaptığında söylediği gibi. Can da ellerini indirip, “Biliyorum duyguların zirvede ama kızımızın ihtiyacı olan bu hormonların seni bir duygu fırtınasına çevirmesine izin veremezsin” dedi, sürekli üzülmesini istemiyordu. Bilge ona haklı olduğunu söyleyen küçük bir baş hareketi yapıp “Hadi giyin çıkalım, gerçekten çok acıktım” dedi.</p>

    <p class="paragraf ParaOverride-7">Kalktı Can, hafifçe başı döndü, ama hemen toparlandı, Bilge’yi alnından öpmek için eğilirken dengesini korumak için koltuğa tutundu. “Yine balık mı?” dedi.</p>

    <p class="paragraf ParaOverride-7">Bilge tebessümle salladı kafasını. Can giyinmek için içeri girerken, “Bu çocuk doğsa iyi olacak yoksa balıksız kalacak ülke!” dedi kinayeyle gülerek.</p>

    <p class="paragraf ParaOverride-7">Bilge sehpanın üstünde duran hasır şapkayı attı ona, ama ıskaladı. Can, bir istihbarat ajanı edasında dönüp, “Beni cezalandırmak mı istiyorsun?” dedi, kaşlarını kaldırıp siyah, derin gözlerinin en derininden Bilge’ye bakıp, “O zaman önce yakalaman lazım küçükhanım!” diye ekledi. Komikti. Bilge gülerken ona fırlatacak bir şeyler arandı ama Can bornozunu bırakıp kaçmıştı, başının döndüğü yürüyüşünden anlaşılıyordu, sodyum tiyopental kokteylinden sonra bu hali normaldi. Öne doğru eğilip gözleriyle onu takip etti Bilge, keyifle mırıldandığı şarkının tınısında vücuduna parfüm sıkışını izledi.</p>

    <p class="paragraf ParaOverride-7">Suratındaki gülümseme dondu Bilge’nin. Onu daha fazla izlemek istemedi ama gözlerini de çekemedi… Gözleri dolduğunda aklında tek bir düşünce vardı: Onu özleyecekti… ne olursa olsun, ne olmuş olursa olsun.</p>

    <p class="paragraf ParaOverride-7">Bakışı Can’da ama düşüncesi yerin derinliklerinden yükselip insanlığın kurduğu yolları yırtarcasına çıkan volkandaydı. Kapattı gözlerini, yer çekirdeğinde olan bir patlamanın derinliklerdeki sıcak magmayı harekete geçirdiğini düşündü, çatlakların, yarıkların arasından dışarı fışkıran lavın her şeye bulaştığını, bulaştığı her şeyi erittiğini düşündü… Okyanusun tsunamileri gitmiş, yerine cehennemin lavı gelmişti… Duyguları nihayet dindi. Gözlerini açtı.</p>

    <p class="paragraf ParaOverride-7">Burnunu çekti, gözlerini sildi. Kocaman göbeğiyle zorlanarak kalktı, saatine baktı. 12 dakika kalmıştı. Salona geçtiğinde telefonu çaldı. Acele etmeden gitti telefona, birazdan her şey başlayacaktı. Telefonu açarken kumandayı aldı eline. Kulağında telefonla öylece bekledi ve televizyonu açtı. Ekranda haberler vardı.</p>

    <p class="paragraf ParaOverride-7"/>

    <p class="arabaslik_sol" xml:lang="en-GB">2. Umut</p>

    <p class="paragraf ParaOverride-7">Yükselen televizyonun sesinde kendi adını mı duymuştu?! Emin olamadı Can, ama önemsemedi de, televizyonda olmak normaldi. Donla salona yürüdü, suratında gevşek bir gülümsemeyle elindeki tişörtünü sallarken “Böyle çıksam?!” diye sordu Bilge’ye. Cevap gelmedi.</p>

    <p class="paragraf ParaOverride-7">Bilge televizyonun karşısında dikilmiş izlemekteydi… Bir daha seslendi ama Bilge kıpırdamadı… Tuhaf bir şekilde iyice hafifleyen bedeninin özgürlüğünde ona yaklaştı, Bilge kulağında telefon, kıpırtısız bir şokta gibi televizyona bakmaktaydı. Duruşu ne komikti! Can gülmeye başladı, neden güldüğünü kendine sorarken beynindeki sesler azaldı. Çıkartılan son cesetlerin üzerinde yapılan DNA incelemesinden bahsediliyordu haberlerde… Can “Bilge, kapatsana şunu. Kızımız psikopat olacak senin yüzünden!” dedi, neden sarhoş gibi hissediyordu, alt tarafı birkaç saat önce bir duble viski içmişti! Bilge’nin elinden kumandayı almak için ona doğru sendeledi, Bilge şokta bir ifadeyle ona baktı ve televizyondaki spiker “Can Manay her yerde aranıyor” dedi… Can hissettiği sarhoşluktan vücuduna yayılan adrenalinle irkildi. Ve o an otel odasınınki dahil, tüm telefonlar çalmaya başladı.</p>

    <p class="paragraf ParaOverride-7">Bilge “Zeynep” dedi elindeki telefonu ona uzatırken ama Can telefonu almadı, ne oluyordu anlamalıydı! Televizyona yaklaştı, şu telefonlar bir sussaydı! Televizyonda akan habere odaklandı, neden Can Manay’ı arıyorlardı? O Can Manay kendisi olamazdı! Öldürülen bu çocuklarla ne alakası vardı! Şu kafasını bir toplasaydı! Gülmek geldi içinden, başlamak üzere olan kahkahası Bilge’nin dolan gözleriyle kesişince durdu, “Bilge” diye mırıldandı, bu saçma habere inanıyor olamazdı! “Hayatım saçmalama!” diye itiraz etti Bilge’nin dolan gözlerine.</p>

    <p class="paragraf ParaOverride-7">Ama yaşlar Bilge’nin yanaklarından süzülürken anlamadı Can o yaşların kendisine edilen vedanın yaşları olduğunu, her şey planlandığı gibi akmaktaydı… Ama bu kadar acıtacağını Bilge planlayamazdı.</p>

    <p class="paragraf ParaOverride-7">Televizyonu, haberleri unuttu Can, karnında bebeğiyle hayatının değerlisinin çektiği acı kapladı yüreğini, boşu boşuna üzülüyordu, itiraz etti, “Hayatım saçmalama bir sürü Can Manay var bu ülkede! Böyle saçmalık olamaz. Benimle alakalı olduğunu nasıl düşünürsün!” diyerek.</p>

    <p class="paragraf ParaOverride-7">Bilge gözlerini silerken onun kendisine yaklaşmasına izin vermedi, izin verirse planlanan her şey çökecekti emindi, “Sarhoş musun sen!” dedi kendi bedenini geri çekerken.</p>

    <p class="paragraf ParaOverride-7">“Hayır!” dedi Can, değildi ama neden kendini böyle sarhoş gibi hissetmekteydi! Neden sesi bu kadar yüksek çıkmıştı, aniden attığı çığlığa gülmeye başladı.</p>

    <p class="paragraf ParaOverride-7">Bilge bağırdı.</p>

    <p class="paragraf ParaOverride-7">“Kendine gel Can!”</p>

    <p class="paragraf ParaOverride-7">Bilge’nin “Kendine gel!” diyen sesi susmak bilmeyen telefonlarınkiyle birlikte yankılanıyordu zihninde ve haberlerin köşesindeki kendi resmi katılmıştı bu trafiğe. Aklına hücum eden soruların saldırısında savaşta kayboldu Can, Bilge telefonunu açmış ve ıslak gözlerle ona uzatırken, çaresizce “Eti!” diyordu, Can kötü bir şeyler olduğunu, en kötüsü olduğunu işte şimdi biliyordu ama neden Bilge gibi üzülemiyordu, neden gülmek istiyordu?</p>

    <p class="paragraf ParaOverride-7">Telefonu alırken gözleri televizyondaki kendi resmine kaydı yine, gerçekten de kendisini arıyorlardı! “Nedir bu!?” dedi, kocaman açtığı gözlerini ekrandan ayırmadan şaşkın, sakin, rüyada Can Manay…</p>

    <p class="paragraf ParaOverride-7">“Merak etme Umut, senin o çocukları öldürmediğini ispatlayacağız! Merak etme, yanındayım…” demişti Eti… Bu ne demekti! Algılayamadı, anlayamadı. “Umut” zihninde yankılandı.</p>

    <p class="paragraf ParaOverride-7">Eli aşağı indi Can’ın, telefon elinden kayıp düştü, başı döndü… o lanet olası psikopat mı öldürmüştü bu çocukları! Hastaneden çıkarken adını üzerine aldığı o ruh hastası! Yeniden doğduğunu sandığı anda, o ismi aldığı anda aslında daha büyük bir lanete bulanmıştı! Hepsi Eti’nin suçuydu! O bulaştırmıştı bu laneti! Can kahkahalarla gülmeye başladı aslında ağlamak isterken.</p>

    <p class="paragraf ParaOverride-7">Bilge yere düşen telefonu alıp “Can!… Can!” diye seslendi ama Can’ın kahkahası dinmedi, tokadı indirdi Bilge, Can’ın kahkahası bıçakla kesildi. Sodyum tiyopentalin dozu fazla mı gelmişti! Hemen koşup bir bardak su koydu, gözlerinden inen yaşlar önünü görmesini engelliyordu, titreyen eliyle suyu içirdi Can’a ve telefonu geri verdi eline.</p>

    <p class="paragraf ParaOverride-7">Eti’nin, “Ben sebep oldum buna ama korkma, temizleyeceğiz, senin Can Manay olmadığını ispatlayacağız Umut, girmeyeceksin hapse” diyen sesi cehennemin etkisindeydi! Elindeki telefonu karşı duvara çarpıp parçaladı Can. Umut! Çok geride kalmış, bitip tükenmiş bir kâbusken şimdi Can Manay olmak da yasaklanmıştı! Ağlamaya başladı. Gözlerinden yaşlar çıkmıyordu ama Can sızlanıyordu.</p>

    <p class="paragraf ParaOverride-7">“Herkes arıyor Can!” demişti sonra çaresizlikle “Ne oluyor!” diye sormuştu Bilge kendi telefonunu ona uzatırken, bu sefer de arayan kültür bakanıydı! Bilge’nin telefonundan bakanların aramasını izledi Can, herkes ne olduğunu anlamak için sıraya girmişti. Yanında cevap bekleyen Bilge’nin ıslak gözlerine bakıp bağırdı.</p>

    <p class="paragraf ParaOverride-7">“Bir yanlışlık var! Ağzına sıçacağım kim yaptıysa bu karışıklığı! Kimseyi öldürmedim ben Çiçek dışında!” Ne demişti! Sustu! Neden Çiçek’i söylemişti ki! Bilge odanın telefonunu açtı, Can “Açma!” demişti ama Bilge telefonu Can’a verdi.</p>

    <p class="paragraf ParaOverride-7">Eti “Çıkmalısın hemen otelden. Emniyetten Ahmet aradı, seni almaya geliyorlar. Hemen çık, araç ayarladım seni limana götürecek, seni oradan aldıracağım. Oyalanma, kimseye gözükme, otelin arka garaj kapısında araç bekliyor, koş, az sonra ekipler gelmiş olur!” dedi.</p>

    <p class="paragraf ParaOverride-7">Can elindeki tişörtü üstüne geçirirken koşup pantolonunu aldı ama giyemedi, hem dengesi hem de vakit yoktu, terlikleri geçirdi ayağına, kükrercesine bağırdı kendisini şaşkınlıkla seyreden Bilge’ye.</p>

    <p class="paragraf ParaOverride-7">“Cüzdanım nerde!”</p>

    <p class="paragraf ParaOverride-7">Cüzdanını ve Bilge’nin telefonunu aldı, altında donu ve terlikleriyle koşup bahçeden çıktı.</p>

    <p class="paragraf ParaOverride-7">Hızla ama dönen başının sarhoşuğunda dengesiz koştu bahçeyi, ilerde elinde servisle geçen hizmetçiye görünmemek için yolunu değiştirdi, yan bahçeye atladı. Nasılsa otelde kendilerinden başka kimse yoktu ve arka kapıya uzanan servis koridorunun kapısını açtı, koridorda birileri var mı diye temkinli baktı. Kimse yoktu. İçeri girdi. Koridorun sonunda çıkışa doğru yürürken uzaktaki kapı açıldı, polis telsizinin sesi duyuldu, köşeyi döndükleri anda kendisini göreceklerdi. Almaya geliyorlardı. Nefes nefese koşmaya başladı, aslan yelesi saçları darmadağınıktı. Kapıdan çıktı…</p>

    <p class="paragraf ParaOverride-7">Fotoğraf makinelerinin flaşları akşamüstünün sarılığını keskin mavi bir beyaza çevirerek suratında patladılar. Beyninde otomatikleşen tepkiler yavaşlayan nöronlarının boş bıraktığı hareketlerini kapladılar, yarım, kırık bir gülümsemeyle bağırdı Can.</p>

    <p class="paragraf ParaOverride-7">“Mahkemeye vericem hepinizi!” Doğruyu söylüyordu, verecekti!</p>

    <p class="paragraf ParaOverride-7">Kaç kişi vardı bilemedi, geçmesini engelleyen kalabalıkla sırtını dayadığı kapının arasında kalmıştı. Sorular üst üste geldi. “Neyiniz var?” demişti biri. “Açıklama bekliyoruz!” diye bağırmıştı diğeri.</p>

    <p class="paragraf ParaOverride-7">Kendisine uzatılan mikrofonları ittirdi ve hırlarcasına “Rahat bırakın beni!” diye bağırdı. Gülmeyle ağlama arasında sıkışmıştı. Sesi neden her zamanki gibi çıkmamıştı! Kulaklarında problem mi vardı!</p>

    <p class="paragraf ParaOverride-7">“Cesetlerin bulunmasıyla ilgili ne diyeceksiniz?” demişti biri… Ses çok tanıdıktı ama kimdi göremedi. Ağzını açtı Can, insanları yarıp geçerken, bu duruma düşerse söylemeyi planladığı şeyi söyleyecekti ama ne düşünmüştü… bilemedi çünkü sodyum tiyopental kısa zamanlı hafızasını, beyninin yalanları da depoladığı kısmı tamamen bloklamıştı. Yalanların hepsi şimdi kilitli bir kasadaydı, açılan ağzına koyacak kelime aradı zihninde, söyleyebileceği tek bir şey kalmıştı. Tek bir gerçek! Beyninin uyuyan nörotransmitterlerinin karanlığında tek bir cümle vardı.</p>

    <p class="paragraf ParaOverride-7">“Ben Can Manay değilim!”</p>

    <p class="paragraf ParaOverride-7">Can’ın bu haykırışı birkaç saat içinde tüm ekranlardaydı.</p>

    <div class="_idFootnotes">
      <div class="_idFootnote">
        <p class="dipnott"><a class="_idFootnoteAnchor" href="#footnote-225-64-backlink" id="footnote-225-64">64</a> <span class="CharOverride-10">Çi</span>, 1.Bölüm, 3.Sahne.</p>
      </div>
    </div>
  </div>
</body>
</html>
