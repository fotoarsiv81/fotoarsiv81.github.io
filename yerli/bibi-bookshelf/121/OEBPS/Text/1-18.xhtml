<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-18</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x1" xml:lang="tr-TR">
  <div class="Basic-Text-Frame">
    <p class="split" xml:lang="en-GB"/>

    <p class="anabaslik" id="_idParaDest-15"><span><img alt="sekil.png" class="_idGenPageitem-6" src="../Images/sekil_fmt26.jpeg"/></span> 14. BÖLÜM <span><img alt="sekil.png" class="_idGenPageitem-6" src="../Images/sekil_fmt27.jpeg"/></span></p>

    <p class="arabaslik_sol" xml:lang="en-GB">1. Sokak<span class="dip CharOverride-11"><a class="_idFootnoteLink" href="#footnote-225-42" id="footnote-225-42-backlink">42</a></span></p>

    <p class="paragraf ParaOverride-7">Sabahın ilk ışıkları, Sokak’ın tepedeki pencerelerinden sızıp zemine ulaşmaya başladığında, birkaç dakika önce üzerinde çalışmaya başladığı tuhaf görünümlü dekten kafasını kaldırdı Deniz. Asma kattaki demirin ucuna gidip ışığın yolculuğuna baktı… huzurla.</p>

    <p class="paragraf ParaOverride-7">Sonra tekrar deke döndü. İki piyanoyu birleştireceği ve elektronik olarak diğer enstrümanları kaydedip dilediğinde akan müziğe ekleyebileceği bir alet olacaktı bu, üst üste iki piyano görünümünde geliştirilmiş bu synthesizer onlarca ekstra düğmesi ve kendine bağlanmış iki bilgisayarıyla her türlü sesi kaydedebilen, müziğe dönüştürebilen kocaman bir aletti.<span class="dip CharOverride-11"><a class="_idFootnoteLink" href="#footnote-225-43" id="footnote-225-43-backlink">43</a></span> Uzaktan bakıldığında arkasından çıkan kabloları, bilgisayarlarının ekranında ritmi gösteren grafikleriyle sanki müzik gezegeninden gelen bir uzay aracıydı. Bir ses stüdyosunun yapabileceği her türlü manevrayı yapabilecek kadar gelişmiş, bir piyanonun sığabileceği her yere sığabilecek kadar küçüktü. Aletin altına girip son kabloyu da bağladı ve her şey hazırdı.</p>

    <p class="paragraf ParaOverride-7">Daha önce kaydettiği kemanın kaydını akıttı, biraz acele geldi keman, siyah düğmelerden akışı yavaşlattı ve üzerine ara ritim veren elektronik bir ses ekledi ama yakışmadı. Hemen çıkardı.</p>

    <p class="paragraf ParaOverride-7">Yıllardır bu aleti kafasında tasarlamıştı Deniz. Hayatın çıkardığı sesleri kaydedip müziğe eklemeyi, enstrümanları aynı anda kullanabilmeyi sağlayacaktı. Yaylılar synthesizer’ın içinde pek verimli değildi, çünkü akışa göre kontrol etmek gerekirdi, yaylıları müziğe eklemek için birinin yanında o yaylıyı çalması daha iyiydi ama geri kalan her şey elinin altındaydı. Dünyanın sesleri sanki müzik olmayı bekliyorlardı.</p>

    <p class="paragraf ParaOverride-7">Uzun süredir zihnine uğrayan müziği çağırdı, bugün onu yakalayacaktı. Düşünmeye başladı ve müzik zihninde akmaya başladığında kayda başladı. Piyanonun tuşlarıyla girdi notaya ama sonra hemen durdu kemanın girişini ayarlamak için, her notanın kaç saniye süreceğini hesapladı ve kemana piyanodan 30 saniye sonra girmeyi işaretledi… Modifiye ettiği deki ilk defa kayıt için kullanmaktan kaynaklanan ufak tefek aksaklıklar oldu ama kesmedi kaydı, kayda başladıktan 99 saniye sonra zihninde dolanan müziğe ulaşmıştı.</p>

    <p class="paragraf ParaOverride-7">Deniz’in kaydettiği ilk müzik o gün doğdu. Kaydı Nihan için yapmıştı, ona hatırlatacaktı: Niye doğduğunu, neden burada olduğunu, görevini…</p>

    <p class="paragraf ParaOverride-7">Ancak görevini bilen biri bağımlılıkla, bıkkınlıkla, yenilmişlikle savaşacak gücü kendinde bulurdu. Görev. Anlamı fark edenlerin insanlığın tekâmülüne hizmet için burada olma nedeniydi.</p>

    <p class="paragraf ParaOverride-7">Kaydı internete yüklemek için internete bağlandı. Sokak için açılan sosyal medya sayfası açıldı ve Deniz gördüğü takipçi rakamı karşısında donup kaldı. 57 bin kişi takipteydi. Müziği sakince sayfaya yükledi. Bu sayfaya giren herkes dinleyebilirdi. Bilgisayarı kapatacaktı ama arama motoruna sadece Sokak yazdı. Dünyanın çeşitli sokaklarından haberler sıralandı alt alta, kendi Sokak’ından bir link bulamadı. Sonra videolara bastı, dün akşamki gösterinin yüzlerce farklı telefondan çekilen yüzlerce videosu karşısında sıralandı. Sokak sosyal medyada patlamıştı.</p>

    <p class="paragraf ParaOverride-7"/>

    <p class="arabaslik_sol" xml:lang="en-GB">2. Özge</p>

    <p class="paragraf ParaOverride-7">Fırlayarak kalktı yataktan, hemen kapıya doğru ilerlemeye başladı, koridor boyunca saatin kaç olduğunu düşünüp kalktığında hemen saate bakmış olmaktan dolayı kendine kızarak. Ama belliydi sabahın körüydü, güneş bile yeni uyanmıştı.</p>

    <p class="paragraf ParaOverride-7">Kapının önüne geldiğinde uyku sersemliğinden ancak sıyrılabilen şüpheciliği bu saatte kapısını çalan kişinin kim olduğunu sorgulaması gerektiğini fısıldadı aklına. Bir an bekleyip kapı yine ısrarla çalınca delikten baktı Özge. Sadık’ın noteri dikiliyordu kapının önünde. Kalbi aniden öyle hızlandı, vücuduna yayılan kortizol öyle bir dozdaydı ki çaresizlik ve kötü bir haber almak üzere olduğunun çığlıklar atan duygusu sarstı Özge’yi. Eli titreyerek araladı kapıyı.</p>

    <p class="paragraf ParaOverride-7">Adam, eşofmanının üzerine giydiği yağmurluğu ve suratındaki herhangi bir duygudan tamamen yoksun ifadesiyle pek tuhaftı.</p>

    <p class="paragraf ParaOverride-7">Özge’ye eliyle sakince bir dakika beklemesi gerektiği işaretini yaparken elindeki tuhaf telefonun tuşuna bastı, kulağına götürüp bekledi. Sonra sakince Özge’ye uzatıp, “Murat Bey” dedi.</p>

    <p class="paragraf ParaOverride-7">Özge hemen aldı telefonu, acaba birine bir şey mi olmuştu! “Alo?” dedi telaşını gizlemeden. Sadık, “Adın bugün kesinleşti, bir ay içinde incelemeye gireceksin. Telefonun, maillerin, tüm iletişimin dinlenmeye alınacak. Muhalefetten gireceğin için durum çok da kötü değil… ama yine de saklamak isteyebileceğin her şeyin peşinde olacaklar” dedi. Özge ne söyleyeceğini, söylemesi gerektiğini bilemeden konuşacaktı ki Sadık “Hoşça kal” dedi ve kapattı telefonu, sanki veda edip gitmişti.</p>

    <p class="paragraf ParaOverride-7">Telefonu adama geri verdi Özge, vücudunda gezinen kortizol adrenalinle baskılanırken koltuğa oturdu, dizlerini kendine çekip düşündü. Milletvekili olacaktı… peki sonra ne olacaktı?… Büzüştüğü koltuğa vücudunu devirirken ateşi çıktığı o günü hatırladı. Sadık’ın onu küvetten çıkarıp buraya taşıdığı o günü… Eve gelen doktor bademciklerine bakarken Sadık’ın nasıl da tetikte, dikkatle kendisine baktığı o an geldi aklına. İyice büzüştü Özge, sıkıca kendini kucakladı. Sırılsıklam şu masaya dayanıp nasıl da bakmıştı Özge’nin gözlerinin içine, “Artık gider misin?” demişti Özge ve Sadık kafasını sallayıp nasıl da sakince gitmişti. O gün başlamıştı her şey, o olmasa bugüne gelemezdi. Hislerini kontrol altına almak için onu ne kadar hırpalarsa hırpalasın minnettardı. Hayatında en minnettar olduğu kişiye teşekkür edemeyecek mesafede olmanın sancısını hissetti, o kişinin vicdanını dağlayan her şeyin sorumlusu olduğunu henüz bilmeden.</p>

    <p class="paragraf ParaOverride-7"/>

    <p class="arabaslik_sol" xml:lang="en-GB">3. Bilge &amp; Can</p>

    <p class="paragraf ParaOverride-7">Gece yarısı gelmişti eve, birkaç saat uzanmış, uyuyabilmek için bilinciyle savaşmış ve uykusuzluğun huzursuzluğunda kalkmıştı Bilge her zamankinden daha erken. Ali’nin mesajlarını okuduğunda daha da ağırlaşmıştı. Konuşmak istiyordu Ali. Anlamak istiyordu. Doğru’yu okula bırakıp kliniğe giderken ona cevap yazdı, bugün işten ayrılacaktı. Bugün bu işi bitirecekti. Kafasının içinde ağlar ören bir örümcek gibi gezinen Can Manay’dan kurtulacaktı bugün. Ali hemen aramıştı. Sesi çok rahatlamış, ruhu hafiflemiş, “Yanındayım!” demişti.</p>

    <p class="paragraf ParaOverride-7">Bilge Manay’ın kendisine hissettirdiği tuhaf, anlamsız, karmaşık duyguları koparıp suratına atmayı düşünürken teşekkür etmişti Ali’ye ve nihayet sabahın köründe kimse gelmeden varmıştı kliniğe. İçeri girdi. Güvenlikten geçerken, güvenlikçinin elindeki gazetenin manşetini fark etti.</p>

    <p class="paragraf ParaOverride-7">“Can &amp; Evangelin” yazıyordu kocaman fotoğrafın üstünde, kocaman harflerle. Yelkenli teknenin güvertesindeki koltuğa takım elbisesiyle yarım uzanmış Can Manay ve onun göğsüne yatmış Evangelin arkalarından doğan güneşin önünde nihayet kavuşmuş iki sevgilinin anlamlarla dolu aşkını anlatırcasına kucaklaşmışlardı. Evangelin’in güzel yüzü kameraya dönük, gözleri kapalıydı, Can Manay’ın bakışı güneşte ve profilden çekilmiş fotoğrafta rüzgârla ayaklanan saçları sanki yeni doğan güneşin alevleriyle bulanmıştı.</p>

    <p class="paragraf ParaOverride-7">İfadesi çalkalandı Bilge’nin, kaşları çatıldı, dudakları gerildi fotoğrafa bakarken. Herkesle oynuyordu Manay! Her duyguyla, zaafla, oynayabileceği ne varsa tehlikeli bir hayvan gibi kokusunu alıyor ve içeri sızıyordu, insanı içeriden ele geçiriyordu… Gazeteyi buruşturup yırtmak istedi, yırtacak yere atacaktı, eğer güvenlik “Can Bey de biraz önce geldi. Sizi sordu” demese!</p>

    <p class="paragraf ParaOverride-7">“Beni mi sordu!” diye çıkıverdi kelimeler savaşa hazırlanırcasına büzülen ağzından, hayretten çok yapılan hadsizliğe tepkiydi kelimeleri. Asansöre yürüdü. Önce kendi odasına gidecek, hazırladığı resmi istifanın çıktısını alacak, sonra Can’a hadsizlik nasıl yapılırmış gösterecekti. Asansöre bindiğinde önce yanlış bastı düğmeye, eski odasının katına gidecekti neredeyse, sonra hatırlayıp Can Manay’ın katına bastı yine, artık kendisinin de katıydı orası. Sanki hayat, şanssızlık peşini bırakmış ama Manay’ı peşine takmıştı.</p>

    <p class="paragraf ParaOverride-7">Odasına girerken Manay’ın kapısının açık olduğunu gördü, printerdan çıktıyı alıp sakince yürüdü.</p>

    <p class="paragraf ParaOverride-7">Manay odasında değildi, kararlı yürüdü daha önce Deniz’le yapılan toplantıları hatırlatan o odaya, kim bilir kaç kişinin canı yanmıştı bu odada! Büyük masanın başındaydı Can… Manay. Dün geceden kalma takım elbisesi, düğmeleri yarı açık bırakılmış gömleğiyle ışıklı bir gülümseme yayıldı suratına Bilge’yi görünce ama oturduğu masanın başından kalkmadı.</p>

    <p class="paragraf ParaOverride-7">Masanın diğer ucuna Bilge’nin oturmasını işaret etti. Oturmakta tereddüt etti Bilge ama oturdu konuşmadan, iyi misiniz saçmalıklarına girmeyecekti. Elindeki kâğıdı masanın üstüne koydu. Manay onu buraya bir şey için çağırmıştı, kendi hamlesini yapmadan önce bekleyip öğrenecekti.</p>

    <p class="paragraf ParaOverride-7">“Nasılsın?” diye sordu Can.</p>

    <p class="paragraf ParaOverride-7">“Teşekkür ederim” diye cevapladı Bilge, soğuk, mesafeli.</p>

    <p class="paragraf ParaOverride-7">Can “Nasılsın?” dedi yine, geriye yaslanırken ciddiydi.</p>

    <p class="paragraf ParaOverride-7">Bilge temkinli bir netlikle yine soğuk cevap verdi.</p>

    <p class="paragraf ParaOverride-7">“İyiyim… Siz nasılsınız?!” Neden sormuştu ki! Kendini âciz hissetti.</p>

    <p class="paragraf ParaOverride-7">“Gördüğün gibiyim” dedi Can ve ardından sakince sordu. “Bana baktığında ne görüyorsun?”</p>

    <p class="paragraf ParaOverride-7">Bilge ayağa kalkmak istedi, ayağa kalktıktan sonra ne yapardı bilmiyordu ama keşke ayağa kalkabilse ve hatta uçabilseydi… Ayağa kalkmadı. Kafasında dolanan düşüncelerin her biri ona dikkatli olmasını söylerken ve bir tanesi “Hadi bitir şu işi!” diye bağırırken, “Her gün değişiyor” diyebildi. Çünkü baktığı bu adam sanki her bakışta değişen bir şeydi.</p>

    <p class="paragraf ParaOverride-7">“Peki bugün ne görüyorsun?” diye sordu Can. Samimi miydi? “Ama neden?” diye düşündü Bilge, bir anlayışlılık hali vardı ya da bu da o tuhaf manipüle oyunlarından biriydi. Bu odada yine böyle anlayış içinde nasıl da bitirmişti Deniz’in işini ve Bilge cevap verdi.</p>

    <p class="paragraf ParaOverride-7">“Amacı olan birini.”</p>

    <p class="paragraf ParaOverride-7">Can’ın kahkahası yankılandı, abartılı değil ama samimi bir kahkahaydı, uzun süredir gülmeyen birinin kahkahasıydı. Bilge iyice ciddileşti, kahkaha biter bitmez konuya girecekti ama kahkaha bitmedi, kahkahayı bölercesine gerilimle ayağa kalktı, o gerilimle Can’a baktı.</p>

    <p class="paragraf ParaOverride-7">Sustu Can, bıçakla kesilmiş kahkahası ani bir sessizlik doğurdu.</p>

    <p class="paragraf ParaOverride-7">Bilge, “Gidiyorum ben…” dedi, elindeki kâğıdı önce ona uzattı sonra aman yakına gelmesin diye düşünüp masanın üstüne koydu.</p>

    <p class="paragraf ParaOverride-7">Can kalktı ayağa ama Bilge hemen döndü, kapıdan çıkmak üzereydi. Can atıldı ona doğru, Bilge hızlansa da Can’ın kendisine uzanan elinden kaçamadı. Kolundan yakalanmıştı.</p>

    <p class="paragraf ParaOverride-7">Can sarsıp çekti Bilge’yi ve savurup açık kapının önüne geçti. “N’oldu!” diye bağırdı.</p>

    <p class="paragraf ParaOverride-7">Bilge sıçradı yüksek sesin etkisiyle ama hemen toparladı.</p>

    <p class="paragraf ParaOverride-7">“Sizin avucunuzun içine alıp yoğurarak oynayacağınız, şekilden şekile sokup, elbiseler giydirip, ağzına laflar koyacağınız, istediğinizde yanınıza alıp istediğinizde geride bırakacağınız, hayatını kendi oyun alanınız gibi kullanacağınız biri değilim ben! Psikolojik oyunlarınızın karakterlerinden biri değilim! Sizi anlamak istedim… gerçekten de istedim, elimden geleni yaptım! İmkânsızsınız! Bu kadar imkân içinde nasıl bu kadar imkânsızsınız! Saygısızsınız! Bu bakışlarınız!… İmalarla dolu bu sinsi bakışlarınız!… Yeter!… Yeter!”</p>

    <p class="paragraf ParaOverride-7">Adım atıp Can’ı geçmek istedi ama Can kapının pervazına kolunu dayadı ve Bilge’yi engelledi, dişlerinin arasından, “Dinle beni” derken.</p>

    <p class="paragraf ParaOverride-7">Bilge bakmadı Manay’ın suratına, önünde turnike yapmış kolun kalkmasını bekledi kıpırtısız.</p>

    <p class="paragraf ParaOverride-7">Can konuştu.</p>

    <p class="paragraf ParaOverride-7">“Yetmiyor… hiç yetmiyor. Hainim ben. Hadsizim… Büyük yaşıyorum duygularımı, herkesten daha fazla seviyorum… daha çok nefret ediyorum. Daha çok sıkılıyorum hayattan. Saygı duyamıyorum… iki lafa kendilerini bırakanlara, bir fotoğrafa âşık olanlara, ne istersem düşünmeden yapanlara, gördüğünün ötesini anlayamayanlara duymuyorum saygı… tiksiniyorum. Bu kadar imkân diyorsun ama bilmiyorsun bu kadar imkânın arasında bu kadar yalnız olmak, savaşta olmak… anlamsızlaşmak, imkânsızlaşmak… bilmiyorsun nasıl savaşıyorum… kendimle. İki ucun, her iki ucunda da duruyorum hep Bilge… Bilmiyor muyum sanıyorsun!”</p>

    <p class="paragraf ParaOverride-7">Gözleri bir an Manay’a kaysa da hemen geri çekti gözlerini Bilge, yolunu kesen kola odaklandı, her hecesini sakince vurgulayarak “Yeter!” dedi, gitmek istiyordu.</p>

    <p class="paragraf ParaOverride-7">Can vücudunu Bilge’nin bakışına doğru bir adımla kaydırdı ve hafifçe eğilip gözlerinin içine bakıp mırıldandı.</p>

    <p class="paragraf ParaOverride-7">“Bir tek kişinin çıkıp bana yeter demesini yıllardır beklemiyor muyum sanıyorsun…”</p>

    <p class="paragraf ParaOverride-7">Bilge’nin gözlerine hücum eden duygular öylesine birbirleriyle savaşıyorlardı ki, bir duygusu acıyordu baktığı gözlere, diğeri içinde bulunduğu bedene, bir diğeri git diyordu, bir başkasıysa kendini bırakmak istiyordu. Hepsi isyan ediyordu. İçinde duyguların savaştığı bir bedenin sancısı vardı gözlerinde. Dişlerini sıkarak “Deniz…” dedi gözlerini Manay’ınkilerden ayırmadan. Manay kafasını iki yana salladı, anlamazlıktan gelmeyecekti. “Çektirdiğimi katbekat çektim, sen şahitsin” dedi.</p>

    <p class="paragraf ParaOverride-7">Bilge, “Duru” dedi elindeki en etkili silahı Manay’ın düşüncesine indirircesine.</p>

    <p class="paragraf ParaOverride-7">Manay’ın kelimeleri bir an tıkandı ama sonra kaşları çatıldı, ifadesi sancıya bulandı. “O bir hayaldi Bilge… her karesini benim boyadığım, her anını benim tasarladığım bir hayal… Sen de biliyorsun bunu. Yalnızlığımın bana yaşattığı bir serap gibi. Asla olmayan bir şeyi yaratmaya çalıştım. Gerçeksizim ben görmüyor musun?” derken iyice yaklaştı Can, gözlerini Bilge’nin yüzünde gezdirdi… yüzün sadeliğinde, toplanmış saçlarının disiplininde, o kemikli gözlüklerin gerçekliğinde… gözlüklerin arkasından kendisini korumaya almış gözlerin sancısında… Derin bir nefes aldı, “Ve sen ne kadar gerçeksin” derken bir milim daha yaklaştı.</p>

    <p class="paragraf ParaOverride-7">Bilge kafasını sağa sola salladı, dibine kadar sokulan Can Manay’ı göğsünden ittirdi ama elini geri çekemedi çünkü Can sıkıca bileğini yakaladı. “Beni kimse görmüyor Bilge… kocaman bir billboard görüyorlar, beni görmüyorlar… senin dışında…” derken sesi kırılmıştı.</p>

    <p class="paragraf ParaOverride-7">Bilge’nin gözlerini ele geçiren yaşlar öyle birikti ki denizlerdeki kış dalgalarını hatırladı Can, her geri çekilişinde daha da güçlenerek geri geleceklerdi. Bilge’nin kurtulmak için çekilen, gerilen kolunu daha da sıkı tutup kendine çekti ve “Bırak…” diye fısıldadı, iki büklüm olan vücudunu bir milim daha yaklaştırarak. “Bırak kendini… al beni!” dedi.</p>

    <p class="paragraf ParaOverride-7">Kafasını yine iki yana salladı Bilge, buraya her şeyi geride bırakmak için gelmişti, kalbiyle yaptığı savaşı kaybetmiş olduğunu bilse de içindeki doğrunun son kırıntısını da korumaya çalışarak. Kafası aklının yönetiminde “Hayır!” derken eli kalbinin emriyle titreyerek hafifledi… direncini kaybetti ve Can küçücük bir hareketle bileği kaldırdı, kendine çekip ipek gömleğin kıvrımlarının değdiği o incecik, el değmemişcesine temiz, kimse görmemişcesine saklı bileği kokladı.</p>

    <p class="paragraf ParaOverride-7">Başını bulutların arasına sokmuş, dünyadan saklanan bir dağın karları arasında kendine yuva bulmuş o imkânsız lavantanın ince, narin ama kesintisiz kokusu doldu ciğerlerine. Derin nefeslerle Bilge’yi içine çekti Can, dudaklarını değdirdiği yerde bulaşırcasına var oldu… Kendi bedeninde kendini nefessiz bir esir gibi hissederken Bilge’ninkinde nefes nefes hayat buldu. Elinden bırakmadı bileği, kapattığı gözlerinin karanlığında, o lavantanın derinlerinde kendini buldu Can.</p>

    <p class="paragraf ParaOverride-7">Bilge kayboldu içinde doğan duygunun aklını imha eden basıncında, bileğine dokunan dudakların “Ah…” diye soluyan mırıltısında aklı karıştıkça karıştı, gözyaşları akıp gittiler, iç çeken bedeni Can’ın dudaklarının mırıltısıyla sakinleşti. Bileğinin kendisine hissettirdiği duygu, teslim aldı Bilge’yi. Aklı daha dün gece başkasının bileğini böyle kokladığını hatırlattı ona ve işte tam o sırada Can derin bir nefesle fısıldadı.</p>

    <p class="paragraf ParaOverride-7">“Sendin dün hissetmek istediğim… O iskeleden gelişin… ben bu bileği çok istedim.”</p>

    <p class="paragraf ParaOverride-7">Gözleri kapandı Bilge’nin, başı hafifçe geriye gitti, boyun kasları gevşedi, bileğinde gezinen dudakların dokusu, Can’ın inleyerek aldığı nefesin zihnindeki yankısıyla karıştı. Can’ın dudakları çekilmese, eli kol düğmesini açmak için harekete geçmese belki de o anda kaybolacaktı Bilge. Gözlerini açtı, kol düğmesini açmış daha da fazlasına ihtiyaç duyan Can’dan ancak çekebildi kolunu. Aklı düşünmek istedi içinde gelişen duyguyu ama beyin sapı<span class="dip CharOverride-11"><a class="_idFootnoteLink" href="#footnote-225-44" id="footnote-225-44-backlink">44</a></span> “Koş!” dedi ve Bilge binlerce yıldır evrimleşmiş her insan gibi beyin sapının emrini dinledi, kolunu hızla çekip bir hamlede çıkıp gitti.</p>

    <p class="paragraf ParaOverride-7">Öyle hızlı koştu ki koridoru, sanki kapıdan çıkıp bir adımda binmişti asansöre.</p>

    <p class="arabaslik_sol" xml:lang="en-GB">4. Bilge &amp; Ali</p>

    <p class="paragraf ParaOverride-7">Asansör aşağı inerken altındaki boşluğu hissetti Bilge. Düşünceleri kendi karmaşasının içinde kaybolmuş, aklı biraz önce yaşadığı deneyime yapışmış, geri kalan hiçbir şeye dair fikri kalmamıştı. Düşünceyi oluşturan nöronları kesmişti elektrik akımlarını.</p>

    <p class="paragraf ParaOverride-7">Daha önce böyle hissetmemişti, hissettiği duygu öyle köklü, öyle sarsıcı, öyle etkiliydi ki sanki daha önce hiç hissetmemişti. İçinden bir ses yükseldi “Kendine gel!” diyen.</p>

    <p class="paragraf ParaOverride-7">“Kendine gel!” Kendinde kaybolan biri zaten neredeydi ki! Aklından çıkmak istedi, aşağı inerken gözlerini sıkıca kapatıp açtı, sonra yine ve yine, ama aklından çıkması imkânsızdı, gözünü kapadığı her karanlıkta ve açtığı aydınlıkta aynı düşüncenin anısı, aydınlık ya da karanlık, oradaydı! Can Manay’ın kelimeleri, gözleri, elleri, dudaklarının hissi… aldığı nefesin sesi… Dikildiği yerde, yerden nasıl da yükseldiğini, vücudunun tüm ağırlığını taşıyan ayaklarının bedenini hafif hafif sallayan etkisini hissetti. Yaslanmak zorundaydı ama kıpırdarsa sanki yıkılacaktı. Asansörün hızla yere indiğini düşünüp kendini boşluğa bıraktı.</p>

    <p class="paragraf ParaOverride-7">Zemine vardığında bakışlarını ayaklarından ayırmadan otomatik adımlarla çıktı koridora. Yer sarsılıyordu! Attığı her adım sanki yeri sarsıyordu, etrafındaki duvarlar sallanırken, sabit durmak için etrafındaki dünyayı sarsmayı göze alan bedeni adım adım yürüyordu.</p>

    <p class="paragraf ParaOverride-7">Adımlarına devam ederken gözlerini kapatıp duvarların yıkıldığını, yerin yarıldığını gördü Bilge, tüm şehir toprağa karışmıştı. Sonra yine dalgalar geldi, önlerine kattıkları toprağı altüst edip varoluşun izlerini, hallerini silercesine yıkadılar, yıktılar her şeyi… O dalgalarla bir oldu Bilge, çarptı önüne gelen her engele… yıktı ve geçti.</p>

    <p class="paragraf ParaOverride-7">Kolunda hissettiği el olmasa kapattığı gözlerinin ardından, her şeyin yıkılışını izleyecekti… ama Ali’nin eli ve “N’oldu?” derken insanı kendi cehennemine sürükleyen o sesi sanki kurtardı dünyayı Bilge’nin afetinden. Dalgalar geri çekildi, duvarlar yerine geldi, binanın sallanması, yerin sarsıntısı durdu, açtı gözlerini Bilge. Ne diyebilirdi ki? Öylece baktı Ali’nin anlamak isteyen, ölçen, hesaplayan, tanıyan, bilen gözlerine.</p>

    <p class="paragraf ParaOverride-7">Ali irkildi. Hem kendi duygusuna hem Bilge’nin karmaşasınaydı bu irkilmesi. Onu gördüğü o ilk günden beri, aynadan gözlerini görmeye çalıştığı o ilk andan beri, arabadan inerken geride bıraktığı o lavanta kokusundan beri onu nasıl beklemişti ve o günden beri onu hiç böyle karışık görmemişti. Tuttuğu kola kendini hatırlatırcasına hafifçe sıktı ellerini. Gözleri, Bilge’nin kendi içinde kaybolmuş derin gözlerinde, baktı ona dikkatle, sabırla… kendini tanıtırcasına. Onu daha önce neden öpmemişti! İçindeki karmaşaya bulanmak, ağzından çıkan nefesi içine almak, dudaklarının dokusunu tatmak, dinlediği tüm o fikirlere beden olmuş bu bedende hayat yaratmak, ondan çocuk yapmak, onunla hayatı paylaşmak, hayatı onunla paylaşmak… başını döndüren düşünceler Can’ın yine ne saçmalıklar yapmış olabileceğinin merakını ve kendi karmaşası içinde çırpınan Bilge’nin uzaklığını aldı Ali’den. Bu sabah sesini duyduğunda verdiği karar kapladı beynini, onu bir daha görürse, ona bir daha yaklaşabilirse açacaktı duygularını. Geri kalan hiçbir şeyin önemi olmayacaktı. Ortaya koyduğu duyguları gereksiz her şeyi koparıp atacak, Bilge’nin karışıklığını temizleyecekti. Çünkü gerçekti hissettiği. Ona doğru eğildi yumuşak, dikkatli, önemseyen, arlı bir hisle, Bilge’nin donukluğuna hayat verircesine dokundu dudaklarına.</p>

    <p class="paragraf ParaOverride-7">Bilge transtan çeker gibi çekti kendini Ali’den… dudaklarından. Yukarıda yaşadıklarından sonra dokunulmak istemiyordu! Kim olursa olsundu… Can dışında. Ve Ali o an yine fark etti, Bilge’ye bulaşan, aklında kıvrıla kıvrıla yol alan şeyin etkisini… Sakince “İyi misin?” diyebildi ciddiyetle çatılan kaşlarını kontrol edemeden.</p>

    <p class="paragraf ParaOverride-7">Bilge telaşla kafasını salladı “İyiyim” derken, keşke dünya bir an dursa da şu kafasında dönüp duran düşünceyle baş başa kalabilseydi diye düşündüğünü fark eder etmez, düşündüğü şeyin karşısındaki kişi tarafından da anlaşıldığını anladı. Ali… her zaman anlardı, hep anlamıştı. Kolunda çekilen elin sıcaklığının soğumasını hissetti Bilge önce, sonra Ali’nin geriye attığı adımın okyanusları araya koyan mesafesini… Arkasını dönüp gitmesini izlerken ona seslenmek istedi ama seslenemedi. Şu kafasında dönüp duran düşünceyle baş başa kalması o an her şeyden daha gerekliydi… ihtiyaçtı.</p>

    <p class="paragraf ParaOverride-7"/>

    <p class="arabaslik_sol" xml:lang="en-GB">5. Ali &amp; Bilge &amp; Can</p>

    <p class="paragraf ParaOverride-7">Ali her adımı bir öncekinden daha hızlı vardı arabasına ama binmedi… Bilge’den kendisine bulaşan karmaşaya karşı gelmeliydi! Geri dönmeliydi! Geri dönmeli ve bu olan her neyse düzeltmeliydi, Bilge’yi böyle geride bırakamazdı! Yaşadığı her neyse yanında olup onu anlamalıydı! Öldürmek istedi Can’ı, kim bilir ne yapmıştı!</p>

    <p class="paragraf ParaOverride-7">Önündeki arabayı tekmeledi kapısı çökene kadar, duramadı çünkü daha önce birine böyle değer vermemişti ve kendini böyle çaresiz de hissetmemişti. İşi ilk bırakalım dediğinde “Tamam” demeliydi! Ama dememişti! Geri dönmeli ve her şeyi düzeltmeliydi!</p>

    <p class="paragraf ParaOverride-7">Dikleşip hızla geri döndü binaya, pencerelerin gerisinde, ayakta, bıraktığı yerde öylece dikilen Bilge’yi gördüğünde kalbi iyice hızlandı, birkaç adım sonra o binaya girecek ve hayatını geri alacaktı! Ne olursa olsun Bilge’ye kendini hatırlatacaktı. Can’ın onunla oynamasına izin vermeyecekti!</p>

    <p class="paragraf ParaOverride-7">Döner kapılara yaklaştığında koridorun ortasında bakışları yerde öylece dikilen Bilge’nin arkasındaki asansörden çıktı Can ve uzun, sert adımlarla ona yaklaştı.</p>

    <p class="paragraf ParaOverride-7">Ali şaşkınlığını üstünden atıp aceleyle girdi döner kapıya ve kapıyı ittirerek çıktı diğer ucundan, Bilge’ye sadece 19 adım vardı… Can daha önce varmış Bilge’yi arkadan aniden kollarıyla sarmıştı… Ali yürümeye devam etti, Bilge’ye dolanan kolları çekip kurtaracaktı onu… ama… ama Bilge kendine sıkıca sarılmış kollara tutundu, başını eğip yüzünü Can’ın çıplak ellerine bıraktı…</p>

    <p class="paragraf ParaOverride-7">Ali dondu olduğu yerde…</p>

    <p class="paragraf ParaOverride-7">Can sarmaladığı Bilge’yi nefes nefes kokladı boynundan, yavaşça kendine döndürdü, sıkıca toplanmış saçlarındaki tokayı çekip çıkardı ve başını saçlarına gömdü… milyonlarca sahteliğin içinde tek bir gerçekliğe dalar gibi daldı o kokunun içine. Tutunmak için çabaladığı dengenin merkezindeydi sanki… Bilge’nin dengesinden beslendi.</p>

    <div class="_idFootnotes">
      <div class="_idFootnote">
        <p class="dipnott"><a class="_idFootnoteAnchor" href="#footnote-225-42-backlink" id="footnote-225-42">42</a> Müzik önerisi: Ólafur Arnalds - Gleypa okkur</p>
      </div>

      <div class="_idFootnote">
        <p class="dipnott"><a class="_idFootnoteAnchor" href="#footnote-225-43-backlink" id="footnote-225-43">43</a> Video önerisi: Ólafur Arnalds – Full Performance (Live on Kexp)</p>
      </div>

      <div class="_idFootnote">
        <p class="dipnott"><a class="_idFootnoteAnchor" href="#footnote-225-44-backlink" id="footnote-225-44">44</a> Hayatta kalmak adına en ilkel reflekslerimizin davranışa dönüşmesi için beynin diğer tüm sistemlerini kapatıp devreye girebilen, sürüngenlerle aynı yapıdaki, refleks merkezi.</p>
      </div>
    </div>
  </div>
</body>
</html>
