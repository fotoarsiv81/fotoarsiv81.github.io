<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-14</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x1" xml:lang="tr-TR">
  <div class="Basic-Text-Frame">
    <p class="split" xml:lang="en-GB"/>

    <p class="anabaslik" id="_idParaDest-11"><span><img alt="sekil.png" class="_idGenPageitem-6" src="../Images/sekil_fmt18.jpeg"/></span> 10. BÖLÜM <span><img alt="sekil.png" class="_idGenPageitem-6" src="../Images/sekil_fmt19.jpeg"/></span></p>

    <p class="arabaslik_sol" xml:lang="en-GB">2 hafta sonra Can Manay…<span class="dip CharOverride-11"><a class="_idFootnoteLink" href="#footnote-225-27" id="footnote-225-27-backlink">27</a></span></p>

    <p class="paragraf ParaOverride-7">Kaç gün olmuştu, bir hafta çoktan geçmişti, yoksa iki hafta mıydı?… Belki de daha fazla ya da daha azdı. Hanım’a gitmesine iki gün kalmıştı, tek bildiği buydu: kalan zaman. Geçen zamanı hesaplayamayacak kadar kafası bulanıktı.</p>

    <p class="paragraf ParaOverride-7">Başını avuçlarının arasına alıp saçlarını iyice karıştırdı ve yerinden fırlayarak kalktı. Bu otel odasında gece geçmez olmuştu, her yer kapkaranlıktı. Hayat ışıksızdı.</p>

    <p class="paragraf ParaOverride-7">Odanın içinde yürümeye başladı, süitin salonuna geçti, burası da hayat gibi ışıksız, kapkaranlıktı. Karanlıkta dikilip her şeyin nasıl da ters gittiğini fısıldadı zihni ona. Sanki duymak, düşünmek istemediği bir düşünce beyninin derinliklerine kilitlediği o lanetli yerden sızmış gibi kafasını silkeledi. Can Manay’ın hayatı yolunda gitmiyor olamazdı!</p>

    <p class="paragraf ParaOverride-7">Kanallardan geri dönüş olmamıştı, çağırdığı hastaların yarısı aramaları cevapsız bırakmış, dönmemişti. Herkesi tekrar toplasa bile nasıl seans yapacaktı?! Kendisiyle savaşan biri, diğerlerine nasıl huzur satardı! Adımları odada, elleri saçlarında dolandı… Böyle olmayacaktı.</p>

    <p class="paragraf ParaOverride-7">Kafasını dağıtmak zorundaydı!… Peki nasıl dağılırdı kafa? Mastürbasyon.</p>

    <p class="paragraf ParaOverride-7">Bir boşalsa, o eskiden önemsemediği, umursamadığı, kıymet bilmediği rahatlamayı bir kez yaşasa, azıcık rahatlasa bu basınç azalacaktı!</p>

    <p class="paragraf ParaOverride-7">Erkekliğinin tepkisizliğinde bir erkek bu hayatı nasıl yaşardı?</p>

    <p class="paragraf ParaOverride-7">“İktidarsız!” diye haykırdı kendine. Pencerenin camına yansıyan siluetinde, kontrol edemediği, duygu uyandıramadığı vücuduna baktı… zayıf, çökmüş, incelmiş, iktidarsız Can Manay… Hızla döndü sırtını, buzdolabına gitti, eline gelen ilk şişeyi çekip kapağını açtı, bu küçük şişelerden ne kadar varsa bayılana kadar içecekti.</p>

    <p class="paragraf ParaOverride-7">Nihayet kendinden kurtulabilecek, bir geceliğine de olsa, sızarak da olsa uyuyabilecekti… Aklında bu istekle şişeyi götürdü ağzına ama kapının yanında duran servis arabasının üstündeki boş çorba kâsesine takıldı gözü.</p>

    <p class="paragraf ParaOverride-7">Denge.</p>

    <p class="paragraf ParaOverride-7">Dengede olmayı hak etmek için günlerdir girdiği ama bir türlü çıkamadığı diyetin başarısızlığı yüzünden bu durumdaydı. Her şey bu yüzden bu kadar uzamıştı. Böyle devam edemezdi. İçki şişesini attı bir köşeye ve başladı yine karanlık salonun içinde yürümeye… Tüm gece böyle yürüyemezdi, ama duramazdı da! Dün geceyi de böyle geçirmişti, bir gece daha böyle geçmezdi! Geçmiyordu. Bir boşalabilse bu basınç azalacaktı, dengeye uzanan bu iki günü beklemek kolaylaşacaktı.</p>

    <p class="paragraf ParaOverride-7">Kumandayı aldı eline ve otelin erotik kanallarından birini açtı. Satın alınmayı bekleyen filmler liste halinde sıralandı. Ayakta dikilirken hepsine sırayla göz attı, her seferinde içinde büyüyen sıkıntıyla diğer filme geçti. Süslenmiş sahteliklerinin içinde kadın taklidi yapan robotlar gibiydi ekranda gördüğü her kadın. Hissettirmesiz, otomatize edilmiş çiftleşmelerin, orgazma ermeyen boşalmaların, sahte inlemelerin ustasıydılar. Eskisi gibi uyarılmıyordu duyguları, hormonları, içinde erkekliğe dair ne varsa, hepsi en derin uykusundaydı, öfkesi hariç.</p>

    <p class="paragraf ParaOverride-7">Gözlerini kapatıp içindeki karanlığa baktı. Bu gece de uyuyamayacak ve sabahın ilk ışıklarıyla kendini ofise atıp tüm gün ofisteki koltuğa gömülüp kalacaktı. Uyku ilacı içebilse… Ama aklına gelen bu düşünce de, mantığı tarafından yaka paça çekiştirilip aklının en derinlerinde hapsedildiği yere geri yollandı. İlaç alamazdı, eski ritmine geri dönebilmek için kimyasallardan uzak durmalıydı yoksa Hanım onu kabul etmeyecekti. Yaptıkları kan tahlilinde her şey net bir şekilde çıkıyordu! Her seferinde bu tükenmişliğe yenilip aldığı ilaçlar yüzünden Hanım onu kabul etmemişti terapiye, resmen çaresizdi. İki gün daha beklemeliydi. Bu kadar sabretmişti, iki gün daha sabrederse dengeye girecekti… Az kalmıştı… hayır çok vardı! Beklemenin cehenneminde anları hızlandırmak istercesine göz kapaklarını iyice sıkıştırdı ve karanlığın içinde çözüm arayan karmaşık problemlerin arasından sızan bir ışık gibi aniden gördü onu… ne kadar narin, ne kadar doğal, ne kadar huzurlu, ne kadar Duru’ydu.</p>

    <p class="paragraf ParaOverride-7">Uçuşan beyaz elbisesinin kıvrımlarından geçen havayı içine çekti Can, Duru’nun çıplak parmak uçlarının değdiği o kütüğün kokusu geldi burnuna ve fonda çalan müziğin ritmi atmaya başladı kanında, kalbinin ritmiyle birleşti gözlerinin karanlığında izlediği anının tüm dokusu… Duru’yu gördüğü o ilk anda, o bahçenin sarmaşıklarının arasında huzur buldu, huzurun sadece geçmişte kalan bir duygu olduğunu düşünmeden elini pijamasının içine soktu ve erkekliğini avuçladı, ereksiyonu tüm ihtişamıyla avucunun içindeydi. Vücudunun ağırlığını arkasındaki koltuğa bıraktı. Her biri 10 bin diğer nörona bağlı, bin trilyon sinaptik bağlantıyla saniyede bir trilyon bit’lik<span class="dip CharOverride-11"><a class="_idFootnoteLink" href="#footnote-225-28" id="footnote-225-28-backlink">28</a></span> bir işlemciye sahip muazzam bir bilgisayar gibi çalışan beyninde yaklaşık 1000 terabit<span class="dip CharOverride-11"><a class="_idFootnoteLink" href="#footnote-225-29" id="footnote-225-29-backlink">29</a></span> datanın içinden çekti çıkardı Can Duru’yla yaşadığı anları. Baş edemediği gerçeklikten kaçıp nöronlarının elektrokimyasal sinyallerine sığındı. Duru’nun dans edişini aklında detayıyla izledi önce, sonra evin kapısından ilk girdiği andaki saçlarının dağınıklığını tokayla toplamasını, açılan ensesinin dokusunu, o beni, onu merdivenlerden çıkarırken beline dokunduğunda hissettiklerini, yatağa uzandığında kafasını gömdüğü boynundan içine yayılan kokunun ciğerlerine yerleşmesini, “Bırak” demesini, bacaklarının arasına girdiğinde gözlerindeki ifadeyi, dudaklarına kenetlendiğinde vücudunun tepkisini… Hissettiği o duyguların çok önceden deneyimlenmiş o ilk hissini hatırladı bedeni… Bastırıldıkları yerden yavaş ama hedefte kararlı çıktı duyguları ve aklının izlediği anıların komutasında hızlanarak hücum ettiler Can’ın nöronlarına. Beyni ele geçirdiklerinde Can boşalmıştı. Uzun süredir vücudunda azalmış olan Vasopressin’in<span class="dip CharOverride-11"><a class="_idFootnoteLink" href="#footnote-225-30" id="footnote-225-30-backlink">30</a></span> bir anda salgılanmaktan baş döndüren etkisi dişetlerinden geçip gözlerine hücum ettiğinde, ağlamaya başladı.</p>

    <p class="paragraf ParaOverride-7">Sıkıca kapattığı gözlerinin arasından sızan yaşlar yüzünü yıkarken asla açmadı gözlerini, gözlerini bu gece hiç açmayacaktı. Ne Duru’nun sadece bir anı olduğunu düşünecekti, ne de sadece onun anısıyla boşalabildiğini… Sperminin ıslaklığında huzur bulurcasına kıvrıldı ve nihayet kendini uykuya bırakabildi.</p>

    <p class="arabaslik_sol" xml:lang="en-GB">2 hafta sonra Bilge…</p>

    <p class="paragraf ParaOverride-7">“Kendinizi beş kelimeyle tanımlayın” idi soru.</p>

    <p class="paragraf ParaOverride-7">Kız, “Zeki, çalışkan, kararlı, güçlü, karakterli” diye cevaplamıştı. Karakterli diye düşündü Bilge, karakterli olmak bir meziyet miydi ki? Zaten herhangi bir organın geliştiği gibi gelişmesi gereken bir yön değil miydi karakter?</p>

    <p class="paragraf ParaOverride-7">Toplumu düşündü. Etrafındakilerin sevgisini, ilgisini dilenen milyonlarcasıyla doluydu toplum. Başkasının gözünde oldukları kadardılar bu yüzden ve o gözlerde yükselebilmek için gizlice bir sürü pisliğe girip sonra podyuma çıkar gibi çıkıyorlardı diğer insanların arasına, tamamen kamuflede. Karakterli olmak bir ihtiyaç olsa da henüz insanlık bu ihtiyacını karşılayacak seviyede değildi. Evet diye geçirdi içinden Bilge, karakterli olmak bu kadar karaktersizin arasında meziyet sayılırdı.</p>

    <p class="paragraf ParaOverride-7">İkinci soruya geçmişti ki Zeynep kapıyı açıp baktı, ona doğru yürüyüp, “Nasıl gidiyor görüşmeler?” dedi.</p>

    <p class="paragraf ParaOverride-7">Bilge, “Gitmiyor” diye cevap verdi. “Aradığımız, daha doğrusu Can Bey’in aradığı kriterin ne olduğunu bile bilmiyorum. Bu sekizinci kız ve hepsi gayet iyi görünüyor” diye ekledi.</p>

    <p class="paragraf ParaOverride-7">Zeynep, “Sadece son soruya bakacaksın, Can sana söylemedi mi?” derken Bilge’nin elindeki kâğıdı aldı ve son sayfasını açıp baktı. Son soru, “Sen kimsin?” idi.</p>

    <p class="paragraf ParaOverride-7">Upuzun bir cevap vardı altında, belli ki yazan kişinin çocukluğundan başlayıp devam eden bir kimlik hikâyesiydi.</p>

    <p class="paragraf ParaOverride-7">Zeynep kâğıdı kapatırken, “Eğer son soruda sadece adı soyadı ya da bilmiyorum yazmıyorsa at çöpe. Böyle uzun uzun kendisini açıklayanlarla işi olmaz Can’ın. Kim olduğunu bilen insan, kendini anlatmaya kalkmaz, bilmeyen de bilmiyorum der. Gerisiyle bizim işimiz olmaz. Can anlatmadı mı sana?”</p>

    <p class="paragraf ParaOverride-7">Bilge başını iki yana salladı. Terfi ettiğinden beri odası onun katına, Kaya’nın eski odasına taşınmış olsa da Manay işe geri döndüğünden beri iki kez kısacık görmüştü onu. İki görüşme de o kadar rahatsız ediciydi ki bırak soru sormayı onunla aynı ortamda bile bulunamazdı. Manay birazcık toparlasa, çekip çıkacaktı bu kâbustan, Eti’yi yüzüstü bıraktığını hissetmeden, ama böylesine yıkılmış birini bu durumda terk etmek karakterine sığmazdı. Piyasanın en pahalı asistanı olduğu düşüncesiyle birlikte Kaya geldi aklına… bir zamanlar oydu en pahalısı. Kim bilir Manay’la neler yaşamıştı? Kimse kendisi kadarını yaşayamazdı Manay’la diye düşünürken, odadan çıkmak üzere olan Zeynep unuttuğu bir şeyi hatırlayıp döndü, “Ha! Bir de sormak lazım, ‘Niye burada çalışmak istiyorsun?’ diye. Eğer başarıdan falan bahsederse hele, ihtiyaçtan bahsederse tamamdır. Can hep, ‘İhtiyaç hedef olursa başarı gelir, yoksa başarı denilen saçmalık sadece hayaldir!’ der. İhtiyaçla motive edilen bir şey asla sönmez, bıkmaz, vazgeçmez.”</p>

    <p class="paragraf ParaOverride-7">Zeynep odadan çıktığında kendi mülakatını düşündü Bilge, son soruya sadece adını yazmıştı ve neden burada çalışmak istiyorsun sorusunu da ihtiyaçlarından bahsederek cevaplamıştı. Kendi kendine gülümsedi, Can Manay’ın hayalindeki asistanın ta kendisiydi! Gurur mu duymalıydı? Manay bu kadar sapıtmasa belki evet ama ne burada olmanın ne de onun asistanı olmanın gurur duyulacak bir yanı kalmıştı. İşe ilk kabul edildiğinde nasıl da hayatında ilk defa şanslı hissetmişti kendini ama değildi. Buraya gelmiş ve Can Manay’ın yıkılışını anbean izlemişti. Belki de sorun kendisiydi, kime yaklaşsa yıkılışını izliyordu… Karamsarlık çöktü kalbine, keşke hayat ona bir kez olsun yol verseydi. Hayatın onu belki de en büyük savaşa hazırlamak için bunca zamandır eğitimde tuttuğunu bilmeden kendine ve etrafındakilere acıdı Bilge, son defa.</p>

    <p class="arabaslik_sol" xml:lang="en-GB">2 hafta sonra Özge…</p>

    <p class="paragraf ParaOverride-7">Daha önce kaç kez yürümüştü bu şehirde, kaç kez geçmişti geçtiği yerlerden ama hiçbirinde böyle şeyler hissetmemişti: Haddi ölümle bildirilmiş bir çocuk gibi. Sistem onu yenmişti. Çalan telefonuna baktı, açmayacaktı, ne Muammer Bey’i dinleyecek ne de Ömer’e umut verecek gücü kalmıştı. Birazdan yemek yiyeceklerdi, Muammer Bey’in yeni evinde. O zamana kadar yalnız kalmalıydı. Tüm hayalleri elinden alınmıştı, savaşmak için yola çıktığı her şey üstüne yığılmış, ezip yok etmişlerdi içindeki savaşçıyı, hem de tek bir hamlede.</p>

    <p class="paragraf ParaOverride-7">Vitrini televizyonlarla dolu mağazanın önüne gelene kadar etrafındaki hiçbir şey dikkatini çekmemişti ama televizyonlardan birkaçındaki haberin altyazısı görmezlikten gelinemezdi. 38 yıl yazıyordu! Yaşı büyütülerek öldürülen çocuğu protesto ettikleri için içeri alınan bir grup genç, devlete karşı çete olmaktan 38 yılla yargılanıyordu!</p>

    <p class="paragraf ParaOverride-7">Etrafına bakındı Özge, yoldan geçip gidenlerin habere dikkat edip etmediklerine baktı. Bakanlar vardı ekrana ama kimsenin umurunda değildi, belliydi. Gözlerine hücum eden yaşları yutkundu ve telefonunu alıp haberin detaylarını okumaya başladı. Aralarında 19, 20, 22 yaşlarında gencecik insanlar vardı. Dört mahkeme tarafından iptal edilen ölüm kararını kanunsuzca uygulayanları durdurmaya çalıştıkları, hakka sahip çıktıkları için yargılanıyorlardı! Cezalandırılıyorlardı! Sistem onları da yakalamıştı!</p>

    <p class="paragraf ParaOverride-7">Bir sel gibi hücum eden yaşları yutkunamadı bu sefer ve hıçkırıklara boğuldu yanından geçen insanların önünde. Bağırmak istedi, “N’apıyorsunuz, neyi bekliyorsunuz, niye sahip çıkmıyorsunuz, direnirlerken alkışlıyordunuz, şükrediyordunuz onlara peki şimdi niye yardım etmiyorsunuz!” diye ama tek bir ses çıkmadı ağzından, yaşarken ölmüş insanların şehriydi burası, haykırsa da duyarlar mıydı?</p>

    <p class="paragraf ParaOverride-7">Ayaklarını vura vura yürümeye başladı, ne gözlerinden akan yaşlar ne de kendisine bakanlar umurundaydı. Zaten hakkı savunduğu için hayatları elinden alınmış insanlara seyirci kalan bu parazitler, sokakta ağlayan birini gördüklerinde umursarlar mıydı! Ama o umursayacaktı! Umursamak zorundaydı! Evren onu umursamak için yaratmıştı. Kendisi gibi yakalanmışları bulmalıydı, belki faydası olmayacaktı ama yanlarında olacaktı. Korumak için savaştıkların tarafından yalnız bırakılmak en büyük acıydı. Bu acıyı onlara yaşatmayacaktı, en azından bunun için elinden geleni yapacaktı.</p>

    <p class="paragraf ParaOverride-7">İnsan elinden geleni yapmadan gerçekten var olamazdı!</p>

    <p class="paragraf ParaOverride-7">Bugünden sonra her sabah şu soruyla aynaya baktı Özge: Elinden geleni yaptın mı?</p>

    <p class="paragraf ParaOverride-7">Daha yürüyebilirdi ama Muammer Bey’in semtine gelmişti. Saatine baktı, yemeğe daha vardı. Hissettiği suçluluk duygusu paylaşıldıkça büyüyen bir bulut gibiydi, Ayşegül’ün ailesine olanları anlattığı andan itibaren Ömer de Muammer Bey de nasıl sarsılmışlardı, hiçbir şey eskisi gibi değildi. Ve biraz sonra yapacakları konuşmadan sonra belki eskisi gibi olan her şey de bitecekti.</p>

    <p class="arabaslik_sol" xml:lang="en-GB">2 hafta sonra Deniz…</p>

    <p class="paragraf ParaOverride-7">Biz! Biz! Biz! Biz! Biz! BİZ! Davullar kelimenin ritminde dövülmeye başladılar.</p>

    <p class="paragraf ParaOverride-7">Marş alırcasına “Biz” ritmi yükseldi binanın içinde, önündeki dekten sesi iyice yükseltti Deniz, ses sisteminin sınırlarını bilmesi gerekliydi.</p>

    <p class="paragraf ParaOverride-7">Perküsyonda ritim tutan 9 kişi gözlerini bir an olsun ayırmadılar Deniz’den, her darbede durmaları istenebilirdi… ama istenmedi.</p>

    <p class="paragraf ParaOverride-7">Deniz sesi yükselttikçe “BİZ” atmosferde inledi.</p>

    <p class="paragraf ParaOverride-7">BİZ… her şeyi içine alan, varoluşun en büyük kelimesiydi. Deniz’e odaklanmış bakışıyla komut alır almaz söze girdi kızlardan en kısa olanı.</p>

    <p class="paragraf ParaOverride-7">“Zamanı gelmiş o düşünceyiz BİZ” dedi sesindeki tınıyla her kelimeyi süsleyerek.</p>

    <p class="paragraf ParaOverride-7">Ve halihazırda ritim tutan, “Biz” diye bağıran perküsyonların önünde diyaframlarından çıkan sesin gücüyle müthiş bir senkronizasyonda şarkıya başladı 12 kişi.</p>

    <p class="_0"/>

    <p class="paragraf ParaOverride-7"><span class="CharOverride-10">“Silahımız akıl, kalkanımız inanç, gücümüz evrendir!”</span></p>

    <p class="_0"/>

    <p class="paragraf ParaOverride-7">Bir erkek sesi kükrercesine yükseldi.</p>

    <p class="_0"/>

    <p class="paragraf ParaOverride-7"><span class="CharOverride-10">“Savaşın pisliğine çekilemez, ilkelliğe yenilmeyiz!”</span></p>

    <p class="_0"/>

    <p class="paragraf ParaOverride-7">Hep bir ağızdan yine.</p>

    <p class="_0"/>

    <p class="paragraf ParaOverride-7"><span class="CharOverride-10">“</span><span class="CharOverride-10">BİZ! Evrendeki en güçlü şeyin temsilcisiyiz!</span></p>

    <p class="paragraf ParaOverride-7"><span class="CharOverride-10">Tekâmüle hizmet eder, çabadan vazgeçmeyiz.</span></p>

    <p class="paragraf ParaOverride-7"><span class="CharOverride-10">Biz düşünceyiz, gerçeğiz, geleceğin ta kendisiyiz!”</span></p>

    <p class="_0"/>

    <p class="paragraf ParaOverride-7">Alto bir kadın sesi yükseldi grubun arasından.</p>

    <p class="_0"/>

    <p class="paragraf ParaOverride-7"><span class="CharOverride-10">“Zamanı gelmiş o düşünceyiz!”</span></p>

    <p class="_0"/>

    <p class="paragraf ParaOverride-7">Ve grup devam etti.</p>

    <p class="_0"/>

    <p class="paragraf ParaOverride-7"><span class="CharOverride-10">“Son bulmayız, birimiz kopsa yerine on tane doğarız</span></p>

    <p class="paragraf ParaOverride-7"><span class="CharOverride-10">Sonra yüz, sonra bin olur coşarız!</span></p>

    <p class="paragraf ParaOverride-7"><span class="CharOverride-10">Cana sahip çıkmak için burdayız!</span></p>

    <p class="paragraf ParaOverride-7"><span class="CharOverride-10">Asla korkmayız çünkü BİZ zamanı gelmiş o düşünceyiz!</span></p>

    <p class="paragraf ParaOverride-7"><span class="CharOverride-10">Her an, her adımda birleşir, birleştikçe yüceliriz.</span></p>

    <p class="paragraf ParaOverride-7"><span class="CharOverride-10">BİZ zamanı gelen o fikiriz.</span></p>

    <p class="paragraf ParaOverride-7"><span class="CharOverride-10">Bölünmez, yönetilmez, ezilmeyiz!</span></p>

    <p class="paragraf ParaOverride-7"><span class="CharOverride-10">Biriz ama aynı değiliz!</span></p>

    <p class="paragraf ParaOverride-7"><span class="CharOverride-10">Ne olursa olsun biz geleceğiz!”</span></p>

    <p class="_0"/>

    <p class="paragraf ParaOverride-7">Perküsyonlar ritimlerinde sakinleşirken yaylıların arasından çıkan ses kelimelere ahengini vererek tamamladı parçayı.</p>

    <p class="_0"/>

    <p class="paragraf ParaOverride-7"><span class="CharOverride-10">“Unutma. Ancak birlikte tek ve hepiz, yoksa bir hiçiz.</span></p>

    <p class="paragraf ParaOverride-7"><span class="CharOverride-10">Hepimiz hakiki insanın doğumuna hizmetteyiz.</span></p>

    <p class="paragraf ParaOverride-7"><span class="CharOverride-10">Emekteyiz, vazgeçmeyeceğiz!”</span></p>

    <p class="_0"/>

    <p class="paragraf ParaOverride-7">Göksel ikinci elmayı da çoktan bitirmişti, sahnedeki insanların coşkuyla birbirlerini kutlamalarına baktı önce ve sonra dikkatini hâlâ ses sisteminden almamış olan Deniz’in kararlılığına. Bu adam neyin peşindeydi? “Biz” de kimdi?! Oturduğu yerden tek hamlede doğrulup Deniz’in olduğu setin üstüne sıçrayarak çıktı ve Deniz’in yanına konarcasına demiri atlayıp sordu.</p>

    <p class="paragraf ParaOverride-7">“Biz kim?”</p>

    <p class="paragraf ParaOverride-7">Deniz önce “Şışşt…” deyip susturdu onu ve dekteki ayarı bitirip ancak çok dikkatli bir şekilde kulak kesildiğinde duyulan cızırtıyı aldı atmosferden, sonra kafasını kaldırıp cevap verdi.</p>

    <p class="paragraf ParaOverride-7">“Cana sahip çıkmak için ahlaklı bir inisiyatif kullanabilenler… Biz. Asla geride bırakmayacağımız ve bırakılmayacaklarımız.”</p>

    <p class="paragraf ParaOverride-7">Göksel kaşlarını kaldırdı, o BİZ’in içinde kendisinin olmadığına emindi. Herkesin canı cehennemeydi! Omuzlarını silkip tırmandığı demirden bir hamlede aşağıya indi, öğle arası bitmişti, işe geri dönmeliydi. Herkesten daha çabada, herkesten daha büyük bir emekle cana sahip çıkmak için yaratıldığını henüz bilmeden binadan çıkıp gitti. BİZ’in amaç olduğu bir geleceğin her saniyesi onu beklemekteydi.</p>

    <p class="arabaslik_sol" xml:lang="en-GB">5. Can Manay</p>

    <p class="paragraf ParaOverride-7">Uyumak diye düşündü, birincil bir ihtiyacın karşılanmasının karşı konulamaz doygunluğunu hissederken. Uykusuzluğun yerini hiçbir şey dolduramıyordu, artık bunu çok iyi öğrenmişti. Nihayet hiçbir şey kullanmadan uyuyabilmiş olmanın zaferiyle indi asansörden. Öğleye kadar uyumuş, her tarafı tutulmuştu ama ne olursa olsun uyumuştu! Ofise varır varmaz bir zafer sigarasıyla ödüllendirecekti kendini ama acaba sigara diyetini etkiler miydi?</p>

    <p class="paragraf ParaOverride-7">Zeynep coşkuyla karşıladı onu odasına geçirirken, uyumaktan yumuklaşmış gözlerine iltifatlar dizip kendince mutluluk saçtı. Zeynep’in cıvıltılı enerjisinden tiksinerek odasına girdi Can ve kendi gezegeninden birini görmek istercesine, “Bilge nerde?” diye sordu.</p>

    <p class="paragraf ParaOverride-7">Asistanlık için başvuran kızlardan biriyle görüşmede olduğunu duyunca Bilge’nin odasına gitmeye karar verdi. Kendisine tanrı gibi bakacak genç bir kız ona iyi gelebilirdi. Kahvaltı isteyip Zeynep’i işe koyarken Bilge’nin odasına gitti, çalmadan kapıyı açtı. Bilge, iki kızın karşısına oturmuş mırıltıyla konuşuyordu. Acaba ne diyordu? Kızların ifadeleri allak bullaktı, Bilge’ye sıradan gelen şeyler bu zavallıları altüst edebilirdi. Kızlar, kapıdan kendilerine bakan Can Manay’ı görünce, heyecanla ayağa fırladılar. Onları selamlarlarken gülümsedi Can hafifçe, ta ki geride duran kızın tenini fark edene kadar.</p>

    <p class="paragraf ParaOverride-7">Beyazdı. Pembe beyaz. Bilge “İyi misiniz?” diye sormasa kendi suratındaki ifadenin tuhaflığını fark etmezdi. Kızın teni, içinde saklanmış, ortaya çıkmamak için inatla kuşanmış duyguları hafif de olsa kıpraştırmıştı. Suratından düşmek üzere olan gülümsemesini toparlayıp taktı yine yüzüne ve o yarım gülümsemenin eşsizliğinde kızlarla vedalaşıp Bilge’ye hemen odasına gelmesini söyleyip çıktı.</p>

    <p class="paragraf ParaOverride-7">Aceleyle peşine takıldı Bilge Manay’ın. Adamın tuhaflıklarına alışmıştı ama giderek derinleşen bir kıyıdan uzaklaşıyor gibi hissediyordu kendini onu takip ederken. Önemli şey ne olabilirdi ki, hiçbir şey rayına oturmamış, doğru düzgün işleri bile başlamamıştı.</p>

    <p class="paragraf ParaOverride-7">Manay odasına girer girmez, “Kim bunlar?” diye sordu.</p>

    <p class="paragraf ParaOverride-7">Bilge sorunun sıradanlığına şaşırıp, “Aaa… adı… Sibel sanırım… evet Sibel. Kusura bakmayın sabahtan beri bu altıncı, isimlere o kadar dikkat etmiyorum tabii eğer son soruda yazmıyorlarsa. Zeynep Hanım dedi ki…” derken Can kelimeleri Bilge’nin ağzına tıkadı.</p>

    <p class="paragraf ParaOverride-7">“Arkadaki kız kim?”</p>

    <p class="paragraf ParaOverride-7">Bilge’nin nefesi dondu sanki, istem dışı bir dikkatle baktı Manay’ın gözlerine, zihnini görebileceği tek yere.</p>

    <p class="paragraf ParaOverride-7">Manay beklediği cevabın sabırsızlığıyla çatmıştı kaşlarını. Bilge, “O da Sibel’in kuzini. Sizin hayranınızmış, çok ısrar ettiler…” derken yine Can lafa girdi.</p>

    <p class="paragraf ParaOverride-7">“Onu al işe.”</p>

    <p class="paragraf ParaOverride-7">Bilge sorgulayan bir tedirginlikle konuşmak için ağzını açtı ama bir şey diyemedi çünkü Manay’ın keskin ifadesi fazlasıyla ciddiydi. Sadece birkaç saniye baktı gözlerine ve kıvranırcasına bekleyen bir ihtiyacı gördü Manay’ın gözlerinde. Sabırsız bir çaresizliği.</p>

    <p class="paragraf ParaOverride-7">Bilge’nin bakışı o kadar sakin, dingin ve anlamaya yönelikti ki çıplak hissetti Can kendini, çırılçıplak! Bu hissin siniriyle, “Neye bakıyorsun?” diye hırladı.</p>

    <p class="paragraf ParaOverride-7">Bilge hadsizliğinin sanki o an farkına varmış gibi kaçırdı gözlerini ve “Peki” deyip odadan çıktı. Yavaşça kapıyı kapatıp kendi odasına yürürken hâlâ inanamıyordu, Manay’ın kontrolsüzlüğü, o kızı istiyordu. Fark ettiği şeyin etkisi o kadar kuvvetliydi ki ancak odaya girdiğinde, durumu kızlara ifade etmesi gerektiği gerçekliğiyle baş başa kaldı. Ne diyebilirdi ki? Dümdüz adının ne olduğunu dahi bilmediği beyaz tenli kıza döndü ve sordu.</p>

    <p class="paragraf ParaOverride-7">“Bizimle çalışmak ister misin?”</p>

    <p class="arabaslik_sol" xml:lang="en-GB">6. Muammer Bey</p>

    <p class="paragraf ParaOverride-7">Bahçeye kurulan masada yemekleri bitirdiklerinde, “Kim kahve içmek ister?” diye sorarak masadan kalktı Güler Teyze. Ömer, Muammer Amca hepsi içeceklerdi, hatta yanında tatlı da yerlerdi. Ömer sofrayı toplamakta Güler Teyze’ye yardıma koyulurken Muammer Amca Özge’ye işaret etti, yeni taşındıkları sitenin bahçesinde bir yürüyüş yapmak güya iyi gelecekti. Ömer’in hevesle masa toplamaya başlaması, Muammer Bey’in kendisiyle bir konuşma yapmaya hazırlandığını anlattı Özge’ye, belli ki kendi aralarında konuşmuşlardı.</p>

    <p class="paragraf ParaOverride-7">İyice yapayalnız hissetti kendini. “Her şerde bir hayır var. Korkumuzdan yirmi yıldır yaşadığımız evden kaçtık ve yirmi sene sonra benim romatizmalar iyileşti” dedi Muammer Amca bir zamanlar ağrıyan eklemlerine vurarak. Özge’nin hissettiği suçluluk duygusunu hafifletmek istediği belliydi. “Güvenliğin olması da güzel. Hepsi çok iyi çocuklar” diye ekledi ama Özge’nin burukluğu hafifleyemezdi. Kendi suçunu bilen kimse eğer sosyopat değilse hafiflemezdi.</p>

    <p class="paragraf ParaOverride-7">Sessizce yürüdüler bir süre daha, sessizlik tuhaflığa dönüşmek üzereydi ki Muammer Bey önünden geçtikleri bir bankı gösterip, “Oturalım biraz” dedi.</p>

    <p class="paragraf ParaOverride-7">Yan yana oturdular, Muammer Bey konuşmak istiyordu, konuşmak isteyip de kendini engellediği her an yüzünde beliren o çizgiden belliydi… Çizgi derinleşti Muammer Bey konuşmadı… konuşmayacaktı, ama Özge dayanamadı.</p>

    <p class="paragraf ParaOverride-7">“Yüzündeki her çizgide yaşadıklarını görüyorum, her çizgiyi seviyorum çünkü bana üstesinden geldiklerini anlatıyor ama şurda bir çizgi var.” Parmağının ucuyla Muammer Bey’in sağ gözünün dış köşesinden çıkıp şakağına doğru kayan çizgiyi gösterdi. “Bu… bunun dışında. Yapmak isteyip de yapmadığın şeylerin, yapmamak için kendinle savaştığın anların çizgisi bu. Vermek isteyip veremediğin tepkilerin, söylemek isteyip söyleyemediklerinin çizgisi. Dikkat ettim, her kendini tuttuğunda suratını öyle bir geriyorsun ki bu çizgi çıkıyor hemen ortaya, başka zamanlarda ya da güldüğünde değil sadece kendini tuttuğunda derinleşiyor. Bu derinliğe gelmiş olması için çok tutmuş olmalısın kendini Muammer Amca. Benimle açık açık konuşabilirsin, anlarım.”</p>

    <p class="paragraf ParaOverride-7">Muammer Bey dikkatle baktı Özge’ye, ağzını araladı ama vazgeçti söylemeyecekti. Özge itiraz etti.</p>

    <p class="paragraf ParaOverride-7">“Bak yine gerildi o çizgi ve tam şu an yine kendini yineledi, daha da derinleşerek belirginleşti.”</p>

    <p class="paragraf ParaOverride-7">Muammer Bey derin bir nefes alırken çizgisi hafifledi ve konuşmaya başladı.</p>

    <p class="paragraf ParaOverride-7">“Bazen söylemek istediklerin yapmak istediklerini engelleyebilir. O çizgi kendimi eğitmemin çizgisidir. Kelimeleri içinde tutabilmeyi başardığında anlamları korursun. Her aklına geleni söylemek marifet değildir, kendinle savaşamadığının göstergesidir. İnsanın en büyük savaşı kendisiyle olandır, bunu anladığında birçok şey daha kolay gelir. Senin o sevmediğin çizgim benim en sevdiğim çizgi çünkü o çizgi sayesinde bugün hâlâ hayattayım. Aklıma gelenlerin filtresidir o çizgi, kendimle savaşımın ve kendimi yenip anlamı koruyuşumun çizgisidir. Kendiyle savaşmayan insan anlamlanamaz.”</p>

    <p class="paragraf ParaOverride-7">Özge gülümsedi. “Belki de o çizgi yüzünden bugün hâlâ ben de savaşmak zorundayım. Senin neslin söylenmesi gerekenleri söyleyip yapılması gerekenleri yapsaydı belki bugün ben bu kadar saçmalamak zorunda kalmayacaktım.”</p>

    <p class="paragraf ParaOverride-7">Muammer Bey, “Sürekli hesap soruyorsun, anlıyorum nedenini. Kızgınsın. Ama henüz yaşamadığın duyguların tahminini yapıp bildiğini sanmak haksızlık etmek olmaz mı?” diye sordu.</p>

    <p class="paragraf ParaOverride-7">Özge itiraz etmek istedi, hissediyordu Muammer Bey’in ayrılık konuşması geliyordu ama, haksızlık etmek olmaz mı? Aklı kapılmıştı Muammer Bey’in sorusuna… sustu.</p>

    <p class="paragraf ParaOverride-7">Muammer Bey devam etti.</p>

    <p class="paragraf ParaOverride-7">“İdeolojilerin suça dönüştüğü bir yer burası. Nedir ideoloji?… Hayatın milyonlarca felsefesinden birinin amaç haline gelmesidir. Problem inandıklarımızın farklılığı değil Özge, fanatikliğimiz. İşte benim kendimle savaşım içimdeki o fanatikliği ehlileştirmek içindi… Şimdi sende görüyorum o aynı masum koruma duygusunu ve o duygunun köklerinin uzandığı, o derin, dipsiz kuyuyu. Kızgınlığını beslerken bir fanatiğe dönüşürsün ve korumak için yola çıktığın düşünceye en çok zarar veren şey olursun. İnsanlar senin fanatik tepkiselliğin yüzünden, düşünceyi anlamak yerine düşman kesilirler. Savunduğun düşünceye, ideolojiye değil fanatik tepkileredir düşmanlık… Çünkü savunulan her şey saldırıya uğrar ve her ideoloji, zihnimize, savunucusunun davranışıyla kodlanır.”</p>

    <p class="paragraf ParaOverride-7">Özge’nin burnunun yanında beliren çizgiye dokundu Muammer Bey. “İşte bu…” dedi. “Bu, senin fanatikliğinin dayandığı köklerin yeryüzündeki ilk işareti. Fanatikliğini kontrol altına alıp, bu duygunun sende neden köklendiğinin derinlerine inmezsen, yüzü nefret çizgileriyle dolmuş birine dönüşeceksin… Hiç olmadığın o kişiye. Karar ver neden çabadasın? Anlamı ortaya koymak için mi yoksa anlamı korurken kurban edilmişlerin intikamını almak için mi? İkisinin yolları farklıdır. Anlamı ortaya koymak için fanatikleşmeden üretime geçmen şarttır, bu da bir tek sanatla olur. Kurban edilmişlerin intikamını almak içinse… ölmen gerekir. Anlam için ölebilen her ruh ilham olarak geri döner düşünceye. Kararını vermek zorundasın. Kalıp üretecek misin yoksa daha önce feda edilmiş binlercesinin üstüne yeni bir kurban olarak eklenecek misin?”</p>

    <p class="paragraf ParaOverride-7">Özge’nin kaşları çatıldı, anlamlar haklı çıkmak için aklında kavgadaydı. Biri “Ne saçma!” diyordu. “Ne yani ortalığı boş mu bırakalım, bize istediklerini yapsınlar, biz işimize mi bakalım!” Diğeri itiraz ediyor, “Yeterince kurban verildi, cephede kalıp üreterek savaşacaklara ihtiyaç var! Ortalığı boş bırakmak değil bu, üreterek sahip çıkmak!” diyordu.</p>

    <p class="paragraf ParaOverride-7">Muammer Bey, Özge’nin ifadesinde gördü kendisiyle savaşını. Onu, sürekli kendini haklı bulanların düştüğü o “ben bilirim”den uyandırmak istemişti, galiba şimdilik başarmıştı da. Sakince mırıldandı.</p>

    <p class="paragraf ParaOverride-7">“Sanatla buluşmayan her fikir suça dönüşebilir. Sanat anlamın şekilde hayat bulmasıdır. Anlamı yasaklayıp sadece düşüncede var olmasına izin verip düşüncenin her türlü ifadesini engellersen, yani fikri yok etmeye çalışırsan, anlam senden intikam alır. Anarşizm olarak çıkar karşına, bazen nefretle atılmış bir sloganda, bazen bir kurşunda. Resim, film, kitap, müzik aracılığıyla şekil bulmuyorsa, kelimelerle çıkmıyorsa bedeninden, kanınla akar anlam. Düşüncesi için öldürülmüş milyonlarca insanın fikrinin intikamıdır kaos. Anlamı yok edemezsin, belki şekil almasını erteleyebilirsin ama asla engelleyemezsin. Anlam var olsun diye gerekirse milletler yok olur, medeniyetler çöker… Yeterince kurban verilmiştir. Şimdi ihtiyaç, üretime geçen anlamın askerleridir. Tek silahları sanat, kalkanlarıysa evrendir. Etrafındaki bu pislik daha fazla kanla temizlenemez Özge, müzikle inceltilmeli, kitaplarla silkelenmeli, filmlerle yıkanmalı, çünkü bu pislik daha önce kurban edilenlerin kanının lekesidir, onu bir tek sanat temizleyebilir. Senin gördüğünü görebilseler, senin bildiğini bilebilseler, senin fark ettiğini fark edebilseler sana karşı çıkarlar mı sanıyorsun? İkna etmek için burdasın imha etmek için değil.” Elini Özge’nin omzuna atıp sıkıca kavradı Muammer Bey ve ondan destek alıp ayağa kalktı. “Kös kös kenara çekilip şikâyet etmektense kurban edilmeye bile razıydım ben, sonra sen geldin ve ilk defa üretime geçtik. Senin sayende üretimdeyiz. Çabadayız. Fark ettiriyoruz. Asıl önemli olan bu, çabada olmak. Eğer bırakırsan bu sefer her an kendine niye öldü o insanlar diye soracaksın, her gün, her sabah, her akşam, gecenin bir yarısında uyku dediğin o boğuşmanın tam ortasında… niye öldüler? Senin salaklığın yüzünden mi? Hayır! Onların kötülüğü yüzünden mi? Hayır! Maalesef ki hayır. Umursayanların, fark edenlerin, hissedenlerin çabasızlığı yüzünden öldüler! BİZ çabadayız ya ne olursa olsun gam yemem.”</p>

    <p class="paragraf ParaOverride-7">Özge şoktaydı, Sadık’ın bahsettiği adamların yapacakları kötülüklerden bile daha kötüydü Muammer Bey’in ayrılıyor olduğunu düşünmek, kendine itiraf etmemişti ama içinde kıvrımlanan bu korkuyla gelmişti buraya ve bir ayrılık konuşması beklerken kucaklaşmayla karşılaşmıştı şimdi, sımsıkı sarıldı Muammer Bey’e. Korkuların değil amaçların beslenmesiydi insana hayat veren. Gerçek dost amaçlarını besleyen kişiydi, içine sızan o korkuda var olmaya çalışan değil!</p>

    <p class="arabaslik_sol" xml:lang="en-GB">7. Ali &amp; Bilge</p>

    <p class="paragraf ParaOverride-7">“Evrene baktığında gördüğün beş yaygın element var, yıldızlarda, gezegenlerde, göktaşlarında. Beş element! Hidrojen, helyum, oksijen, karbon ve nitrojen!” dedi Ali, konuşmasının Bilge’yi nasıl da ilgilendirdiğini görmek heyecan vericiydi. İyi anlatılan bilgiden daha ilginç, o bilgiye adanmış dikkatten daha çekici hiçbir şey yoktu Ali için. Bilge’nin dikkati, odaklanmış gözleri, derin nefesler alırken alçalıp yükselen göğüs kafesinin etkisi… Kendi gezegenlerinden uzak düşmüş ve bu sıkıcı gezegende nihayet birbirlerini bulmuş iki kaçak gibi hissederek devam etti.</p>

    <p class="paragraf ParaOverride-7">“İnsan vücuduna bakıldığındaysa evreni oluşturan bu elementlerden hidrojen ve oksijenin yoğunluğu görülür yine. Ki ikisi birleştiğinde suyu oluştururlar ve insan vücudunun üçte ikisinin su olduğunu düşünürsek hidrojen ve oksijenle dolu bedenimiz. Sonra karbon ve nitrojen gelir. Yani biz, bugün evrenin yapısında hangi elementler varsa onlardan oluşuyoruz. Evrenle maddemiz aynı, bir yıldızı oluşturan kimyasal elementlerle bir insanı oluşturan kimyasal elementler aynı! Biz evrenin bir parçasıyız, hatta kendisiyiz! Nasıl bir şey bu!”</p>

    <p class="paragraf ParaOverride-7">Ali’nin heyecanına kıkırdadı Bilge, ne kadar da tanıdıktı. Kendi kendine düşündüğü, heyecanla şaşırdığı bilgileri biriyle paylaşır olmak inanılır gibi değildi.</p>

    <p class="paragraf ParaOverride-7">Bilge ekledi.</p>

    <p class="paragraf ParaOverride-7">“Olması gerektiği gibi aslında. Hayat karbon üzerine oturtulmuş. Herhangi bir organizmayı incelediğinde paternlerin dahi karbon üzerinden oluştuğunu fark edersin. Evrenin parçasıyız, apaçık bir şekilde bir yıldızın göbeğindeki reaksiyon sonunda oluşan böyle bir element bedenimizin hammaddesini oluşturuyor!”</p>

    <p class="paragraf ParaOverride-7">İkisi de varoluşun heyecanındaydılar, Ali lafa girdi.</p>

    <p class="paragraf ParaOverride-7">“Nedir karbon? Bir de bunu düşün! En katıksız halini düşün, elmas. Düşünebiliyor musun en katıksız haliyle elmas olan şey senin varoluş paternlerini oluşturuyor.”</p>

    <p class="paragraf ParaOverride-7">Birbirlerinin gözlerinin içindeki ışıktaydılar. Anlaşılmak diye düşündü Ali, dünyanın en huzurlu haliydi.</p>

    <p class="paragraf ParaOverride-7">Paylaşmak diye düşündü Bilge, sadece çok şanslı olanların deneyimleyebileceği kadar narindi.</p>

    <p class="paragraf ParaOverride-7">Birbirlerinin ışıklarına ışık katarcasına varoluşun maddelerinden, katmanlarından, felsefelerinden konuştular. Dünya bileşiklerinin yüzde 94’ünü oluşturan karbondan çıkıp ancak ölü yıldızların çarpışması sırasında oluşan ve bugün kanser tedavisinde kullanılan, güneşin zararlı ultraviyole ışınlarını engellediği için astronotların kasklarının içinin kaplandığı altın madenine girdiler. Böylesine kullanışlı bir madeni insanların kulaklarına, boyunlarına, bileklerine takı olarak takmalarının komikliğine güldüler. Anladılar, anlaşıldılar, huzur buldular, paylaştılar. Birbirlerinde var oldular. Gülüşmeleri bir aralıkta durduğunda, oturduğu koltuğa yaslandı Bilge, hemen yanında durmuş kendini masaya dayamış Ali’ye baktı dikkatle. Birine böylesine dikkatle bakmak daha önce deneyimlediği bir şey değildi. Hep gizlenmiş bakışların arasından incelemişti ilgisini herkesin ama şimdi Ali’ye bakınca kendi geçmişine gülümsedi.</p>

    <p class="paragraf ParaOverride-7">Ali sordu “N’oldu?” diye gülümsemesinin güzelliğini düşünürken.</p>

    <p class="paragraf ParaOverride-7">İnsan o gülümsemenin bir parçası olmalıydı! Bilge pembeleşti, cevap verecekti, daha önce aklındakini tam da düşündüğü gibi söylediği milyonlarca kezden sonra ilk defa şimdi konuşmadan önce söylediği şeyin kesinlikle anlaşılacağını bilerek, tedirginlikten uzak olmanın tebessümünde, “Daha önce kimseyle böyle olmamıştı… olmamıştım” dedi.</p>

    <p class="paragraf ParaOverride-7">Ali’nin gözleri, anlamların en saf hallerinde ve tüm lezzetleriyle sunulduğu bir sofra gibiydi. Her halini kucaklarcasına iyice odaklandı Bilge’nin gülümseyen pembeliğine. Ne kadar da doğal, tertemiz diye düşündü Ali, elini yavaşça uzatıp parmağının ucuyla, Bilge’nin ince kemikli burnunun üstünde iz bırakarak hafif aşağı kaymış olan gözlüğünü hafifçe yukarı kaldırdı… Ucunun yuvarlaklığı, kusursuz burun deliklerinin kanatlarıyla sivrileştirilmiş burnunun ucuna dokundu… Bir burun nasıl bu kadar dokunulası olurdu?… Bilge’nin gülümsemesi derin bir nefese dönüştü, burnunun ucunda gezinen hissi tüm dünyasında hissetmek için gözleri kapandı… Kapı aniden açılmasa kim bilir o an ne kadar uzardı…</p>

    <p class="paragraf ParaOverride-7">“Hallettin mi?” diyerek bir hışımla açmıştı kapıyı Can. Odadaki atmosferin rahatsız edici huzuru suratına çarptığında, hızla yarım gülümsemeli maskesini taktı suratına ve Bilge’ye olması gerekenden daha yakında duran Ali’nin konuşmasını keserek, “Karnım aç. Bizim büfeden iki tane mozzarellalı al” dedi, daha önce Ali’nin duymadığı didaktik bir buyurmayla.</p>

    <p class="paragraf ParaOverride-7">Ali “İyi misin?” diye sorguladı Can’a doğru giderken.</p>

    <p class="paragraf ParaOverride-7">Can kocaman gülümseyip Ali’nin omzuna bir tane geçirerek, “Tabii iyiyim. Kaşar yemiyorum artık” diye cevapladı, tuhaflığı her saniye artan o gülümsemesiyle.</p>

    <p class="paragraf ParaOverride-7">Ali kısacık baktı Bilge’ye odadan çıkarken, Bilge önündeki dosyaları dizmeye başlamış, meşgul görünmeye sığınmıştı. Can’a itiraz etmeyi düşündü ama daha yeni kendine gelen birinin dengesizliğine itiraz etmenin kime ne faydası vardı?… Vazgeçti Ali, bu sefer Can’a izin verecekti, odadan çıktı.</p>

    <p class="paragraf ParaOverride-7">Ali’nin ardından maskeyi yırtarcasına çıkardı suratından Can, dikildiği yerde Bilge’ye bakıp, “N’oldu?” diye sordu. Ciddiydi.</p>

    <p class="paragraf ParaOverride-7">Bilge başını kaldırıp omuzlarını silkti, ne olmuş olabilirdi! Hiçbir şey. Can’ın nevrotik davranışlarının bir sonraki hamlesi belli olmazdı ama gelip de Bilge’nin masasının önündeki koltuğa oturup kaykılması enteresandı. Bu oturuşun ne anlama geldiğini anlamak için elindekileri bırakıp Can’a odaklandı Bilge.</p>

    <p class="paragraf ParaOverride-7">“Neler oluyor?” diye sordu Can gülümsemeden, biraz önceki delilikle harmanlanmış yavşaklığından eser yoktu. Sanki gözleri eski siyahlıklarını kazanmış ve uzun süredir ilk defa meraktaydılar.</p>

    <p class="paragraf ParaOverride-7">Bilge merak edilmiş olmanın şaşkınlığı ve Manay’ın başka bir şeylerin peşinde olabileceğinin kuşkusu arasında sıkışıp kaldı. Kaşları çatıldı, ifadesi soru sormaya hazırlanan ama hangi soruyu sorması gerektiğini bilemeyen bir şekle büründü… Tam konuşup “Neden bahsediyorsunuz?” diye sorgulayacaktı ki Can ayağa kalkıp iki elini Bilge’nin masasının üstüne pat diye koyup yüzünü onun suratına uzatarak sorguladı.</p>

    <p class="paragraf ParaOverride-7">“Neden bahsettiğimi anlamamış olamazsın!”</p>

    <p class="paragraf ParaOverride-7">Bilge’nin gözleri açılmış, kendini tehdit altında hissettiğinde oluşan o ifade gelmişti yüzüne yine. Tek bir hamlede uzanıp gözlüklerini çekip çıkardı Can, gözlükleri gözünden çekilince irkildi Bilge, kendini geriye çekti hafifçe ama Can uzaklaşmıştı. Elinde gözlüğü döndürürken Bilge’ye bakıp, “Lens diye bir şey var duydun değil mi?” dedi. Alaycılığı, ifadesinin ciddiyetiyle tamamen çelişkideydi.</p>

    <p class="paragraf ParaOverride-7">Ayağa fırladı Bilge ama ne yapacaktı ki, Manay’ın üstüne atlayıp gözlüklerini mi alacaktı! Dikildiği yerde dondu kaldı.</p>

    <p class="paragraf ParaOverride-7">Can gözlükleri gözüne takıp daha önce oturduğu yere oturdu, ayaklarını karşısındaki sandalyeye uzatıp, ellerini göğsünün üstünde kavuşturarak Bilge’ye baktı, kız sanki şoktaydı. Bilge’nin ifadesini taklit etti bir an, sonra kendi ifadesine geri dönüp, “Bana senden daha fazla yakıştı” dedi ve ekledi. “Hâlâ cevap bekliyorum.”</p>

    <p class="paragraf ParaOverride-7">Bilge, Manay’ın dengesizliğini deneyimlememiş olsa gözlüklerini çekip alırdı ama aralarındaki mesafeyi koruması daha mantıklıydı. “Neyin cevabını?” diye sordu, sabrı kalmamıştı.</p>

    <p class="paragraf ParaOverride-7">“Hayatın niye bu kadar anlamsız olduğunun?” dedi Manay aniden ciddileşen bir ifadeyle.</p>

    <p class="paragraf ParaOverride-7">“Anlamı görememeniz var olmadığı anlamına gelmiyor. Sadece onu görecek zihin uyanıklığında olmayabilirsiniz” diye cevap verdi Bilge, Manay’dan bile ciddiydi.</p>

    <p class="paragraf ParaOverride-7">“Sence ne yapmalıyım?” diye sordu Can.</p>

    <p class="paragraf ParaOverride-7">“Saçmalamayı bırakmalısınız” dedi Bilge, Manay’dan gelecek her türlü tepkiye hazırlıklıydı. Gerekirse eşyalarını alıp bir hamlede bu binadan çıkabilecek kadar hazırlıklı.</p>

    <p class="paragraf ParaOverride-7">Manay sessizce salladığı ayak uçlarını çekti sandalyeden ve bir sıçrayışta jimnastik olimpiyatlarında perende atmaya hazırlanan biri gibi ayağa fırladı, yerinde iki üç kere zıplayıp omuzlarını, kollarını, ellerinin uçlarını bir boksör gibi iki yandan sarkıtıp salladı. Boynunu başının çevresinde döndürdü, önce sağa sonra sola ve durup Bilge’ye döndü. Kıpırtısız, konuşmadan baktı…</p>

    <p class="paragraf ParaOverride-7">Gözlerini kaçırmaması gerektiğini, kendisine yapılan bu meydan okumayı karşılayıp tüm ciddiyetiyle dimdik durması gerektiğini söylüyordu zihni Bilge’ye, Manay’ı kendi gözlükleriyle görmek ne tuhaftı diye düşünürken…</p>

    <p class="paragraf ParaOverride-7">Can aniden arkasını döndü, yürüdü. Kapıya yaklaştığında Bilge seslenmek istedi, gözlüğünü isteyecekti ama Manay çıkıp gitmişti. Peşinden gitmek istedi, gözlüğünü alması gerekti ama her temasta bulaşan bir şeyin peşinden gidilmemeliydi.</p>

    <div class="_idFootnotes">
      <div class="_idFootnote">
        <p class="dipnott"><a class="_idFootnoteAnchor" href="#footnote-225-27-backlink" id="footnote-225-27">27</a> Müzik önerisi: Sia - Breathe me</p>
      </div>

      <div class="_idFootnote">
        <p class="dipnott"><a class="_idFootnoteAnchor" href="#footnote-225-28-backlink" id="footnote-225-28">28</a> Yalnızca 0 ve 1 kullanılarak oluşturulan bilgisayar ve bilgi depolama aygıtların kullandığı dilde en küçük birim, harf.</p>
      </div>

      <div class="_idFootnote">
        <p class="dipnott"><a class="_idFootnoteAnchor" href="#footnote-225-29-backlink" id="footnote-225-29">29</a> Bir terabit&nbsp;10<span class="CharOverride-12">12</span>&nbsp;bittir. Dünyanın en büyük kütüphanelerinden biri olan Amerika Meclis Kütüphanesi’nin 19 milyon hacimli bilgisi 10 terabitlik büyüklükteyken, beynin 1000 terabitlik kapasitesi muazzam bir büyüklüktekdir.</p>
      </div>

      <div class="_idFootnote">
        <p class="dipnott"><a class="_idFootnoteAnchor" href="#footnote-225-30-backlink" id="footnote-225-30">30</a> Vasopressin – 16-24 dakika arasında etkisi süren, sevgiliyle bağ kurma ve cinsel motivasyonu aktive eden bir hormon. Kadınlardaki Oxytocin’in erkeklerdeki halidir.</p>
      </div>
    </div>
  </div>
</body>
</html>
