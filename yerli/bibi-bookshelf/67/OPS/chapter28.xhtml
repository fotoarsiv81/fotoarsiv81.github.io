<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0127.01"/></div>
    <section>
      <h1 class="baslik"><span epub:type="pagebreak" id="page175" title="175"/>Arkadaşlara söyle, ölmeyi öğrendim</h1>
			
			<p class="no-indent">Bir sanat yönetmeni arkadaşım aradı geçenlerde. Mühendis bir erkek kardeşi vardı. Çok zeki, parlak bir genç. ODTÜ’yü bitirip evlendiğini, Ankara’ya yerleştiğini hatırlıyorum. Sonra duyduk ki boşanmış ve hiçbir şey yapmaya karar veremeyen tüm erkekler gibi, çok önemli bir şeye karar vererek (!) askere gitmiş; bir ay sonra da kendini Hakkari’de<a id="GBS.0127.02"/> bulmuş. Arkadaşım, “Seni bir görmek istiyor, önemliymiş,” dedi.</p>
			<p>Birkaç gün sonra Eren çıkıp geldi. Esmer ve genç yüzünü, erken oluşmuş çizgileriyle yaşlı gösteren bir bakışla, geçti, yavaşça oturdu karşıma. Arkadaşıma çok benzeyen bir delikanlı, sırım gibi. Biraz hoşbeşten sonra kendiliğinden aktı sohbet. Aslında o konuştu, ben dinledim. Daha çok da ayrıldığı eşinden söz ediyordu.</p>
			<hr class="margin"/>
			<p><a id="GBS.0127.03"/>“...<em> Eşimi ilk gördüğümde mühendislik ikinci sınıftaydım. Ders notu almak için Emek’te, bahçe içinde, küçük bir evde oturan bir kız arkadaşımın evinin kapısını çalmıştım, bir bahar günü. Daha önceden hiç görmediğim genç bir kız açtı kapıyı. Ev arkadaşıymış. Arkadaşım, ara sıra şikâyetlene<span epub:type="pagebreak" id="page176" title="176"/>rek söz ederdi ondan. ‘O güzel kız buymuş demek,’ diye düşündüm. Figen.</em></p>
			<p><em>O günden sonraki on yılımın hemen<a id="GBS.0127.04"/> her anında sadece o vardı. Ara sıra bakıyorum da eski mektuplarımıza, aynanın kenarına sıkıştırılmış ve bugüne kadar taşıdığım küçücük notlara, yazdığım şiirlere. Aklımı kaybetmiştim sanki.</em></p>
			<p><em>Telefonda gece yarısı sesini duymadan uyuyamazdım.</em></p>
			<p><em>Avuçlarının içini öper, yanından ayrılırken kokusunu taşıyan bir eşyasını alıkoyardım mutlaka. Evine yaklaşırken duraklarda beklemeye tahammül edemeyip,<a id="GBS.0127.05"/> otobüsten inerek koşmaya başlardım, evine doğru. Sadece sarılır, öylece dururduk... Dakikalarca... Sonra evlendik. 1998’de. Ben bir madencilik şirketinde işe girdim, o da yeni yayımlanmaya başlayan bir dergiye muhabir oldu... Sonra?... Sonrası, litost. 2008’e kadar yaşadıklarımı düşündüğümde çoğu zaman çaresiz kalırdım anlatmak için, ta ki “litost” kelimesine rastlayıncaya kadar. Çekçe bir kelime.<a id="GBS.0128.01"/> Yalnızlık, hüzün, öfke, hayal kırıklığı, utanma, çaresizlik, isyan ve daha birçoğu. Hepsini kapsayan bir kelime. Derin bir “iç çekiş” yani. Ders notlarını almaya gittikten on sene sonra boşandık.”</em></p>
			<hr class="margin"/>
			<p>Biraz durdu Eren ve mahcup bir tebessümle yüzüme baktı.</p>
			<p>“<em>Aslında sizin gizli bir hayranınızım. Ablamdan duyardım isminizi. 1990’larda yayımlanan bir dergideki yazılarınızı okurdum. O günlerde<a id="GBS.0128.02"/> yazdığınız bir yazıyı bazı akşamlar hâlâ okurum. Her seferinde de içim sızlar.</em>”</p>
			<p>Biraz yıpranmış bir fotokopiyi elindeki kitabın arasından çıkartarak uzattı. Hemen tanımıştım yazımı.</p>
			<p>“...<em> Böyle olmayabilirdi demenin hiçbir anlamı yok biliyorum. Ama böyle oldu. Böyle oldu ve müjdeler olsun, arkadaşlara da söyle, ben yavaş yavaş ölmeyi öğrendim. Boğazlı kazak ve kocaman bıyıklarımla dünyaya<a id="GBS.0128.03"/> meydan okuduğum o günlerden, kırık gülümsemeleriyle yüreğimi kanatan, şimdi uzaklar<span epub:type="pagebreak" id="page177" title="177"/>da, artık kucaklayamadığım, ayrılığın planlarını sessizce ezberlediğim solgun bir kız kaldı. Ve o çanta, hep içimi sızlatan. Başını öne her eğişinde gençliğimi, yanağını öpmek için uzandığımda Ankara’yı ve ellerini koynunda kavuşturup her susuşunda İstanbul’u anlatan o kızdan, şimdi sıkıntılı bir yağmur, içimi ürperten<a id="GBS.0128.04"/> bir kasım soğuğu ve söylenmemiş onca şey kaldı. Benden çok uzaklarda ve ne yazık, hep bana dair. Beni anlıyorsun değil mi? Ne kaldı bana çaresizliğimden başka, nereye gidebilirim, ne yapabilirim? Artık akşam kendini dayatıyor. Mektupların hiçbir hükmünün kalmadığı, hesap numaraları ve randevuların ezberlendiği soğuk akşamlar ve her seferinde yıkayıp kendimi alkolle, yaralarımı yaladığım o<a id="GBS.0128.05"/> telefonlar. Bana yalnızca bunlar kaldı. Evet, artık akşam kendini dayatıyor ve ben çok yaşlandım. Ama müjdeler olsun, arkadaşlara da söyle, yavaş yavaş ölmeyi öğrendim...”</em></p>
			<hr class="margin"/>
			<p>Bazı hikâyeler ne kadar da birbirine benziyordu. Fotokopiyi uzattım tekrar.</p>
			<p>“Sonra ne oldu?” diye sordum.</p>
			<p>“<em>Askere gittim. Yedek subay jandarma. Hakkari</em>,” dedi.</p>
			<p>Biraz dalgınlaştı o an... Sessizce baktım bir<a id="GBS.0129.01"/> süre.</p>
			<p>“Askerlik nasıldı?” diye böldüm suskunluğunu.</p>
			<p>“<em>Askerlik işte. Nasıl olacak ki. Bir sene önce de döndüm. Eski firmam peşimdeydi zaten. Yönetici olarak işe başladım orada. İşim iyiydi, iyi para kazanıyordum. Ankara’nın etrafında yeni kurulan uydu kentlerin birinde, bir villada yaşamaya başlamıştım. Geç saatlerde, çoğunlukla sarhoş geldiğim bu evde, salonda üstüme bir şeyler çekip yatıyor,<a id="GBS.0129.02"/> sabah erkenden de sessizce çıkıp gidiyordum işime. Figen’i uzun zamandır görmüyor, hiçbir haber de almıyordum. Çalıştığı gazeteden biriyle evlendiğini duymuştum. Adam yeni parlayan ünlülerden. Televizyonda program falan yapıyor. Seyrettiğinizde, gerçekten böyle birinin yaşayıp yaşamadığını merak ederek, parmağınızın ucuyla vü<span epub:type="pagebreak" id="page178" title="178"/>cuduna dokunma isteği uyandıran, ama elinizin derisinin içine gömülüp<a id="GBS.0129.03"/> kaybolacağı korkusuyla içinizi ürperten, “yeni dünya” canlılarından biri...</em></p>
			<p><em>Bir gece yarısı ısrarla çalan cep telefonumun sesiyle uyandım. Numaraya baktım, o, Figen. Ağlıyor ve hemen yanına gelmemi istiyordu. Sesinde müthiş bir korku ve panik. Hızla evden çıktım. Gecenin sessizliğinde bomboş otobanda giderken ne olduğunu anlamaya çalışıyordum. Evine vardığımda ışıkları kapatmış, evin salonundaki<a id="GBS.0129.04"/> radyatörün dibine oturmuş, korku ve şaşkınlıkla etrafına bakınırken buldum. Kocasıyla kavga etmişler. Adam yumruklamış bunu. Apartmandakiler kapıya dayanmışlar. Adam onlara da saldırmış. Salonun ortasına dikilmiş, haline bakıyordum, içim kıyılarak. Arabaya bindirdim, evime geldik. Sessizce banyoya girdi. Uzun uzun yıkandı. Pencerenin kenarında sigara içip, hiçbir şey düşünmeden onu bekledim.<a id="GBS.0129.05"/> Biraz sonra yanıma, salona geldi. Önce divanın kenarına oturdu. Bir süre sonra ayağa kalktı ve bana dönerek:</em></p>
			<p><em>“Ya, bir sarılsana bana n’olur,” dedi.</em></p>
			<p><em>Gittim ve sarıldım... Ağladığımı anlamasın diye bir yandan dişlerimle dilimi ısırırken, öte yandan kollarımın arasında, çaresizce, kendine bir yol arayan kaybolmuş ömrüme bakıyordum.”</em></p>
			<p>Eren, uzun bir süre sustuktan sonra, kafasını kaldırarak<a id="GBS.0130.01"/> yüzüme baktı.</p>
			<p>“<em>Hocam, bu sarılma denen şey ne kadar önemliymiş meğer. Keşke çok daha önce birbirimize doğru düzgün, adam gibi sarılabilseydik. Biz kıymetini bilememişiz.”</em></p>
			<hr class="margin"/>
			<p>Sonra ne kadar daha konuştuk pek hatırlamıyorum.</p>
			<p>Eren, önümüzdeki hafta da gelmek istediğini söyleyerek ayrıldı yanımdan. Vakit epey geç olmuştu. Arkadaşımın kardeşinin aslında konuşmak istemediği birçok şeyi,<a id="GBS.0130.02"/> başka tür<span epub:type="pagebreak" id="page179" title="179"/>lü anlatmaya çalıştığını anlamıştım. Gencecik ömrüne sığdırdığı bunca acı ve sıkıntıdan, ona sağlam bir vicdan ve temiz bir kalp kalacağına çok emindim. Benim aklımda kalansa, sarılmayı unutmuş bir ülke. Bir yandan ağlayan, öte yandan kollarının arasında kendine bir yol arayan, kaybolmuş yıllarına acıyla bakan ülkem...</p>
			
			</section>
  <div style="display:none;"><a id="GBS.0130.03"/></div></body>
</html>