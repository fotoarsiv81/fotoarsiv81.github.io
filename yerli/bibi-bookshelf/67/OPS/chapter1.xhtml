<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0011.01"/></div>
    <section>
      <h1 class="baslik"><span epub:type="pagebreak" id="page15" title="15"/>Kurban</h1>
			
			<p class="no-indent">“... İbrahim sabah erkenden kalktı. Eşeğine palan vurdu. Yanına oğlu İshak’ı da alarak, Tanrının kendisine bildirdiği yere doğru yola çıktı. Üçüncü günün sonunda gideceği yeri gördü. Adak için hazırladığı odunları oğlu İshak’ın sırtına yükledi. Ateşi ve bıçağı kendisi aldı. Biraz yürüdüler. İshak sırtında odunlar, etrafına bakındı ve:</p>
			<p>‘Baba,’ dedi.</p>
			<p>‘Evet oğlum,’<a id="GBS.0011.02"/> diye cevap verdi İbrahim.</p>
			<p>‘Ateş burada. Odun da sırtımda. Ama, adaklık kuzu yok. Keseceğimiz kuzu nerede baba?’</p>
			<p>İbrahim sustu...”</p>
			<hr class="yildiz"/>
			<p>Babam ilk gazozhaneyi, arkadaşı Hafi’nin Orta Mahalle’deki kahvesinin yanına açmış. Hafi Abi bir gün kahvede kalp krizi geçirip babamın kucağında ölünce de, Aşağı Mahalle’deki çeşmenin yanına taşımış dükkânı. Babam sonradan bıraktı gazozculuğu. Ama,<a id="GBS.0011.03"/> arkadaşının ölümünden, ona bir ömür boyu taşıyacağı korku ve evhamlar kaldı. Gece ya<span epub:type="pagebreak" id="page16" title="16"/>rısı, yorganımın içine kıvrılmış, gözlerim sımsıkı kapalı, babamın biraz öfkeli, ama çoğunlukla çaresiz bitmeyen yakınmalarını dinlerdim. Annem elinde sıcak su torbası, mutfakla yattıkları odanın arasında gidip gelirken bir yandan da usul usul ikna etmeye çalışırdı babamı:</p>
			<p>“Bi şeyin yok Mevlüt... Geçen sefer<a id="GBS.0011.04"/> de böyle oldun, bi şey çıktı mı? Çıkmadı... Üşüttün sen...”</p>
			<p>Babamın yakınmaları bir süre daha devam eder, sonra da kesilirdi. Annem, yatağın ucunda biraz daha bekledikten sonra, artık uyumaz, sırtına aldığı eski kazağına sarınarak, halı tezgâhının başına otururdu.</p>
			<p>Hafif karanlık, serin ve esans kokulu bir dükkândı gazozhane. Hemen girişte şişelerin yıkandığı küçük bir havuz, kenarda gizlice<a id="GBS.0011.05"/> ağzımı dayadığım şerbetlik ve arkada küre biçiminde bakırdan bir kazan. Abim, baş aşağı çevirip havuzun içindeki suya daldırırdı beni. Boğulacağımı zannedip, bileklerini tutmaya çalışırdım.</p>
			<p>İşçimiz Dursun Abi, çeşme başındaki kadınlarla kavga ederdi hep. Depoya su doldurmak için geceden çeşmenin ağzına bağladığı hortumu yine çıkartmış kadınlar.</p>
			<p>“Çeşmenin suyunu gazoz diye içiriyorsunuz<a id="GBS.0012.01"/> bize,” diyorlar.</p>
			<p>Çok da haksız değiller.</p>
			<p>Hikmet’in ailesi gazozhanenin üstündeki tek göz odada yaşardı ve benim en iyi arkadaşımdı. Babası Şerafettin amca bir ayağı topal, yoksul bir çiftçi. Durgun, sessiz bir çocuktu Hikmet. Matematiği çok iyiydi ama. Kupon keserdi gazetelerden ve eksik kuponlarını en çok ben tamamlardım.</p>
			<p>Okullar tatil olmuş. Çok sıcak bir gün. Hikmet ve bir arkadaşımız<a id="GBS.0012.02"/> daha yüzmeye gideceğiz. Her zaman yüzdüğümüz yere değil de, Kızılöz tarafına gideceğiz bu sefer.</p>
			<p>Kızılırmağın dibinde dışarıdan hiç fark edilmeyen derin boşluklar vardır. Avanoslular “cumbak” der ona ve çok <span epub:type="pagebreak" id="page17" title="17"/>tehlikelidir. Epeyce yüzdük ırmakta. Çıkmaya yakın, Hikmet “cumbak”lardan birine düşmüş olmalı ki, batıp çıkmaya başladı. Elini uzatıyor ve bileğimizi tutmaya çalışıyordu. Çekmeye çalışsak<a id="GBS.0012.03"/> da çekemedik. Gözümüzün içine bakarak, kayboldu gitti Hikmet.</p>
			<p>Annesinin, saçları dağılmış, deli gibi, ırmak boyunca koşturmasını hiç unutmadım. Beş gün boyunca bulamadılar Hikmet’i. Annesi beş gün beş gece ırmağın etrafından ayrılmadı, ağıtlar yakarak dolandı durdu...</p>
			<p>O günlerin birinde sabah erken saatlerde babamla çarşıya gidiyordum. Bizi görünce yanımıza geldi. Yüzü kararmıştı acıdan.</p><div style="display:none;"><a id="GBS.0012.04"/></div>
			<p>“Mevlüt, Mevlüt... Irmak vermiyor yavrumu... Bak, senin guzun yanında.. İyi de, benim guzum nerede?”</p>
			<p>Babamın hiç konuşmadan, öylece durduğunu hatırlıyorum.</p>
			<hr class="yildiz"/>
			<p>Bozkırda sonbahar, kışın kardeşidir. Pazar sabahı sobayla uğraşıyorum. Hem ev hem muayenehane olarak kullandığım bir ev burası. Geçen ay kiraladım. Kasabaya geldiğimden beri kaldığım hastanedeki odamdan ayrıldım sonunda. Evimde<a id="GBS.0012.05"/> çok mutluyum. Kırıkkale’den taksitle aldığım çekyat, buzdolabı ve yatak gözüme nasıl görünüyorsa artık, baktıkça seviniyorum. Yarın da şofben geliyor. Sobayı Mevlüt Abi gönderdi, muayenehanede kalorifere geçince, bu elinde kalmış. Yeni gibi. Çok iyi ısıtıyor.</p>
			<p>Alt kattaki dükkân, Hacı Taşan’ın saz çaldığı meyhane. Yıllar sonra film çekmeye gittiğimizde tanıyamadı ev sahibi. Hiçbir şey söylemeden<a id="GBS.0013.01"/> ehliyetteki fotoğrafımı gösterdim ben de. Ağlayarak kucaklaştık.</p>
			<p>Hastaneden çok geç gelmiş, evde biraz oyalandıktan sonra da koltukta uyuyakalmışım. Kalktığımda, dışarıdan köy <span epub:type="pagebreak" id="page18" title="18"/>minibüslerinin sesi geliyordu. Çoktan sabah olmuş. Balkona çıktım. Tam döneceğim, aşağıdan savcının şoförünün sesi:</p>
			<p>“Doktor bey feth-i kabire gideceğiz, savcı bey hazırlansın diyor.”</p>
			<p>“Feth-i kabir ne?”</p>
			<p>Yolda<a id="GBS.0013.02"/> anlatıyor savcı. Yirmi bir yaşında ve ailenin tek çocuğuymuş. Bir ay kadar önce hiç sebepsiz bir kavgaya karışmış, karnından bıçaklamışlar. Tamam... Hatırladım. Hastaneye getirmişlerdi gece yarısı. Yapabileceğim bir şey yoktu, Ankara’ya göndermiştim. Numune’de ameliyat etmişler. İyiydi. Sonradan enfeksiyon gelişmiş. Ölmüş çocuk. Getirip gömmüşler. Fakat mesele kapanmamış. Ölümün ameliyata mı bağlı,<a id="GBS.0013.03"/> yoksa bıçaklanmadan mı olduğu sorusu havada kalmış. Karşı taraf “ameliyat yüzünden öldü,” diyor. Savcılık da feth-i kabir istemiş. Mezarı açıp, yeniden otopsi yapacağız yani.</p>
			<p>Vardık mezarlığa. Sabah sisi çökmüş her yere. Etrafta köylüler, sessizce dikiliyorlar. Hoca mezarın başında bizi bekliyor. Açacağız mezarı, işimiz bitince de talkını verip, yeniden gömeceğiz. Ailesi sorun çıkartır diye<a id="GBS.0013.04"/> beş altı jandarma mezarlık duvarının önüne sıralanmış, bekliyor. Çıkardık ölüyü mezardan ve kefeninden. Bir cenin gibi kıvrılmış, öylece duruyordu. Karnında taze ameliyat izi. İşimiz bitti. Duayla gömdük. Hoca, teknisyen, zabıt kâtibi ve iki kazıcıyla. Savcı uzakta, burnunu mendille kapatmış, gelmiyor nedense. Arabaya doğru yürüyorum. Sislerin içinden, kısık, hüzünlü bir ses geliyor. Bir kadın sesi:</p><div style="display:none;"><a id="GBS.0013.05"/></div>
			<p>“Doktor beyim burada... Savcı beyim burada. Benim kuzum nerede?..”</p>
			<p>Ağıt mı, şikâyet mi belli olmayan, çok içli bir ses. Ne kadar da benziyor, Hikmet’in annesinin sesine...</p>
			<hr class="yildiz"/>
			<p><span epub:type="pagebreak" id="page19" title="19"/>2 Temmuz sabahı, on altı ve on dokuz yaşlarında iki kız kardeş, Asuman ve Yasemin, Sivas’ta yapılacak Pir Sultan Abdal Şenlikleri’ne gidecekleri için çok mutluydular. Şenlikte semah döneceklerdi. Düğüne gider<a id="GBS.0014.01"/> gibi gittiler Sivas’a. Asuman olaylardan hemen önce annesini aradı.</p>
			<p>“Semah çok güzeldi anne, hepimizin ayakları yerden kesildi, uçtuk sanki,” diyordu. Yeter Hanım, “kızım, terlemişsindir, sırtına bez koysaydın,” diye telaşlandı. Bir süre önce zatürre geçirmişti çünkü. Nerden bilsin, birkaç saat sonra, kızlarının ciğerine yanmış insan eti kokusunun dolacağını.<span class="char-style-override-2"/></p>
			<p>Asuman’dan hemen sonra ekipten<a id="GBS.0014.02"/> biri daha aradı ve abisiyle konuştu:</p>
			<p>“Oteli bastılar, annene söyleme, otelden ayrılıp Ankara’ya gideceğiz.”</p>
			<p>Dışarıda saatlerdir bekleyen kalabalık, çok geçmeden oteli ateşe verecekti zaten.</p>
			<p>Anne haberi televizyondan duydu.</p>
			<p>“Televizyonda altyazı geçiyor, ölü ve yaralıların isimlerini söylüyordu. Ne yapacağımı bilemedim. Eve döndük. Öldüklerini biliyormuş herkes, ama bana söylememişler.<a id="GBS.0014.03"/> Umudumu kaybetmedim. Nasıl olsa bir fırsatını bulur, ararlar dedim. Ama aramadılar. Yasemin’im nerede, Asuman’ım nerede diye bağırdım günlerce. Duymadılar sesimi...”</p>
			<hr class="yildiz"/>
			<p>Batman Çayı’nda geçen hafta boğularak öldürülmüş halde cesedi bulunan on beş yaşındaki Hatice’nin, iki kuzeninin tecavüz etmesi sonucu hamile kaldığı ve dedesinin azmettirmesiyle, iki amcası tarafından öldürüldüğü anlaşıldı.<a id="GBS.0014.04"/> Hatice’nin cesedi, 17 Aralık gününden bu yana Devlet Hastanesi morgunda duruyor. Plastik torbaların içinde, soğuk mazgallara iterek, öylece bıraktılar. Kimse almadı ölüsünü.</p>
			<p>Batman Cumhuriyet Savcılığı, Hatice’nin cesedinin bir<span epub:type="pagebreak" id="page20" title="20"/>kaç gün daha morgda tutulacağını, bu süre içinde sahip çıkılmadığı takdirde kimsesizler mezarlığına defnedileceğini bildirdi.</p>
			<hr class="margin"/>
			<p>Eskiden ölülerini gömmeyip, bir<a id="GBS.0014.05"/> kulenin tepesine, açığa bırakan kavimler yaşardı bu topraklarda. Topluluğun rahipleri kuleye gizlenip, yırtıcı kuşların ölüleri nerden yemeğe başladığını izlerdi.</p>
			<p>Akbabaların ölüleri yediği kulenin adı: “Sessizlik Kulesi.”</p>
			<p>Türkiye’yi koca bir “Sessizlik Kulesi” yaptık en sonunda... Ölülerimizi zalimler yesin diye inşa ettiğimiz bir kule artık ülkemiz.</p>
			<p>Saklanıp bir şeylerin arkasına,<a id="GBS.0015.01"/> dilsiz rahipler gibi bakıyoruz ölülerimize.</p>
			<hr class="margin"/>
			<p>Girişteki hikâyeyi bitireyim yine de. Hazreti İbrahim, oğlunun “Kuzu nerede?” sorusuna bir an sustuktan sonra, şöyle cevap verir:</p>
			<p>“Kuzuyu Tanrı verecek oğlum.”</p>
			<p>Benim sorum daha kolay:</p>
			<p>“Bizim kalplerimize insanlığı kim verecek?”</p>
			</section>
  <div style="display:none;"><a id="GBS.0015.02"/></div></body>
</html>