<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0016.01"/></div>
    <section>
      <h1 class="baslik"><span epub:type="pagebreak" id="page21" title="21"/>Yetimim, beni göğsüne yasla</h1>
			
			<p class="no-indent">Emekli olduktan sonra da hastanede çalışmaya devam eden bir personelimizin oğluydu... Faruk. Otuzlu yaşlarında, dal gibi bir delikanlı. Sessiz, kendi halinde biri. Çocuğunun doğumu bizim hastanede olmuştu. Oradan hatırlıyorum. Karaciğer kanseriymiş. Geç fark etmişler. Metastaz yapmış. Dopleri yapan uzman arkadaş verdi önce tatsız haberi. Yine de ameliyata<a id="GBS.0016.02"/> aldılar, “açıp kapattılar” o malum deyişle.</p>
			<p>Delikanlı belediyede çalışıyor. Evli ve sekiz yaşında bir oğlu var. Sevimli, sarı kafalı bir oğlan. Babası yatarken çok sık görüyordum hastanede. Faruk’u her ziyarete gittiğimde, küçük oğlanı, başını babasının göğsüne yaslayıp, yanına uzanmış halde bulurdum.</p>
			<hr class="margin"/>
			<p>Ameliyattan sonra, ne olduğuyla ilgili kimse cesaret edip, gerçeği söyleyememiş.<a id="GBS.0016.03"/> O da, kanserli organın alındığını ve iyileştiğini düşünüyor. Bu arada, babasından da bir şey istiyor sürekli: “Madem ameliyat oldum, bana derdimi gösterin. Derdimi getirin, bakacağım.”</p>
			<p>Babası yanıma gelmiş, utana sıkıla bana bunları anlatıyor. <span epub:type="pagebreak" id="page22" title="22"/>Ameliyathaneye rica ettik, gazlı bezin içinde işe yaramayan bir doku parçası gönderildi. Babayla birlikte götürdük gösterdik “derdini”. Baktı baktı<a id="GBS.0016.04"/> ve rahatlamış bir şekilde uzandı yatağına. Biraz şaşırmıştı ama. Demek, onca ağrı ve sıkıntının sebebi bu kadar küçük bir şeydi...</p>
			<hr class="margin"/>
			<p>Faruk öldü bir ay sonra. Cenazesine gittim. Mahalle arasında küçücük bir cami. Az sayıda cemaat. Namaza durduk. Hemen yanımda Faruk’un babası ve küçük oğlu. O da namazda. Tam helallik alınıyor, ardından dua faslı başlayacak, çocuk yavaşça musalla taşının yanına<a id="GBS.0016.05"/> gitti. Babasının, kefeniyle konulmuş cenazesine yanaştı ve başını onun göğsüne koydu. İmam ve oradakiler, bir süre manasızca baktık çocuğa. Babası hâlâ yaşıyordu sanki ve o kadar alışkın bir tarzda koymuştu ki ölünün göğsüne başını... “Yetim işte.. Ne yapsın,” diye mırıldandı yanımda dikilen mahallenin berberi.</p>
			<hr class="yildiz"/>
			<p>Babam da yetimdi. O beş yaşındayken ölmüş dedem...</p>
			<hr class="margin"/>
			<p>“... Anamla ben<a id="GBS.0017.01"/> Kızılöz’deydik... Aylardan Temmuz... Hasat zamanı... Bi haber geldi, Ceritlerin Yusuf gelmiş at arabasıynan, o söylemiş, Abdullah emmime. “Kösenin Mustafa hastalanmış... İyi değilmiş... Kayseri’ye götüreceklermiş.” Yaz günü... Nasıl sıcak... Yayan yola düştük... Anam hem ağlıyor hem yürüyor... Ben de onun peşinde, yetişmeye çalışıyorum... Yolun ortalarında bir at arabasına rastladık, sağ olsun bindirdi<a id="GBS.0017.02"/> arabaya bizi... Vardık ki, gömmüşler babamı... Kokar demişler, yaz günü... Anam çok sızlandı, ağladı, yüzünü göremedim diye... Avluda babamı yıkadıkları yerde su birikmiş... Cenazenin suyu... Çocukluk işte.. Elimdeki değnekle suyu akıtıp gölek yaptım... Kendi kendime oynuyo<span epub:type="pagebreak" id="page23" title="23"/>rum.. Ablam geldi kafama vurdu...” Baban öldü sen gölek yapıyorsun burada,” diye..</p>
			<hr class="margin"/>
			<p>“Başka ne hatırlıyorsun baba, dedemle<a id="GBS.0017.03"/> ilgili” diye sorardım ısrarla.</p>
			<p>“Nasıl biriydi, nasıl davranırdı sana.” Son zamanlarında iyice karışmış zihniyle bölük pörçük anlatırdı:</p>
			<p>“Böyle, ablak, geniş yüzlü biriydi babam. Sakallıydı.. Köse lakabı herhalde koyun kuzu beslediğimiz içindir. Odasında bir dolabın içinde kesme şeker olurdu. Kesme şeker. Pek kıymetli o zamanlar. Benim betim benzim pek soluktu. Kim demişse, “Bunda solucan<a id="GBS.0017.04"/> vardır benzin içir, geçer,” demişler. Bir gün kapının önünde oynuyorum, “İçeri gel, sana şeker vereceğim,” dedi. “Ama, önce bunu içeceksin.” Yarım çay bardağı benzini “Dik tepene,” deyip içirdi. Benim tükürmeme fırsat vermeden de kesme şekeri ağzıma soktu. Ben hem şekeri yiyor hem ağlıyorum. Sonra, başımı göğsüne yasladı, öylece durduk... Onu özlerim hep... Ne benzini, ne şekeri... Onun göğsünü..<a id="GBS.0017.05"/> Tek hatırladığım o...”</p>
			<hr class="yildiz"/>
			<p>Enteresan bir adamdı babam. Ancak ilkokulu okuyabilmiş bir çiftçi olmasına rağmen okulla, bilgiyle, kitaplarla bambaşka bir ilişkisi vardı. Ortaokula yeni başladığımda, dayımın marangoz Hüseyin’e yaptırdığı mütevazı kitaplığın rafına Kayseri’den aldığı kitabı nasıl bir mutlulukla yerleştirmişti. İvo Andriç’in “Drina Köprüsü..” İlk kitabım... Kitapçı önermiş, “Bu<a id="GBS.0018.01"/> yıl Nobel aldı bu yazar,” diye. Avanos’a yerleşmiş, Alman bir karı kocadan Almanca öğrenme gayreti, bir arkadaşına yurtdışından getirttiği Olimpiya daktilonun çok uzun yıllar evin başucunda durması, çocukluk arkadaşı Doktor Yaşar Abi’yle kasabaya ilk gazozhane açma macerası.</p>
			<hr class="yildiz"/>
			<p><span epub:type="pagebreak" id="page24" title="24"/>Avanos. Ağustos akşamı. Sekiz-dokuz yaşlarındayım. Salonun bahçeye açılan penceresi açık. Ilık bir rüzgâr bahçeden<a id="GBS.0018.02"/> gelen kokuları içeriye taşıyor. Evde kimse yok. Annem ve kardeşlerim niye evde değiller, bilmiyorum. “Somya”ya uzanmışım ve Philips radyomuzda Türk Sanat Müziği çalıyor. Uyku ile uyanıklık arası bir yerdeyim. Kapı açılıyor önce, gölge gibi, babam geliyor. Üzerime eğilip saçlarımı okşuyor ve sonra yanıma uzanıp, kollarıyla kucaklıyor. Babamın göğsüne başımı gömüp yatıyorum. Babamla dünyanın en güzel<a id="GBS.0018.03"/> akşamında, dünyanın en güzel evinde, dünyanın en güzel uykusunu uyuyorum. Bir daha öyle bir uyku olmadı hayatımda.</p>
			<p>Şimdi babam yok ve ben de yetimim.</p>
			<hr class="yildiz"/>
			<p>Çocukken bütün bir yazı birlikte geçirdiğim, Tommiks ve Teksaslarımı hiç sakınmadan paylaştığım, Kızılırmak’ta balık tuttuğum mahalle arkadaşımın babası, elektrik teknisyeniydi ve genç yaşta bir elektrik direğinin tepesinde ölmüştü. İkimiz<a id="GBS.0018.04"/> de bu gerçeği bilir ve hiç bilmiyormuş gibi davranırdık. Ama bazen, özellikle top oynarken ve genellikle haksız olduğum zamanlar, müthiş bir insafsızlıkla bozardım bu anlaşmayı: “Senin baban yok. Biliyorsun değil mi? Öldü o.”</p>
			<p>Arkadaşım hiçbir şey söylemez, biraz duralar ve elindeki topu bırakır giderdi. Bir süre sonra yaptığımdan köpek gibi pişman, elimde topla bahçenin etrafında dolanırken,<a id="GBS.0018.05"/> arkadaşımı görürdüm. Dedesinin göğsüne yaslanmış, evlerinin girişindeki sedirde kıpırdamadan yatıyor. Etrafta nasıl içli bir sessizlik...</p>
			<hr class="yildiz"/>
			<p><span epub:type="pagebreak" id="page25" title="25"/>Neşet Ertaş’ın bir “düz göğüslü saz” hikâyesi vardır. Sazlarını yaptırdığı Tavşancı Hüseyin’den düz göğüslü bir saz ister Neşet. Hüseyin Usta yapmaz... Aklına yatmaz nedense. Sazın göğsü bombeli olur çünkü. Neşet de onun çırağına yaptırır. Müthiş bir<a id="GBS.0019.01"/> saz... Daha sonra herkes o saz gibi saz ister... Neşet Ertaş, niye düz göğüslü saz istediğini şöyle açıklar:</p>
			<p>“Sazların zamanla döşleri çöküyordu... Göğüs çökünce teller yukarda kalıyor. Kavisli olunca da eşiğin altı yukarda kalıyor, göğüs aşağıda.</p>
			<p>Göğüs çökünce daha içli daha derinden bir ses geliyordu. Oradan hatırlayarak düz göğüslü saz istedim...”</p>
			<hr class="margin"/>
			<p>Vicdanımız kuruyor. Babalarını<a id="GBS.0019.02"/> erken kaybetmiş yetim çocukların masum başlarını koyacakları göğüsler çoktan çöktü, farkında mısınız? Göğüs çöktükçe zulüm tepemizde kalıyor. Kavisli ve dolaşık geçmişimizse, bozuk düzenimizin telleri olmuş. Duyduğunuz sesler bu yüzden içli ve bu kadar derinden geliyor.</p>
			<hr class="margin"/>
			<p>Şimdi bir türlü sığamayıp, delice bir kavgaya tutuştuğumuz, adına Anadolu denen şu kadim topraklarda, binlerce yıl önce<a id="GBS.0019.03"/> hüküm sürmüş, bir Hitit kralının oğullarına bıraktığı vasiyete bakın isterseniz:</p>
			<p>“Öldüğümde beni, usulünce yıkayın, göğsünüze yaslayın ve toprağa bırakın. Bu kadar.”</p>
			<hr class="margin"/>
			<p>Peki, ne kadar daha seyredeceksiniz, plazma LCD televizyonlarınızın önünde, bayrağa sarılı tabutlara sarılarak, babalarının göğüslerini arayan yetimlerin hüznünü? Ya da, çoğu zaman usulünce yıkamak bile reva görülmeyen<a id="GBS.0019.04"/> diğerlerinin, geride bıraktığı isyankâr çocukların öfkesini... Yetmedi mi?</p>
			</section>
  <div style="display:none;"><a id="GBS.0019.05"/></div></body>
</html>