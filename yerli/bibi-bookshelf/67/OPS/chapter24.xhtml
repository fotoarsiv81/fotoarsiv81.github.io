<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0110.01"/></div>
    <section>
      <h1 class="baslik"><span epub:type="pagebreak" id="page153" title="153"/>Nişanlının gelişi</h1>
			
			<p class="no-indent">Kasabaya gelişimin üç ya da dördüncü ayıydı. Hastanenin kullanılmayan bir odasında geçici olarak sürdürdüğüm ev hayatım, yeni evime taşındıktan sonra sanki bir “kral hayatı”na dönmüştü. Öyle ya, istediğim zaman sıcak suyla banyo yapabiliyor, mutfakta çayımı kaynatıyor ve sobanın yanına ayaklarımı uzatıp kitabımı okuyabiliyordum. Ne büyük saadet!</p>
			<p>Üç katlı<a id="GBS.0110.02"/> minik bir apartmandı burası. Girişte, hemen altımda kasabanın tek meyhanesinin, Yirik Salih’ın “Şölen Restoran”ı vardı. Yirik, kasabanın kara kutusu. Lakabına sebep olan doğumsal dudak yarığı, kocaman ve çopur bir çehrenin içinde kaybolup gitmiş artık. Benim üzerimde de mal sahibi oturuyordu. Adliyeden emekli bir karı koca.</p>
			<p>İki oda, bir salon olan küçük evimin salonunu muayenehane, bir odasını<a id="GBS.0110.03"/> da yatak odası olarak kullanıyordum. Hemen kapının girişindeki oda ise “kömürlük.” Odanın tabanına kalın bir naylon sermiş, üzerine de o sene yakacağım iki ton kömürü boşaltmıştım. Bu aklı ilk veren odacı Remzi’yi baştan ciddiye almamıştım, lakin kışın en masum gün<span epub:type="pagebreak" id="page154" title="154"/>lerinde bile buz tutan bıyıklarım, nasıl bir yerde yaşadığımı hemen hatırlatmıştı.</p>
			<p>Geçen haftadan bu yana, Handan’ın İzmir’den<a id="GBS.0110.04"/> gelişini planlamaya çalışıyordum. Hemen her akşam, ona hangi otobüse bineceğini, nerde inip, nereye doğru yürüyeceğini tarif ediyor, yine de içim rahat etmiyordu. Plana göre, cuma akşamı İzmir’den Ankara’ya otobüsle gelecek, sabah AŞOT terminalinden Kırşehir otobüslerinin kalktığı yirmi bir no’lu yazıhaneyi bulacak, Mermerler Seyahat’ten, Keskin’de ineceğini söyleyerek Kırşehir bileti kestirecek ve<a id="GBS.0110.05"/> muavini mutlaka önceden uyaracak.</p>
			<p>Ankara-Keskin arası yaklaşık iki saat sürdüğüne göre, demek ki saat 11.00 gibi, öğleye doğru evimde olacaktı. Yol kenarını, girişteki petrol istasyonunu, tavuk çiftliğini falan iyice tarif ettim. Onu yoldan alamayacağımı, evde olacağımı, otobüsten indikten sonra caddeden aşağıya iki yüz metre kadar yürüdükten sonra soldaki içkili restoranın yanındaki merdivenlerden<a id="GBS.0111.01"/> çıktığında evimin kapısına kadar gelebileceğini anlatmıştım. Nedenini şimdi bile hatırlayamadığım bir çekingenlikle, kasabalının bir sevgilim olduğunu bilmelerini istemiyordum. Cumartesi ve pazar günlerini evde birlikte geçirdikten sonra, pazar günü fırıncı Naci Abi’nin küçük oğlu Aykut, Murat 124’üyle bizi evden gizlice alacak ve yol kenarındaki petrol istasyonuna bırakacaktı.</p>
			<hr class="margin"/>
			<p>Cumartesi<a id="GBS.0111.02"/> sabah erkenden kalktım, sobayı yaktım. Ev, hemen ısındı. Banyoya geçen hafta taktırdığım şofbeni çalıştırarak suyun ısınma hızını kontrol ettim. Alelacele yaptığım kahvaltıdan sonra da, perdeleri hemen her zaman kapalı balkon kapısının yanına sandalyemi çekerek, beklemeye başladım. Etrafta kimsecikler yok. Kasabanın tek caddesi, çok soğuk geçen kışın da etkisiyle, kuş uçmaz, kervan geçmez bir görünümde.<a id="GBS.0111.03"/> Çayı tazelemek için mutfağa gitmeleri<span epub:type="pagebreak" id="page155" title="155"/>mi saymazsak, sürekli olarak perdenin aralığından caddeyi kontrol ediyordum. Aklımdan geçen, Handan’ı yoldan eve doğru gelirken görürsem eğer, camdan işaret ederek yönlendirmek, ya da kapıyı çalmasına fırsat vermeden onu merdivenlerde karşılamaktı.</p>
			<p>Bir ara, salonun köşesindeki ilaç dolabındaki eşantiyon ilaç kutularını tumturaklı bir şekle sokmaya dalmışken,<a id="GBS.0111.04"/> kapı çaldı. Heyecanla koştum. Evet, gelmişti nihayet. Kapının önünde gülümseyerek bana bakıyor. Üşümüş besbelli. Üzerinde, ilk maaşımı aldığımda satın alıp gönderdiğim, o günlerde pek bir moda olan harmaniye tarzında yün bir palto, her zamanki kot pantolonu, başında ablasının beresi, elinde küçük bir valizle, karşımdaydı işte. Hızla içeri alıp kapıyı kapattım.</p>
			<p>“Kimse görmedi, değil mi?”</p>
			<p><a id="GBS.0111.05"/>“Yoo... Ortalıkta kimse yok ki zaten. Otobüsten sadece ben indim.”</p>
			<p>Baş başa geçirilen yaklaşık bir saatten sonra, çayı yeniden demlemek için mutfağa giderken, kapının zili çaldı!</p>
			<p>Tüm hafta, cumartesi ve pazar Keskin’de olmayacağımı, Ankara’ya gideceğimi yayarak, işi garantiye aldığımı düşünürken bu zil de neyin nesiydi? Acil bir hasta mı acaba? Hemen açmadım kapıyı ve sessizce bekledim<a id="GBS.0112.01"/> bir süre. Zil tekrar çalınca, korkarak yavaşça açtım. Karşımda, Yirik Salih’in her daim pasaklı ve sürekli sırıtan garsonu Samet. Üzerinde sanki doğduğundan beri hiç değişmemiş gibi duran ceket-forma arası tuhaf giysisiyle, karşımda dikiliyor. Elinde üzeri ince bir kâğıtla örtülüp, su şişesiyle sıkıştırılmış geniş bir tepsi, sırıtıyor, her zamanki gibi.</p>
			<p>Pek memnun olmadığımı belli ederek,<a id="GBS.0112.02"/> “ne var?” der gibi baktım yüzüne.</p>
			<p>“Sinan Abi gönderdi. Doktor Bey’e götür dedi. Afiyet olsun diyor...”</p>
			<p><span epub:type="pagebreak" id="page156" title="156"/>Hımm... Sinan Abi yemek göndermiş... Biraz daha bakıştık karşılıklı.</p>
			<p>“İyi... Hadi, git mutfağa bırak o zaman,” dedim çaresizce.</p>
			<p>Samet, tepsiyi öylece mutfağa bıraktı ve özellikle etrafa bakınmadığını belli ederek, kafası önünde hızla ayrıldı evden.</p>
			<p>Handan, kapı çaldığında<a id="GBS.0112.03"/> gizlendiği odadan yavaşça çıkarak, yanıma geldi.</p>
			<p>Tepside, iki ayrı tabakta kuzu külbastı, üç-dört parça pide, tepsinin ortasına yerleştirilmiş küçük bir votka, bir kâsede kavrulmuş badem ve yine geniş bir tabakta üzerine kahve serpilmiş elma dilimleri var. Şaşkınlıkla bakan sevgilime dönerek:</p>
			<p>“Sinan Abi göndermiş,” dedim, çok sıradan bir şeyden söz eder gibi. “Çok sever beni. Galiba seni<a id="GBS.0112.04"/> gördü buraya gelirken.”</p>
			<hr class="margin"/>
			<p>Salona giderek, perdeyi araladım. Perdenin hafifçe açılıp, kafamın görünmesiyle birlikte, evin tam karşısındaki küçük tekel bayisini çalıştıran Sinan Abi’nin, elindeki rakı bardağını camekanın ardından bana doğru kaldırdığını gördüm.</p>
			<p>“Şerefe,” diyordu, Sinan Saraçoğlu. “Şerefe... Her şeyi başından beri biliyor ve izliyordum. Kızın gelişini, eve girişini, hepsini<a id="GBS.0112.05"/> gördüm. Size, bir-iki saat kadar hasret giderme mühleti tanıdım. Sonra da karnınızın acıkacağını tahmin ettim. Senin hangi kebabı sevdiğini bilirim zaten. Her zaman rakı içersin, lakin bu sefer votka iç. Ağzın kokmasın. Bademi ve kahveli elmayı unutacağımı da zannetme...”</p>
			<hr class="margin"/>
			<p>Perdeyi kapatıp mutfağa doğru yürürken, insan denen canlının en iyi kasabalarda tanınabileceğini ve burada yaşayacaklarımın<a id="GBS.0113.01"/> ruhumda derin izler bırakacağını şimdiden anlamıştım...</p>
		
			</section>
  <div style="display:none;"><a id="GBS.0113.02"/></div></body>
</html>