<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0041.01"/></div>
    <section>
      <h1 class="baslik"><span epub:type="pagebreak" id="page59" title="59"/>Fotoğraftaki kan kimin?</h1>
			
			<p class="no-indent">Ağustos akşamı. Havada tatlı bir serinlik var. Bütün gün her zerresinden alev fışkıran bozkır sakinleşmiş, soğuk bir geceye hazırlanıyor. Artık sırtınıza bir şey almazsanız içiniz titrer. Esnaf çoktan kapatmış kepenklerini. Açık olan sadece kahvehaneler ve Memurlar Kulübü. Kulüpçü Mithat, elindeki naylon poşeti sallayarak, heyecanla bir şeyler anlatıyor,<a id="GBS.0041.02"/> sırtında kirli bir atletle, fırının önündeki sandalyeye bağdaş kurup oturmuş fırıncı Halil’e. Mithat’ı hiç dinlemediği o kadar belli ki. Geç kalmış köy minibüslerinden birisinin şoförü bagaja büyükçe bir çekyatı yerleştirmeye çalışıyor. Bir biçerdöver sallanarak, ağır ağır tarlalara giden toprak yola doğru döndü. Onun için gün yeni başlıyor, sabaha kadar ekin biçecek.</p>
			<p>Silah sesini ilk duyduğumda<a id="GBS.0041.03"/> lojmanın mutfağında yumurta kırıyordum. Akşam saatlerinde sağlık ocağına havale geçirirken getirilen küçük çocuğun ateşini düşürememiştim bir türlü. Geç saatlerde ateşi nihayet düşmüş ve bir parça rahatlamıştı çocuk. Hastanenin yanındaki bekâr lojmanıma kaçıp bir şeyler yemek için mutfakta uğraşırken, duyduğum se<span epub:type="pagebreak" id="page60" title="60"/>sin neye ait olduğunu anlayamadım bir an. Sertçe bir tahtaya vurulma sesi, ya da çocukken<a id="GBS.0041.04"/> bayramlarda attığımız mantar tabancasının sesi gibi bir ses. Art arda üç dört kez daha devam etti. Balkona çıkıp baktım gayri ihtiyari. Hastanenin biraz uzağındaki petrol istasyonundan geliyordu ses. Steyşın bir arabanın tozlu yolda hızla uzaklaştığını görür gibi oldum. Kısa bir sessizlikten sonra, birilerinin istasyona doğru koşarak birikmeleri de çok zaman almadı.</p>
			<p>Birazdan çağrılacağımı<a id="GBS.0041.05"/> anlayıp yumurtaları hızla yemeye başlamıştım.</p>
			<p>Gittiğimde çoktan ölmüştü adam. Orta yaşın üzerinde esmer, şişmanca biri. Kasabadan değil. Olsa tanırdım. Civar köylerden bir çiftçi anlaşılan. Traktörün lastiği patlamış, tamir için gelmiş istasyona. Araç hâlâ bir krikonun üzerinde, kaldırılmış bekliyor. Katilini görünce tuvaletlere doğru kaçmaya çalışmış ama kurtulamamış. Ayakkabısının biri ayağından<a id="GBS.0042.01"/> fırlamış, diğeri hâlâ ayağında, yüzükoyun yatıyordu. Kafasının arkasından aşağıya doğru sızan kan kurumaya başlamıştı artık. Sırtındaki gömlekte kurşunların giriş yeri belli. Hava pompasının yanında, su dolu eski bir küvetin içinde duran iç lastik, yavaş yavaş sallanıyor. Adam lastiğin patlak yerini bularak, deliğe bir kibrit çöpü sokup bırakmış. Traktörün iç lastiğindeki kırık kibrit çöpü,<a id="GBS.0042.02"/> bitirilememiş bir işin tuhaf ve hüzünlü bir işareti gibi duruyordu orada.</p>
			<p>Bir saat sonra hastanenin morguna getirilen cenazeyle uğraşmaya başlamıştım. Üstünden çıkanları bir torbaya dolduran polisten adamın kimliğini istedim. Üzerine kan bulaşmış kimliğin içinden kenarı hafifçe kırılmış küçük bir fotoğraf düştü masaya. Siyah, örgülü saçlarının arasından ürkekçe bakan küçük bir kız çocuğunun<a id="GBS.0042.03"/> vesikalık resmi. Üzerinde siyah önlük ve beyaz yaka. Belli ki ilkokula kayıt için çektirilmiş bir vesikalık. Babası bir tanesini de cüzdanına yerleştirmiş. Şimdi sokakta arkadaşlarıyla, eve girmeden önce<span epub:type="pagebreak" id="page61" title="61"/>ki son koşturmalarını yaşıyor, neşeli çığlıklar atarak. Ya da, annesinin yoksul dizine bıraktığı güzel başıyla çoktan uykuya varmış küçük bir kız. Henüz bilmiyor yetim olduğunu.</p>
			<hr class="yildiz"/>
			<p>Bornova<a id="GBS.0042.04"/> öğrenci yurtlarına yerleştiğim ilk gün, her öğrenciye bir tane verilen metal dolabın kapağına o günlerde yeni kaseti çıkan Sezen Aksu’nun küçük bir posterini yapıştırmıştım. “Minik Serçe.” Bir sandalyeye yanlamasına oturmuş, seksi olmaya çalışan haliyle ve iri dudaklarıyla muzipçe bakan, ama ne yaparsa yapsın ona hep çocuksu bir masumiyet veren tavrıyla, Sezen Aksu. O günlerde, iki de bir yurtları<a id="GBS.0042.05"/> basıp, dolapları hallaç pamuğu gibi atan jandarmanın elinden kurtulan tek resim. Her seferinde dolabımın kapağından yırtılarak sökülen Che Guevara’nın yeni fotoğraflarını aramaktan da vazgeçmiştim artık.</p>
			<p>Bir süre sonra o resmin yanına, Fransız Kültür Merkezi’ndeki bir fotoğraf dergisinin içinden yırtıp aldığım başka bir fotoğraf daha eklendi. E. Smith’in “Taşra Doktoru” fotoğrafı. Yıllarca<a id="GBS.0043.01"/> taşıdım o fotoğrafı. Kaderim gibi. Okuldan mezun olup, mecburi hizmet için Keskin Devlet Hastanesi’ne gittiğimde, hastanenin kullanılmayan bir odasındaki yatağımın başucunda da hep asılı durdu o fotoğraf. Yirmi beş yıl sonra, bu sefer sinemacı kimliğimle gittiğim o mekânlara, çektiğimiz filmdeki doktorun odasının duvarına da yerleştirmiştik aynı fotoğrafı. Çekimler sırasında, yirmi beş yıl önceki<a id="GBS.0043.02"/> mesai arkadaşlarım, personelim, şoförüm Gara Gazi ziyaretime geldiler. Ellerinde, cüzdanlarının arasında sakladıkları eski fotoğraflar. Bir çoğu artık hayatta olmayan arkadaşlarım. Ağır Ceza Reisi Hamit Abi, Başhekim Mevlüt Abi, Yirik Yaşar, Fotoğrafçı Arif. Yıllar sonra fotoğraflara değil, geçip giden ömrümüze baktık birlikte. Keder bulaşmış ömrümüze.</p>
			<hr class="yildiz"/>
			<p><span epub:type="pagebreak" id="page62" title="62"/>Babam kendince önem atfettiği fotoğrafları<a id="GBS.0043.03"/> mutlaka salondaki aynanın kenarına yerleştirirdi. Yeğenlerim büyüdükçe fotoğraf çeşitliliği de artmaya başladı. Önceden, aynanın kenarında daha çok benim fotoğraflarım bulunurken, sonraları yeğenlerin nikâh resimleri ve onların yeni doğan çocuklarının fotoğrafları da yer almaya başladı. İstanbul’a geldiğinde kendiyle ilgili bir harcama olacaksa eğer, hemen cüzdanını uzatır, “oğlum cüzdanda<a id="GBS.0043.04"/> kart var, şifresi de orada bir kâğıtta yazılı, ne kadar lazımsa çek,” derdi babam. Bankamatiğindeki mütevazı Bağ-Kur emekli parasının, hayatımdaki rakamların çok uzağında olduğunu hiç söylemez, sessizce alırdım cüzdanını. Kartı ve şifreyi arıyormuş gibi yaparken iyice bakardım cüzdana. Kimliğinin yanında kendince önemli olduğunu düşündüğü beş altı kartvizit, “parkinsonun çaresi bulundu” başlıklı<a id="GBS.0043.05"/> bir gazete haberinin kesilmiş kupürü, benim Siyasal’a kaydolurken çektirdiğim bıyıklı bir resmim ve iç tarafta, çok erken yaşta kaybettiğimiz yeğenimin küçük vesikalık fotoğrafı...</p>
			<p>Öyledir. Bazı fotoğraflar her seferinde içinizi yakar.</p>
			<p>Sivas yangınından tesadüfen sağ kurtulan fotoğrafçı arkadaşımın o günle ilgili söyledikleri mesela:</p>
			<p>“Nasıl olsa öleceğim dedim. Buradan çıkış yok. Bunlar<a id="GBS.0044.01"/> bizi yakacaklar. Hiç olmazsa otelin içinde çektiğim fotoğrafları kurtarayım. Çıkardım filmleri makineden ve bir film kutusunun içine koydum. Onu da cüzdanıma yerleştirip içime sakladım. Cesedimi bulduklarında mutlaka ulaşırlar fotoğraflara diye düşünüyordum...”</p>
			<p>Madımak otelinin merdivenlerinde çaresizce oturan Behçet kardeşimin, Metin abinin fotoğrafları işte o yanık kokulu fotoğraflardır.<a id="GBS.0044.02"/> Arkadaşımın gövdesine sardığı fotoğraflar.</p>
			<hr class="yildiz"/>
			<p><span epub:type="pagebreak" id="page63" title="63"/>Fotoğraflar bazen beklenmedik sürprizler de hazırlar. Akla gelmedik yollar açar insana. Kendi oynadığı bir filmde, küçük bir rol için beni öneren eşim, yönetmenin “Nasıl birisi?” sorusu üzerine, cüzdanında her daim taşıdığı fotoğrafımı gösterir. Belki de, “İyi, tamam, oynasın,” cümlesinden sonra başlamıştır oyunculuk ve sinema serüvenim.</p>
			<p><a id="GBS.0044.03"/>Bir başkasının serüveni ise, cüzdanında fotoğrafını taşıdığı kişiler tarafından bitirilir bir akşam. On altı yaşındaki kızları Naile’nin tecavüze uğrayıp, hamile kaldığından ailesinin haberi yoktur. Naile başka bir sebepten hastaneye başvurduğunda durum ortaya çıkar. Doktorlar olacakları tahmin ederek kızı alıkoyarlar hastanede. Savcılık da haberdar edilir durumdan. Naile’nin babası savcıya söz vererek,<a id="GBS.0044.04"/> dört gün sonra doğum yapan kızını ve bebeğini teslim alır hastaneden. Aynı gece ağabeyi, kardeşi Naile’yi “Seni gezmeye götüreceğim,” diyerek evden çıkartır. Annesi de “Hadi kızım gidin,” der. Ağabey, kız kardeşini sokak ortasında vurup öldürür. Naile’nin hep yanında taşıdığı cüzdanından ise, babasının ve kendisini öldüren abisinin fotoğrafları çıkar. Fotoğraflara Naile’nin kanı bulaşmıştır.</p><div style="display:none;"><a id="GBS.0044.05"/></div>
			<p>Aklıma Cyrano’nun hikâyesi geliyor. Hani, “Niye söylemedin o mektupları senin yazdığını?” diye çırpınır ya Roxane. Cyrano ise O’na, savaşta ölen nişanlısını hatırlatarak cevap verir: “Yazı benim ama üzerindeki kan onun.”</p>
			<p>Tüm yazdıklarımız bizim olsa da ne fark eder ki. Üzerindeki kan, hikâyelerini her gün kayıtsızca izlediğimiz o bahtsızların... Bunu böylece bilin...</p>
			
			</section>
  <div style="display:none;"><a id="GBS.0045.01"/></div></body>
</html>