<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
	<title>Peri Gazozu</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
</head>
<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0135.01"/></div>
	<section>
		<h1 class="baslik"><span epub:type="pagebreak" id="page187" title="187"/>Hadi, önce kendimizi kurtaralım</h1>

		<p class="no-indent">İki gündür aralıksız yağan kar yüzünden lojmandan sağlık ocağına bile zor gittim. Köy yollarının tamamı kapanmış. Hasta falan yok ortalıklarda. Güneş de yavaşça yüzünü gösteriyor sanki. Odacı Kasım Efendi’nin odama her girdiğinde yüzüne yerleştirdiği anlamsız bir gülümsemeyle birlikte sobaya doldurduğu kömürler, küçük odamı hamama çevirmiş. Fırtınayla birlikte<a id="GBS.0135.02"/> yağan kar kasabanın içinde bile yürümeyi zorlaştırmış, ilk gün kesilen elektrikler de ancak bugün öğleyin gelebilmişti. Ne yapayım. Gündüzleri sürekli mektup yazdım. İzmir’e önce. Mecburi hizmetteki birkaç sınıf arkadaşıma. Darbeden sonra Paris’e kaçan mülteci dostuma. Herkese ve her şeye kızıp askere giden Nazif’e ve babama tabii ki.</p>
		<p>“Oğlum, mektuplarını seyrekleştirme. Senden mektup gecikirse<a id="GBS.0135.03"/> eski mektuplarını çıkartıyor dolaptan, onları okuyor baban. Sanki yeni gelmiş gibi üstelik. Abilerin gülüp duruyorlar adama,” diyor annem.</p>
		<p>Adliyenin arabasının geldiğini görüyorum pencereden. Mutemet Salim her zamanki kıvrak, neşeli haliyle iniyor ara<span epub:type="pagebreak" id="page188" title="188"/>badan. Onu gördükçe bu dünyada her şeyin yolunda gittiğine inanırsınız. Koridorda gülüşmeler var. Belli ki Salih hemşirelere laf atıyor. Az sonra<a id="GBS.0135.04"/> odamda. Masanın kenarına yavaşça bırakılan küçük bir sarı zarf. Otopsi bilirkişi paralarını getirmiş. “Ölü parası” yani.</p>
		<p>“Savcı bey, doktor bey uygunsa diyor, hazırlansın, keşif ve otopsi için Yenişıhlı köyüne gideceğiz.”</p>
		<p>“Açılmış mı ki yollar?” diyorum.</p>
		<p>“Açılmış doktor bey. Köylüler çobanı da bulmuşlar zaten, bizi bekliyorlar.”</p>
		<p>İki saat sonra araçlarımızı, gidebileceğimiz en son noktada<a id="GBS.0135.05"/> bırakmış, tepeye doğru tırmanıyoruz. Küçücük bir mağaranın önünde bekleşen beş-altı köylü bizi görünce hareketleniyorlar. İçeri iyice eğilerek giriyoruz. Sırtını duvara vermiş, başında kasketi, sırtında eski bir ceket, iki eliyle değneğine sarılmış, başı önünde uyuyormuş gibi duran dokuz-on yaşlarında bir çocuk. Kamber... Küçük bir çoban çırağı.</p>
		<p>İki gün önceki aniden başlayan fırtınada çoban<a id="GBS.0136.01"/> sürüyü alarak zorlukla köye ulaşmış, lakin sürünün arkasında koyunları çevirmeye çalışan Kamber, belli ki sürüyü gözden kaybedince, ne yapacağını bilemeyerek, bulduğu bu küçük mağaraya sığınmış. Isınamadığı için de bir süre sonra donarak ölmüş.</p>
		<p>Mağaranın önüne çıkartarak yere uzattık Kamber’i. Olay yeri zaptını yazdıracağım. Sonra da otopsi belki. Elbiselerini yokluyorum. Küçük bir çakı buluyorum<a id="GBS.0136.02"/> cebinde, pazarlarda satılan türden.</p>
		<p>“Kibrit olsaydı cebinde, kurtulabilirdi,” diyor savcı, ne kadar umursadığını anlamadığım bir ses tonuyla.</p>
		<p>“En azından içerdeki çalı çırpıyı yakar ısınırdı.”</p>
		<p>Birden çocukluk günlerime, Avanos’a gidiyorum. Kışın bitip, baharın yüzünü gösterdiği bir gündü. Beş-altı çocuk, Kıran’a “keme” toplamaya gitmiştik. Keme. “Trüf” yani. Şim<span epub:type="pagebreak" id="page189" title="189"/>dilerde şık restoranların<a id="GBS.0136.03"/> tabaklarını süsleyen o pahalı mantar. Baharın ilk aylarında ve özellikle yağmurdan sonra, mezarlara yakın yerlerde, toprağı kabartarak kendini gösterir.</p>
		<p>Ellerimizde sopalarla toprağı yararak, kemeleri toplayıp, torbalarımıza dolduruyorduk. Aniden başlayan bir yağmurla, o civarda çokça bulunan bir kaya altı mağarasına sığındık. Mağarada soğuktan titreşip beklerken, içimizde bizden biraz daha<a id="GBS.0136.04"/> büyük bir çocuk alışkın el hareketleriyle mağaranın duvarlarını yoklayıp, bir şeyler aramaya başladı. Kısa bir süre sonra da, kâğıda sarılı bir tutam tuz ve onunla birlikte içinde sekiz-on tane kibrit çöpü ve eczasının bulunduğu küçük bir paketi duvardaki yarıklardan birinden çıkardı. Bir süre sonra, yaktığımız çalı çırpıyla ısınmış, torbamızdaki kemeler ve anamın koyduğu “keskiç”le karnımızı doyuruyorduk.<a id="GBS.0136.05"/> Yağmur bitip mağaradan ayrılırken tuz ve kibrit çöpleri kâğıda sarılarak yine eski yerine konmuştu.</p>
		<hr class="margin"/>
		<p>O gün biraz daha “büyüyerek” dönmüştüm kasabaya.</p>
		<hr class="margin"/>
		<p>Yıllar sonra tıbbiyede okurken, İzmir Konak’taki Çınar sinemasında oynayan A. Kurosava’nın “Dersu Uzala” filmine gitmiştim. Filmin bir sahnesinde kamp yerinde bir kulübede konaklayan Dersu ve Yüzbaşı’nın oradan ayrılırken Dersu’nun yaptıkları<a id="GBS.0137.01"/> da, benim çocukken yaşadığım şeyle aynıydı. Dersu, bir parça tuzu ve kibriti hiç tanımadığı insanların daha sonra ihtiyacının olabileceğini bilerek, kulübede bir yerlere saklamıştı. İnsanlığın ortak ahlak ve vicdanının hiç de öyle uzaklarda olmadığını düşünmüştüm, filmi seyrederken.</p>
		<hr class="margin"/>
		<p>Savcı haklı. “Kibrit olsaydı kurtulabilirdi,” işte.</p>
		<p>“Klasik otopsiye gerek yoktur, ölüm nedeni aşikârdır,”<a id="GBS.0137.02"/> diyerek, Savcı’yı ve Kamber’in yoksul babasını sevindirdim. <span epub:type="pagebreak" id="page190" title="190"/>Tutanakları imzaladık hızla. Otopsi teknisyenine Ankara yolunun açık olup olmadığını sordum yavaşça. Erken inersek gidebilirim belki.</p>
		<p>Kamber’in karın üzerine uzattığımız küçük çıplak bedenini, omzunda asılı bulduğumuz torbasına konulan yoksul elbiseleriyle birlikte, babasına teslim ettik. Garip bir tevekkülle ve hiç sesini çıkartmadan,<a id="GBS.0137.03"/> eski bir battaniyeye sardığı oğlunu kucaklayarak götürdü.</p>
		<hr class="margin"/>
		<p>Kardeşlerim,</p>
		<p>Biliyorum, korkusuzca, hiçbir kaygı taşımadan, içimde “akşam hayır çiçekleri”nin kokusuyla dolaştığım, çocukluğumun o güzel günleri çok geride kaldı. Ben de yeterince kirlendim.</p>
		<p>Acıktığımda hiç çekinmeden girip ekmek, kuru üzüm yediğim komşu evlerinin kapısı kilitli. Ilık yaz akşamlarının uzun sofralarında yenilen<a id="GBS.0137.04"/> karpuz ve peynirlerin de tadı yok.</p>
		<p>Şimdi her gittiğimde, gizlice ziyaret edip, duvarına yaslanarak usulca ağladığım, doğduğum eski taş ev beton olmuş. Köy bağında altına uzanıp tuhaf hayaller kurduğum zerdali ağaçları kurumuş gitmiş.</p>
		<hr class="margin"/>
		<p class="lvl1">Ama yine de, artık yangın yerine dönen ve ağızlarımızın tadının iyice kaçtığı şu lanet dünyada, cebimizdeki kibrit ve bir tutam tuzu başkalarının ihtiyacı<a id="GBS.0137.05"/> için saklamayı düşünmek boş bir hayal mi?</p>
		<p>Farkında mısınız, sahip olduklarınızın, başkalarının da işine yarayabileceği bir büyük sofradır yeryüzü?</p>
		<p>Çok mu zor, karşılıksız ve çekinmeden, bir kibrit tanesini, bir tutam tuzu ayırıp, bir kaya yarığına saklamak?</p>
		<p>Sonuna kadar tüketip, bitirmek yerine, ihtiyacımız kada<span epub:type="pagebreak" id="page191" title="191"/>rını alıp, geriye kalanını bizden sonrakilere bırakabileceğimiz bir hayat...<a id="GBS.0138.01"/> Gerçekten, çok mu zor?</p>
		<p>Hadi, bir tutam tuz ve birkaç kibrit koyup cebimize, düşelim yollara.</p>
		<p>Hadi, kendimize ve dünyaya ağlayarak.</p>
		<p>Hadi önce, kendimizi kurtararak başlayalım şu işe.</p>

	</section>
<div style="display:none;"><a id="GBS.0138.02"/></div></body>
</html>