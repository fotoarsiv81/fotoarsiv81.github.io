<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0071.01"/></div>
    <section>
      <h1 class="baslik"><span epub:type="pagebreak" id="page99" title="99"/>İçimizdeki yanık kokusu</h1>
			
			<p class="no-indent">Mustafa Usta, bir gün önce “kaydığı” fırınını yakmak için erkenden Fırınbaşı’na geldi. Önce sigarasını, sonra da fırını yaktı. Sabahın ilk saatlerinde okula giden öğrenciler, yoksul çantalarını buğday pazarının duvarına yaslamış, sakızdan çıkan “Yılmaz Güney” kartlarını gösteriyorlardı birbirlerine. Üzerlerinde bitmiş bir tatilin hüznü. Sırtımda “seneye<a id="GBS.0071.02"/> de giyer” ceketim, iç cebinde babamın mendili, kravatımı sene sonuna kadar çözülmemek üzere dayıma bağlatmış, yanan fırınlara bakarak okula gidiyordum.</p>
			<hr class="margin"/>
			<p>Fırının ateşi, yanına yaklaşılmaz hale gelince, kenara çekilip bir sigara daha yaktı Mustafa Usta. Havaya yoğun bir duman yükseliyor, kırmızı bir yılan gibi kıvrılan alevler, çömlek ve testileri iştahla pişiriyordu.</p>
			<p>Hacı Bekirler’in<a id="GBS.0071.03"/> Ali’yi gördü bir an. Uykudaymış gibi fırının etrafında dolanıyordu. Kimseyle konuşmayan, tek başına ırmak kenarında gezinen tuhaf birisiydi Ali. Pek gelmezdi Fırınbaşı’na, “ne işi var acaba” diye düşündü Mustafa Usta.</p>
			<p>“Ali gel hele bi, gel bi sigara iç...” diye seslendi.</p>
			<p><span epub:type="pagebreak" id="page100" title="100"/>Hiç konuşmadan ağır ağır yaklaştı Ali. Sonra başını kaldırıp Mustafa Usta’ya baktı.</p>
			<p>“Hayırdır Ali, sabah sabah...”</p><div style="display:none;"><a id="GBS.0071.04"/></div>
			<p>Ali, ustanın uzattığı sigarayı aldıktan sonra, yine onun ateşiyle yaktı ve derin bir nefes aldı.</p>
			<p>Bir şey yapacak ama, ne yapacağına karar verememiş gibi durdu bir süre. Mustafa Usta, açık ağzından alevler saçan fırına yeni odunlar atmak için biraz ötede duran yığına doğru giderken, Ali’nin sesiyle irkilerek döndü.</p>
			<p>“Allaaah!” diye bağırarak kendini delikten fırının içine atmıştı Ali.<a id="GBS.0071.05"/> Mustafa Usta şaşkınlıkla, bir süre öylece kaldı. İşliklerinde çalışan çanakçılar, yoldan geçenler, küllükte oynayan çocuklar, çabucak toplandılar. Yanan bir çömlek fırınına yapacak hiçbir şey yoktur. Fırın bir süre daha yandı. Yavaş yavaş söndü ve sustu sonra. Kalabalık çaresizce ve biraz da merakla seyretti çıkan dumanları. Fırının soğuması bir gün sürer. Çanakçılar ellerinin yanmasına aldırış etmeden<a id="GBS.0072.01"/> erkenden söktüler fırını, Ali’yi aradılar.</p>
			<p>Küllerin arasında birkaç parça kemik. Çömlek ve testileri bir kenara yığdılar, Cuma pazarında satmak için.</p>
			<p>“Haftalarca suyumuzdan, yemeğimizden Ali’nin kokusu çıkmadı,” demişti annem yeni aldığı testiyi suyla doldururken.</p>
			<p>Ali, kasabanın tarihinde bir koku olarak kaldı yıllarca. Gövdesinden çıkan dumanlar, insana sonsuz bir hiçlik duygusu veren<a id="GBS.0072.02"/> bozkıra karıştı gitti zamanla.</p>
			<p>Mustafa Usta’nın şaşkınlığı hiç geçmedi ama:</p>
			<p>“Yani, olacak şey değil... İnsan eti, ne de çabuk alev alırmış yav!” diye konuşuyordu her konu açıldığında.</p>
			<hr class="yildiz"/>
			<p>Yavuz Hoca, “Hadi Adem, öbürünü alalım,” deyip, koridorda kayboldu. Bugün iş çok, sırada beş otopsi daha bekli<span epub:type="pagebreak" id="page101" title="101"/>yor. Dışardaysa, insanı sebepsizce mutlu eden bir İzmir güneşi. Teknisyen Adem, otopsisini<a id="GBS.0072.03"/> bitirdiği son cesedin organlarını tekrar karnın içine yerleştirip, özenle cilt dikişlerini attı. Diğer cesedi çıkartmak için dolaba doğru hareketlendi sonra. Sırada, Basmane’deki evinin banyosunda ölü bulunan yaşlı bir adamın otopsisi var. Uzun boylu, zayıf ve oldukça esmer bir adam. Alkolikmiş ve yalnız yaşıyormuş. Komşular iki günden beri sesi çıkmayınca kilidi kırıp girmişler. Banyoda, kafası<a id="GBS.0072.04"/> küvetin içinde, hareketsiz yatarken bulmuşlar. Küvetin dibinde, su kesintileri için biriktirilmiş bir parça su. Alkollü iken kafasını küvete çarpmış ve bayılmış. Kafası suyun içine düştüğü için de, Yavuz Hoca’nın tabiriyle “bir avuç suda boğulmuş” adamcağız.</p>
			<p>Hemen başlayacaktık otopsiye. Yalnız bir sorun vardı. Dolabın azizliği ya da Adem’in dalgınlığı. Ceset donmuştu ve otopsi için çözülmesini<a id="GBS.0072.05"/> bekleyecektik. Ama zaman yok. Yavuz Hoca gelmeden işi halletmek isteyen Adem, gitti sıcak su musluğunu açtı ve kaynar suyla cesedi yıkamaya başladı. Cesedin buzu çözüldü tabi ki. Adem’in sıcak su konusunda abarttığını az sonra odaya gelen Yavuz Hoca’nın öfkesinden anlamıştık:</p>
			<p>“Adamı yakmışsın Adem. Ne yaptın sen?” Adem, hiç cevap vermeden, elinde hortum öylece dikiliyor. Biz, Yavuz Hoca’ya<a id="GBS.0073.01"/> bakıyoruz. Niye, abarttı ki bu kadar? Sonuçta, zaten ölmüş bir adam değil mi yıkadığımız?</p>
			<p>“Hay Allah,” diyerek bir süre dolandı hoca. Sonra verdiği tepkinin tuhaf olduğunu düşünmüş olacak ki, kendini savunur gibi:</p>
			<p>“Sen, yanmak nasıl bir şeydir bilir misin oğlum?” diye söylendi.</p>
			<p>“Allahtan öldükten sonra yandı adam,” diyerek bize döndü sonra:</p>
			<p>“Çocuklar, insanın yaşayacağı en tahammül<a id="GBS.0073.02"/> edilmez acı, <span epub:type="pagebreak" id="page102" title="102"/>yanık acısıdır. Bunu hiç unutmayın ve ne olur yanmış hastalarınızın önce acısını dindirin.”</p>
			<hr class="yildiz"/>
			<p>Mecburi hizmet yıllarında kasaba cezaevinin de doktoruydum. Salı günleri gidiyordum ve mahkûmlar, hiç olmazsa haftada bir gün, kendileriyle uzun uzun, insan gibi konuşan genç bir hekimi özlemle bekliyorlardı. Hastalıklar bahane. Öğleye kadar bütün muayeneleri bitiriyor, varsa reçetelerini<a id="GBS.0073.03"/> yazıyor, sonra da Cezaevi müdürüyle yemekhaneye geçiyordum. Müdür, hastalık hastası bir adam. Sürekli ağrıyan, uyuşan bir yerleri var ve kendiyle ilgili, ağzımdan çıkacak her cümleyi büyük bir merakla dinliyor. Benim en çok merak ettiğim yer ise kadın suçluların koğuşu. Koğuşun eni boyu üç metre. İçeride on bir kadın hükümlü kalıyor. Sürekli baş ağrısı olan gençten bir kadın var. Kucağında,<a id="GBS.0073.04"/> emzirdiği bir bebek. Kaynanasıyla birlikte hüküm giymişler. Genç bir kocası var, ziyarete geliyor her hafta. Elinde torbayla kapıda dikilirken görüyorum bazen. Bir tuhaflık var ama. Karı koca, görüş boyunca başları önde, sessizce sürenin dolmasını bekliyorlar sanki. Cezaevi müdürüyle öğleyin tabldot yemeği yerken öğrendim bütün hikâyeyi. Oğlanın babası, uzunca bir süredir tecavüz ediyormuş genç kadına.<a id="GBS.0073.05"/> Ne kocanın ne de kaynananın haberi var bundan. Hamilelik ortaya çıkınca, genç kadın olan biteni anneye anlatır. Gelin ve kaynana, delikanlının olmadığı bir gece, yatağında öldürürler adamı, sonra da yakarlar evi. İş açığa çıkar. İtiraf ederler her şeyi. Genç kadın cezaevinde doğurur çocuğunu.</p>
			<p>Delikanlı sessiz, mütevekkil birisi. Babasını öldüren karısının ve annesinin ihtiyaçlarını getiriyor<a id="GBS.0074.01"/> her hafta. Her görüşmede, karısının kucağındaki çocuğa bakıyor çaresizce. Kardeşi mi, yoksa kendi çocuğu mu, bilemediği bir çocuk.</p>
			<p>Bir köşede sigara içerken döktü içini:</p>
			<p><span epub:type="pagebreak" id="page103" title="103"/>“Olan olmuş... Yapacak bir şey yok... Ettiğini buldu babam. Ben karımdan vazgeçmem.”</p>
			<p>Evden kurtarabildiğini kurtarmış. Hayatı yeniden kurmaya çalıştığı belli. Yeniden kullanılmak üzere kazınan, fakat kazındıkça eskiden<a id="GBS.0074.02"/> yazılanların parça parça ortaya çıktığı parşömenler gibi bir hayat. “Palemsest” yani.</p>
			<p>“Yangından sonra, boya badana yaptırdım. Lakin çıkmıyor yanık kokusu. Evin her tarafına babamın kokusu sinmiş. Kaybolmadı bir türlü,” diyordu.</p>
			<hr class="yildiz"/>
			<p>“Ben öldükten sonra, gömmeden önce battaniyeye sarar mısın oğlum,” demişti bir gün babam.</p>
			<p>“Niye baba?”</p>
			<p>“Soğuktur şimdi oğlum, toprağın altı sonuçta.<a id="GBS.0074.03"/> Üşürüm... Sonra, börtü böcek.”</p>
			<p>“Ne fark eder öldükten sonra,” diyemedim tabi ki.</p>
			<p>“Olur baba. Bunları düşünme Allah aşkına,” dedim yavaşça.</p>
			<p>Lakin, içimde bir battaniye haberinin sızısı kalmıştı. Babamın insanı şaşırtan bir saflıkla istediği battaniyeyi 19 Aralık 2000 günü, Bayrampaşa Cezaevinin koğuşunda günlerdir ölüme yatan genç insanlara attılar. Bakın ne anlatıyor yıllar sonra,<a id="GBS.0074.04"/> o katliama katılan askerlerden biri:</p>
			<hr class="margin"/>
			<p>“Koğuşta yangın çıktıktan sonra yardım isteyenlere ‘sizi kurtarmak için yaş battaniyeler atıyoruz, bunlara sarılın ve kendinizi koruyun,’ diyerek battaniye attık. Fakat battaniyelere su değil, benzin ve tiner dökülmüştü. Battaniyeye sarılanlar daha çabuk yanıyordu.”</p>
			<hr class="margin"/>
			<p>On iki yıldır bu ülkenin ciğerlerinde yanmış insan etinin kokusu tütüyor. Dozerle<a id="GBS.0074.05"/> yıkılmış cezaevi duvarının önün<span epub:type="pagebreak" id="page104" title="104"/>de, “Hepimizi yaktılar,” diye bağıran kız kardeşimin sesi, bir “palemsest” gibi, yeni bir şeyler yazmak için açtığınız her sayfasında hayatınızın, karşınıza çıkacak. Ya görmezden gelir, sürdürürsünüz ölüm uykunuzu, ya da yüzleşir, hesabını verirsiniz bu utancın.</p>
			
			</section>
  <div style="display:none;"><a id="GBS.0074.06"/></div></body>
</html>