<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0075.01"/></div>
    <section>
      <h1 class="baslik"><span epub:type="pagebreak" id="page105" title="105"/>Yorgan</h1>
			
			<p class="no-indent">“Yani, tam olarak ne zaman doğdum ana?”</p>
			<p>“Bilmem ki guzum... Eben, Kuşadası’ndaki bağdan bi çubuk üzüm getirdi. Kurumuş. Demek ki eylülün sonu. Istarda halı vardı, bi kaç günlük de işi kalmıştı. Akşam üzeri sancım tuttu.</p>
			<p>“Sen yat, ben bi Anacın Pembe’yi çağırayım,” diyerek çıktı gitti eben. Karoğlan kapının önünde oynuyor. Pembe ebe geldi sonra. Hemencecik doğurdum.<a id="GBS.0075.02"/> Eben alkış yaptı, oğlan diye. Rençberiz tabii ki, tarlada çalışacak adam lazım. Abin koşmuş gitmiş, babana müjde verecek. Ortamahalle’de, Hafi’nin kahvede prafa oynuyor...”</p>
			<p>“Baba, annem doğurdu.”</p>
			<p>“Öyle mi, ne doğurdu?”</p>
			<p>“Oğlan.”</p>
			<p>“Başka ne bilir ki zaten.” E, üç oğlandan sonra kız bekliyor adamcağız, ne yapsın. Abim, “Bi yirmi beş kuruş bile vermedi,” diye dertlenmiş epeyce.</p>
			<p><a id="GBS.0075.03"/>“Sonra ana?”</p>
			<p>“Sonrası. Pek zayıftın. El kadar bi şey. Tandırın kapağın<span epub:type="pagebreak" id="page106" title="106"/>daki yorgana sardım seni. Kış çıkana kadar da “tatlık”ta yatırdım. Yorganda büyüdün yani...”</p>
			<hr class="yildiz"/>
			<p>Evleri ayırırken, yanlarında getirdikleri “bi kocamış at, bi yaşlı avrat, bi eski kilim, iki de yorganmış”. Annem böyle söylüyor. Yeni evimizde, annemi ıstarın başında gece gündüz kirkit sallarken, ebemi de yorgan kaplarken<a id="GBS.0075.04"/> hatırlarım. Bozkırın ortasında nasıl bir çaba, nasıl bir inanç. Sabahları anamın kirkit sesiyle uyanır, yorganın içinden çıkmadan o günkü derslere çalışırdım. Aklımdan hiç çıkmayan o ezberler: “...iklimi kara iklimidir. Yazları sıcak ve kurak, kışları sert ve soğuktur. Çöl iklimi olarak da adlandırılır. Bitki örtüsü, çalı ve kısa ağaçlar şeklindedir...”</p>
			<p>“Yazdın mı guzum?”</p>
			<p>“Neyi ana?”</p><div style="display:none;"><a id="GBS.0075.05"/></div>
			<p>“Akşam dediğimi.”</p>
			<p>“Yazdım ana.”</p>
			<p>Çizgisiz sarı yapraklı, matematik defterine yazmışım. “Bu yıl buğdayımız çok olsun. Bu yıl buğdayımız çok olsun...” Yüz kere. Arkamda anamın duaları, içimde tuhaf bir heyecan. Taş köprüden aşağıya eğilmiş, yırtıp yırtıp atıyorum elimdeki kâğıtları, ırmağa doğru.</p>
			<hr class="margin"/>
			<p>Mayısın altısı. Bugün Hıdrellez. Anam erkenden kalkmış, ırmak kenarına gitmiş. Kızılırmak’ın<a id="GBS.0076.01"/> kıyısındaki kumlara şekiller çizecek. Küçük çakıl taşlarından evler, kamıştan figürler yapacak, derme çatma. Yeğenlere çocuk, torunlara ev, bana da üniversite dileyecek. O gün pazar galiba, okula gitmemişim. Kaç gündür elimden düşürmediğim kitaba dalmışım. “Darağacında Üç Fidan.” Hüseyin İnan, memleketi Sarız’a gelmiş, kaçak. Alıcı kuşlar peşinde. Anası sarılmış yavrusuna, bilmiyor başında<a id="GBS.0076.02"/> neler var. Oğlu yorgun, <span epub:type="pagebreak" id="page107" title="107"/>uyuyacak. Yorgan kısa geliyor. Anası kaygılanıyor, Hüseyin üşür diye.</p>
			<p>“Bi dahaki gelişine,” diyor, “Yorganı uzatayım.”</p>
			<p>“Boşuna zahmet etme,” diyor Hüseyin, Belki gelemem.” Niye böyle konuştuğunu anlamıyor anası. Tam burada hep ağlıyorum, yorganın içine saklanarak.</p>
			<p>Nevşehir Lisesi’nden ülkücü olarak ayrılırken, Siyasal’a sosyalist olarak girmiştim. Sebebi basit:<a id="GBS.0076.03"/> Hüseyin’in annesinin kısa gelen yorganı.</p>
			<hr class="yildiz"/>
			<p>Pek yapmadığım bir işgüzarlıkla, abisinin her zamanki ilacını yazdırmak isteyen sağlık memuru Kemal’i azarladım:</p>
			<p>“Kendisi nerede? Görmeden olmaz.” Kemal, sıkılarak konuştu: “Biraz rahatsız efendim, bir haftadır evden çıkmıyor. Dükkâna da gitmiyor.” Uzatmadım, yazdım akinetonu. Deftere de kaydettim: “Paranoid şizofren. Reçete verildi. Poliklinik<a id="GBS.0076.04"/> no: 654.” Hastayı tanıyorum, Hamdi. Yorgancı Hamdi. Cadde üzerindeki küçük dükkânında, kafası önünde, yorganlarla uğraşırken görürdüm hep. Renkli, nakışlı yorganların arasında kaybolmuş, kendi halinde bir adam. Kemal odadan çıkarken, biraz da kendimi affettirmek ister gibi: “Abine söyle, biraz toparlanınca muayenehaneye uğrasın, bi konuşayım,” dedim.</p>
			<hr class="margin"/>
			<p>Karlı bir gün. Kasabanın tek caddesinde,<a id="GBS.0076.05"/> bata çıka yürüyorum. Serkan, gaz sobasını yakmış, beni bekliyor. İçeride bir hasta var galiba. Girer girmez hemen tanıtıyor Serkan, yükü üzerinden atmak istediği belli:</p>
			<p>“Hamdi Abi geldi, hocam. Kemal Abi’nin kardeşi.” Yorgancı Hamdi, gelmeye karar vermiş demek ki.</p>
			<p>“Hoş geldin,” diyorum.</p>
			<p>“Hoş bulduk,” diyor, fısıldar gibi.</p>
			<p><span epub:type="pagebreak" id="page108" title="108"/>Birkaç telefon. PTT müdürü uğruyor, çay içip gidiyor. İki<a id="GBS.0077.01"/> hasta, civar köylerden. Hamdi oturuyor hâlâ. Sonra açılıyor yavaş yavaş. Dinliyorum.</p>
			<p>“Aslında, teşekkür etmek için uğramıştım. Size zahmet veriyorum bazen... Sağ olun... İlaç konusunda.”</p>
			<p>Sonraki günler, daha sık uğruyor. Bazen Serkan yoksa çay yapıyor. Benimle konuşmaktan hoşlandığı belli. En çok da, tek oğlunu alıp evden ayrılan eşine üzülüyor. Onlardan söz ediyor sık sık. Bir gün elinde<a id="GBS.0077.02"/> büyük bir paketle geliyor, bırakıp gidiyor. Kendisinin oyulgadığı çok güzel bir yorgan. Bazen de kayboluyor ortadan. Özellikle “bozulduğu” zamanlar.</p>
			<p>Bir ara epeyce kapalı kaldı dükkânı. Son gördüğümde iyi değildi. Halüsinasyonları, hezeyanları artmıştı.</p>
			<p>O günlerde, bir süreliğine İzmir’e gitmiştim. Beni aramış durmuş epeyce. Serkan’a sormuş. “Pek iyi değildi hocam,” diyor, Serkan. Ertesi<a id="GBS.0077.03"/> gün öğleyin dalgın dalgın otururken, yeni gelen savcı haber göndermiş... Ası var... Merkeze epey uzakta bir köye gideceğiz... Hamdi asmış kendini, köylerindeki bir bağ evinin serenine. Gittim, otopsisini yaptım. Gece, lojmanda uyuyamadım bir türlü, Hamdi’nin yorganı diken oldu. Katladım, koydum dolaba.</p>
			<hr class="yildiz"/>
			<p>İstanbul. Sıkıntılı yıllar. Artık yalnızım. Emlak Bankası’ndan beş yıl eşit taksitle<a id="GBS.0077.04"/> aldığım altmış yedi metrekarelik evi teslim aldığımda, beni zorla borçlandıran doktor arkadaşım, yabani bir atın boynuna kement geçirmiş kovboy gururuyla konuşmuştu:</p>
			<p>“Hah işte şimdi yola geldin... Seni ancak taksit uslandırır.”</p>
			<p>Annemi aradım, söyledim ev aldığımı. Ertesi gün oruç tuttu. Adağı varmış. Avanos’tan, otobüsün bagajında gönderdiği yorgan, çok uzun süre evin tek eşyası oldu.<a id="GBS.0077.05"/> Annemin çe<span epub:type="pagebreak" id="page109" title="109"/>yizlik yün yorganının yarısını altıma alıyor, yarısını da üstüme örtüyordum. Başımdaki yastık, sandalye minderi. Birkaç yıl sonra Parkinson tedavisi için İstanbul’a yanıma gelecekleri zaman panik içinde iki çekyat, bir de televizyon almıştım ama...</p>
			<hr class="margin"/>
			<p>Babamın hastalığı ilerlemiş. Bir deri bir kemik. Parkinsonun dördüncü evresi. Yatağa bağımlı artık.</p>
			<p>“Yorgan pek ağır geliyor<a id="GBS.0078.01"/> oğlum, başka bir şey ört.”</p>
			<p>“Tabii ki baba.” Anamın yün yorganını alıyorum sırtından, yerine elyaf bir yorgan örtüyorum. Çok mutlu oluyor.</p>
			<p>Ölmeden önceki son gün çok sık öksürüyordu. Yanına vardım, bir bardak su içirdim. “Sırtım üşüyor,” dedi. “Yorganı iyice bastır oğlum.”</p>
			<p>“Kalk istersen baba, bir şeyler ye.”</p>
			<p>“Yok oğlum, sen yorganı bastır. Ben uyuyayım. Bahara uyanırım.”</p>
			<p>“Ne<a id="GBS.0078.02"/> baharı baba?”</p>
			<p>“Bahar mı dedim oğlum? Sabaha uyanırım diyecektim.”</p>
			<p>Babam bir daha uyanmadı...</p>
			<hr class="yildiz"/>
			<p>84 Ekim, İzmir... Cuntanın astığı son iki delikanlıdan biri İlyas... İlyas Has... Cezaevinde birlikte kaldığı arkadaşı anlatıyor:</p>
			<p>“... Avluda yürüyorduk.”</p>
			<p>“Sıra sende,” dedim.</p>
			<p>“Ne sırası?”</p>
			<p>“Bu gece asacaklar seni.”</p>
			<p>“Ha... Doğru söylüyorsun... Tahmin etmiştim. Ben hazırım,”<a id="GBS.0078.03"/> dedi.</p>
			<p>“Saçlarına dokundum, vedalaştık...”</p>
			<p>İlyas, gitmiş yatmış o gece yatağına. Sarınmış yorganı<span epub:type="pagebreak" id="page110" title="110"/>na. Asılacak olan o değilmiş gibi, rahat ve sakin. Gece yarısı gelmiş götürmüşler. Tam çıkacakken, ayağını kapıya dayayıp: “Bunların hesabı sorulacak,” demiş. İlyas’ın ölmeden önce yazdığı son mektupta, şahsi eşyalarıyla ilgili bir de not var. Saatini, pantolonunu, gömleklerini ve yorganını<a id="GBS.0078.04"/> ailesine bırakmış.</p>
			<hr class="margin"/>
			<p>İçeriden oğlumun sesi geliyor. Birkaç gündür ateşliydi. Bugün daha iyi. Oğlan çocuğu işte, yorganını sürekli tekmeliyor. Gidip, üstünü örteceğim. Sonra kendi yorganımın içine girip, yaşadıklarımı düşüneceğim sessizce...</p>
			
			</section>
  <div style="display:none;"><a id="GBS.0078.05"/></div></body>
</html>