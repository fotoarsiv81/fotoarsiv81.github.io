<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0054.01"/></div>
    <section>
      <h1 class="baslik"><span epub:type="pagebreak" id="page75" title="75"/>Bir damla su</h1>
			
			<p class="no-indent">Aralıksız yağan kar tüm kasabayı kalın ve şefkatli bir yorgan gibi örtmüş. Halk kütüphanesine çıkan yüksek merdivenlerin sokağa kavuştuğu yerde, sırtımı duvara yaslamış, kapının açılmasını bekliyorum. Az sonra kütüphanenin yaşlı odacısı Yaşar Efendi, yanımdan geçerek merdivenleri tırmanmaya başlıyor. Yan gözle bana bakıyor, hissediyorum. Kütüphanenin kapısında bekleyen<a id="GBS.0054.02"/> cılız bir çocuk! İki üç basamak arkasından, aynı yavaşlıkta merdivenleri çıkarak takip ediyorum onu. Kapının önündeki sahanlıkta biraz oyalandıktan sonra, büyükçe bir anahtarla kapıyı açıyor. İki kanatlı ahşap kapının önünde duran, mazgal tarzındaki metal paspasa ayakkabılarını iyice sürterek temizliyor sonra. Bu hareketin aslında bana yapıldığını çok iyi biliyorum. Şimdi içeri girdi ve kapının<a id="GBS.0054.03"/> yanında dikiliyor. Eski ve ıslanmış ayakkabılarımı defalarca paspasa sürtüyorum. Yüzünde hiç değişmeyen bir ifadeyle, sessizce izliyor beni. Bir süre daha baktıktan sonra, yeterli olduğunu düşünmüş olmalı ki içeri gidip kayboluyor. Artık girebilirim. İçeride kimse yok. Pencerenin yanındaki masaya gidip oturuyorum. “Es<span epub:type="pagebreak" id="page76" title="76"/>rarlı Ada” yarım kalmıştı, kaldığım yerden devam edeceğim. Kitabı alıyorum raftan<a id="GBS.0054.04"/> ve doğru kayıt defterinin olduğu masaya. Yaşar Efendi, sobanın yanında elinde kömür kovasıyla durmuş, beni izliyor. Kızmak için bir şey arıyor ama şu ana kadar hiç hata yapmadım. Her şey onun istediği gibi oldu. Yerime geçiyorum ve ah, işte. Ağır sandalyeyi çekerken, istemeden çıkan bir gıcırtı sesi. Öfkeyle baktıktan sonra başını sallayarak sobaya kömürleri dolduruyor. Olsun, kitabıma kavuştum<a id="GBS.0054.05"/> nihayet. Çok geçmeden küçük kütüphane iyice ısınıyor ve içerisi gürültücü, üşümüş çocuklarla dolmaya başlıyor. Öksüren, gülüşen, birbiriyle itişerek kıkırdayan bir topluluk. Hepsi de arkadaşım. Eski ceketlerinin içinde kaybolmuş, çelimsiz ve kavruk gövdelerini nasıl taşıyacaklarını bilmeden, buldukları ilk sandalyeye oturur ve hemen etrafa bakınmaya başlarlar. Havada ıslak ayakkabı ve çorap kokusuyla<a id="GBS.0055.01"/> salınan bir uğultu. Girenler, çıkanlar, kapıyı açıp bir süre bakındıktan sonra kaybolanlar, sıklaşan sandalye gıcırtıları. Giderek artan gürültü ve itişmelerle baş edemeyen Yaşar Efendi, salona bitişik olan küçük odanın kapısından bir an kaybolur sonra. Kapı cızırtıyla yeniden açıldığında, eşikte Kütüphane’nin kadim müdürü Mehmet Bey dikilmektedir.</p>
			<p>Mehmet Bey, hiç unutmadığım repliğini her<a id="GBS.0055.02"/> seferinde aynı cümle ve tonlamalarla, tane tane söylemeye başlar:</p>
			<p>“Bardağı suyla doldurursunuz. Dolar, ama taşmaz. Ağzına kadar doldurursunuz, yine taşmaz. Ama bir damla daha koyarsanız, işte o zaman taşar. Sadece bir damla. Biliyor musunuz, bardağın taşmasına bir damla kaldı!”</p>
			<hr class="yildiz"/>
			<p>Yaşlı adam, şişmanlığını saklayan sevimli, çevik gövdesi ve ablak, kırmızı çehresiyle bir haftadır dahiliye<a id="GBS.0055.03"/> servisinde yatıyor. Yüksek tansiyon ve kalp yetmezliği var. Uzunca boylu, esmer, çopur yüzlü karısı da refakatçısı. Adamın be<span epub:type="pagebreak" id="page77" title="77"/>nimle ve hemşirelerle arası pek iyi. Geçen geceki göğüs ağrısında, hiç uyumadan sabaha kadar beklemiştim başında, çok minnettar oldu. Beni görünce, gözleri ışıldıyor, farkındayım. Bekâr olduğumu bildiği için, serviste çalışan hemşirelerin içinden, kendince en güzelini seçmiş,<a id="GBS.0055.04"/> çöpçatanlık yapıyor. Beni de gelip gittikçe ikna etmeye çalışıyor. Hemşireler kıkır kıkır gülüyorlar adam konuşmaya başlayınca. Eşi, sessizce ve garip bir tebessümle izliyor yaşlı adamın çocuksu hallerini.</p>
			<p>Hemşire hanım beni çağırdığında babama mektup yazıyordum. Koşarak gittim. Yaşlı adam epeyce kusmuş ve artık kendinde değildi. Mide kanaması mı geçiriyor? Ben ne olduğunu anlamaya çalışırken<a id="GBS.0055.05"/> ilk fark ettiğim şey, odadaki kesif sarımsak kokusu ve eşinin hiçbir şey olmamış gibi sessizce Kuran okumasıydı.</p>
			<p>Muayene ederken, bir yandan da, dahiliyecinin çabuk gelmesi için dua ediyordum içimden. Kontrol altına aldığımız bir hasta niye böyle olmuştu ki? Hemşire, ben sormadan konuştu:</p>
			<p>“Efendim ben söyleyecektim ama, fırsat olmadı. Sabah bir avuç sarımsak yedirirken yakaladım yakınlarını.<a id="GBS.0056.01"/> Tansiyon çabuk düşsün diye. Galiba üç dört gündür hastaya avuç avuç sarımsak yedirmişler.”</p>
			<p>Tam bu sırada, yaşlı adamda kalp ve solunum durdu. Kaybediyorduk adamı. Telaşla kalp masajına başladım. Yatağın üzerinde bir yandan kendime yer açmaya çalışıyor, bir yandan da masaj için uğraşıyordum. Tüm bu telaşın ortasında hiçbir şey yokmuş gibi davranan tek insan adamın karısıydı. Ben didinirken,<a id="GBS.0056.02"/> bir ara yavaşça elime dokunduğunu hissettim. Bir an göz göze geldik. Baktım, bir şeyler söylüyor:</p>
			<p>“Oğlum bırak. Eziyet etme adama. Bardak doldu artık. Ömrü tamam oldu. Bir damla istiyordu, o da damladı işte. Uğraşma.”</p>
			<p><span epub:type="pagebreak" id="page78" title="78"/>İhtiyar adamı kaybettik. Tansiyon ve kalpten değil, mide kanamasından.</p>
			<hr class="yildiz"/>
			<p>Bir bayram günüydü. Erkenden kalkmış, annemle babamın ellerini öpüp, bir köşeye çekilmiştim.<a id="GBS.0056.03"/> Sitenin bahçesinden telaşlı çocuk sesleri geliyor. Bayram için giyildiği fazlasıyla belli ceketlerinin içinde, komşu ziyaretine gelmiş site sakinleri geçiyor pencerenin önünden. Annemin dudakları kıpır kıpır, kim bilir hangi duanın peşinde. Babam ilaçların kaşıntı yaptığını söylüyor sürekli.</p>
			<p>“Hepsini bıraksak ne olur oğlum. Hiç içmesem?” dedi, sıkıntıyla. Biraz durdum ve,</p>
			<p>“İyi baba, bırakalım,<a id="GBS.0056.04"/> hiç içme,” dedim.</p>
			<p>Öylece baktı yüzüme. Kızdığımı düşünüyor, biliyorum.</p>
			<p>“Baba, biliyorsun ilaç içmeden olmaz,” diyerek yumuşattım sesimi.</p>
			<p>Pencereden dışarı baktı ümitsizce ve askerdeki komutanı Semih Bey’den söz etmeye başladı:</p>
			<p>“Atış yapılacak; hedefi tutturan nişancılar mükafat iznine gönderilecek,” dediler bir gün. Herkes heveslendi tabii. Atış yerine giderken ayağıma vurdu Semih<a id="GBS.0056.05"/> Bey, “Karavana at, karavana,” dedi. Niye dediğini anlamadım ama ben hep karavana attım. En iyi nişancılar Kürtlerden çıkardı hep. Yine öyle oldu. Birincilerin hepsini de doğudaki eşkıya takibine gönderdiler.”</p>
			<p>Mükâfat izni beklerken, kardeşlerini öldürmeye gönderilen askerler ağlıyormuş giderken:</p>
			<p>“Vallah komutan, bizi öldür amma, gönderme.”</p>
			<p>“Hepsinin de künyesi geldi sonra,” dedi babam<a id="GBS.0057.01"/> hüzünle.</p>
			<p>Tuhaf bir sessizlik çöktü salona. Canım sıkılmıştı doğrusu.</p>
			<p>“Baba, Semih Bey nerededir şimdi?” diye sordum.</p>
			<p><span epub:type="pagebreak" id="page79" title="79"/>“Mersin’deydi galiba,” dedi ve elini ceketinin iç cebine sokarak zorlukla cüzdanını çıkardı. Böyle anlarda yardım etmem lazım, biliyorum. Cüzdanı elinden alarak, emekli maaşını aldığı bankamatiğin altına yerleştirdiği kartvizitleri sıralamaya başladık. Evet, işte Semih<a id="GBS.0057.02"/> Bey’in kartviziti. Yıllar önce yaptığı Mersin ziyareti sırasında komutanını bulmuş, sohbet etmiş, bu kartviziti de o sırada almıştı.</p>
			<p>“İstiyorsan bulayım, ne dersin?” dedim.</p>
			<p>“Öyle mi, bulunur mu?” dedikten sonra, sessizce beklemeye başladı. Kartvizitteki telefon ve bilinmeyen numaraların da yardımıyla, komutanın kızına ulaştım.</p>
			<p>“Babam iki sene önce öldü,” dedi. Hiçbir şey söylemedim<a id="GBS.0057.03"/> ve annesinin telefonunu aldım. Az sonra, komutanın eşi telefondaydı. Babamın oturduğu yere kadar taşıdım telefonu ve uzattım ona. Titreyerek ayağa kalktı, seksen beş yaşındaki parkinsonlu babam.</p>
			<p>“Efendim benim, Mevlüt ben.”</p>
			<p>Diyafonu açmıştım. Belli ki yaşı babamdan daha küçük olan hanım, “Mevlüt, evladım,” diye konuşuyordu. Semih Bey’in vefat haberini verince sarsıldı babam.</p>
			<p>“Öyle<a id="GBS.0057.04"/> mi, komutanımı kaybettik öyle mi?” dedi birkaç kez.</p>
			<p>“Sen nasılsın evladım, sağlığın nasıl?” diye sordu, Semih Bey’in eşi.</p>
			<p>Babam, her duyduğumda beni şaşırtan bir güce sahip o cümleyi tekrarladı komutanının eşine:</p>
			<p>“İyiyim efendim. Yaşlılık işte. Bardak doldu, ama damlası eksik. Onu bekliyorum efendim.”</p>
		
			</section>
  <div style="display:none;"><a id="GBS.0057.05"/></div></body>
</html>