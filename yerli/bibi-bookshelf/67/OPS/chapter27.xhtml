<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0122.01"/></div>
    <section>
      <h1 class="baslik"><span epub:type="pagebreak" id="page169" title="169"/>Silah çeken belediyeci</h1>
		
			<p class="no-indent">Mecburi hizmetin beşinci yılıydı. Görev yaptığım küçük kasaba, başkente oldukça yakındı, ama binlerce kilometre uzaklarda yaşıyor gibiydim.</p>
			<p>Yorulmuş, usanmış, başlangıçtaki saf duygularımdan giderek uzaklaşmış, en kötüsü de hafta sonu Ankara pavyonlarına dair edindiğim yeni eğlence alışkanlığım için gittikçe daha çok paraya ihtiyaç duyar hale gelmiştim.<a id="GBS.0122.02"/> Aldığım mütevazı pratisyen hekim maaşı artık gece heyecanlarıma yetmiyordu.</p>
			<p>Tam bu sırada kasabanın her dönem başka bir partiden belediye başkanlığını yapan Ahmet Salcı’nın, “Doktor bizim kararlarda belediye tabibinin de imzası olmalıymış. Bizde doktor yok. Sözleşmeli doktorumuz olur musun?” önerisine can havliyle atlamıştım.</p>
			<p>Haftada bir belediye encümeninin aldığı kararların altına, belediye<a id="GBS.0122.03"/> tabibi olarak ben de imzamı atacaktım. Bunun için toplantılara katılmama da gerek yoktu ve işin en güzel tarafı devletin verdiği maaşın üçte biri kadar da belediyeden alacaktım.</p>
			<p><span epub:type="pagebreak" id="page170" title="170"/>İlk zamanlar her şey çok iyi gidiyordu. Ay başlarında Belediye’nin kısa boylu, biçimsiz, konuşmaya başladığında ne dediği anlaşılmaz, her zaman kırmızı kravatlı muhasebecisi Selami, çalıştığım sağlık ocağına uğruyor,<a id="GBS.0122.04"/> burnumun dibine kadar gelip, dudağının kenarındaki tükürüklerle konuşarak, sanki gizli ve yasal olmayan bir işi yerine getiriyormuş gibi küçük bir zarfın içindeki parayı, gizemli bir tarzda masaya bırakıyordu.</p>
			<p>Selami, kasaba belediyelerinde ve kamu kuruluşlarında sıkça rastlanan bir uygulamanın tabii sonucu olarak, oranın yerlisinden bir personeldi ve muhasebeciliği de sonradan uydurulmuş<a id="GBS.0122.05"/> bir işti. Her daim belediye başkanı Ahmet Abisi’nin sırdaşı, köylüsü ve tabii ki akrabası idi. Belediyenin tüm pis işlerinin Selami’den geçtiğini duyardım ama laf açıldığında, “Beni hiç ilgilendirmez kardeşim, yeter ki benim paramı doğru düzgün versinler,” diyordum.</p>
			<p>Soğuk geçen bir kışın sonlarına gelmiştik. Her şey kendi halinde ve alışkanlığında giderken, tadımı kaçıran bir şey oldu. Selami,<a id="GBS.0123.01"/> son iki aydır parayı getirmez olmuştu ve işin kötüsü benim de paraya o hafta çok ihtiyacım vardı. O gün, belediye tabibi olarak imzalamam gereken evrakları getiren başkanın odacısı Kör Şaban’ı evrakları imzalamadan, azarlayarak geri gönderdim.</p>
			<p>“Selami’ye söyle, doktor bey imzalamıyormuş dersin,” dedim. Bakalım ilk mesajım nasıl algılanacaktı?</p>
			<p>Şaban bir şey anlamadan bir süre sırıtarak<a id="GBS.0123.02"/> yüzüme baktıktan sonra, sesini çıkartmadan çekti gitti.</p>
			<p>Ertesi gün herhangi bir haber çıkmadı Belediye’den. Canım daha da sıkılmıştı doğrusu. Bu belediyeciler bir türlü laftan anlamıyorlardı. Hafta sonu geliyordu ve Reis’in oğlu Haluk’la Maltepe’deki Elizi pavyonda çalışan Perihan’ı dinlemeye gidecektik, ama param yoktu.</p>
			<p>Dayanamadım ve Selami’yi telefonla aradım. Önce usul<span epub:type="pagebreak" id="page171" title="171"/>dan başlayan<a id="GBS.0123.03"/> sesimin tonu giderek sertleşiyordu:</p>
			<p>“Arkadaş paramı gönderin. Ayıptır ya. İnsanda biraz utanma olur...” falan diyerek üst perdeden devam ettim.</p>
			<p>“Paramı gönderinceye kadar da evrak mevrak göndermeyin, imzalayan puşttur,” diyerek telefonu Selami’nin yüzüne kapattım. Selami her zamanki gibi ne dediği anlaşılmaz cümlelerle bir şeyler söylemeye çalışıyor, anladığım kadarıyla kabahati belediye<a id="GBS.0123.04"/> başkanına atıyordu.</p>
			<p>Birkaç gün daha geçti. Belediye’den yine ses seda çıkmayınca, sabahları ara sıra mercimek çorbası içtiğim Kürt Mehmet’in Merkez Lokantası’ndan çıkıp bir hışımla belediyeye gittim.</p>
			<p>Boğazlı kazağım, bıyıklarım ve kısa gemici siyah paltom, mercimek çorbasının sıcaklığı ile de buluşarak içimde farklı bir güven duygusu oluşturmuştu.</p>
			<p>İkinci kattaki muhasebe odasına girdim.<a id="GBS.0123.05"/> Odanın en dibinde oturan Selami, önündeki evrakları uzun uzun ve aptalca bir edayla süzüyor, hemen yanındaki masada oturan yardımcısı Gülnaz, eski daktilonun ağzına yerleştirdiği beşinci karbon kâğıdının ucunu düzeltmeye çalışıyordu. Gülnaz beni görünce gülümsedi ve mutlu oldu. Hafif işveli bir tavırla uzatarak:</p>
			<p>“Günaydın doktor bey, hoş geldiniz,” dedi.</p>
			<p>Gülnaz’a zoraki gülümseyerek direkt<a id="GBS.0124.01"/> konuya girdim:</p>
			<p>“Selami, kardeşim benim paramı niye göndermiyorsunuz ya? Kaç kere söyleyeceğim size. Başkana da söyledim kulüpte. Evrakları imzalatırken iyi, para vermeye gelince hava... Öyle mi? Haksızsam söyle! Sonuçta Belediye’nin tabibiyim. Oraya yazmışsın. Sözleşme yapmışsın. Bu adam doktorumuzdur demişsin. Olmaz ki kardeşim, insanda biraz utanma olur,” falan filan diyerek konuşmaya devam<a id="GBS.0124.02"/> ederken, o ana kadar garip bir suskunlukla beni dinleyen Selami, eliyle “bi dakka” der gibi bir işaret yapıp, oturduğu masanın al<span epub:type="pagebreak" id="page172" title="172"/>tına eğilerek en alttaki çekmeceden bir şey aramaya başladı. Kısa bir süre sonra aradığı şeyi bulmuş olacak ki, kararlı bir şekilde yerinden kalkıp bana doğru yürümeye başladı. Ben hâlâ kapının pervazına yaslanmış biraz da Gülnaz’a doğru dönmüş, haklılığımı anlatan bir<a id="GBS.0124.03"/> şeyler daha söylemeye devam ediyordum.</p>
			<p>Bir ara bana doğru gelen Selami’nin sağ elinde bir tabanca gördüm ve anında sustum. Selami yanıma kadar geldi ve her zaman konuşurken yaptığı gibi burnumun dibine kadar yanaştı. Benim yarım kadar boyu olmasına rağmen, aniden sol eliyle göğsümden yakaladığı boğazlı kazağımı alttan yukarıya boğazıma doğru sıkmaya başladı. Bu arada kapıyı da ayağıyla iterek<a id="GBS.0124.04"/> kapatmıştı.</p>
			<p>Benim nutkum tutulmuş, korku, şaşkınlık ve çaresizlik duygularıyla Selami’ye bakıyordum. Selami sol eliyle ve kendinden hiç beklenmeyen bir kuvvetle boğazımı mengene gibi sıkarken, sağ elindeki tabancayı da şakağıma bastırmış, beni duvara iyice yapıştırmıştı.</p>
			<p>“Yeter lan artık... Para para para... Yok lan işte!... Sen yoktan anlamaz mısın oğlum? Vuruyum seni de kurtulayım amına<a id="GBS.0124.05"/> koyim...”</p>
			<p>Benim dilim damağım kurumuş, aklımdaki her şey uçup gitmiş, korkmayı bile unutmuştum.</p>
			<p>Gülnaz kısa bir şaşkınlıktan sonra koşarak yanımıza geldi. “Selami Abi napıyosun ya? Abi bıraksana... Delirdin mi abi? Bıraksana ya.”</p>
			<p>Selami, biraz daha “Sıkıyım mı lan, ha, sıkıyım mı?” dedikten sonra kolunu çeken Gülnaz’ı da çırparak beni bıraktı ve tekrar yerine geçti. Bu arada hem silahı<a id="GBS.0125.01"/> çekmecedeki yerine koyuyor hem de Gülnaz’a konuşmaya devam ediyordu:</p>
			<p>“Kızım ben ne yapayım ya? Herkes para para diye bana geliyor. Başkan bir yandan, müteahhitler bir yandan amına koyim... Müfettişler zaten tepeme dikilmiş açığımı kollu<span epub:type="pagebreak" id="page173" title="173"/>yor. Milletin keyfi yerine gelsin diye biz okkanın altına gidiyoz. “Durumun nedir Selami, sakatta mısın?” diyen bi Allahın kulu yok. Bizim götümüze yılan girmiş,<a id="GBS.0125.02"/> onu çıkartmaya çalışıyoz, bi de bu hıyar çıkmış başımıza, habire para istiyor. Şerefsizim usandım canımdan!...”</p>
			<p>Ben bir yandan boğazıma kadar sıyrılan kazağımı düzeltip, ne yapacağıma karar vermeye çalışırken, Gülnaz da tuhaf bir mahcubiyetle benden özür dilemeye çalışıyordu.</p>
			<p>“Doktor bey kusura bakmayın, istemeden oldu” falan diyordu.</p>
			<p>Biraz daha dikildikten sonra, “Ben gidiyorum o<a id="GBS.0125.03"/> zaman,” gibi garip bir cümle fısıldayarak kapıdan dışarı çıktım. Hiç kimseye bakmadan ve kimseyle konuşmadan sessizce sağlık ocağına kadar yürüdüm. Akşama kadar tam bir suskunluk içinde kimseye hiçbir şey söylemeden işimi yaptım. Şaşkın, düşkün ve anlamsız bir ruh hali içindeydim. Bütün bunlara rağmen içime daha önce pek fark etmediğim bir “yalınlık” duygusu oturmuştu sanki.</p>
			<p>Akşam üzeri her<a id="GBS.0125.04"/> zamanki gibi “Şehir Kulübü”ne gittim. Kapıyı açıp içeri girdiğimde kulübün ve içindekilerin her zamankinden hiçbir farklarının olmadığını düşündüm. Farklı olan, değişen, sadece bendim sanki.</p>
			<p>Ziraat Bankası müdürünün oturduğu masaya doğru yürümeye başladığımda hemen yanındaki masada Selami, belediyeye iş yapan birkaç müteahhitle oturmuş rakı içiyordu. Beni görünce ayağa kalktı:</p>
			<p>“Doktor<a id="GBS.0125.05"/> bey, hocam, buyurmaz mısın?” diye bağırdı.</p>
			<p>Hipnotize olmuş gibi Selami’nin masasına doğru yürüdüm.</p>
			<p>Selami:</p>
			<p>“Bize küsmedin di mi doktor bey, bugün biraz üzdük seni... Artık kusurumuza bakmazsın... Hah hah ha...” diyerek güldü.</p>
			<p><span epub:type="pagebreak" id="page174" title="174"/>“Yok canım n’olacak ki?” diye mırıldandım. Karşılıklı bir süre manasızca bakıştık. Selami, sahici olduğuna yemin edebileceğim bir samimiyetle sarılarak kucakladı<a id="GBS.0126.01"/> sonra. Ne yapacağıma bir türlü karar verememiştim. Birkaç anlamsız cümle daha söyleyip hemen yanındaki PTT müdürünün masasına çöktüm. Rakı istedim.</p>
			<p>Selami ise, masadaki müteahhitlere, ağzından tükürükler saçarak benim ne kadar kıymetli ve kaliteli bir insan olduğumu ve beni ne kadar çok sevdiğini anlatmaya devam ediyordu...</p>
			
			</section>
  <div style="display:none;"><a id="GBS.0126.02"/></div></body>
</html>