<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0131.01"/></div>
    <section>
      <h1 class="baslik"><span epub:type="pagebreak" id="page181" title="181"/>İnşaallah ölmüştür</h1>
			
			<p class="no-indent">Mecburi hizmetin üçüncü yılında sürgün olarak gönderildiğim B... İlçesi, adı gibi yüksek rakımlı, sert iklimli, insanları, ilişki biçimleri ve yargı değerleri ile acımasız bir kasaba idi.</p>
			<p>Ama daha önceki çalıştığım kasabada edindiğim deneyimler, B... da çok işime yarıyordu doğrusu. Geldiğim ilk hafta lojman hakkı olmadığı halde yıllardır lojmanda oturan<a id="GBS.0131.02"/> tıbbi sekreteri lojmandan çıkartmış, onun boşalttığı daireye Sümerbank’tan aldığım birkaç parça eşya, halı ve “Güven Mobilya”dan alınan tek kişilik ikiz yatakla yerleşivermiştim. Sağlık Merkezi’nde kullanılmadan bir köşede duran sobalardan birisini de salona kurarak kendimce eşya meselesini halletmiştim.</p>
			<p>Hemşehrim olduğunu tesadüfen öğrenip çok sevindiğim Kaymakam, Sağlık Ocağı ile ilgili<a id="GBS.0131.03"/> taleplerimi olabildiğince hızla karşılıyor, beni diğer bürokratlardan ayrı bir yerde tuttuğunu her fırsatta gösteriyordu.</p>
			<p>Oldukça sert geçen kışı Sağlık Merkezi’nde muayeneler, şehir kulübündeki rakı sohbetleri ve çevre sağlık evlerinin denetlemesi ile geçirdim.</p>
			<p><span epub:type="pagebreak" id="page182" title="182"/>Bir gün, her zaman öğle yemeklerini yediğim restoranın yanındaki küçük depo gibi bir yerde kış boyunca bekleyen traktörün, birisi<a id="GBS.0131.04"/> tarafından dışarı çıkartıldığını gördüm. Depo boşaltılıyordu. Hemen sahibini sordum ve depoyu kiraladım. Bir gün önce içinde traktör bekleyen depo o günün akşamı boyanmış, içine birkaç sandalye ve masa konmuş, kontrplakla ortadan ikiye bölünerek arkada küçük bir bölüm daha oluşturulmuş, neticede muayenehanem hazırlanmıştı. Özellikle akşamları sağlık merkezinden çıktıktan sonra muayenehaneye gidiyor,<a id="GBS.0131.05"/> gece geç saatlere kadar bazen kitap okuyor, gelen gidenle çaylı sohbetler yapıyor ve özellikle yaz akşamlarında, civar köylerden gelen hastaları muayene ediyordum.</p>
			<hr class="margin"/>
			<p>Tatlı, sessiz ve serin bir yaz akşamıydı. Vakit gece yarısına yakındı. Muayenehanenin önünde ayaklarımı bir sandalyeye uzatmış, oturduğum yerde iyice kaykılmış, gökyüzünü seyrediyordum. Birden uzaklardan bir gürültü hızla yaklaşmaya<a id="GBS.0132.01"/> başladı. Kasabanın köylere giden ana caddesinin alt ucundan kasabaya doğru bir traktör, arkasında römorkla birlikte büyük bir hızla geliyordu. Gayri ihtiyari toparlanıp ayağa kalktım.</p>
			<p>Traktör arkasındaki römorkta bulunan dört beş kişi ile birlikte parke yolda gürültüler kopararak önümden geçti gitti. Civar köylerden birinden acil bir hasta taşıdıklarını ve doğal olarak kasabanın çıkışında<a id="GBS.0132.02"/> bulunan sağlık merkezine gitmek istediklerini anlamıştım.</p>
			<p>Sağlık Merkezi’nde o gece nöbetçi olarak, Ankara’ya tayin bekleyen, bu nedenle merkezdeki her işi elinin tersiyle yapma alışkanlığındaki Giresunlu Doktor Ferit vardı. Bunu düşünerek içim rahat tekrar koltuğuma yerleştim. Ama iş öyle olmadı. Ferit kimseye haber vermeden Ankara’ya gitmiş. Sağlık Merkezi’nde de kimsecikler yokmuş. Beş<a id="GBS.0132.03"/> on da<span epub:type="pagebreak" id="page183" title="183"/>kika sonra aynı traktör bu sefer şoförün yanında bizim sağlık Memuru Erdinç’le birlikte benim muayenehanenin önüne kadar geldi ve durdu.</p>
			<p>Traktörün arkasında şişman bir adam hareketsiz yatıyor, etrafındaki kadınlı erkekli altı-yedi kişi saçını başını yolup, göğüslerini döverek bağırıyorlardı.</p>
			<p>Dinleme aletimi alarak hızla römorka tırmandım ve kadınları iterek adama ulaştım. İlk muayenede<a id="GBS.0132.04"/> adamın epey önce öldüğünü hemen anlamıştım.</p>
			<p>Geldiklerini söyledikleri köy zaten otuz-kırk km uzaklıktaki bir köydü ve toprak yolda kalp krizi geçirmiş bir adamın bu halde taşınıp B...’ya sağ ulaşması zaten mümkün görünmüyordu.</p>
			<p>Seri ve hızlı hareketlerle diğer bulguları kontrol ediyor, her şeye rağmen, yakınlarını da tatmin etmek için kalp masajı yapmamın doğru olacağını düşünüyordum. Hemen<a id="GBS.0132.05"/> uygulamaya geçtim. Adamın göğsüne iki elimi koyup masaja başlamamla birlikte, kadınlardan ikisi üzerime bağırarak atladılar.</p>
			<p>“Eziyet etme, eziyet etme kör olasıca...”</p>
			<p>Ben bir yandan masajı sürdürmeye çalışıyor bir yandan da kendimi korumaya uğraşıyordum. Erkeklere bağırdım:</p>
			<p>“Ya kardeşim alsanıza şunları başımdan!”</p>
			<p>Erkeklerden biri kadınları traktörden indirmeye çalışırken diğer<a id="GBS.0133.01"/> yandan onları ikna etmek için, her hatırladığımda içimi titreten o cümleyi söylüyordu:</p>
			<p>“Hadi bacım, bırakın, doktor diriltecek abimi!”</p>
			<hr class="margin"/>
			<p>On-on beş dakika sonra, daha fazla uğraşmamın anlamsız olduğunu düşünüp kalp masajını bıraktım ve traktörden atlayarak muayenehaneye doğru yürüdüm. Erkekler beni kaygıyla izleyerek yanıma geldiler. Ağzımın içine bakıyorlardı. Üzgün bir ses tonuyla:</p><div style="display:none;"><a id="GBS.0133.02"/></div>
			<p><span epub:type="pagebreak" id="page184" title="184"/>“Başınız sağ olsun,” dedim.</p>
			<p>Bir anda kopan çığlık sesleri, gece kulüpten çıkanları, yoldan geçen meraklıları da traktörün etrafına toplayarak epeyce bir kalabalığın birikmesine sebep olmuştu. Ellerimi yıkayıp ölüm raporunu hazırlaması için sağlık memuru Erdinç’e rapor kâğıdını, mührün yerini tarif ederken bir yandan da uzatılan sigarayı yakmaya çalışıyordum. Beş dakika geçmemişti ki, ölenin<a id="GBS.0133.03"/> yakınlarından olduğu anlaşılan gençten birisi kalabalığı yararak telaş içinde kafasını kapıdan içeri uzattı:</p>
			<p>“Doktor Bey yaşıyor, abim yaşıyor... Nefes aldı.”</p>
			<p>Bir anda buz gibi olmuştum. Sigaraları atıp hep birlikte ayağa kalktık. Biraz önce elinden gelen her şeyi yapan gayretli, şefkatli, acılarını paylaşan doktor gitmiş yerine beceriksiz, ölüyü diriyi bilmeyen, boktan bir adam gelmişti.<a id="GBS.0133.04"/> Etrafımdaki bakışların bu ani değişimle neye dönüştüğünü yıldırım hızıyla hissetmiştim. Dinleme aletini tekrar alıp, traktöre doğru hızla yürürken adamın gerçekten canlanıp canlanmadığını da düşünmüyor değildim. Zıpladım, traktöre tırmandım. Adam yine aynı biçimde hareketsiz yatıyordu. Yanına vardım, eğildim, dinledim. Etrafta derin bir sessizlik, bir mucize beklentisi vardı. Ama hayır... Adamda<a id="GBS.0133.05"/> bir değişiklik yok, gerçekten ölü. Ama niye nefes alıyor demişlerdi o zaman? Biraz önceki masajların sonucunda oluşan mekanik havanın akciğerlerden boşalmasını “nefes” olarak algıladıklarını anlamıştım. Ama bir yandan da adamda tuhaf kıpırtılar hissediyor gibiydim. Nabzına bakarken fazlasıyla sıktığım için kendi nabzımı adamın nabzı zannediyor, daha çok paniğe kapılıyordum. Acaba bir şey mi atlamıştım?<a id="GBS.0134.01"/> Şimdi ne yapmalıydım? Gerçekten yaşıyorsa bazı müdahalelerde geç mi kalmıştım? Adam canlı ise yakınları bana ne yaparlardı? Bütün bunlar kafamda şimşek gibi geçerken hemen kararımı vererek adamı yavaşça muayenehaneye indirmelerini söyledim. Kalabalık hemen yol verdi. Adam benim uydu<span epub:type="pagebreak" id="page185" title="185"/>ruk muayenehanenin uyduruk sedyesine yatırıldı. İkinci el alınmış EKG adamın kollarına, bacaklarına, göğsüne bağlandı.<a id="GBS.0134.02"/> Starta bastım. Kalbim güm güm atıyor. EKG’nin ağzından ümitle düz bir çizgi çıkmasını bekliyor, bir yandan da içimden dua ediyordum: “Allah’ım inşallah ölmüştür, inşallah ölmüştür.”</p>
			<p>Ve evet EKG düz çizgi verdi. Nasıl rahatlamıştım. Biraz daha bekledim. Akan kâğıdı içimde bir rahatlıkla izliyordum.</p>
			<p>“Aha bakın... Düz... Hareket yok... Ölmüş kardeşim... Allah’ın takdiri. Ben ne yapayım yani<a id="GBS.0134.03"/> şimdi.”</p>
			<p>Biraz da alınmış tavırla EKG kâğıdını en yakındakinin eline tutuşturup koltuğuma doğru yöneldim...</p>
			
			</section>
  <div style="display:none;"><a id="GBS.0134.04"/></div></body>
</html>