<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Peri Gazozu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:6ab1b074-c76f-9157-f3ff-22a6539d3e03"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0084.01"/></div>
    <section>
      <h1 class="baslik"><span epub:type="pagebreak" id="page117" title="117"/>Analar kokularından bulur kuzularını</h1>
		
			<p class="no-indent">Beş-altı yaşlarındaydım. Mayıs ayı tüm coşkusuyla inmişti bozkırın üzerine. Kızılöz’ün yamaçlarında açan nevruzların, çiğdemlerin, akşamhayır çiçeklerinin kokusu çocuk ruhumda katıksız bir heyecan uyandırıyor; babamın elinden tutmuş, ırmağın en sığ yerinden karşıya geçmeye çalışan yüzlerce kuzunun, meleyerek koşturmalarını izliyordum.</p>
			<p><a id="GBS.0084.02"/>Kuzular hızla buluştular anneleriyle. Ova bayram yerine döndü birden. Çobanların ıslığı, koyun ve kuzuların melemesi, ırmağın çağıltısı. Nasıl bir mutluluk.</p>
			<p>Aklıma takılan ilk soruyu sordum babama:</p>
			<p>“Her koyun nasıl biliyor kendi yavrusunu?”</p>
			<p>Babam bir yandan anasını bulamamış, dolanıp duran bir kuzunun kulağından yakalamış götürürken, bir yandan da bana bakmadan cevap verdi: “Kokusundan<a id="GBS.0084.03"/> bulur onlar, merak etme.”</p>
			<hr class="yildiz"/>
			<p>Her zaman dimdik ve gururlu yürüyüşüyle hatırladığım babam, sarılıp kokladı saçlarımı. Sonra okulun önündeki <span epub:type="pagebreak" id="page118" title="118"/>toprak yolda, biraz da omuzları düşmüş bir şekilde, arkasına bakmadan yürüdü gitti. Elimde, içinde biraz önce tuhafiyeciden alınmış bir takım pijama, terlikler, diş fırçası ve sabun olan bir naylon torbayla kalakalmıştım, eski bir kiliseden bozma lisenin<a id="GBS.0084.04"/> önünde. Şimdi o kadar iyi anlıyorum ki babamın hüznünü, oğlumu kucaklarken.</p>
			<p>Ortaokuldan sonra girdiğim sınavlarda, parasız yatılıyı kazanarak Niğde Lisesi’ne gitmiştim. Aylardan Ramazandı. Bizden büyük sınıflardaki abiler, transistörlü radyodan Arap-İsrail Savaşı’nı dinliyorlardı.</p>
			<p>Benimle birlikte yatılı olarak gelen Diyarbakırlı çocuklar, ilk akşam yemekhanedeki nohut yemeğini görünce<a id="GBS.0084.05"/> kendi aralarında fısıldaşmışlardı:</p>
			<p>“Leblebiyi pişirmişler yav...”</p>
			<p>Daha üçüncü gün üst ranzadaki yatağıma kıvrılmış elimdeki ipliği koklayarak gizlice ağlıyordum. Zavallı valizimin bir türlü kapanmayan fermuarını halı dokurken kullanılan kındapla bağlamıştı annem ve kındapın annem gibi koktuğunu keşfetmiştim. Sonraki geceler koynumda annemin kokusu, kındapla uyudum hep.</p>
			<hr class="yildiz"/>
			<p>Üniversiteye<a id="GBS.0085.01"/> Avanos’tan kopup gelmiştim ve Bornova öğrenci yurtlarında direniş vardı. Yirmi iki gün ayağımdan çıkarmadığım postallarım ve sırtımda Siyasal’dan beri taşıdığım parkayla, küçük kantinin önüne kurulmuş derme çatma çadırlarda kalıyorduk. Hiç de tahmin etmediğim bir vaziyette başlamıştım tıp fakültesindeki öğrenciliğime. O günlerden aklımda kalan; ne mitingler, ne de bildiriler oldu. Aklımda kalan<a id="GBS.0085.02"/> tek şey, ilk görüşte tutulduğum fen fakülteli devrimci kızdan kalan nergis kokusu.</p>
			<p>Nerdedir, unuttum şimdi. Fakat, onca kavga gürültü ve toz dumanın ortasında insanı şaşırtan bir inatla anatomi öğ<span epub:type="pagebreak" id="page119" title="119"/>retmeye çalışan İsmail Ulutaş hocanın, ilk derste söylediklerini hiç unutmamıştım nedense:</p>
			<p>“Hastayı daha muayene etmeden, kapıda ilk gördüğünüz anda teşhisinizi koymalısınız. Çünkü, her hastanın<a id="GBS.0085.03"/> ayrı bir yürüyüşü, bakışı ve ayrı bir kokusu vardır.”</p>
			<p>Hastanın değil ama, ölümün kokusunu ilk, anatomi dersindeki kadavralardan duyduğumu zannederdim, yanılmışım. O koku sadece formol kokusuymuş. Asıl koku, otopsi odasının kokusu.</p>
			<p>Adli tıp stajını yaptığımız beşinci sınıfta bir sonbahar günü. Manisalı bir aile ev yapımı konserve yapmışlar patlıcandan. Tüm aile oturmuş yemiş konserveyi.</p><div style="display:none;"><a id="GBS.0085.04"/></div>
			<hr class="margin"/>
			<p>Çok kuvvetli bir zehir üremiş meğer konservede: Botulismus. Yedisi birden ölmüş. Ailenin üç küçük çocuğunu da uzatmışlar yan yana. Egelilere özgü siyah feracesiyle bir kadın çocuklara eğilmiş, öpüyor, kokluyor, bir yandan da acıyla uğunuyordu başlarında:</p>
			<p>“Kuzularım... Kuzularım...”</p>
			<hr class="yildiz"/>
			<p>Mezuniyete yakın günler. Farmakolojiden son hakkıma gireceğim. O kadar sıkılmışım ki, okulu bırakmayı<a id="GBS.0085.05"/> düşünüyorum. Avanos’ta evin üst katında, ders notlarının içine dağılmış, farmakoloji çalışıyorum. Bir ara dışarı çıktım. Havuzun kenarında bir sigara yaktım. Bir kayısı, şekerpare, dalında çürümek üzere, zahmetsizce kopardım. Bahçenin kokusunu içime çekerek, dalgınlıkla baktım sallanan ağaçlara.</p>
			<p>Yavaşça merdivenleri çıkarak geri döndüm. Tam odaya girecekken, annemin içeride olduğunu fark ettim.<a id="GBS.0086.01"/> Bir yandan, etrafa dağılmış, üzerinde yazı ve ilaç formülleri olan ders notlarını koklayıp, öperek topluyor; öte yandan da mırıl mırıl dualar okuyor. Şaşkınlıkla saklanarak bir süre annemi iz<span epub:type="pagebreak" id="page120" title="120"/>ledim. Benim farmakoloji notlarını, evdeki mushafa yaptığı gibi öptü, kokladı ve yerine koydu. O an anladım; ölsem de bu dersten geçmem ve okulu bitirmem gerektiğini.</p>
			<hr class="yildiz"/>
			<p>İstanbul’dayım. Cumartesi Annelerinin<a id="GBS.0086.02"/> buluşmalarını izliyorum. Yine bir cumartesi günü omzumda Poyraz, konuşma yapan bir anneyi dinliyorum. Hüseyin Morsümbül’ün annesi Fatma Morsümbül’den söz ediyor. Hüseyin, daha lise öğrencisiyken, Bingöl’de yaşadığı ev polisler ve askerlerce basılarak gözaltına alınmış.</p>
			<p>Ailesi oğullarına ne olduğunu öğrenmek için otuz bir yıl uğraşmışlar. Fatma annenin otuz bir yıl boyunca verdiği dilekçeler<a id="GBS.0086.03"/> işleme konulmayarak imha edilmiş.</p>
			<p>Hüseyin’in annesi:</p>
			<p>“Oğlumun kemiklerini bulsam, omzumda taşıyacağım. Çünkü kokusunu çok özledim,” diyormuş sürekli.</p>
			<p>Halimden utandım. Yavaşça indirdim Poyraz’ı omzumdan...</p>
			<hr class="margin"/>
			<p>Geçen günlerde Hakkari’de bir askeri aracın geçişi sırasında düzenlenen mayınlı saldırıda hayatını kaybeden, Uzman çavuş Mehmet Çiftçi’nin cesedi bir türlü bulunamamıştı.<a id="GBS.0086.04"/> Aile aramalara kendilerinin de katılmak istediklerini dile getirdi. Kayıp askerin yıllardır diyaliz tedavisi gören annesi Döndü Çiftçi şöyle konuşuyordu:</p>
			<p>“Beni götürün yavruma. Ben bulurum onu, kokusundan tanırım. Uçaklarınıza bindirin, giderim. Kurban olurum size. Deliklere bakarım, yollara bakarım. Kuzumu kokusundan bulurum.”</p>
			<hr class="yildiz"/>
			<p>Bazen tuhaf saatlerde annemi arıyorum. Telefonun ahizesini:</p><div style="display:none;"><a id="GBS.0086.05"/></div>
			<p><span epub:type="pagebreak" id="page121" title="121"/>“Ercan, kuzum,” diye kaldırıyor.</p>
			<p>“Yav anne nerden biliyorsun ki benim aradığımı? Belki başkasıdır, ayıp olur,” diyorum. Annem;</p>
			<p>“Olur mu öyle şey oğlum. Nasıl anlamam? Senin kokun da geliyor telefonun ucundan. Ercan’ımın kokusu...”</p>
			<hr class="margin"/>
			<p>Ne biçim insanlar bu anneler? Çok tuhaflar. Hiç kimseye benzemiyorlar. Ama, birbirlerini tanıdıklarına eminim. Kendi aralarında konuşup anlaştıkları,<a id="GBS.0087.01"/> bizim bilmediğimiz ortak bir dilleri var muhakkak. Belki de gizlice buluşup, haberleşiyorlardır birbirleriyle kim bilir?</p>
			<hr class="margin"/>
			<p>Şimdi kime, ne söyleyeyim?</p>
			<hr class="margin"/>
			<p>Ey zebaniler, ey korku tüccarları, ey kibir heykelleri, vicdan fakirleri, zalimler!</p>
			<p>Bırakın kuzuların önünü. Geçip gitsinler ırmağın öte yanına.</p>
			<p>Anneleri bulur kokusundan onları. Mutlaka bulur.</p>
			<p>Bırakın kucaklaşsınlar...</p><div style="display:none;"><a id="GBS.0087.02"/></div>
			
			</section>
  <div style="display:none;"><a id="GBS.0087.03"/></div></body>
</html>