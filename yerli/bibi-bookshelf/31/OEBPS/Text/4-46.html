<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-46.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-46.html" xml:lang="en-GB">
    <div class="calibre1">
      <p class="anabaslik-copy" id="toc_marker-47">47</p>

      <p class="paragraf4"></p>

      <p class="paragraf4"></p>

      <p class="anabaslik">DEMİR LEYDİ</p>

      <p class="paragraf3"><span class="char-style-override13">O</span> gün, iki saatlik uykuyla işe gidiyor Nehir. Dinlenmemiş yorgun bedeni isyan halinde ama, verdiği kilolar yüzünden bedenine biraz bol gelen siyah pantolon ceket takımının içinde kendinden emin, dimdik yürüyor. Yaptığı hafif makyaj, gözlerinin altındaki mor halkaları tümüyle kapatamasa da dingin bir ifade kazandırmış yüzüne.</p>

      <p class="paragraf4">Açılışının üzerinden yalnızca birkaç ay geçen yeni şirketine giderken, buruk bir heyecan var içinde. Onca emek harcayarak elleriyle kurduğu iş düzeninin keyfini çıkaramadan yaşanan olumsuzlukları bir yana itip, tüm zamanını çalışmaya ayırmaya, bir başka deyişle, kendini işine adamaya kararlı Nehir. İşi dışında oyalanıp avunabileceği başka ne kaldı ki hayatında?</p>

      <p class="paragraf4">Pınar’la Hakan kapıda karşılıyorlar Nehir’i, bir adım gerilerinde de Tolga’yla Nurcan. Diğer çalışanlar kalabalık etmemek için kapı önündeki karşılamaya katılmamışlar, oldukları yerde ayağa kalkarak bekliyorlar patronlarını.</p>

      <p class="paragraf4"><span>Rasgele bir davranış biçimi değil bu; düşünüp taşınarak, aralarında uzun uzun tartışarak böyle bir karşılama ve topluca başsağlığı</span> dileme kararı almışlar. Teker teker odasına gidip taziyelerini sunmaları, acıyı tazelemekten başka işe yaramayacak.</p>

      <p class="paragraf4">Pınar, Hakan, Tolga ve Nurcan’la kucaklaşıyor Nehir. Kendilerince saptadıkları protokol sırasına göre, “Hoş geldiniz,” diyen şirketin hukuk danışmanı, muhasebe müdürü ve Antalya’ya gitmeden önce işe aldıkları dijital medya uzmanıyla tokalaşıyor. Sonra da masaların arasında gezinerek, ayakta bekleyen tüm çalışanların tek tek ellerini sıkıyor.</p>

      <p class="paragraf4"><span>Duygularından arınmaya şartlandırdığı bedeni, beyninden gelen komutlarla hareket ediyor. Başlar önde, alçak sesle dile getirilen, “Başınız sağ olsun,”, “Çok üzüldük,”, “Allah sabır versin,” diyenleri başını hafifçe sallayarak, hatta biraz da gülümseyerek yanıtlıyor.</span></p>

      <p class="paragraf4">Bütün iletileri kulağının dışında bırakmaya kararlı. İçeri girmelerini, beyni tarafından algılanmalarını engellemeli ki ayakta kalabilsin.</p>

      <p class="paragraf4">Dışardan bakınca şaşırtıcı derecede sakin, yaşadığı tüm olumsuzlukları aşmış olduğunu düşündürüyor. Onca yükün, onca acının altından, ezilmiş, lime lime çıkmış birine hiç benzemiyor. Uzun bir seyahatten, hatta yüzündeki ifadeye bakılırsa, dinlendirici bir tatilden dönmüş de iş arkadaşlarıyla özlem gideriyor sanki.</p>

      <p class="paragraf4">“Acilen toplantı yapmamız gerekiyor! İlgili birimleri yarım saat sonra odamda bekliyorum.”</p>

      <p class="paragraf4"><span>Derin bir sessizlik! Şaşkın, duyduklarına inanamayan bakışlar...</span></p>

      <p class="paragraf4">Nehir’i tanımakta güçlük çekiyor herkes. Deliler gibi sevdiği insanı kaybetmiş, incinmiş, acılı, naif bir eş beklerken; şirketten ayrı kaldığı iki ayın acısını çıkararak aradaki açığı kapatmak istercesine hırslı, katı; eski haliyle taban tabana zıt bir kadın duruyor karşılarında.</p>

      <p class="paragraf4">Nehir’in sıkı sıkıya yapıştığı maskenin altında yatan gerçekleri yalnızca en yakınları, Pınar’la Hakan az çok hissedebiliyorlar ama, onlar bile sezilerinin doğruluğundan emin değiller.</p>

      <p class="paragraf4">“Kolay gelsin herkese! İyi çalışmalar...” diyerek odasına doğru yürüyen patronlarının peşinden giderken, baş başa kaldıklarında neler olacağının merakı içindeler.</p>

      <p class="paragraf4">Kalın zırh tabakasının gerisine itilmiş duyguların, vurdumduymazlığı çağrıştıran bir kayıtsızlıkla dışavurumu; aynı soğuk tavırlar, aynı katı tutum saltanatını sürdürecek mi? Yoksa...</p>

      <p class="paragraf4">Acabalarla daha fazla boğuşmalarına gerek kalmıyor. Odasına girip kapıyı kapattıklarında çözülüveriyor Nehir...</p>

      <p class="paragraf4">Öyle ki, tutmasalar yığılıp kalıverecek oraya. Hıçkırıklarını boğmak için yumruklarıyla ağzını tıkıyor. Pınar’ın göğsünde ağlıyor, Hakan’ın omzunda.</p>

      <p class="paragraf4">Onların da Nehir’den eksik kalır yanları yok. Acıyı tek yürek halinde yaşarken birbirine karışıyor gözyaşları...</p>

      <p class="paragraf4">“Buraya kadarmış direncim,” diyor Nehir, gözlerini kurulayıp toparlanmaya çalışırken. “Dayanırım dedim ama, beceremedim.”</p>

      <p class="paragraf4">“Dayanma da zaten!” diyor Pınar isyanla. “Herkes biliyor acının büyüklüğünü. Kendini zora sokmanın anlamı yok.”</p>

      <p class="paragraf4">“Öyle deme Pınar. Kendimi bırakırsam, bir daha asla toparlayamam.”</p>

      <p class="paragraf4">Kapının tıklatılmasıyla bölünüyor konuşmaları.</p>

      <p class="paragraf4">Tolga, içlerinde bir aylık çalışma raporlarının bulunduğu dosyaları masanın üzerine bırakırken, Nehir’in üzerinden alamıyor gözlerini. Biraz önceki kaya sertliğindeki işkadını bu mu?</p>

      <p class="paragraf4">Tolga da yabancı sayılmaz artık. Pınar ve Hakan’la beraber, Nehir’in şirketteki vazgeçilmez sacayağının bir parçası. Ama, toplantıya gelecek diğerleri, bu halde görmemeliler onu.</p>

      <p class="paragraf4">Pınar, Hakan, Tolga ve Nurcan ekip halinde, cansiperane bir gayretle iyileştirmeye çalışıyorlar patronlarını. Pencereler açılıp oda havalandırılıyor. Su, kolonya, kahve... Bulundukları ortam ve şartlarla uzaktan yakından ilgisi olmayan sohbet girişimleri...</p>

      <p class="paragraf4">“Merak ettim şimdi,” diyor Tolga. “Bütün <span class="char-style-override8">Demir Leydi</span>’ler perde gerisinde böyle gözyaşı dökerler mi, yoksa yalnız bizimkine has bir özellik mi ağlamak?”</p>

      <p class="paragraf4"><span>“Ben kim, demirden leydi olmak kim, Tolga?” diye acı acı gülüyor Nehir. “Benimki yalnızca, dışarıya karşı dik durma çabası...”</span></p>

      <p class="bos"></p>

      <p class="paragraf4">Şirketin üst düzey toplantısına katılmak üzere içeriye giren avukat, muhasebe müdürü, personel müdürü, medya uzmanı, biraz önceki güçlü duruşundan ödün vermeyen, tüm varlığıyla işine odaklanmış gerçek bir <span class="char-style-override8">Demir Leydi</span>’yle, Nehir Sezen’le oturuyorlar masaya.</p>

      <p class="paragraf4">Nehir’in gözlerindeki solmaya yüz tutmuş kırmızılığı, kirpiklerinin dibine oturmuş, gözyaşlarından armağan tuz tortularını fark etmiyorlar bile; yüreğinden geçenleri kestiremedikleri gibi...</p>

      <p class="paragraf4">Toplantının akışında daha öncekilere göre, bazı konulardaki birikmişlik dışında, önemli bir farklılık yok. Nehir’in olmadığı zaman diliminde yapılan işlerin raporları sunuluyor önce. Ardından da taslak halindeki yeni projeler üzerinde konuşuluyor.</p>

      <p class="paragraf4">“Rapor dosyalarını en ince ayrıntılarına kadar tek tek inceleyeceğim.” diyor Nehir. “Ama gördüğüm kadarıyla hiçbir eksik yok çalışmalarınızda. Tam tersine, benim olmayışımla kamçılanmışsınız sanki. Kutluyorum sizi ve hepinize teşekkür ediyorum.”</p>

      <p class="paragraf4"><span>Toplantı dağılıp baş başa kaldıklarında, ilk başarılı işlerine imza attıkları gün, “atom karıncalarım” dediği Pınar, Hakan ve Tolga’yla asistanı Nurcan’a ayrıca teşekkür ediyor Nehir. Yapılan işlerde, işlerin yönetilmesinde aslan payının onlara ait olduğunu biliyor</span> çünkü. İyi ki varlar. Onlar olmasa ne yapardı Nehir? Nasıl kalkardı bunca işin altından...</p>

      <p class="yildiz">* * *</p>

      <p class="paragraf4">Önüne konan raporların hepsini eve götürüyor Nehir. Sözüm ona inceleyecek...</p>

      <p class="paragraf4">Soyunup dökündükten sonra, çalışma masasının üzerine dizdiği dosyaların başına geçiyor gerçi ama, henüz ilk raporun ilk sayfasından birkaç paragraf okumuşken, hiç alışık olmadığı biçimde uyuyakalıyor. Kolları masanın üstünde, başını kollarının arasına bırakmış, saçları dosyaların üzerinde darmadağın.</p>

      <p class="paragraf4">Gece uykusu gibi uzun soluklu, dingin bir uyku değil bu. Fazla uyuyamıyor zaten. Olsa olsa bir ya da iki saat.</p>

      <p class="paragraf4">Birileri dürtmüş gibi irkilerek uyanıyor. Kaskatı kesilmiş bedeni. Aynı konumda hareketsiz kalmaktan bacakları uyuşmuş.</p>

      <p class="paragraf4">Doğrulup kalkıyor. Bir önceki uykusuz gecenin bu geceye getirisi diye yorumluyor zamansız uyumasını.</p>

      <p class="paragraf4">“İki saatlik uykuyla işe git, üzerine yorucu, hırpalayıcı bir gün geçir; olacağı budur!” diye çıkışıyor kendine. Bu gece zamanında yatıp uykusunu almalı ki yarına, yeni güne dinlenmiş olarak uyanabilsin.</p>

      <p class="paragraf4">Ne var ki isyankâr bedeni verilen komutları dinlemiyor. Bir şeyler atıştırıyor; ıhlamur, bal, tarçın karışımı (ablasının iddialı tarifi) hazırlayıp içiyor. Raporlara göz atıyor yeniden, televizyon seyrediyor.</p>

      <p class="paragraf4">Bütün bunların, yatıştırmak yerine diriltici etki yaptığını fark edince, kanepeye uzanıp İzmir’de okumaya başladığı romanı alıyor eline. Sabaha karşı roman bitiyor. Gözlerinde hâlâ uyku yok Nehir’in.</p>

      <p class="paragraf4">Akşam, dosyaların üzerinde kestirdiği kısacık uykuyla gidiyor ikinci iş gününe...</p>
    </div>
  </div>
</body>
</html>
