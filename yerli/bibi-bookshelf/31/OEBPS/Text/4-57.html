<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-57.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-57.html" xml:lang="en-GB">
    <div class="calibre1">
      <p class="anabaslik-copy" id="toc_marker-58">58</p>

      <p class="paragraf4"></p>

      <p class="anabaslik">BABASIZ DEĞİL O!</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">N</span><span>e var ki Nevin, Nehir’in verdi</span>ğ<span>i haberi Arda gibi sevinçle kar</span>şı<span>layam</span>ı<span>yor.</span></p>

      <p class="paragraf3">Heyecan içinde anlatıyor Nehir. Ne zamandır kuşku duyduğunu ama konduramadığını, bedenindeki ufak tefek değişiklikleri geçirdiği ameliyata ve yaşadıklarına bağladığını... Sabahleyin banyoda uyguladığı gebelik testinde çift çizgi çıkınca sevinçten havalara uçtuğunu...</p>

      <p class="paragraf4">Hiç sesini çıkarmadan dinliyor Nevin. Ve sonunda; kutlanmayı, sevincinin paylaşılmasını bekleyen kardeşinin suratına balyoz gibi inen o soruyu soruyor.</p>

      <p class="paragraf4">“Doğuracak mısın o çocuğu?”</p>

      <p class="paragraf4">Öylece kalıyor Nehir, uzunca bir süre konuşamıyor.</p>

      <p class="paragraf4">“Ne söylediğinin farkında mısın sen abla?”</p>

      <p class="paragraf4">“Farkındayım. Ya sen? Dünyaya babasız bir çocuk getirmenin ne demek olduğunu biliyor musun?”</p>

      <p class="paragraf4">“Babasız değil, Deniz’in çocuğu o!”</p>

      <p class="paragraf4">“Lafta kalacak sahiplendirmelerle oyalama kendini. Hayata 1-0 yenik başlayacak o garibanın günahına da girme.”</p>

      <p class="paragraf4">“Kararlıyım abla, bu çocuğu doğuracağım! Tanrı’nın bana verdiği en büyük ödül bu. Deniz’le beraberliğimizin somut kanıtı... Nasıl vazgeçerim ondan!</p>

      <p class="paragraf4">Benimle beraber sevineceğini sanmıştım... Yanılmışım.”</p>

      <p class="paragraf4">“Seni çok iyi anlıyorum Nehir, ama biraz mantıklı ol. Boşanan çiftler bile, geride bıraktıkları evliliklerine ait hamilelikleri sonlandırırken...”</p>

      <p class="paragraf4">“O farklı bir şey! Biz boşanmadık... Kaldı ki, başkalarının düşünce ve davranışları da zerrece ilgilendirmiyor beni. Çocuğumdan asla vazgeçmeyeceğim abla.”</p>

      <p class="paragraf4">“Körsün sen! Bırak ileriyi, bir adım öteni bile göremiyorsun. Bu zamanda tek başına çocuk yetiştirmenin zorluklarıyla baş etmek kolay mı sanıyorsun? Çalışma hayatın ne olacak? Yerlere göklere sığdıramadığın şirketin...”</p>

      <p class="paragraf4">“Hepsinin çözümü bulunur, merak etme. Çocuğumun varlığıyla daha da güçlü olacağımı şimdiden hissedebiliyorum.”</p>

      <p class="paragraf4"><span>“Kendine ait, özgürce yönlendirebileceğin bir hayatın olamayacak ama. Yeni başlangıçlar yaparken, engel olup dikilecek önüne...”</span></p>

      <p class="paragraf4">“Belli oldu derdin!” diye sinirle gülüyor Nehir. “Yeniden evlenmeye kalksam, <span class="char-style-override9">çocuklu kadın</span>’ım diye şansım azalır, değil mi?</p>

      <p class="paragraf4">Bak abla, Deniz’le nikâhımız bozulmadı henüz. Beraberliklerin ölümle noktalanması yok benim kitabımda. Sen ne düşünürsen düşün, ikimize ait olan o bebek doğacak. Ve ummadığın kadar da iyi bakılacak. Bundan kuşkun olmasın...”</p>

      <p class="paragraf4">Telefonu kapattığında, öfkeden titriyor Nehir.</p>

      <p class="paragraf4">Ablası ve Arda! Bebek beklediğini paylaştığı iki kişi... Nasıl olup da bu kadar farklı tepkiler verebiliyorlar?</p>

      <p class="paragraf4">Öylesine sıcak, öylesine içten davranmıştı ki Arda; Nehir’in mutluluğuna öylesine candan ortak olmuştu ki... Oysa asıl o merak edebilirdi, Nehir’in bu çocuğu doğurup doğurmayacağını...</p>

      <p class="paragraf4">Ablasını affedemiyor Nehir. Gösterdiği sevgideki gitgide artan bencillik payını da hoş göremiyor artık. Hele söz konusu, kendisi değil de bebeği olunca...</p>

      <p class="yildiz">* * *</p>

      <p class="paragraf4">İstanbul’la İzmir arasında soğuk rüzgârlar esiyor. Ne Nehir arıyor ablasını, ne de Nevin kardeşinin hatırını soruyor.</p>

      <p class="paragraf4">Nevin’in aramayışının altında yatan neden, öfke ya da küskünlük değil. İstemeden de olsa Nehir’i çok kırdığının, örselediğinin ve oluşan yaraların telefonla onarılamayacak kadar derin olduğunun farkında. Hemen ertesi gün, otobüse atladığı gibi soluğu İstanbul’da alması bu yüzden...</p>

      <p class="paragraf4">Hayır, öyle demek istemedi ablası... Onun yavrusu, Nevin’in de canıdır! Madem doğurmaya kararlı, kardeşinin yanında olacak hep. Neler neler örecek ufaklığa... Ali’yle Nevin’in torunu sayılır o. Kucaklarına alıp mis gibi bebek kokusunu içlerine çekmek için sabırsızlanıyorlar...</p>

      <p class="paragraf4">Baştan karşı çıktı, doğru; ama bu söylediklerinde gerçekten samimi Nevin. Ne yapsın, elinde değil. Kardeşinin üzerine konan tüyden bile huylanan bir abla o. Nehir’in bundan sonraki yaşamında pürüz yaratabilecek her şeye karşı da aşırı duyarlılık gösteriyor.</p>

      <p class="paragraf4">İlk tepkisi biraz sert olsa da, Nevin’in iki günlük İstanbul ziyareti, aralarındaki buzları eritmeye yetiyor. Nevin de en az kardeşi kadar hevesle, gelecek bebeğin yolunu gözlüyor artık...</p>

      <p class="yildiz">* * *</p>

      <p class="paragraf4">Karnındaki, henüz kıpırdanmayı bile beceremeyen minicik varlık, Nehir’in grileşmiş dünyasına güneş gibi doğuyor.</p>

      <p class="paragraf4">Gerçek bir mucize bu! İş hayatında kazanacağı başarılarla avunmanın ötesinde fazlaca bir mutluluk umudu kalmamışken bulutların üzerinde geziniyor şimdi.</p>

      <p class="paragraf4">Her önüne gelene söylüyor bebek beklediğini, saklamıyor hiç. Duysunlar, öğrensinler, paylaşarak büyütsünler Nehir’in sevincini...</p>

      <p class="paragraf4">İşyerinde, minik Sezen’in varlığını herkes biliyor. Yetmiyor, merkeze, Nokta Reklam Ajansı’na ulaştırılıyor müjde. Nevzat Bey’le Sedef Hanım’ın etekleri zil çalıyor sevinçten. Nevin’le Ali gibi onlar da torunları yerine koyuyorlar Nehir’in <span class="char-style-override8">miniş</span> diye çağırdığı bebeğini.</p>

      <p class="paragraf4"></p>

      <p class="paragraf4">Asıl sahiplenmesi gerekenler ortada görünmese de <span class="char-style-override9">miniş</span>’in sahipleneni çok. Kimine göre torun, kimine göre yeğen olacak doğduğunda. Herkes şimdiden belirlemiş akrabalık ilişkisini. Arda dışında...</p>

      <p class="paragraf4">Eksik kalan tek nokta, bebeğin Arda’ya olan yakınlığını tanımlayamamak. Ama o da öylesine bir sahipleniyor ki <span class="char-style-override9">miniş</span>’i; hiçbir tanım, hiçbir sözcük, bu bağlılığı ifade etmeye yetmez.</p>

      <p class="paragraf4">Nehir’in müjdeyi verdiği günden bu yana, ilişkileri çok daha sıcak. Ama dostça!</p>

      <p class="paragraf4">Arda her gün, bazen günde iki kez telefonla arayıp hatırını soruyor Nehir’in. Şu aralar onun da işleri yoğun. Ama her fırsatta uğruyor. Son gelişinde kocaman, pofuduk bir ayıcık getirdi <span class="char-style-override9">miniş</span>’e. “İlk oyuncağı benden olsun,” diyerek.</p>

      <p class="paragraf4">Aralarındaki duygusal gerilimin yatışmasından, sakin ve dostane bir ilişkiye dönmesinden son derece memnun Nehir. Şu aralar, hamilelik öncesinden çok daha rahat hissediyor kendini.</p>

      <p class="paragraf4"><span class="char-style-override9">Bebek</span> sözcüğünü telaffuz ettiğinden beri, tek bir imalı davranışı olmadı Arda’nın. Nasıl Nehir onu hassas döneminde koruyup kolladıysa, şimdi de o aynısını yapıyor.</p>

      <p class="paragraf4">Arda’nın her gidip gelişinde, şirkette çalışanların soru işareti yanıp sönen bakışlarına hesap vermekten de kurtuldu Nehir. Hiçbir şey umurunda değil artık...</p>

      <p class="paragraf4">O artık hamile! Deniz’in çocuğunu doğuracak, gerisi boş laf...</p>
    </div>
  </div>
</body>
</html>
