<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-29.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-29.html" xml:lang="en-GB">
    <div class="calibre1">
      <p class="anabaslik-copy" id="toc_marker-30">30</p>

      <p class="paragraf4"></p>

      <p class="paragraf4"></p>

      <p class="anabaslik">LARA YOLU ÜZERİNDE BİR OTEL</p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">N</span><span>isa ve Halil Sezen’i</span> <span>İ</span><span>ngiltere’ye u</span><span>ğ</span><span>urlad</span><span>ı</span><span>ktan iki gün sonra da Nehir’le Deniz, Antalya’ya uçtular.</span></p>

      <p class="paragraf3">Kalacakları yer, bir yanıyla Antalya’nın masmavi denizini kucaklasa da, tatil yörelerindeki albenili yapı tarzıyla uzaktan yakından ilgisi olmayan, ciddi yüzlü mimarisi, aristokrat havasıyla buram buram “iş” kokan, Lara yolu üzerinde bir otel... Denize bakan cephesinde boydan boya uzanan bir plajı var ama, genellikle toplantılar, seminerler, konferanslar, işle ilgili özel buluşmalar için kullanılıyor.</p>

      <p class="paragraf4">Nehir’le Deniz’in de fazla bir beklentileri yok zaten. Nehir’in çalışması biter bitmez, tatil yapabilecekleri daha cıvıltılı bir yerlerde alacaklar soluğu.</p>

      <p class="paragraf4">İki günlük maratonun ilk ayağında, Antalya iş dünyasının seçkin temsilcilerine otelin konferans salonunda, AAP konusunda başarılı bir sunum yapıyor Nehir.</p>

      <p class="paragraf4">Arka sıralardan onu dikkatle izleyen Deniz, bu başarıdan kendine pay çıkararak gurur duyuyor; konuşma aralarında herkesten çok o alkışlıyor karısını. Bir yandan da gri ketenden pantolon ceket takımının, başının tepesine sımsıkı toplanmış saçlarının, abartısız doğal makyajı ve özgüvenli, dimdik duruşunun gerisinde, ciddi bir iş kadını görünümüne bürünmeye çabalayan küçük, haşarı bir kız çocuğu olduğunu düşünmekten de kendini alamıyor. Ya da buradaki işini bitirince sevdiğinin kollarına atılıverecek, el ele tutuşup beraberce denize koşacakları cıvıl cıvıl, uçarı bir genç kız...</p>

      <p class="paragraf4">Her kim olursa olsun, içinden geçenleri maskelemeyi pek iyi beceriyor Nehir. Son derece de yaman bir konuşmacı! Sesi mikrofonik, kadifemsi bir okşayışla ulaşıyor kulaklara. Önünde duran metne bağlı kalmadan (Arada, yalnızca konu başlıklarına göz atıyor.), kendisini izleyenlerin gözlerinin içine tek tek bakarak, salondakilerin ilgi ve merak düzeyini asla düşürmeden, coşkuyla, keyifle konuşuyor.</p>

      <p class="paragraf4">Ağızdan Ağıza Pazarlama’nın tüm inceliklerini anlatıyor. Beş yıl sonra tüm dünyada yaygın olarak kullanılacak yöntemin, Türkiye’de az tanınmasından yakınıyor.</p>

      <p class="paragraf4">“Amaç, markaları bir adım ileriye götürmek değil, onlara çağ atlatacak işlere imza atmaktır!” diye bitiriyor sözlerini.</p>

      <p class="paragraf4">Sorular, yanıtlar, tartışmalar... Ve toplantının sonu.</p>

      <p class="paragraf4"><span>Ne var ki, karısına kavuşmak için biraz daha dişini sıkmak zorunda Deniz. Otelin, ilginç mimarisi ve duvarlarını süsleyen nadide tabloları sayesinde müzeyi ya da resim galerisini çağrıştıran geniş salonunda düzenlenen kokteylde, kalabalığın ortasında tek taş pırlanta gibi parlayan Nehir’i uzaktan uzağa izlemekle yetiniyor ama, elindeki kadehten içkisini yudumlarken, bu kadar insanın tapındığı kadının kendisine ait olduğunu bilmenin de gururunu taşıyor.</span></p>

      <p class="paragraf4">Kısa bir soluklanmanın ardından, Antalyalı Genç İşadamları Derneği’nin verdiği akşam yemeğine katılıyorlar.</p>

      <p class="paragraf4">Konu aynı. Tüm konuşmalar, “iş” ekseninde dönüp dolanıyor gene. Ancak ortamın değişmesiyle, ilgilenilen konular da biraz olsun değişime uğruyor. Ve gün boyunca perde arkasında duran Deniz, Nehir’in yanındaki yerini aldığında, meraklı bakışların hedefine oturuveriyor.</p>

      <p class="paragraf4">Bu katılım, gecenin ilerleyen saatlerini daha da keyifli kılıyor. İş konularının dışına sızan sohbet aralarında, Deniz Sezen’e Antalya’da Manolya Konakları tarzında ortaklı bir site yapma önerisi gelirken, Nehir’le AAP çalışmalarının daha sonra resmileşecek ilk temelleri atılıyor.</p>

      <p class="paragraf4">Yemekten ayrılan Antalyalılar, bir noktada hemfikirler: Nehir’le Deniz, hem iş konusunda, hem de gerçek yaşamda mükemmel bir çift! Birbirlerine yakışıyor, birbirlerini bütünlüyor ve birbirlerini hak ediyorlar.</p>

      <p class="paragraf4">Çevrelerini saran mutluluk halesi, onlara çok, ama çok yakışıyor...</p>

      <p class="bos"></p>

      <p class="paragraf4">Ertesi sabah, bir gün öncesinden randevu alan şirket temsilcileriyle yarımşar saatlik iş görüşmeleri yapması gerekiyor Nehir’in. Ardından özgür kalacak ve nicedir hayalini kurdukları kısacık, ama gönüllerince yaşanacağına inandıkları tatile kavuşabilecekler.</p>

      <p class="paragraf4">Öğleden sonrasına kadar sarkan iş görüşmelerinden ikisi anlaşmayla sonuçlanıyor. Biri turizm (merkezi İstanbul’da), diğeri tekstil konusunda hizmet veren şirketlerin üst düzey temsilcileriyle el sıkışılıyor. Yapılan ön anlaşmaların, izleyen günler içinde kesinlik kazanması öngörülüyor.</p>

      <p class="paragraf4">Diğer şirketlerle kurulan sıcak ilişkilerin, zaman içinde vereceği meyveleri beklemek de asla hayalcilik olmayacak, tüm gelişmeler son derece olumlu geçiyor çünkü.</p>

      <p class="paragraf4">Son şirket temsilcisini de uğurladıktan sonra, üzerinden ağır bir yük kalkmış gibi ferahlamış, oturduğu yerden fırlayıp sabahtan beri sabırla bekleyen Deniz’in güçlü kollarına kendini atıveriyor Nehir.</p>

      <p class="paragraf4">“Bundan sonrası ikimize ait!”</p>

      <p class="paragraf4">Bir an önce odasına çıkıp üzerindeki iş giysilerinden arınmak; şortlu, askılı bluzlu, sandaletli sıradan bir turist görünümüne dönüşmek için sabırsızlanıyor.</p>

      <p class="paragraf4">Denize karşı, denizi özlemek... Yıl on iki ay, İstanbul’da yaşadıkları bu. Bu özlemi körükleyen, girilecek denizle yalnızca bakılacak, en çok en çok seyre dalınabilecek deniz arasındaki fark. Böyle olunca, yollara düşülüp kilometrelerce ötede aranıyor özlenen sevgililer... Yalnız Nehir’le Deniz’in değil, tüm İstanbulluların kaderi bu.</p>
    </div>
  </div>
</body>
</html>
