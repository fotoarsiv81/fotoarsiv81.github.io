<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-27.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-27.html" xml:lang="en-GB">
    <div class="calibre1">
      <p class="anabaslik-copy" id="toc_marker-28">28</p>

      <p class="paragraf4"></p>

      <p class="paragraf4"></p>

      <p class="anabaslik">BALAYI ÇİFTİ</p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">Y</span>ılın düğünü!</p>

      <p class="paragraf3">Bu sözlerle anılacak bir düğünün kadın kahramanı olabileceğini hiç düşünmemişti Nehir. Yadırgıyor, yabancılıyor, kendine mal edip kabullenemiyor bir türlü. Nisa Hanım’ın abartılı mükemmeliyetçiliği, en ince ayrıntıların üzerinde bile titizlikle durması, anlamsız görünüyor gözüne.</p>

      <p class="paragraf4">“Kaçır beni,” diyor Deniz’e düğünden iki gün önce. “Bana göre değil bu işler...”</p>

      <p class="paragraf4">Ancak düğün gecesi, Avrupa’daki kraliyet ailelerinin saray düğünlerini aratmayacak görkemdeki düğünün gelini, gözbebeği, biriciği olmak da gururunu okşamıyor değil.</p>

      <p class="paragraf4">Kelimenin tam anlamıyla Nehir’le Deniz’in <span class="char-style-override8">düğün</span>’ü bu! Yüreklerinin bayramı, şenliği, şöleni, toyu...</p>

      <p class="paragraf4">Herkesten çok eğleniyor o gece Nehir’le Deniz; herkesten çok dans edip, herkesten çok gülüyorlar. Herkesten daha mutlular çünkü. Yalnız orada bulunanlardan değil, dünya üzerindeki, mutlu olduğunu iddia eden diğer tüm çiftlerden daha mutlu...</p>

      <p class="paragraf4">Düğünlerde alışılagelmiş aksaklıkların (konukların yerleştirilmesindeki sorunlar, program akışındaki oynamalar), beklenmedik aksiliklerin (pastanın ya da nikâh memurunun geç gelmesi) hiçbiri yaşanmıyor bu düğünde.</p>

      <p class="paragraf4">Her şey son derece yolunda. Daha önce, düğün hazırlıklarına başladıkları ilk günlerde de olduğu gibi, Nisa Hanım’ın içini kaldıracak, onu farklı ve ürkütücü yorumlara yöneltecek kadar yolunda üstelik.</p>

      <p class="paragraf4">Konuklar halinden memnun, dünürler uyumlu. Gelinle damat yürek yüreğe, bir bedenin iki parçası olmuşlar. Kız tarafı, oğlan tarafı ayrımı yok. Herkes aynı safta buluşmuş, tüm kalpler Nehir’le Deniz için atıyor sanki. Kimse kem gözle bakmıyor, hırpalayıcı dedikodular üretmiyor arkalarından.</p>

      <p class="paragraf4">Yaşını başını almış aile büyükleri, dudakları kıpır kıpır, nazar duaları okuyup üflüyorlar; ikisinin üzerine, ayrı ayrı.</p>

      <p class="paragraf4">“Allah nazarlardan saklasın!” diyor Nisa da farkında olmadan sesini yükselterek.</p>

      <p class="paragraf4">Yanı başında oturan Nevin, yüreğinde aynı ürküntüyü taşır gibi, sıcacık sesiyle yineliyor:</p>

      <p class="paragraf4">“Allah nazarlardan saklasın!...”</p>

      <p class="yildiz">* * *</p>

      <p class="paragraf4">İlk gecelerini düğünün yapıldığı otelin kral dairesinde geçiriyorlar. Onlara kalsa, oradan çıkar doğruca evlerine giderler ama, Nisa Hanım’ı daha fazla kızdırmamak için, önceden ayarlanan iki gecelik otel rezervasyonunu geri çevirmiyorlar.</p>

      <p class="paragraf4">İki gün iki gecelik, kısacık bir balayı...</p>

      <p class="paragraf4">Otelin en üst düzey yöneticisinden en aşağıya uzanan yelpazedeki her kademeden çalışan, ağırladıkları konukların öneminin farkında; hizmette, ikramda kusur etmiyorlar.</p>

      <p class="paragraf4">Kalacakları dairenin girişindeki halı, silme gül yapraklarıyla örtülü. Otel yönetiminin işi olmadığı belli, Deniz’in marifeti bu.</p>

      <p class="paragraf4">Boğaz’ın gece manzarasına karşı kurulmuş masanın üzerindeki şampanya, kristal kadehler; ayıklanmış iç fıstık, badem, fındık konulmuş çerezlikler, gümüş bir gondol dolusu çikolata, meyve tabağı... ise otelin yeni evlilere ilk gece ikramı.</p>

      <p class="paragraf4"><span class="char-style-override8">Balayı çifti</span> olarak anılmak, olaylara düz bir bakış açısıyla bakıp dışardan göründüğü gibi kabullenmek yerine, o olayı ortaya çıkaran gelişmelerle ilgilenmeyi alışkanlık haline getirmiş olan Nehir’in pek de hoşuna giden bir durum değil.</p>

      <p class="paragraf4">Biliyor ki, kuruyemişleri çerezliğe dolduran, çikolatalara şekil veren, meyve tabağına meyve doğrayan, sözün özü; bu masayı hazırlamakta emeği geçenler (Yatacakları yatağın çarşaflarını serenlerle banyo havlularını yerleştirenleri düşünmek bile istemiyor Nehir!), ikram faslının proje mimarları, halkla ilişkiler müdiresinden masayı kuran aşçısına, işçisine, temizlikçisine kadar eli değen, gözü ilişen, kulağı duyan herkes, onların <span class="char-style-override8">ilk gece</span>’lerini geçirmek için bu otelde kaldıklarını biliyorlar.</p>

      <p class="paragraf4">Herkesin gözünde birbirine benzer, sevecen, ne yaparlarsa yapsınlar hoşgörüyle karşılanacaklarının peşinen garantisini veren, yumuşacık, sözüm ona anlayışlı bakışlar... Ve o bakışlardaki hınzır merak!</p>

      <p class="paragraf4">Hele ertesi sabah!...</p>

      <p class="paragraf4">Koridorda karşılaşılan kat görevlisi, asansörcü ya da temizlikçi kadının yüzünde yakalanacak mahcubiyet ifadesi... Ortada bir suç varmış da o suçu görmezden geliyorlarmış gibi.</p>

      <p class="paragraf4">İşlenen günahı paylaşırcasına kızaran yüzler, hafiften öne eğilen başlar...</p>

      <p class="paragraf4">Ya da tam tersi, küstahçasına, hesap sorar gibi fırlatılan bıçkın bakışlar; “E, n’aber? Nasıl geçti gece?” diye soruverecekmiş gibi kıvrılan alaycı dudaklar...</p>

      <p class="paragraf4">İşte bu yüzden, son derece huzursuz Nehir. Doğadaki nehirlerle denizler birbirleriyle bütünleşirken, nehirler tüm coşkularıyla denizlere aktığında, birileri çıkıp da, “Nasıl?” diye soruyor mu?</p>

      <p class="paragraf4">Onlara da, ima yoluyla bile olsa hiçbir şey sorulmamalı. Mutluluğun eşiğinden yeni geçmiş çiçeği burnunda evlilerle her karşılaşıldığında ağızlar yüzler oynamamalı, fısır fısır konuşulmamalı arkalarından.</p>

      <p class="paragraf4">Nehir kadar önemsemiyor bunları Deniz; her yeni evlenenin yaşadığı, yaşanması gereken bir süreç olarak değerlendiriyor. Canından çok sevdiği karısının üzülmesini, mutlulukla ışıldayan yüzüne küçücük bir gölgenin izinin bile düşmesini istemiyor ama, bu özel günlerde sarmaş dolaş, el ele, yürek yüreğe, ten tene dolaşmaktan vazgeçmeye de hiç niyeti yok.</p>

      <p class="paragraf4">Kaldıkları daireden çok az çıkıyorlar zaten. Ancak, ikinci günün sabahı, odalarında yaptıkları kahvaltının ardından, “Havuza girelim,” diyor Nehir. Boğazın masmaviliğiyle yarışır mavilikte, billur berraklığındaki suyu görüp de dayanmak mümkün mü...</p>

      <p class="paragraf4">Mayolarını giyip asansörle havuz katına iniyorlar. Asansörün açıldığı sahanlıkta, asansörde ve yürüdükleri koridorlar boyunca karşılaştıkları otel çalışanı ya da müşterilerden hiçbiri, <span class="char-style-override8">balayı çifti</span> muamelesi yapmıyor bugün.</p>

      <p class="paragraf4">“Alıştılar galiba,” diyor Nehir. Durumdan gayet memnun.</p>

      <p class="paragraf4">“Ondan değil,” diye gülüyor Deniz. “Mayolu çıplak halimizle tanımamışlardır. Rahatına bak, burada bizim yeni evli olduğumuzu bilen yok.”</p>

      <p class="paragraf4">Sudan çıkıp havuzun kenarında dinlenirlerken, tiril tiril gömleğinin parlak beyazlığıyla göz alan genç bir garson, üzerinde kocaman iki bardak renkli kokteylin bulunduğu tepsiyi getirip, yanlarında duran sehpanın üzerine bırakıyor.</p>

      <p class="paragraf4">Elini karnının üstüne koyup, abartılı bir eğilişle, “Barmenimizin ikramı!” diyor. “Balayı çiftine mutluluklar dileğiyle...”</p>

      <p class="paragraf4">Deniz bile bu kadarına dayanamıyor artık.</p>

      <p class="paragraf4">“Alnımızda <span class="char-style-override8">yeni evli</span> falan mı yazıyor bizim?”</p>

      <p class="paragraf4">Nehir, bedenini Deniz’in bedeninden uzaklaştırmaya çalışarak, “Alnımızda yazı olmasına hiç gerek yok,” diyor. “Başını kaldır da çevrene bir bak. Havuz başına değil de ıssız bir adaya düşmüş gibi, kimselerle ilgilenmeden iki kişilik dünyalarında yaşamayı sürdüren, hepsinden önemlisi, yapışık Siyam ikizleri gibi sarmaş dolaş gezinen bizden başka kimse var mı?”</p>

      <p class="paragraf4">Şöyle bir etrafa bakınıyor Deniz. Geniş bir gülümsemeyle aydınlanıyor yüzü.</p>

      <p class="paragraf4">“Bu tabloya alışmalısın bitanem,” diye biraz daha sokuluyor Nehir’e. “Evliliğimizin üzerinden elli yıl geçmiş bile olsa, yeni evli balayı çifti gözüyle bakacaklar ikimize. Bizim baldan ayımız, baldan aşkımız gibi hiç mi hiç bitmeyecek.”</p>

      <p class="paragraf4">“Evliliğin aşkı öldürdüğünü söylerler... Aşkın, kimyası gereği, üç dört yıl içinde tükendiği bilimsel olarak kanıtlanmış.”</p>

      <p class="paragraf4">“Öyle şeylere aklım ermez benim! İnsanları da anlayamıyorum zaten. Gerçek aşkı bulduğuna inanıyorsan, neden ona sımsıkı sarılmıyorsun? Neden onun gözlerinin önünde eskimesine, yıpranmasına razı oluyorsun?</p>

      <p class="paragraf4"><span>Tapındıkları aşk gerçek değilse eğer; kocaman bir yanılgı, gelip geçici bir heyecan ise... ancak zaman içinde görebiliyorlar bunu.</span></p>

      <p class="paragraf4">‘Aşkımız bitti!’ diyorlar sonra da; gerçek aşkın kanına girdiklerinin farkında bile olmadan.</p>

      <p class="paragraf4">Bizim aşkımız kimselerinkine benzemez sevdiceğim!</p>

      <p class="paragraf4">Denizin içine dökülmüş bir nehrin suları nasıl denizden ayrıştırılıp geri alınamazsa, sen de benim benliğimden koparılamazsın. Sonsuza, son nefesimi verinceye kadar seninleyim ben...”</p>

      <p class="paragraf4">Deniz’in ses tonundaki ipnotize edici güçten etkilenmiş gibi hiçbir yanıt vermeden, kıpırtısızca dinliyor Nehir. Yürekten katılıyor tüm söylediklerine. Evet, farklı bir aşk onlarınki; adım başı karşılaşılan sıradan ilişkilerden değil...</p>

      <p class="paragraf4">Bugüne kadarki deneyimleri ve edindiği hayat felsefesine göre; sevgi, saygı ve anlayış, aşkı ayakta tutan, aşkın can yoldaşları. Bedensel ve ruhsal uyum ise aşkı platoniklikten gerçekliğe taşıyan, birlikteliğin vazgeçilmez unsuru.</p>

      <p class="paragraf4">Sevgiye, şefkate, sevgi ve şefkatin sıcaklığına dayalı, bencillikten, hoyratlıktan, uç noktalardaki yakıcı ve acıtıcı tutkulardan uzak, bedenden önce ruhu tanımaya yönelik bir cinsellik var Deniz’le aralarında.</p>

      <p class="paragraf4">Çok iyi biliyor Nehir, birden parlayıveren tensel alev, sevgi ve şefkatle sarılıp sarmalanmazsa, parladığı hızla sönüp gidebilir. Oysa sevgiyle harekete geçerek palazlanan kıvılcımlar, yerlerini gene sevgiye bırakacaklardır.</p>

      <p class="paragraf4">Madem onlar da sevgiyle, aşkın sıcacık yüzüne bakarak çıktılar yola; üstüne titredikleri biricik aşkları, neden sonsuza dek sürmesin ki?</p>

      <p class="paragraf4">Bu konuda tek bir çekincesi var Nehir’in. Tek bir ürküntü, tek bir belirsizlik...</p>

      <p class="paragraf4">Sonsuzluğun da sonu var elbet!</p>

      <p class="paragraf4">O <span class="char-style-override8">son</span>’un nerede, ne zaman karşılarına çıkacağını ise yalnız Nehir değil, kimseler kestirmiyor...</p>
    </div>
  </div>
</body>
</html>
