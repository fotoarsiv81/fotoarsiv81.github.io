<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-32.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-32.html" xml:lang="en-GB">
    <div class="calibre1">
      <p class="anabaslik-copy" id="toc_marker-33">33</p>

      <p class="paragraf4"></p>

      <p class="paragraf4"></p>

      <p class="anabaslik">DERİNLİKLERİN BÜYÜSÜ</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">N</span><span>ehir’in oldu</span><span>ğ</span><span>u gibi, Deniz’in de tatilden farkl</span><span>ı</span> <span>beklentileri var. Denizin s</span><span>ığ</span> <span>bölgeleri kadar, derinlikler de ilgilendiriyor onu.</span></p>

      <p class="paragraf3">“Buralara kadar gelmişken... bu fırsat kaçar mı?”</p>

      <p class="paragraf4">İçinden yükselen sese karşı koyması güç. Ancak, isteklerini nasıl eyleme geçireceğini, Nehir’i nasıl razı edeceğini bilemiyor.</p>

      <p class="paragraf4">“Plajlarının güzelliği bir yana, tüplü ve tüpsüz dalış açısından Türkiye’nin en verimli noktalarından biridir Kaş,” diye başlıyor. “Daha önce grup halinde geldiğimizde uzun dalışlar yapmıştık.”</p>

      <p class="paragraf4">Susup, alacağı tepkiyi bekliyor. Nehir’in duymamış gibi davranması üzerine devam ediyor.</p>

      <p class="paragraf4">“Sualtındaki biyolojik çeşitlilik görülmeye değerdir.”</p>

      <p class="paragraf4">Sonunda, ağzındaki baklayı çıkarıyor:</p>

      <p class="paragraf4">“Sen de deneyebilirsin.”</p>

      <p class="paragraf4">“Sağ ol canım ama, hiç niyetim yok. Suyun üstü bana yetiyor.”</p>

      <p class="paragraf4">“Derinliklerin büyüsüyle tanışmadığın için böyle konuşuyorsun. Bir tadına varsan, vazgeçemezsin.”</p>

      <p class="paragraf4">“Bu işler bana göre değil Deniz. Tehlike kokusunu aldım mı, olduğum yere siner otururum ben. Uludağ’a gidip kayak yapmayan, karın üzerinde yürümekle yetinen birinden ne beklersin?”</p>

      <p class="paragraf4">“O halde izin ver, ben dalayım. Merak etme uzun kalmam.”</p>

      <p class="paragraf4">Nehir engelini aşamayacak galiba. Öylesine asılmış ki karısının suratı...</p>

      <p class="paragraf4">“Ben dalarken sıkılır mısın?” diye son bir atak yapıyor.</p>

      <p class="paragraf4">“Sıkılırım,” diye kestirip atıyor Nehir, gri bulutlarla gölgelenmiş gözlerini kaçırarak.</p>

      <p class="paragraf4">“Derinliklerin içinde kaybolmamdan mı korkuyorsun yoksa?”</p>

      <p class="paragraf4">“Evet. O güzel başın suyun üstüne çıkıncaya kadar, meraktan dokuz doğururum ben.”</p>

      <p class="paragraf4">Önüne konan engele, keyif aldığı bir uğraşın kısıtlanmasına aldırmıyor Deniz. Madem ki hayatı paylaşacaklar, Nehir de zaman içinde kocasının maceracı ruhuna alışacak nasılsa... Bugün dalış yapmasa, kıyamet mi kopar?</p>

      <p class="paragraf4">Onu bu derece iyimser kılan, Nehir’in dudaklarından dökülen son sözcükler galiba...</p>

      <p class="paragraf4">“Dokuz doğurmana gerek yok bitanem,” diye sımsıkı sarılıyor Nehir’e. “Bir tanesi yeter. Ha, daha fazlasını düşlersek eğer, teker teker olmasından yanayım.”</p>

      <p class="paragraf4">Kıpkırmızı kesiliyor Nehir. Yüzüne yürüyen sıcaklıktan anlıyor kızardığını. Hoşnut değil halinden. Küçük yaşta anasının babasının rızasıyla evlendirilmiş köy gelini tavırlarını yakıştıramıyor kendine. 21. yüzyıla ait olduğunu vurgulayan tüm kimlik kartlarını İstanbul’da bırakmış; reklam dünyasının başarılı ismi, övgüyle anılan modern işkadını o değil sanki...</p>

      <p class="paragraf4">Deniz ise onun yeniyetme mahcubiyetini çağrıştıran bu halinden pek hoşlanıyor. Kollarının arasına hapsettiği naif bedene daha da sıkı sarılıyor. Eğilip uzun uzun öpüyor dudaklarından.</p>

      <p class="paragraf4"><span>“Daha önce âşık olmasaydım, şu anda gözümü kırpmadan, yeniden körkütük sevdalın olabilirdim. Dünyanın en tatlı kadını, benim karım... Neden utanıyorsun? Yaşadığımız doludizgin aşkın doğal sonucunu, aşkımızın meyvesini beklemek, neden ayıp olsun?”</span></p>

      <p class="paragraf4">“Tabii ki,” diye gülümseyerek Deniz’in kollarından ve mahcubiyetinden sıyrılmaya çalışıyor Nehir. “Bundan doğal ne olabilir? Daha önce hiç sözünü etmediğimiz bir konuydu. Hazırlıksız yakalandım, anlayacağın...”</p>

      <p class="paragraf4">“Hazır yakalamışken, enine boyuna konuşalım bari... Kariyer yapacağım diye ikimizi de evlat sevgisinden yoksun bırakacak bir yapıda olmadığını biliyorum ama, sorayım gene de. İş hayatıyla anneliği bağdaştırabilecek misiniz Nehir Hanım?”</p>

      <p class="paragraf4">“Bu soruyu sormak için biraz geç kalmadınız mı Deniz Bey? Ya <span class="char-style-override9">hayır</span> dersem? Ya bu anaç görüntümün altında, hırslı mı hırslı bir işkadını yatıyorsa? Madem çocuk istiyordunuz, evlenmeden önce konuşup tartışmak daha akılcı olmaz mıydı?”</p>

      <p class="paragraf4">“Olmazdı! Bana çocuk vermen için evlenmedim seninle. Âşık olduğum için, sevdiğim için evlendim. Öncesinde konuşsaydık ve sen olumsuz yanıt verseydin bana, hiçbir şey değişmezdi. Beraberlikleri şartlarla sınırlamak, benim gözümde aşka yapılacak en büyük hakarettir.”</p>

      <p class="paragraf4">“İnsanların hayata bakış açıları çok değişken. Yakın çevremde, evleneceği kızı nikâh öncesinde kadın doğum uzmanına götürüp, çocuğu olup olmayacağını doktor raporuyla saptamaya çalışanlar var. Kendilerince haklılar, işi şansa bırakmayarak mutluluklarını garanti altına alıyorlar.”</p>

      <p class="paragraf4">“Onlara katılmıyorum. Farklı pencerelerden bakıyoruz dünyaya... Benim penceremde sonsuzluk var. Sonsuzluğun ortasında da sen. Ve daha sonrasında belirebilecek bir <span class="char-style-override8">can</span>’ın hayali...”</p>

      <p class="paragraf4">“Şiir gibi konuşuyorsun,” diye gülümsüyor Nehir. “Daha önce göstermemiştin bu yönünü.”</p>

      <p class="paragraf4">“Hoşuna gittiyse dizelerle cümle kurarım bundan sonra. Hiç de zorlanmam üstelik, şiir gibi duruyorsun karşımda... Bana düşen, yalnızca gördüklerimi okumak.”</p>

      <p class="paragraf4">Birden gözleri ışıldıyor Deniz’in.</p>

      <p class="paragraf4">“<span class="char-style-override8">Şiir</span> mi koysak adını?”</p>

      <p class="paragraf4">Nehir’in soran bakışlarına yanıt olarak ekliyor:</p>

      <p class="paragraf4">“Kimin, diye sormaya kalkma sakın. Çocuğumuzun adından söz ediyorum.”</p>

      <p class="paragraf4">“Deniz! Hepsi iyi, hoş da... Biraz aceleci davranmıyor musun? Tamam, işe güce dalıp annelik sayfasını boş bırakacak değilim. Ama en azından iki üç yıl sonrasını hedefleyebilirim. Şirketteki işler ben olmadan da yürüyecek kıvama gelmeli. Aklımı takacağım hiçbir pürüz bırakmamalıyım geride. Ancak o zaman hazır hissedebilirim kendimi.”</p>

      <p class="paragraf4">“Çok haklısın bitanem. Ama şimdiden çocuğumuza bir isim düşünmemizin de hiçbir sakıncası yok, öyle değil mi?”</p>

      <p class="paragraf4"><span>“Sakıncası yok, doğru. Ama yararı da yok. Bu iş için ideal zamanı söyleyeyim sana. Bebeğin cinsiyeti hamileliğin ancak dördüncü ayından sonra belli olur ya... İşte o zaman oturup konuşuruz.”</span></p>

      <p class="paragraf4">“Cinsiyeti belli olmadan da bebeğe isim konulduğunun canlı kanıtı, karşında duruyor. Sana da anlattı ya Nisa Sultan... Hamile olduğunu anlar anlamaz, ‘Çocuğumun adı Deniz olacak,’ demiş. ‘Kız da olsa, erkek de...’ Neden biz de şimdiden konuşmuyoruz ki?”</p>

      <p class="paragraf4">Deniz’in bu garip ısrarı karşısında duraklıyor Nehir. Susuyor.</p>

      <p class="paragraf4">Kendi kendine konuşur gibi, “İkimizden bir parça o,” diyor Deniz. “İkimizden bir şeyler taşıyacak. Adı da öyle olmalı. Nehir ve Deniz... Bizden bir şeyler çağrıştırmalı koyacağımız ad. Sen çağırdığında beni hatırlamalısın, ben çağırdığımda seni...”</p>

      <p class="paragraf4">“Birbirimizi hatırlamamıza ne gerek var, biz hiç ayrılmayacağız ki,” diyecek oluyor Nehir, ama koskocaman, garip bir düğüm gelip boğazına oturuveriyor. Bakışlarını denizin mavisine dikip, Deniz’den gelecek yeni önerileri beklemeye koyuluyor.</p>

      <p class="paragraf4">“<span class="char-style-override8">De-rin</span>,” diye heceleyerek suskunluğunu bozuyor Deniz. “<span class="char-style-override8">Derin!</span>”</p>

      <p class="paragraf4">Gözlerini sımsıkı kapatıp heykel gibi kıpırtısız, öylece duruyor bir süre. Dilinden düşen iki heceyi bedeninin tüm hücreleriyle tanıştırarak onların onayını alıyor sanki.</p>

      <p class="paragraf4">Neden sonra açılıyor gözleri. Geniş bir gülümsemeyle aydınlanıyor yüzü.</p>

      <p class="paragraf4">“Nasıl?” diyor Nehir’e. “Beğendin mi? Derin... Çocuğumuzun ismi <span class="char-style-override8">Derin</span> olabilir mi?”</p>

      <p class="paragraf4">Öylesine hassas bir ruh hali içinde ki, öylesine kırılgan bakıyor ki gözleri; beğenmemek, karşı çıkmak, o anda Deniz’e indirilecek en büyük darbe olur.</p>

      <p class="paragraf4">“Neden olmasın?” diye mırıldanıyor Nehir.</p>

      <p class="paragraf4">İsmi beğeniyor aslında. Deniz’in öngördüğü şartların hepsine uyuyor. Kız-erkek ayrımı yok. “Nehir, Deniz ve Derin…” derken kulağa hoş geliyor. Anlam olarak da uyumlu.</p>

      <p class="paragraf4">Nehir’in tek itirazı, zaman ve zeminin bu iş için uygun olmayışı. Deniz’in hatırına, ona da katlanacak haliyle.</p>

      <p class="paragraf4">“Beğendin mi gerçekten? Doğru söyle bak... Senin de önerilerin olabilir. Aklına gelen bir şey varsa...”</p>

      <p class="paragraf4">“Yok. Gerçekten beğendim. Derin... Denizlerin ve nehirlerin derinliğini çağrıştırıyor.”</p>

      <p class="paragraf4">“Ve o derinliklerin büyüsünü,” derken, büyük bir gerilimden kurtulmuşçasına rahat Deniz. Gözlerinin içinden taşan sevinçle sımsıkı sarılıyor Nehir’e.</p>

      <p class="paragraf4">“İyi ki dalışa göndermedin beni! Derinliklerin büyüsüne kapılıp Derin’i bulamayacaktım. Kız ya da erkek, hangi cinsiyetten olursa olsun, çocuğumuza adını Kaş’ta, denizin derinliğini içimize çekerek koyduğumuzu söyleyebileceğiz.”</p>

      <p class="paragraf4">Öylesine kıpır kıpır, öylesine hareketli ki, Nehir’in üzerine çöken durgunluğun farkında bile değil Deniz. Ayağa fırlayıp denize doğru coşkuyla haykırıyor:</p>

      <p class="paragraf4">“Derin! Derin! Derin!...”</p>

      <p class="paragraf4">Sonra da Nehir’i elinden tutup ayağa kaldırıyor.</p>

      <p class="paragraf4">“Hadi,” diyor. “Sen de seslen... Sen de adıyla çağır çocuğumuzu.”</p>

      <p class="paragraf4">Boğazındaki düğüm daha da büyüyor Nehir’in. Ağzını açıyor, sesi çıkmıyor.</p>

      <p class="paragraf4">Yapamayacak. İstemiyor...</p>

      <p class="paragraf4">Gözlerini kaçırıyor Deniz’den. Onun yalvaran bakışlarından...</p>

      <p class="paragraf4">“Kırma beni,” diye boynunu büküyor Deniz. “Annesinin yavruma seslenişini duymak istiyorum. Senin ağzından... Bunu benden esirgeme.”</p>

      <p class="paragraf4">“Derin! Derin... Derin...”</p>

      <p class="paragraf4">Sesinin gitgide boğuluşuna, gözlerinden inen yaşlara engel olamıyor Nehir.</p>

      <p class="paragraf4">Bütün bu olanlara da anlam veremiyor zaten...</p>
    </div>
  </div>
</body>
</html>
