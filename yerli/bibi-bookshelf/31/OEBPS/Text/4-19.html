<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-19.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-19.html" xml:lang="en-GB">
    <div class="calibre1">
      <p class="anabaslik-copy" id="toc_marker-20">20</p>

      <p class="paragraf4"></p>

      <p class="paragraf4"></p>

      <p class="anabaslik">UĞUR ABLA</p>

      <p class="paragraf3"><span class="char-style-override7">M</span><span>anolya Konaklar</span><span>ı</span> <span>bu sabah,</span> <span class="char-style-override8">brunch</span> <span>ad</span><span>ı</span> <span>alt</span><span>ı</span><span>nda keyifli bir pikni</span><span>ğ</span><span>e ev sahipli</span><span>ğ</span><span>i yap</span><span>ı</span><span>yor. Konakta e</span><span>ğ</span><span>lenceli bir geceyi payla</span><span>ş</span><span>an konuklar</span><span>ı</span><span>n yan</span><span>ı</span> <span>s</span><span>ı</span><span>ra d</span><span>ı</span><span>ş</span><span>ar</span><span>ı</span><span>dan gelenler ve gelmesi beklenenler de var. Yolu gözlenenlerin ba</span><span>şı</span><span>ndaki isim, Nehir.</span></p>

      <p class="paragraf4">Deniz, Manolya Sitesi’nin girişindeki ofisinde oturmuş, kalabalığın içine karışmak için onun gelişini bekliyor. Nehir’in arabasının kemerli kapıdan içeri süzülmesiyle yerinden fırlıyor. Ancak, Nehir’le beraber birinin daha indiğini görünce duraklıyor. Kim olabilir bu beklenmedik konuk?</p>

      <p class="paragraf4">Nehir’den yaklaşık on santim kısa, on kilo fazla, en az on, on beş yaş büyük; bakımlı, hoş bir kadın...</p>

      <p class="paragraf4">Kim olduğunu çıkarmak için fazlaca kafa yorması gerekmiyor Deniz’in.</p>

      <p class="paragraf4">“Güzel,” diye mırıldanıyor, kahkahaya özdeş sessiz bir gülüşle. “Demek, benden önce davrandı ablamız...”</p>

      <p class="paragraf4">Aceleci tavrından sıyrılıp Nehir’le ablasının, ağır adımlarla piknik alanına doğru yürüyüşlerini izliyor. Kafasında tasarladığı tanışma sahnesi, ayakta gerçekleşmemeli. Ablanın bastığı yer sağlam olacak ki Deniz’i gereğince tartabilsin.</p>

      <p class="paragraf4">Nehir ise her ne kadar gözleriyle Deniz’i arıyor olsa da karşılaşma anını elinden geldiğince geciktirme çabasında.</p>

      <p class="paragraf4">Önce Pınar’la sonra da Hakan’la tanıştırıyor ablasını.</p>

      <p class="paragraf4">“Elim kolum onlar benim,” diyor. “Onlar olmasa, bu işleri başaramazdık.”</p>

      <p class="paragraf4">Nevin’i havuz başına kurulmuş çardağın altındaki bambu kanepeye oturtup, Pınar’ın tuttuğu çalışma raporunu incelemeye koyuluyor Nehir.</p>

      <p class="paragraf4">Nevin ise beklediğinin üstünde bir ihtişamla karşılaşmanın sarsıntısını atlatmaya çalışıyor. Yolunu kaybedip rastlantı sonucu cennete düşmüşçesine şaşkın, ancak hayranlıkla sarmalanmış bu şaşkınlığı dışarı sızdırmayacak, kimselere sezdirmeyecek beceriye ve bilince de sahip... Bakışları, üzerinde odaklandıkları her şeyi “olağan, alışılagelmiş, sıradan” sözcükleriyle ifade edilecek derecede tanıdık ve bildik bulduklarını anlatırcasına kayıtsız.</p>

      <p class="paragraf4">“Çalışma raporlarının birer kopyasını Deniz Bey’e vermeyi unutmayın,” diyor Nehir. Bir yandan da, nerede bu Deniz Bey, diye içinden söyleniyor.</p>

      <p class="paragraf4">“Merak etmeyin siz,” diyor Pınar. “Bugünkü raporlarla beraber, yarın sabah masasında olur hepsi. Deniz Bey de geliyor işte...”</p>

      <p class="paragraf4">Bu sözler, yangın alarmı gibi, hepsini hizaya sokuveriyor.</p>

      <p class="paragraf4">Nevin, olduğundan da ciddi bir tavır takınarak oturduğu yerde dikeliyor. Pınar’la Hakan için sorun yok... Bugüne kadarki ast- üst dengesini koruyacaklar. Asıl bocalama Nehir’inki...</p>

      <p class="paragraf4">Bir akşam önce yaşadıklarının ardından Deniz’le ilk kez kalabalık içinde (üstelik ablasının da hazır bulunduğu bir kalabalığın içinde) karşılaşmanın sıkıntısıyla boğuşuyor. Bu şartlar altında, önceki gece evlenme teklifi aldığı insana nasıl davranması gerektiğini kestiremiyor.</p>

      <p class="paragraf4">En iyisi, son yirmi dört saati yok saymak, diyor kendi kendine. Böyle düşününce yatışıyor heyecanı. İş ilişkilerinin bir araya getirdiği Nehir ve Deniz kimlikleriyle günü kurtarmak fikrine can simidi gibi sıkı sıkıya sarılıyor. Ölçülü tavrıyla, tokalaşmak için elini uzatıyor Deniz’e.</p>

      <p class="paragraf4">Deniz’se içlerinde en rahat olanı. Uzak durma çabalarını görmezden gelerek, avucunda hapsettiği elinden tutup kendine çekiveriyor Nehir’i.</p>

      <p class="paragraf4">“Geciktin,” diyor saçlarını okşayarak. “Gözlerim yollarda kaldı. Sana verilecek öylesine güzel bir haberim var ki... Kulaklarına inanamayacaksın duyduğunda.”</p>

      <p class="paragraf4">Şu anda hiçbir haberi umursayacak durumda değil Nehir. Alı al, moru mor suratıyla usulca sıyrılıyor Deniz’in kollarından.</p>

      <p class="paragraf4">“Benim de bir konuğum var bugün,” diyor.</p>

      <p class="paragraf4">Deniz, varlığını yeni fark etmiş gibi bakıyor Nevin’e.</p>

      <p class="paragraf4">“Hoş geldiniz,” diyor en sevecen, en şirin tavrını takınarak. Sonra da Nehir’e dönüyor.</p>

      <p class="paragraf4">“Bu dünyalar güzeli hanımefendiyle ne zaman tanıştıracaksın beni?”</p>

      <p class="paragraf4">“Kusura bakmayın, ani oldu; ablamın gelişini haber veremedim. Tanıştırayım... Ablacığım, Deniz Sezen, Sezen Şirketler Grubu’nun ortaklarından. Manolya Konakları’nın tanıtım ve pazarlama çalışmalarını beraber yürütüyoruz. Ve ablam Nevin... Sıradan bir abla olmanın çok ötesinde bir abladır kendisi.”</p>

      <p class="paragraf4">Önce Deniz’in, ardından da Nehir’in iltifatlarıyla kendini hapsettiği sert kalıbın kapağını hafiften aralayan Nevin, mesafesini korumaya kararlı bir edayla elini uzatıyor Deniz’e.</p>

      <p class="paragraf4">“Ablamız gelmiş ha! Nehir!... Önceden söylesen ya şunu...”</p>

      <p class="paragraf4">Ablamız, derken öylesine içten ki Deniz; duyanlar, rahatlıkla gerçek ablası olduğunu düşünebilirler. Onun bu abartılı davranışlarını doğal çizgisine döndürmek, Nehir’e düşüyor haliyle.</p>

      <p class="paragraf4">“Bana vereceğiniz haber neydi?” derken, dikkatleri başka yöne çekmeyi amaçlıyor.</p>

      <p class="paragraf4">“Ekener çifti, “diyor Deniz. “Dün gece konakta kalan Belma ve Nihat Ekener, havuzun karşısındaki konaklardan ilkine talip olduklarını söylediler. Sen gelmeden ayrıntıları konuştuk. Yarın satış işlemlerine başlayacağız.”</p>

      <p class="paragraf4">“Harika bir haber bu!” diye sevinçle Deniz’e sarılıyor Nehir. Sarılır sarılmaz da ne yaptığının farkına varıp geri çekiyor kendini.</p>

      <p class="paragraf4">Deniz ise hiperaktif bir çocuk gibi daldan dala atlayarak, abartılı hareketleri ve beden diliyle desteklediği, Nehir’in o zamana kadar tanığı olmadığı türde coşkulu söylevlere imza atıyor.</p>

      <p class="paragraf4">“Bugün şanslı günüm! Biliyordum... Bi-li-yor-dum... Güneşin doğuşu bile farklıydı bu sabah. İyi şeyler olacağı doğmuştu içime.”</p>

      <p class="paragraf4">Dolaylı yollardan hedefe ulaşmaya çalışmaktan yorulmuş gibi, Nevin’e dönüp doğrudan soruyor: “Uğura inanır mısınız?”</p>

      <p class="paragraf4">Yanıtını beklemeden devam ediyor.</p>

      <p class="paragraf4">“Ben inanırım. Ayağınızın uğuruyla geldiniz siz! Neden dün ya da daha öncesinde müşteri çıkmadı bu eve? Neyi bekledi? Uğur Abla’nın gelmesini! Evet evet, Nevin Abla değil, <span class="char-style-override8">Uğur Abla</span> demeli size...”</p>

      <p class="paragraf4">Dudaklarının arasından teklifsizce fırlayıveren kahkahayı önleyemiyor Nevin. Patlayan kahkahayla beraber girdiği gülme krizinden kurtulması epey zaman alıyor. Gözlerinden yaş gelinceye kadar gülüyor, gülüyor...</p>

      <p class="paragraf4">Huzurlu bir gülüş değil bu. Olmayacak yerde anlatılan yakası açılmadık bir fıkraya gülerken yakalanmış gibi suçluluk duyuyor. Bir kez daha aynı duruma düşmemeli. Oturuşunu dikleştirip kaşlarını hafifçe çatınca, eski haline, özüne döndüğünü sanıyor ama, bakışlarındaki yumuşama, gevşeyen yüz hatlarının yeniden kasılmayı reddedişi, dikkatli gözlerden kaçmayacak kadar belirgin.</p>

      <p class="paragraf4">Karşısına oturmuş, konuşma aralarında dikkatle onu inceleyen Deniz, gerçek Nevin’in hangisi olduğuna karar veremiyor.</p>

      <p class="paragraf4">Aslında kaşları çatık, asık yüzlü bir tip de, suratının sertliğini yüzüne dalga dalga yaydığı kısa gülümseyişlerle yumuşatmaya mı çalışıyor; yoksa, yapısının bir parçası olan güler yüzünü kendine ve konumuna yakıştıramayıp, gülmeyi ciddiyetle dengelemek için mi kaşlarını çatıyor, orasını kestiremiyor Deniz. Bildiği tek şey, gülmenin her insana olduğu gibi Nevin Abla’ya da çok, ama çok yakıştığı.</p>

      <p class="paragraf4">Bir bilse Nevin Abla, güldüğünde nice güzelleştiğini; bir bilse dudağının kıvrımlarına kadar gelmiş içten bir gülüşü öldürmenin en acımasız cinayetle eşdeğer olduğunu...</p>

      <p class="paragraf4"></p>

      <p class="paragraf4">Nevin Abla’sının, Nehir’in yaşamındaki yerini çok iyi biliyor Deniz. Nehir’le ortak bir yaşam kuracaklarsa eğer, ki artık bundan emin Deniz, iki kişilik dünyalarında Nevin’e de yer açmak durumunda kalacaklar. İlk karşılaşmayı elinden geldiğince sıcak tutmaya çalışmasının altında yatan neden de bu.</p>

      <p class="paragraf4">Yakınlaşma çabalarını gün boyu sürdürüyor Deniz.</p>

      <p class="paragraf4">Siteyi görmeye gelen günübirlik ziyaretçiler, hafta sonu paketi çerçevesinde burada geceleyen, şimdi de hamam, sauna, masaj salonu gibi hizmetlerden yararlanan ya da açık büfenin nimetlerini gereğince değerlendirenler, geçerken uğrayanlar, patronlarının ağzından çıkacak her sözü anında yerine getirmeye hazır çalışanlar... hepsi bir yana, Nevin Abla bir yana!</p>

      <p class="paragraf4">Oradan oraya koştururken bile ihmal etmiyor onu. Uğurladığı her ziyaretçinin ardından kendi elleriyle götürdüğü bir fincan kahve, soğuk bir içecek ya da çerez tabağıyla, “Yalnız bıraktık sizi,” diyerek gönlünü alıyor Nevin’in.</p>

      <p class="paragraf4">Deniz kadar ince davranamıyor Nehir. İşimin başında olmalıyım, havasında; önceden planladığı “yapılacaklar” listesinin hakkını verebilmek için oradan oraya koşturuyor. Nadiren yanına uğradığında, iğnesiz ve sitemsiz konuşmalarından, ablacığının halinden hoşnut olduğu sonucunu çıkarıyor.</p>

      <p class="paragraf4">Hele Deniz’le beraberlerse, ilk baştaki kahkaha patlaması kadar olmasa da şen şakrak sayılabilecek sohbetlerin paylaşıldığını görmek, Nehir yönünden şaşırtıcı.</p>

      <p class="bos"></p>

      <p class="paragraf4">Gün içinde ablasıyla baş başa konuşma fırsatını bulamıyor Nehir. Ancak arabaya binip de dönüş yoluna geçtiklerinde, içini burgu gibi oyan sorularını sıralamaya başlıyor.</p>

      <p class="paragraf4">“Nasıldı?” diyor öncelikle. “Sıkılmadın umarım. Memnun kaldın mı bugünden?”</p>

      <p class="paragraf4">“Sıkılmadım,” diye abartıya varmadan yanıtlamaya çalışıyor Nevin. “Güzeldi,” diye ekliyor yarım ağızla.</p>

      <p class="paragraf4">Bayılmış aslında! Cennet gibi mekâna, ortamın cıvıltısına, kendisine verilen değere, kraliçeler gibi ağırlanmasına...</p>

      <p class="paragraf4">Ve... Deniz’e!</p>

      <p class="paragraf4">Hepsini sayıp dökecek değil ya.</p>

      <p class="paragraf4">Çevresinde gezinip, alacağı yanıttan korktuğu için geciktirdiği soruyu soruyor sonunda Nehir.</p>

      <p class="paragraf4">“Ya Deniz! Deniz’i nasıl buldun?”</p>

      <p class="paragraf4"><span>Gözlerini yoldan ayırmadığı için, Deniz lafını duyunca Nevin’in yüz hatlarının nasıl yumuşadığını, gözlerinin nasıl parladığını</span> göremiyor Nehir. Ablasının özellikle yavanlaştırmaya çalıştığı kupkuru sesini duyuyor yalnızca.</p>

      <p class="paragraf4">“Sen kararını vermişsin kızım. Olumsuz konuşup duru suyu bulandırmanın âlemi yok. Ne diyeyim, iyi çocuk. Hele daha öncekileri düşünürsek... Onlardan iki gömlek üstün. Hem bana ne canım! Evlenecek olduktan sonra ha o olmuş, ha öteki. Benim için ne fark eder...”</p>

      <p class="paragraf4">İşte düğüm noktası!</p>

      <p class="paragraf4">Er ya da geç, Nehir’in evleneceği gerçeğiyle yüz yüze geldi sonunda Nevin. Eh, madem evlenecek, damat adayı neden Deniz olmasın ki? Bundan iyisini mi bulacaklar...</p>

      <p class="paragraf4">Bu düşünce zincirinden hareketle mi rıza gösteriyor ablası? Onun gözünde Deniz, varlığına kerhen katlanılacak sıradan bir damat adayı demek...</p>

      <p class="paragraf4">Haksızlık değil mi bu?</p>

      <p class="paragraf4">“Çözemiyorum seni abla,” diyor Nehir. “Ya sen kendini yeterince anlatamıyorsun ya da ben anlama özürlüyüm. Yani sen, Deniz’den hoşlanmadın ama, sırf ben istiyorum diye bu evliliğe razı oluyorsun, öyle mi?”</p>

      <p class="paragraf4">“Böyle bir şey söylemedim ben. Tam tersine, gereğinden fazla hoşlandım Deniz’den.”</p>

      <p class="paragraf4">Şaşkınlıktan direksiyon hâkimiyetini kaybedecek neredeyse Nehir. Arabayı sağa çekip frene basıyor.</p>

      <p class="paragraf4">“Ne dedin sen? Yanlış duymadım umarım.”</p>

      <p class="paragraf4">“Yanlış değil duyduğun, ancak eksik. Şöyle ki... Bir solukta anlatmak gerekirse; şeytan tüyü var bu çocukta! Beni bile güldürmeyi, güldürmeyi bırak o kadarcık süre içinde kalbimi fethetmeyi başardı.</p>

      <p class="paragraf4">Uğur Ablam, dedi. Bugüne kadar hiç kimse böyle hitap etmemişti bana; uğurlu geldin, dememişti.</p>

      <p class="paragraf4">İnkâr etme, gözlerinin içine çok bakmışsındır sen onun... Güldüğünde, o gözlerin derinliklerinde oluşuveren gamzeleri görmedin mi? Az insanda bulunur bu özellik.”</p>

      <p class="paragraf4">Bunca övgünün arkasından ne geleceğinin merakında Nehir. Vardır bir hesabı ablacığının. Kolay kolay böyle konuşmaz kimse için, övgüler düzmez ilk kez gördüğü birinin ardından.</p>

      <p class="paragraf4">“Yakışıklı da kerata!”</p>

      <p class="paragraf4">Daha fazla dayanamıyor Nehir.</p>

      <p class="paragraf4">“E... daha ne?” deyiveriyor sabırsızlığına yenilip.</p>

      <p class="paragraf4">Nevin’in istediği kıvam da bu zaten. Yüzünü Nehir’in yüzüne yaklaştırıp, fısıltı düzeyinden yüksek perdeye tırmandırıyor sesini.</p>

      <p class="paragraf4">“Tehlikeli tiplerdir bunlar, kızım! Gözlerinin içinde gamzeler oynaşan o yakışıklı, elindeki şeytan tüyünü değdirdiği herkesi hayran bırakır kendine. Eskilerin <span class="char-style-override9">cazibe</span> dedikleri dayanılmaz güç. Sizin dilinizde dolanan şekliyle; pozitif elektriğin, <span class="char-style-override9">aura</span>’nın tavana vurması. Çekicilik!</p>

      <p class="paragraf4">Bir adım ötesinde, kadın erkek ayrımı, yaş sınırı olmadan istediği kişiyi esir alma yeteneği yatar. Böyle biriyle yaşamayı kolay mı sanıyorsun sen?”</p>

      <p class="paragraf4">“Amma da yazdın abla!” diye gülüyor Nehir. “Deniz’in her zamanki hali bu değil. Sana biraz şirinlik yaptı, hepsi o. Burnundan kıl aldırmaz aslında, iş çevrelerinde kibirli ve soğuk olduğu bile söylenir.”</p>

      <p class="paragraf4">“Sen ne dersen de... Erkeğin bu kadar gösterişli, bu kadar çarpıcı olması gerekmez. Evin ve evliliğin vitrini de, aynası da kadındır. Bir topluluğa girdiklerinde, ilk bakışta göze çarpan erkek değil, kadın olmalıdır.”</p>

      <p class="paragraf4">“Aşk olsun abla. Kocasının gölgesinde kalacak sünepe bir kadın yerine koyup sıfıra indirgedin beni.”</p>

      <p class="paragraf4">“Asla,” diye şefkatle kardeşinin çenesini okşuyor Nevin. “Seninle ilgisi yok. Kendisi istemese de çevresi ayartır böylelerini. Zorla yoldan çıkarırlar adamı. Anlatmak istediğim bu.”</p>

      <p class="paragraf4">Onu bu kadar karamsar yapan nedeni çok iyi biliyor Nehir. Evliliklerinin ilk yıllarında Ali Enişte’nin çalıştığı yerdeki iş arkadaşlarından biriyle yaşadığı kısa süreli beraberliğin geride bıraktığı izler bunlar. Nevin Abla’nın gencecik gelinken aldığı derin yaralar, hâlâ kapanmamış demek.</p>

      <p class="paragraf4">“Merak etme sen abla,” diyor Nehir. “Deniz’in o taraklarda bezi yok. Baksana, aylarca bana bile yüreğini açamadı. Ama gün olur, değişir insan. Ne gerekiyorsa onu yaparız o zaman...”</p>

      <p class="paragraf4">Nehir, evlilik yolunda en zorlu engeli aşmanın, ablasının desteğini arkasına almanın rahatlığıyla yeniden asılıyor direksiyona.</p>

      <p class="paragraf4">İkisi de konuşmuyor bir süre, kendi iç hesaplaşmalarıyla meşguller.</p>

      <p class="paragraf4">Farklı olarak Nevin, Deniz’i de dahil ediyor hesaplaşmasına. Pazarlık yapıyor onunla...</p>

      <p class="paragraf4">Beni, Uğur Abla’nı iyi dinle, şeytan tüylü yakışıklı!</p>

      <p class="paragraf4">Gün gelir de kızımın yüzündeki gülümsemeyi soldurursan eğer, külahları değişiriz.</p>

      <p class="paragraf4">Sen sen ol, elindeki şeytan tüyünü olura olmaza değdirme!</p>

      <p class="paragraf4">Sevgini hak edene sun yalnızca.</p>

      <p class="paragraf4">Herkesin seni sevmesi gerekmiyor...</p>
    </div>
  </div>
</body>
</html>
