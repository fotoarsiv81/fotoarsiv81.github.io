<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-47.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-47.html" xml:lang="en-GB">
    <div class="calibre1">
      <p class="anabaslik-copy" id="toc_marker-48">48</p>

      <p class="paragraf4"></p>

      <p class="paragraf4"></p>

      <p class="anabaslik">ŞİMDİ UZAKLARDASIN</p>

      <p class="paragraf3"><span class="char-style-override7">B</span><span>ir gün öncesine göre, daha da yorgun Nehir. Güne</span>ş ışığı<span>na bakmakta zorlan</span>ı<span>yor. Gözya</span>ş<span>lar</span>ı<span>n</span>ı<span>n tuzuyla zaten kavrulmu</span>ş <span>gözleri, uykusuzluktan k</span>ı<span>pk</span>ı<span>rm</span>ı<span>z</span>ı<span>. Kirpiklerinin üzerinde tonlarca yük var sanki.</span></p>

      <p class="paragraf4">Koyu renk güneş gözlüklerini takınca rahatlar gibi oluyor. Fiziksel rahatlamanın dışında, kendine ait kalmasını istediği tüm gizlerini de saklıyor bu siyah camlar. Uzağında durmak istedikleriyle arasına set çekiyor; koruyor, kolluyor onu. Dışa vurmak istemediklerini de içinde tutuyor; dışarıya sızmalarını, yayılmalarını, her önüne gelenin bilir bilmez yorumlarıyla yok yere örselenmelerini engelliyor.</p>

      <p class="paragraf4">Bir çift koyu renkli camın koruyucu kalkanının ardına sığınarak iş yoğunluğuna kaptırıyor kendini. Gün içinde, o yoğunluğun tekdüzeliğini bozan birkaç ziyaretçisi oluyor Nehir’in. İstanbul’a döndüğünü duyan, eski işyerinden birkaç çalışma arkadaşı ve açılışa davet ettikleri işyeri komşularından şirketlerini temsilen gelen, halkla ilişkiler bölümlerinden iki kadın...</p>

      <p class="paragraf4">İş arkadaşlarının yanında daha rahat davranabiliyor Nehir, ama şirket temsilcilerinin karşısında ölçülü ve mesafeli olmaktan yana. Bu yüzden de siyah camların gerisinde durmaktan son derece memnun.</p>

      <p class="paragraf4">Ancak, akşamüzeri gelen iki özel konuğunun karşısına, yüzüne maske gibi yapıştırdığı kapkara gözlüklerden arınarak çıkabilir. Patronu olmanın ötesinde canından, kanından bir yakınıymış gibi bağlandığı; iş konusundaki önderi, yol göstericisi Nevzat Bey ve onun en az kendisi kadar sevecen, dost yürekli eşi Sedef Hanım...</p>

      <p class="paragraf4">Gözyaşları içinde sarmaş dolaş oluveriyorlar bir anda.</p>

      <p class="paragraf4">Nehir’e Nokta Ajans’ın yan kolu olma şansını tanıyan ve yeni şirketin kuruluşunda başrolü oynayan, yanı sıra İzmir’deyken her gün telefonla arayarak yanında olduklarını hissettiren bu iki güzel insana çok şey borçlu Nehir. Yaptıkları onca şey yetmezmiş gibi, yurtdışında oldukları için o zor günlerinde yanına koşamadıklarına hayıflanıyorlar hâlâ...</p>

      <p class="paragraf4">Sedef Hanım’ın kaygılı bakışları, Nehir’in gözlüğünün altından çıkan kan çanağına dönmüş gözlerinde.</p>

      <p class="paragraf4">“Geçti artık güzel kızım,” diyor kadife yumuşaklığındaki okşayıcı ses tonuyla. “Yaşadıklarını azımsadığımı sanma sakın! Acının çok taze olduğunu da biliyorum. Ama bir şeylerin geride kaldığını kabullenip, geleceğe çevirmelisin yüzünü.”</p>

      <p class="paragraf4">“Ne diyorsunuz siz Sedef Hanım?” diyor Nehir. “Hangi gelecekten söz ediyorsunuz? <span class="char-style-override8">Bugün</span>’ümü bile yaşayamıyorum ben. <span class="char-style-override8">Dün</span>’de kaldım. Ne bugün, ne gelecek... Beni yaşama bağlayan ne varsa, <span class="char-style-override8">dün</span>’de var.”</p>

      <p class="paragraf4"><span>“Haklısın kızım, çok haklısın,” diye araya giriyor Nevzat Bey. “Ama ilk günkü acı, aynı şiddetiyle sürse kimseler dayanamaz buna. Asla bitip tükenmeyeceğini düşündüğün o acı, zaman içinde şekil değiştirip dayanılır hale gelecek. Ve sen yaşamını sürdüreceksin...”</span></p>

      <p class="paragraf4">Birden ayılıyor Nehir. Nevzat Bey ve Sedef Hanım’ın 12 yaşındayken yitirdikleri kızlarının acısı üzerine konuştuklarını fark ediyor. Kendi acısını yücelterek onların yarasına tuz basmış olmanın ezinciyle gülümsemeye çalışıyor.</p>

      <p class="paragraf4">“Zamanla belki,” diye mırıldanıyor, kendisini affettirmek ister gibi.</p>

      <p class="paragraf4">Onun yumuşamasını fırsat bilen Nevzat Bey, “Bir yerden başlamalısın ama,” diyor. “Örneğin bu gece, neden hep beraber yemeğe çıkmayalım ki?”</p>

      <p class="paragraf4">“Henüz çok erken! Böyle bir şeye hazır değilim...”</p>

      <p class="paragraf4">“Hazır olmanı isteseydik, önceden haber verirdik,” diyerek gülüyor Sedef Hanım. “Sonrası yok, daha sonrası olmayabilir! Yaşanan acı deneyimler, hiçbir şeyi ertelememesi gerektiğini öğretiyor insana. İtiraz etme; seni yemeğe götürmeye geldik, götüreceğiz de...”</p>

      <p class="yildiz">* * *</p>

      <p class="paragraf4">Bebek’teki balık restoranına girerken, adımları geri geri gidiyor Nehir’in. Suçluluk duygusu her yanını sarmış. Acımasız bir yargıç gibi, “Senin yerin burası değil!” diye haykıran içsesine hak veriyor.</p>

      <p class="paragraf4">“Neşelenmeye, gülmeye, keyiflenmeye gelmiş bu insanların arasında ne işim var benim?” diye içten içe sorguluyor kendini.</p>

      <p class="paragraf4">“Ben istemedim gelmeyi Deniz... Dostlarımızın hatırı için. Kıramadım onları. Bağışla beni...”</p>

      <p class="paragraf4">Nevzat Bey’le Sedef Hanım, Bebek Koyu’nu tüm güzelliğiyle gözler önüne seren manzaraya karşı, camın önüne oturtuyorlar Nehir’i. Kendileri de karşısına geçip yan yana oturuyorlar, öyle ki üzerine titredikleri konuklarına eşit uzaklıkta olsunlar.</p>

      <p class="paragraf4">Karı koca, iki garsonun iki tarafından tutarak getirdiği ahşap meze tepsisinden, el çabukluğuyla birbirleriyle yarışırcasına seçtikleri küçük tabaklarla masayı donatıveriyorlar. Nehir’in canının çektiği tek bir yiyecek yok içlerinde. Ara sıcak, ana sıcak tuzlu balık laflarını da ilgisizce dinliyor.</p>

      <p class="paragraf4">Suç yiyeceklerde değil, Nehir’de! Kazayla beraber “acıkma” güdüsünü de yitirmiş sanki. Bıraksalar, lokma koymayacak ağzına. Yemek için yaşayanlardan hiç olmamıştı zaten. Ama şimdi, yaşamak için bile değil, ölmemek için yiyor.</p>

      <p class="paragraf4">“Çok zayıflamışsın,” diyor Sedef Hanım. “Şu bileklere bak hele... Eriyip yok olarak öbür tarafa, sevdiğinin yanına gitmeye niyetleniyorsan, daha önce bunu başaran kimse olmamış, haberin olsun. O halde neymiş? Yemene bakacaksın...”</p>

      <p class="paragraf4">Eski fotoğraflarında incecik görünen Sedef Hanım’ın kızını kaybettikten sonra aldığı kiloların altında yatan neden, bu demek.</p>

      <p class="paragraf4">Geldiğinden beri ilk kez gülümsüyor Nehir. Benzer acıları yaşamış insanların anlayışlı, olgun, paylaşımcı ifadesi var yüzünde.</p>

      <p class="paragraf4">“Haklısınız,” diyor. “En kısa zamanda eski kiloma dönmeye çalışacağım.”</p>

      <p class="paragraf4">“Hemen işe koyul o halde,” diye masaya serpiştirilmiş mezelerden Nehir’in tabağına servis yapıyor Nevzat Bey.</p>

      <p class="paragraf4">Tabağına konulanlardan davet sahibi dostlarını memnun edecek kadar yiyemese de uzun zamandır ilk kez birileriyle beraber olmaktan, onlarla bir şeyleri paylaşmaktan keyif aldığını hissediyor Nehir. Uzaktan uzağa kulaklarına dolan o şarkının nağmelerini duyuncaya kadar...</p>

      <p class="siir-ustbosluk"></p>

      <p class="paragraf4">“<span class="char-style-override9">Şimdi uzaklardasın</span></p>

      <p class="paragraf4"><span class="italik">Gönül hicranla doldu</span></p>

      <p class="paragraf4"><span class="italik">Hiç ayrılamam derken</span></p>

      <p class="paragraf4"><span class="italik">Kavuşmak hayal oldu”</span></p>

      <p class="siir-ustbosluk"></p>

      <p class="paragraf4">Kalabalığın uğultusuna karışıp gidecek hafiflikte çalınan şarkının sesi, pencere önünde yer alan upuzun masadaki grubun ricasıyla yükseltilip, yetmezmiş gibi koro halinde söylenmeye başlanınca... dayanacak gücü kalmıyor Nehir’in.</p>

      <p class="paragraf4">“Şimdi uzaklardasın Deniz,” diye mırıldanmaya başlıyor. “Gönül hicranla doldu... Hiç ayrılamam derken... Kavuşmak hayal oldu...”</p>

      <p class="paragraf4">Son iki dizede hıçkırıklarını engelleyemiyor. Başını kaldırıp baktığında, Sedef Hanım’la Nevzat Bey’in de kendisinden farklı bir durumda olmadıklarını görüyor.</p>

      <p class="paragraf4">Üçü birden yitirdiklerine, “hiç ayrılamam” derken, kavuşmanın hayal olduğu can’larına döküyorlar gözyaşlarını... Koronun gürültüsüne karışıyor hıçkırıkları.</p>

      <p class="paragraf4">Şarkı bitince, hiçbir şey olmamış gibi, ortaya getirilen meyve tabağından birkaç dilim portakalla elma koyuyor Nehir’in tabağına Sedef Hanım. Nehir’se yüzünü gözünü silip saçlarını düzelterek biraz önce yaşananların izlerini yok etme çabasında.</p>

      <p class="paragraf4">“Ağlamaktan utanma!” diyor Sedef Hanım, tabağındaki elmayı parçalara bölerken. “Gülmekten utanmadığın gibi ağlamaktan da utanmayacaksın. İnsana özgü duyguların dışavurumudur ikisi de. Bir başka deyişle, insanı insan yapan duygu yansımalarıdır. Hayatı doya doya yaşamak istiyorsan, yeri geldiğinde katılarak gülecek, yeri geldiğinde hıçkırarak ağlayacaksın. Ve bu yaptıklarından asla utanç duymayacaksın.”</p>

      <p class="paragraf4">Bir başkası söylese, “Bundan sonrasında hayatı doya doya yaşamak isteyen kim!” diye kafa tutar Nehir. Ama evlat acısı yaşamış birinden bunları duyunca ağzını açıp tek söz edemiyor.</p>

      <p class="paragraf4">Sedef Hanım, “Herkese biçilen ömür farklı. Ve herkes de kendisine biçilen o ömrü en iyi şekilde yaşamak zorunda,” diye geceye son noktayı koyarken de sessiz kalmayı yeğliyor Nehir...</p>
    </div>
  </div>
</body>
</html>
