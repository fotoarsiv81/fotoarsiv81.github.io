<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-65.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-65.html" xml:lang="en-GB">
    <div class="calibre1">
      <p class="anabaslik-copy" id="toc_marker-66">66</p>

      <p class="paragraf4"></p>

      <p class="paragraf4"></p>

      <p class="anabaslik"><span>Y</span>İ<span>T</span>İ<span>R</span>İ<span>LEN</span>İ<span>N GER</span>İ<span>DE BIRAKTI</span>Ğ<span>I KARANLIK BO</span>Ş<span>LUK</span></p>

      <p class="paragraf4"></p>

      <p class="paragraf4"></p>

      <p class="paragraf3"><span class="gmme">“B</span><span>iraz dinlenin isterseniz,” diyor Nehir. Tav</span><span>ı</span><span>rlar</span><span>ı</span><span>nda ve ses tonunda belirgin bir yumu</span><span>ş</span><span>ama var.</span></p>

      <p class="paragraf4">“Az kaldı,” diyor Adnan Eren, üzerine yüklenmiş görevi bir an önce sonuçlandırmak ister gibi. “Yılların suskunluğunu çözüp bu kadar konuştuğuma inanamıyorum. Seni sıktımsa bağışla...”</p>

      <p class="paragraf4">“Olur mu hiç?” diyor Nehir. “Keşke bu kadar bekleyip biriktirmeseydiniz.”</p>

      <p class="paragraf4">Nurcan’dan çayın yanında yenecek bir şeyler isteyip yeniden dinlemeye koyuluyor.</p>

      <p class="paragraf4"><span>“Benden hayır yoktu artık. Ne size, ne kendime. Tek çareyi bilimsel çalışmalara odaklanmakta bulmuştum. Sabahlara kadar odamda çalışıyordum. Aynı evin içinde gezinen yabancılar gibiydik.</span></p>

      <p class="paragraf4">Daha fazla dayanamadı annem. Ablanı ve seni alarak kendi evine geçti. Daha az görüşüyorduk artık, ilişkilerimiz kopma noktasına gelmişti. Uzaktan uzağa her şeyinizle ilgileniyordum ama, yakını<span>nıza sokulamıyordum. Eski suçlarımın üzerine yenilerini ekliyordum bu sayede...</span></p>

      <p class="paragraf4">Kötü, çok kötü bir babaydım ben! Elimi uzatsam tutacaktım sizi ama yapmıyordum. Yalnızca yaz tatillerinde Nevin’le seni alıp bir yerlere gitmekle aralıyordum perdeyi. Farklı bir ortamda, farklı şartlar altında saplantılarımdan az da olsa sıyrılabiliyordum çünkü.</p>

      <p class="paragraf4">Suçluluk duygum yalnız sana karşı değildi. Nevin’in hayatını da çökerttiğimi düşünüyordum. Liseden sonra okulu bırakmış, tekdüze bir hayatı yaşamaya mahkûm etmişti kendini. Senin annen olma rolünü benimsemişti kendince.</p>

      <p class="paragraf4">Hiç erkek arkadaşı olmadı... Bir sürü isteyeni çıktı, evlenmemek için direndi. Annemin ve benim ısrarlarımızla Ali’yle evlenmeye razı oldu sonunda. Tek şartı vardı; seni yanına alacaktı. Evlendiler...</p>

      <p class="paragraf4">Bir yıl sonra da annemi kaybettik. Ona karşı da görevlerimi yapamamıştım. Son günlerini, benim sorunlarımı dert edinerek geçirmemeliydi.</p>

      <p class="paragraf4">Bu arada tezimi vermiş, profesör olmuştum. Kariyer beklentilerimin son noktasına ulaşmıştım yani... Yapacak bir şeyim kalmamıştı. Dünya üzerindeki varlığımın gereksizliğini düşünür olmuştum. Yeni bir bunalımın eşiğindeydim gene...</p>

      <p class="paragraf4">Ne size yararım vardı, ne kendime. Uzun uzun düşündükten sonra, Amerika’daki üniversitenin öğretim üyeliği fırsatını değerlendirmeye karar verdim.</p>

      <p class="paragraf4">Farkındaydım, pek çok şeyin sonu olacaktı gidişim. Çürümeye yüz tuttuğunu düşündüğüm köklerimden kopup yepyeni bir hayata başlayacaktım Amerika’da. Denemeye değerdi...”</p>

      <p class="paragraf4">“İyi de olmuş sanırım. Orada evlenip yeni bir düzen kurmuşsunuz kendinize.”</p>

      <p class="paragraf4">Nehir’in sözlerindeki iğnelemeyi fark etmemiş gibi, hafifçe gülümseyerek devam ediyor Adnan Eren.</p>

      <p class="paragraf4">“Füsun’dan sonra evlenmeyi aklıma bile getirmedim. Ne Türkiye’de, ne de Amerika’da... Evlenmek, ona ihanet etmek gibi geliyordu bana. Amerika’da da uzun yıllar tek başıma yaşadım. Öyle de sürüp gidecekti belki. Ama zaman içinde, farklı bir görüş açısıyla bakmaya başladım hayata. Füsun’un içimdeki varlığını sürdürerek de evlenebilirdim ben.</p>

      <p class="paragraf4">Evlendiğim insanın Amerikalı oluşu, rastlantı değil. Onunla kendi dilimde, Füsun’a hitap ettiğim dilde konuşmuyorum. Aşk yok aramızda! Anlayışa dayalı bir beraberlik yalnızca...”</p>

      <p class="paragraf4">Çantasından çıkardığı fotoğrafı masanın üzerine koyuyor. Amerikalı sarışın bir kadınla iki şirin kız çocuğu.</p>

      <p class="paragraf4">“Eşim Sarah; Monica ve Susan... Monica yedi, Susan dört yaşında.”</p>

      <p class="paragraf4">Üzerinden ağır bir yük kalkmış gibi derin bir soluk alıp arkasına yaslanıyor Adnan Eren.</p>

      <p class="paragraf4">“Anlatacaklarım bu kadar. Çok zamanını aldım senin... Son bir şey söyleyeceğim. Annene çok benziyorsun Nehir! Seninle konuşurken, Füsun’u görüyorum karşımda...”</p>

      <p class="paragraf4">Ne düşüneceğini, nasıl davranacağını bilemiyor Nehir.</p>

      <p class="paragraf4">Beni suçlamamış, annemin ölümünden sorumlu tutmamış, diye yineliyor içinden.</p>

      <p class="paragraf4">İyi de, yazık olmadı mı boşa geçen o yıllara...</p>

      <p class="paragraf4">Halil Sezen’in sözleri geliyor aklına.</p>

      <p class="paragraf4"><span class="char-style-override9">“Canının bir parçasını, en değerli varlıklarından birini beklenmedik bir anda yitiriverince, yitirilenin geride bıraktığı karanlık boşluğun içine düşüveriyor insan. Oradan kurtuluncaya kadar da hiçbir şeyi görmüyor gözü...”</span></p>

      <p class="paragraf4">Adnan Eren’in o karanlık boşluktan kurtuluşu, uzun sürmüş demek... Onlarca yıl!</p>

      <p class="paragraf4">İç dünyasındaki dalgalanmaları ustaca perdeleyip, “Akşam için bir programınız var mıydı?” diye soruyor Nehir.</p>

      <p class="paragraf4">“Program falan yok! Seninle konuşmak için geldim ben Türkiye’ye. İşim bittiğine göre, gidebilirim artık.”</p>

      <p class="paragraf4">Kalkmak için doğrulduğunu görünce, “Bir dakika,” diyor Nehir.</p>

      <p class="paragraf4">Telefona uzanıyor...</p>

      <p class="paragraf4">“Ablacım, akşama bir konuğumuz var. Masaya bir tabak daha koyar mısınız...”</p>
    </div>
  </div>
</body>
</html>
