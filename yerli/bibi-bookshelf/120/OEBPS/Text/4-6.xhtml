<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-6</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x4" xml:lang="tr-TR">
  <div class="Basic-Text-Frame">
    <p class="split"/>

    <p class="anabaslik" id="_idParaDest-137"><span><img alt="3.png" class="_idGenPageitem-7" src="../Images/3_fmt6.jpeg"/></span> 4. BÖLÜM <span><img alt="3.png" class="_idGenPageitem-7" src="../Images/3_fmt7.jpeg"/></span></p>

    <p class="arabaslik_orta" id="_idParaDest-138">- 1 -</p>

    <p class="arabaslik_solll">Mezuniyet Gecesi…</p>

    <p class="paragraf"><span class="CharOverride-15">Yerlerine oturmakta biraz oyalanan seyircilerin uğultusu ve sahneyi ilk defa net bir şekilde inceleme fırsatı bulan okul müdürü Mustafa Bey’in dikkatini çeken su sistemi nedeniyle çenesine vuran endişesi, ince ince yükselen davulların ritmiyle kesildi. Işıklar da tamamen kararmıştı. İzleyiciler ne olduğunu anlamak için dikkat kesildiler, çünkü kimse programın başladığını anons etmemişti, sadece ışıklar aniden kararmış ve davulların senkronize sesi atağa geçen bir ordu gibi alçaktan ama yükselen bir ritimle başlamıştı. Sahnenin yavaşça artan nokta ışıklandırması planlanan kıvama geldiğinde, inceden inceye yağan yağmurun içinde, havada asılıymış gibi duran davullar ve davullara vuran parlak sopalar sanki kendi kendilerine ritimlerini tutuyorlardı. Işıklandırmanın ve sahnede yağan ince yağmurun etkisi izleyenlerin iyice odaklanmasına neden olmuştu. Davulların yükselen ritminin altından sızarak başlayan keman hâlâ görünmezdi. Müzik belirlenen referans noktasına geldiğinde siyahların içinde kamufle olmuş Ada, arkasını seyircilere dönerek sakladığı kemanın görünmesini sağladı dönerek. Gösteriyi seyreden herkes, Mustafa Bey bile, bu kadar ustaca bir açılış olmasına şaşkındı. Beklentilerin çok ötesinde, hatta daha önce gittikleri hiçbir gösteride izlemedikleri kadar ustaca bir gösteriydi bu. Oluşturmaktan başka hiçbir amacı olmayan insanların bir araya gelmesiyle oluşan her şey gibi ilham vericiydi. Gösterinin görsel gücüyle Ada’nın müziğinin işitsel etkisi o kadar kafa kafaydı ki, bu durum izleyenler üzerinde aşırı bir uyarılmaya neden oldu. Herkes seyrettiği şeyin detaylarına dikkat edemeden, bir fotoğrafını bile çekmeyi düşünemeden kilitlenmiş bir şekilde izledi. Müziğin dans ettiren etkisi, kemanın ağlayan notalarıyla kafa karıştırıcı olsa da, sonuç tek kelimeyle muhteşemdi. İki dakika 20 saniye süren bu açılış ülkenin gördüğü en iyi açılıştı.</span></p>

    <p class="paragraf"><span class="CharOverride-15">Davullar, keman ve sadece tuşları parlayan piyano, aniden var oldukları gibi yok olduklarında müzik bitti ve yağmur kesildi. İzleyiciler açılışın şokunu üstlerinden atamadan boşalan sahne tek tük ritimli elektronik müziğin başlamasıyla yavaşça aydınlandı, sanki güneş doğmuştu. Müziğin yükselen ritmine aldanıp sahnede bir şeylerin olacağı beklentisine giren izleyiciler, sahneye odakladıkları gözlerini hiç kırpmadan beklediler ama hiçbir şey olmadı. Gözleri yoracak kadar aydınlanan sahnenin boşluğu izleyiciye huzursuz bir bekleyiş yükledi. Hâlâ hiçbir şey olmamaktaydı. Gözleri kamaştıracak kadar aşırı aydınlık içindeki bu beyaz, boş sahne ve kademe kademe yükselen rahatsız edici elektroniklikte bir müzik, kötü bir gösterinin ya da en doğrusu, yanlış yapılan bir şeylerin habercisi gibiydi.</span></p>

    <p class="paragraf"><span class="CharOverride-15">Tam olarak ne yaptığı bilinmese de, ülkenin en sevilen sanatçısı Şadiye Reha’ya yaptığı saygısızlıkla kulaktan kulağa dolanarak nerdeyse ünlenen ve Şadiye’nin resmen savaş açtığı bu haddini bilmez Deniz denen adamın organizasyonunu merak edip de gelen sosyetik izleyiciler, izledikleri güçlü giriş sahnesinden sonra belki ciddi bir başarısızlık skandalına tanıklık edebileceklerinin olasılığıyla heyecanlanıp birbirlerine bakmaya başlamışlardı bile. İzledikleri boş sahneden diğerlerinin bir anlam çıkarıp çıkarmadıklarını yoklarlarken, yokuşu hızla çıkmaya başlayan bir Lamborghini’nin motoru gibi yükselen müzik aniden kesildi, bu bir anda olan sert kesiliş, sahnenin tepesinden birinin sahneye çakılmasının şiddetli sesiyle akıllardan tamamen silindi. Yukarıdan bir şey, biri düşmüştü. Sahnenin tam ortasında yere çakılan bedenin durumuna kısa çığlıklarla tepki gösteren kalabalık, bedenin parçalanmışlığının ne boyutta olduğunu görmek için ayağa fırladı. Sahneye doğru atılan üç beş kişinin sahne önünde konuçlandırılmış güvenlik tarafından sahneye çıkması engellenirken, bir anda müzik başladı yine ve sahnenin yorucu aydınlığı lo</span><span class="CharOverride-15">şlaşırken sahnenin ortasına çakılan beden kıvrılarak hareket etmeye başladı. İzleyenlerin, bedenin dans ettiğini algılamaları neredeyse bir dakikalarını almış olsa da, hissettikleri korkunun yerini meraklı bir izleyişe bırakması hemen oldu. Ayaktakilere oturmaları gerektiği oturanlar tarafından hatırlatılırken, elektronik ritimle başlayan müzik, davulların ve viyolonselin gücüyle değişime uğradı ve kendi içinden doğarak tüyleri ürperten müthiş bir müziğe dönüştü.</span></p>

    <p class="paragraf"><span class="CharOverride-15">Ne olduğunu hâlâ algılamaya çalışan izleyici şimdi tamamen ayaktaydı, sahnenin ortasında yatan bedene kilitlenmiş, nefeslerini tutarak izlemekteydiler. Yerdeki bedenin yarı çıplak, kaslı vücudu, sanki her bir kastaki hayatı yoklarcasına yavaş yavaş kıpırdamaya başladı. Yerde yatan vücut müziğin etkisiyle hayat bulmuş gibi kıvrılmaktaydı. Beden şimdi yerde, bütün bir kalp gibi atmaya başladı. Her ritimde yerden 10 santim sıçrıyor ve sonra yine yere yapışıyordu. Önce kollar içeri geldi sert bir hareketle, yere uzanan bacaklar kendi içlerine çekilerek sırtı yükselttiler, beden saldırıya hazır bir boğa gibi yükselmişti ama kafası öne düşmüş, cansız öylece durmaktaydı. Davul ve viyolonselin arasına giren vokal mırıldanmaya başladığında bedenin kafası da aniden canlandı. Kafa dimdik kendini kaldırdığında, izleyenler ilk defa bu bedenin suratını ve daha da ilginci boynuzlarını görme fırsatı buldular. Gözlerinin etrafı dikdörtgen bir şeritle kırmızıya boyanmış bu surat, kırmızının içinde kalan siyahla belirginleştirilmiş bu gözler, tek bir şey için her şeyi feda edebilmiş, göze alabilmiş Tanrısal bir yaratığı hatırlattı izleyenlere. O yaratığı hatırlamaktan rahatsız olan bir toplumda yaşadıkları için, izleyiciler akıllarına gelen ikinci düşünceye sarıldılar: Boğa.</span></p>

    <p class="paragraf"><span class="CharOverride-15">Mırıldanan vokalin ne dediğini ilk dinleyişte anlamak neredeyse imkansızdı. Sözler, davullar tarafından korunmuş, viyolonsel tarafından özenle saklanmış gibi aktı kulaklardan. İzleyiciler, boğaadam kafasını hedefe kilitlenmiş bir yaratık gibi yavaşça önce sağa, sonra sola doğru küçük küçük hareket ettirmeye başladığında müziğin nakarat yerine geçebilecek bir cümlesini anlayabilmişlerdi ancak.</span></p>

    <p class="paragraf"><span class="CharOverride-15">“Ruhların yok olduğu bu yerden sadece sen doğabilirsin.” diyordu.</span></p>

    <p class="paragraf"><span class="CharOverride-15">Boğaadam tek bir hamleyle havaya sıçrayıp ters takla attı ve yere iner inmez yine zıplayıp kendi vücudunun etrafında havada yuvarlana yuvarlana sahnenin sağına kaydı. İzleyiciler, izledikleri şeyin imkansızlığını, istem dışı bir şekilde aldıkları derin nefesin çıkardığı küçük çığlığa benzeyen seslerle ifade edebilmişlerdi. Boğaadam sahnenin sağında attığı son takla ile yine yere yapışmış ve şimdi ancak bir timsahın yapabileceği çeviklikte tüm bedeni yerdeyken, yerden sadece 5 santim yüksekliğindeki vücudunu bir sürüngen çevikliğinde hızla sahnenin ortasına doğru getirmişti. Sonraları ülkenin çeşitli sporcuları tarafında yapılmaya çalışılan bu garip hareketin, aslında kaykayla yapıldığı söylentisi bile çıkacaktı ama işin aslı Göksel’in kendi ağırlığıyla çalışarak farkındalığa varmış kaslarından başka bir şey olmamasıydı. Göksel bir timsah gibi sahnenin ortasındaydı ve topuklarını güçlü bir hareketle başının önüne fırlatarak tersten kalktığında bacakları iki yanda, dizlerinden kıvrılmış, boyun kasları gerilmiş, kolları iki yanda yarım açılmış başını kaldırıp izleyiciye baktı. Bu beden, sahnede canlandığından beri ilk defa durmuştu. Durağanlığı çok uzun sürmedi, geriye doğru attığı taklalarla sahnenin gerisine ulaştığında, izleyen tüm kadınlar ve erkeklerin de bir kısmı, o an oracıkta bu adama ait olmayı dilediler. Bu boğaadamın kim olduğunu, nasıl olur da böyle bir güce, esnekliğe, çevikliğe, bedene sahip olabildiğini merak ettiler, ta ki sahneye Duru inene kadar.</span></p>

    <p class="paragraf"><span class="CharOverride-15">Sahnenin tepesinden sarkıtılan kırmızı ipek bir kumaşın ucundan dolana dolana sahneye düşermiş gibi inen Duru, parıldayan beyaz ipek kostümüyle cennete ait bir yaratık gibi sahneye çarpmasına beş santim kala asılı kaldı kırmızı kumaşa. Kumaşın ucunda baygındı. Boğaadamsa krem rengi düşük belli paçavradan başka hiçbir şey giymemiş vücudu, boynuzları, kırmızı kalın boya içinde parlayan siyah çerçevelenmiş gözleri ve hayvaniliği temsil eden vücut hareketleriyle sanki ateşle kaplı bir yerden gelmiş, yarı insansı bir hayvandı. Toplumun yok etmek için yüzlerce yıldır savaştığı ama insanın özünü oluşturan, onu diğer hayvanlardan ayrıştıran eşsiz bir hayvan.</span></p>

    <p class="paragraf"><span class="CharOverride-15">Bu cennet yaratığının sahneye inmesinin ardından etrafında dolanmaya başlayan boğaadam temkinli yaklaştı kumaşın ucunda asılı kalmış baygın kıza. Havayı kokladı, etrafında döndü, önce boynunu uzattı, sonra vücuduyla takip etti, kıza iyice yaklaştı, koreograf</span><span class="CharOverride-18">i</span><span class="CharOverride-15">nin orijinalinde Duru’yu koklamak için yaklaştığı bölüm geldiğinde Göksel kendisine söylenenden daha da yavaşlayarak sahnenin arkasında, gösteride çalışanlara baktı. Gölge içinde kaybolmuş bir grup insan siluetinden başka bir şey görememiş olsa da, Ada’nın orada kendisini seyrettiğinden emindi, hissetti ve devam etti. Göksel koreograf</span><span class="CharOverride-18">i</span><span class="CharOverride-15">nin orijinalinde Duru’ya yaklaşmalı, onu ayaklarından başlayarak boynuna kadar koklamalı ve kuşaktan son dolanmayı da açıp Duru’yu çıkarmalıydı ama o öyle yapmadı. Bir an burnunu uzatmış olsa da hemen ardından ağzından çıkan sivri diliyle önce ayak bileğine dokundu, kafasını haf</span><span class="CharOverride-18">i</span><span class="CharOverride-15">f haf</span><span class="CharOverride-18">i</span><span class="CharOverride-15">f sağa sola boynundan oynatarak uzun dilini Duru’nun bileğinden baldırlarına kaydırdı, yoluna gelen kumaşı koklayarak geçti, Duru’nun boynuna ulaştığında ağzındaki dili bir yılan gibi kıvırırken elleriyle Duru’nun asılı olduğu ipek kumaşı yırttı vahşice, Duru’yu kopardı içinden.</span></p>

    <p class="paragraf"><span class="CharOverride-15">Yalandığının farkındalığıyla sinirlenen Duru, baygınlığını devam ettirmekte zorlanmaya başlamıştı, kumaştan dolanarak çıkartılmayı beklerken kumaşın yırtılırken çıkardığı sesle iyice gerildi. Deli Göksel’in ağzına sıçacağını düşünüyor ama o an verebileceği herhangi bir tepkinin kendisini aptal gibi gösterirken gösteriyi de kötü yapabileceğinin bilincinde sabırla, sıranın kendi uyandığı ana gelmesini bekliyordu. Koreograf</span><span class="CharOverride-18">i</span><span class="CharOverride-15">nin orijinalinde Göksel onu sahnenin ortasına koyacak ve etrafında onu koklamaya devam ederken Duru uyanacaktı ama yine öyle olmadı. Kumaşı yırtması yetmemişti Göksel’e şimdi de Duru’yu sahnenin ortasına koyup etrafında dolanmak yerine Duru’yu koyduğu yerde boynunu yalamıştı. Duru daha fazla dayanamadı, gözlerini açtı. Müziğin ritmine uyarak aniden sahnenin önüne doğru yuvarlanıp üzerine eğilmiş Göksel’den kıvrakça kurtuldu. Daha fazla katlanamazdı bu geri zekalının salaklıklarına, tacizine. Duru’nun narin ve çevik vücudu yanında, Göksel çok daha yapılı vücuduyla iri ve güçlüydü. Bu iki insan yaşamın farklı çağlarından, hatta evriminden gelmiş iki yabancı ruh gibiydiler, ancak ikisi bir aradayken tamamlanmışlığın etkisini yaratabildiler izleyici üstünde. Duru yuvarlanarak aniden sahnenin o kadar önüne gelmişti ki, izleyiciler bu cennet yaratığının sahneden düşeceğine endişelendiler bir an ama Duru düşmek yerine uzandığı yerden bir hamlede üst vücudunu döndürerek doğruldu. İki bacağını 180 derece birbirine paralel dümdüz açıp tüm vücudunu yerin pürüzsüz ahşap zemininin üzerine yapıştırması, insanda sadece izleme isteği uyandıran bir görüntüydü. Hayvansı vahşi boğaadam sanki sahneyi bu narin, esnek elfe</span><span class="dipnot"><a class="_idFootnoteLink" href="#footnote-225-26" id="footnote-225-26-backlink">26</a></span><span class="Footnote-reference CharOverride-19">*</span> <span class="CharOverride-15">bırakmıştı. Zemine yapıştırdığı vücudunu aniden döndürüp ayağa kalktı ve döndü Duru, döndü, döndü. Parlayan ahşap zemin üzerinde parlayarak dönen bir bilyeymişçesine hızla ve aralıksız dönmeye devam etti. Atkuyruğundan örgülü uzun, kalın saçı her dönüşle birlikte havayı kamçılıyordu. Duru’nun dönüşleri seyredenlerin nefesini tutmalarına neden olacak kadar kesintisizleşip serileşince, Göksel kimsenin nasıl yaptığını anlamadığı bir hamleyle, Duru’nun kolunu kavrayıp Duru’nun dönüşüne katıldı. Bir girdabın içine doğallıkla dahil olan bir bedendi bu.</span></p>

    <p class="paragraf"><span class="CharOverride-15">İzleyiciler gibi sahne arkasında gösteriyi hazırlayanlar da sessizce seyrettiler Duru ve Göksel’in gösterisini. Birbirlerinden bu kadar nefret eden iki kişinin bu kadar uyum içinde dans edebilmeleri mucize gibi geldi Deniz’e. Ne komik, hiç</span><span class="CharOverride-15">bir şey gerçekten de göründüğü gibi değildi. Gerçekleştirmek için aralıksız bir yıldır çalıştığı, çalıştırdığı bu gösteri, en sonunda olmuştu. Dikkatini sahneden alıp izleyicilere çevirdi, hipnotize olmuşçasına sahneye kilitlenmiş insan sürüsü, izlediklerinin gerçekliğine inanamayarak seyrediyorlardı. Her mezun için aslında basit bir veda gecesi olarak kutlanması planlanan bu gece, Deniz’in vizyonuyla öğrencilerin kendilerini, yeteneklerini sergileyecekleri bir gösteriye dönüşmüştü. Kimse henüz bilmese de bu gece, ülkenin kültürel geleceğini değiştirecek bir gece olacaktı. Çünkü sahnede izlenen bir sürü yetenek, Deniz’in öğretileri sayesinde kendi özgünlüklerini koruyarak ülkenin sanatını tohumlayacaklardı. Deniz çok çalışmıştı, başarmak için çok çalışmanın yeterli olmadığını bildiği halde çok çalışmış ve istemişti. Gösterinin bitmesine az kalmıştı, her şeyin yolunda gitmesi için şimdi dikkatini izleyicilerden ve sahnedeki danstan almalı, işine devam etmeliydi.</span></p>

    <p class="paragraf"><span class="CharOverride-15">Bu dansın sonrasında Ada’nın viyolonsel konçertosuyla kapanış yapacaklar ve Ada’nın müziğinden sonra ikinci sınıflardan yetenekli bir çocuğun kurduğu Dj setine teslim edeceklerdi ortamı. Gösteride emeği geçen herkesin Dj’in müziği eşliğinde izleyenlerin arasına karışıp onları dansa kaldırmasıyla, gece bitmek yerine tam tersi yeni başlayacaktı. Herkesin dans ettiğinden emin olunana kadar izleyenler bırakılmayacaktı. Plan buydu.</span></p>

    <p class="paragraf"><span class="CharOverride-15">Deniz sahne arkasına geçip Dj için ses sisteminin hazır olduğunu kontrol etti hızlıca, her şey yolundaydı. Sırasının gelmesini bekleyen Ada, Deniz’in kendisine doğru geldiğini görünce içinde yükselen heyecanı dizginlemek için bakışlarını kaçırdı. Milyonlarca kişiye çalabilirdi müziğini ama bu adamın suratına bakmak bile altüst olmasına yetiyordu. Deniz, Ada’nın elinde viyolonsel yerine gitar görünce program kağıdına bakıp emin olmak istedi ama Ada, “Viyolonsel değil, gitarla çıkıcam.” diye kesti Deniz’in arayışını. Deniz her zaman güvenirdi Ada’ya, yeteneğini yönetebilen usta bir zekası vardı kızın ama son anda viyolonselden gitara geçişi biraz sıkıntı vericiydi Sorgulamak istemiyordu ama yine de, “Niye?” diye sordu.</span></p>

    <p class="paragraf"><span class="CharOverride-15">Ada yanaklarına hücum eden kanı hissediyordu, o kadar küçük bir sesle, “Hazırladığım şeyi dinlemeniz şart.” dedi ki, Deniz kızın ağzından çıkan kelimeleri duymak için ona doğru haf</span><span class="CharOverride-18">i</span><span class="CharOverride-15">fçe eğilme gereği duydu. Ada’yı duymak için yaptığı sadece amaca yönelik bu hareketi, Ada’nın kalbinin nerdeyse iki kat daha hızlı çarptırdı. Deniz’in bronz teninden yayılan o güzel sabun kokusunu solumamak imkansızdı. Deniz anlamak için, “Daha önce çalışmadığın bir şey mi?” diye sordu içinde hissettiği telaşı gizleyerek. Ada, Deniz kendisine bu kadar yaklaşmışken daha fazla konuşamazdı, konuşursa sesinin ciddi şekilde titreyeceğini biliyordu, sadece kafasını hayır anlamında sallayarak cevap verebildi ama Deniz bu hareketin ne anlama geldiğini anlamadı, kafasını geriye atıp, “Evet mi, hayır mı?” diye sordu. Bu sefer sesi çok daha direkt ve sorgulayıcıydı. Ada gözlerine her baktığında kendini kaybolmuş hissettiği bu adama bakmak zorunda kaldı, göz göze geldiler. Konuşurken gözlerini Deniz’inkilerde tutmakla ilgili kendisini öyle zorluyordu ki, sesinin titrediğini fark etmiyordu bile. “Çalıştım tabii... Sizi tanıdığım ilk günlerden beri çalıştığım bir parça bu... Benim için çok önemli. Dinler misiniz lütfen?” dedi. Deniz rahatlamıştı ama yine de son dakika değişikliklerinin sırası olmadığını belirten bir tarzda, “Riske girmeye gerek yok, çıktığında parça aniden kafanda şekillenmezse hemen provadaki parçaya dön, o da çok iyiydi.” dedi. Deniz yükselen çılgın alkıştan, sahnedeki gösterinin bittiğini anladı, dikkati sahne arkasına kayarken tamamen Deniz’e konsantre olmuş ve etrafındaki dünyayı unutmuş Ada, kendisinden uzaklaşmak üzere olan Deniz’i kolundan tutup, “Lütfen dinle!” dedi. Deniz, Ada’nın bu hareketini, gereksiz bir ısrarcılıkta olmasına rağmen komik bulmuştu, kızın heyecanını anlayışla karşılıyordu, tabii ki dinleyecekti, bu gösteride olan her şeyden o sorumluydu ve dinlemek onun işiydi. Ada’ya duyduğu sempati şimdi daha da büyümüştü, o da yaptığı işi en iyi şekilde yapabilmek için sancılar yaşayan bir sanatçıydı, Ada’nın sıkıca örülmüş saçını bozmadan okşadı ve gülümseyerek, “Tabii ki dinliycem.” dedi. Kızı sakinleştireceğini düşündüğü bir sevecenlikle, “Her şey yolunda, telaşlanma.” deyip onu alnından öptü.</span></p>

    <p class="arabaslik_orta" id="_idParaDest-139">- 2 -</p>

    <p class="paragraf"><span class="CharOverride-15">Sahnedeki hayvansı erkeğin Duru’ya bu kadar yakın olması, onu yalaması, onu kollarına alıp döndürmesi, kaldırması... Tüm bunlar baş edilmesi zor duygular doğurdu Can Manay’ın içinde. Deniz’e daha fazla sinir oldu. Nasıl bir salaktı bu böyle, sahip olduğu kadını böyle bir koreograf</span><span class="CharOverride-18">i</span><span class="CharOverride-15">nin içine sokan. Nasıl izin vermişti bu saçmalığa! Ama şimdi sadece Deniz değildi düşman, herkes olabilirdi. Peki kimdi bu adam? Böylesine hayvani, böylesine erkek, böylesine kusursuz gözüken birinin Duru’yla nasıl bir ilişkisi vardı acaba? Duru adamın kollarından kurtulup sahnenin önüne fırladığında, Can da sahneye fırlamak istedi. İçinde hissettiği bu istek o kadar güçlüydü ki, refleks halinde bir an kalkar gibi oldu, bu hareketini sanki oturuş şeklini değiştiriyormuş yaparak kamufle etti ve hemen etrafında kendisini izleyen birileri var mı diye hızlıca gezindi gözleri. Yoktu. Kimse ama hiç kimse, ilk defa Can Manay’a bakmıyordu. Herkes pür dikkat sahnedeki duyguya bırakmıştı kendini ve bu iki dansçının performansı içinde kaybolmuşlardı. Can kalkıp gitse kimsenin fark etmeyeceğini düşündü. İçi sıkıldı, bu gösteri Duru’nun diğerleri tarafından resmen keşfedildiği gösteriydi, biliyordu.</span></p>

    <p class="paragraf"><span class="CharOverride-15">Şadiye Reha’ya lanet okudu içinden, onun karalama kampanyası yüzünden bu okulla ilişkisi bile olmayan bir sürü insan gösteriyi izlemeye gelmişti. Hakkında çok konuşulan Deniz’in nasıl biri olduğunu görmek, anlamak ve dandik bir okul gösterisi üzerine dedikodu yapmak için buradaydılar. Ama kimsenin hesapladığı gibi olmamıştı bu gece. İzledikleri şey çok profesyonelce yapılmış ve aynı zamanda tazeliğini de tamamen koruyabilmiş bir gösteriydi. Bu gece Duru’nun keşfedilmemesi imkansızdı. Can’ın Duru’da gördüğünü şimdi onu izleyen herkes görüyordu, herkes aşıktı, herkes onu istiyordu ve herkes teslim olmuştu ama bir tek Can ısrarcılığını sonsuza kadar koruyacak güçteydi ve işte bu yüzden Duru onundu. İstemeyerek sahneye baktı yine, Duru şimdi korku verecek hızda dönüyordu. Uzun örgülü saçı bir halat, bir kamçı gibi Duru’nun dönen vücudunu takip ediyordu. Hayvansı adam bu dönüşün dışında kalmıştı ve hızla dönen Duru’nun etrafında avının yavaşlamasını bekleyen bir avcı gibi dolanıyordu ve işte o an Can’ı gerçekten hayrete düşürecek bir şey oldu. Adam Duru’nun hortum hızındaki dönüşüne önce kolunu, sonra vücudunu dahil ederek bir kağıt gibi katıldı, izleyicilerden yükselen hayret sesi bir an atmosferde yayıldı ve sonra yine sessizlik hakim oldu. Duru bu hayvanın kollarında hızla dönerken Can yine ayağa kalkmamak için kendini zorla tutmaması gerektiğini, bunun basit bir gösteri olduğunu, başka hiçbir anlamı olmadığını, bu hayvansı adamın muhtemelen salak bir gay dansçı falan olduğunu kendine söyleyip durdu. Hissettiği kıskançlık öldürücü olabilirdi.</span></p>

    <p class="paragraf"><span class="CharOverride-15">Dansçıların dönüşü bir girdabın dansından suyun akışı gibi yavaşladığında izleyenler ancak anlayabildiler Duru ve Göksel’in vücutlarının nasıl bir pozisyonda olduğunu. Göksel, Duru’yu arkasından kavramış, bir elini beline koyarken diğer elini uzun bir halata benzeyen saçına dolanmıştı. Dö</span><span class="CharOverride-15">nüşleri tamamlandığında asıl dönenin aslında Göksel olduğu ve Duru’yu kavrayıp yerden sadece birkaç santim yukarıda tuttuğu görülüyordu ama o girdaba nasıl girdiği ve girdabı nasıl ele geçirip ehlîleştirdiği izlenmeye değer bir dans mucizesiydi. Dansın sonunda müzik dindi, ışıklar eriyip söndü ve iki dansçı sahneye düştüklerinin tam tersi bir efektle sessizce yok oldular. Can Manay başka dans olmaması için dua ettiğini fark ettiğinde kendine geldi, Duru’yu herhangi birine, böylesine yakın bir temas içinde, bu kadar uzun seyretmeye dayanamazdı. Bu bir işkenceydi... Her şeye rağmen gelmişti buraya, fırsatını bulduğunda binlerce kez özür dileyecekti Duru’dan ama izlediği bu gösteriden sonra içinde hissettiği kızgınlık, kendine olan öfkesini geçmişti. Böylesi bir işkence beklemiyordu.</span></p>

    <p class="paragraf"><span class="CharOverride-15">Deniz nasıl yapıyordu?! Bu gösteri onun organizasyonuydu, bu dansı daha önce biliyor olmalıydı, nasıl olur da böyle bir şeye seyirci kalırdı, onaylardı! Deniz tam bir salaktı!! Duru’yu kaybetmeyi hak eden bir salak!</span></p>

    <p class="arabaslik_orta" id="_idParaDest-140">- 3 -</p>

    <p class="paragraf"><span class="CharOverride-15">Işıkların kararmasıyla birlikte, görünmezliğin rahatlığı içinde Göksel, Duru’nun saçını tek bir hamlede bıraktı ve göğüs kafesiyle Duru’nun terli vücudunu kendisininkinden yavaşça ittirip daha Duru ona dönmeye fırsat bulmadan sahne arkasına fırladı. Fırlayışı koşar adımlarla değildi ama attığı büyük ve ritmik adımlar Göksel’in yürüyüşünün fırlama gibi durmasına neden olmuştu. Göksel sahne arkasına attığı her adımda Ada’nın orada bir yerde kendisini beklediğini hayal etti. Duru’yla danslarını seyretmiş ve şimdi Duru’ya haddini bildirdiği için kendisini onaylamak üzere orada bir yerlerde bekliyor olduğunu umut etti ama perdelerin orada yoktu. Belki buradaydı ve müziğin bitmesiyle Duru’yla çakışmamak için arkaya geçmişti. Göksel, gözleri Ada’nın varlığını arayarak sahne arkasına geçti. İşte nihayet oradaydı! Biriyle konuşuyordu, konuştuğu adamı kolundan tutup durdurana kadar Ada’nın kimle konuştuğunu anlamamıştı Göksel ama o kol Deniz’e aitti. Deniz’in durması, gülümsemesi, Ada’ya bir şeyler fısıldaması! Saçını okşaması!! Onu alnından öpmesi!!!! Göksel donmuştu, sahne arkasının girişinde donup kalmış ve etrafındakilerin varlığından tamamen kopuk o anın anlamını algılamak için kendi içinde kaybolmuştu. Suratına yediği sert tokada kadar donuk kaldı.</span></p>

    <p class="paragraf"><span class="CharOverride-15">Duru, kendisinden hızla uzaklaşan Göksel’i nasılsa sahne arkasında yakalayacağını biliyordu ama onu hemen girişte bulacağı aklına gelmemişti. Bu sefer çok ileri gitmişti bu piç ve şimdi de geri zekalı gibi orada öylece dikiliyordu. Duru yaklaştı sakince, Göksel’e doğru yürürken elini incitmemek için parmaklarını gerip açtı ve onun kendisini görmemesini sağlayacak bir açıdan yaklaşarak daha önce hayatında hiç atmadığı hızda ve sertlikle bir tokat çaktı suratına. Duru’nun tokadı o kadar sertti ki, Göksel’in makyajı resmen tokadın çarptığı yerde dağıldı ve Duru’nun eli net bir şekilde algılanacak kadar Göksel’in suratında izini bıraktı. Ama Göksel hiç kıpırdamadı. Ne Duru’ya baktı ne de yediği tokadın acısıyla sıçradı. Kıpırdama-dan öylece durdu gözleri uzaklarda bir yerde.</span></p>

    <p class="paragraf"><span class="CharOverride-15">Duru durumun garipliğini algılasa da, Göksel’den gelebilecek herhangi bir karşılık ihtimaline karşı tokadı atar atmaz uzaklaşmaya, hatta gerekirse koşmaya karar vermişti. Koşmasına gerek kalmamıştı ama yine de tokattan hemen sonra birkaç adım geriye sıçramış, Göksel’in donduğunu ancak ondan sonra anlayabilmişti. Göksel’in daldığı yere baktı, Deniz ve Ada’yı gördü. Ada kendisiyle göz göze gelmemeye özen göstererek ezik bir fare gibi geçip gitti yanından. Duru, Deniz’e doğru ilerlerken arkasında duran Göksel’in, sahneye çıkan Ada’yı bir köpek gibi tıpış tıpış takip etmesine baktı. Göksel sanki şoktaydı, keşke birkaç tane daha çaksaydım diye düşündü.</span></p>

    <p class="paragraf"><span class="CharOverride-15">Deniz elindeki program kağıdına bakarak yaklaştığında, karşısında Duru’yu görünce kocaman gülümsedi. Duru, “Seyrettin mi?” diye sordu sakince, sakinliği bir tuzaktı. Deniz’in, Göksel’in tacizlerini görüp görmediğini anlamaya çalışıyordu. Deniz tabii ki seyretmişti, Duru’nun neden kızgın olduğunu da, kızgınlığını gizlemeye çalıştığını da, kendisine kurduğu tuzağı da biliyordu. Bıkmıştı bu çocukça çekişmeden. İkisinin arasındaki yoğun duygu birlikte iyi dans etmelerine neden oluyordu, bu duygu nefretten kaynaklansa bile. Deniz buna saygı duyacak kadar geliştirmişti kendini, böylesine güçlü bir duygunun izleyici tarafından da algılandığını ama nefret olarak değil tutku olarak hissedildiğini biliyordu. Göksel’in aslında Duru’yla hiçbir işi olmadığını, gerçek amacının Duru’yu taciz etmek değil, egosuna dersini vermek olduğunu da biliyordu. Bazen bu dersi kendi de vermek istemiyor değildi. Sakince, tüm bunlardan haberi yokmuş gibi, “Kusura bakma canım, bir sorun çıktı ses sisteminde, onu halletmek zorunda kaldım.” diyerek kafasını hayır anlamında salladı. Ada son şarkısını çalmaya başlarken Duru içindeki öfkeyi Deniz’in empati kurabilmesi için öyle bir saldı ki, Deniz’e yalanan yerlerini gösterdi, nasıl da iğrenç bir şekilde tacize uğradığını, üstelik Göksel’in koreogra</span><span class="CharOverride-15">f</span><span class="CharOverride-18">i</span><span class="CharOverride-15">yi kendi kafasına göre son dakika nasıl da değiştirdiğini, gösteriyi kurtarmak için nasıl da zorlandığını anlattı öfkeyle. Deniz onu sakinleştireceğini bildiği tüm empati kelimelerini ve hareketlerini uygulayarak onu sakinleştirip soyunma odasına kadar uğurladı. Ada’nın şarkısı bitmek üzereydi, söz vermişti, sonuna yetişmek için hızla sahne arkasına geri döndüğünde, Ada’nın sesini duydu. Şarkı söylüyordu. Deniz şaşırdı, bu bir ilkti. Tedirginlikle dikkat kesildi. Kendisi için yazıldığını bilmediği bu muhteşem şarkıyı beğenmişti.</span></p>

    <p class="arabaslik_orta" id="_idParaDest-141">- 4 -</p>

    <p class="paragraf"><span class="CharOverride-15">Bu nasıl bir veda gecesiydi böyle? Deniz nasıl bulmuştu tüm bu sanatçıları? Bunlara öğrenci denemezdi. Her biri kendi dalında çok başarılıydı. Deniz’i küçümsemişti. Salak bir esrarkeş “müzisyen” olduğunu, güzel görünümü yüzünden abartıldığını düşünmüş ve adamın yapabilme «gerçekleştirebilme” kabiliyetini hiç hesaba katmamıştı. Bu adamı küçümseyerek ona nasıl da yardım ettiğini düşündü. Şadiye Reha’yla olan tartışması bunca insanın meraktan buraya gelmesine neden olmuştu. Açılması planlanıyormuş gibi yaptığı gösteri merkezi yüzünden adam iyice ayılmış, uyuşturucudan bile uzaklaşmıştı. Şu hale bak dedi Can kendi kendine, yitip gittiğini görebilmek için neler neler vermeye razı olduğu bu adamı her anlamda besliyordu. Ya Duru, Deniz’deki bu gelişmeleri analiz edebilecek farkındalığa gelince ne olacaktı? Deniz’in meşguliyetlerinin tek bir iyi yanı vardı, önemli bir yan, Duru’ya vakit ayıramaması. Ama bu daha ne kadar sürebilirdi ki, gösteri bu gece bitmişti. Adam nerdeyse başarılı, ciddi başarılı olmak üzereydi diye düşündükçe içi sıkıldı Can Manay’ın.</span></p>

    <p class="paragraf"><span class="CharOverride-15">Kafasındaki düşünceler sahnede şarkı söyleyen kızın kelimeleriyle bölündü bir an. Kız, “hayat kötü bir rüya olurdu, sadece pişmanlığı hatırlardım; içtiğim su içimde kururdu ama ağırlığını taşırdım; soluduğum hava kalbimi sıkardı, beni boğardı; eğer ruhum parmaklarının ucunda bir nota olmasaydı” diyordu. Tam bir yetenekti, sesine güzel ya da değil demek imkansızdı çünkü ses sanki müziğin bir paçasıydı. Sanki çaldığı gitardan çıkan bir şey gibi geliyordu kulağa. Şarkının sözleri tuhaftı ama kimin umurundaydı ki. Adamın etrafı yeteneklerle doluydu.</span></p>

    <p class="paragraf"><span class="CharOverride-15">Can, Deniz’in bir sürü değerli madene ulaşılabilecek bir damar olduğunu anladı. Korku kapladı yine içini. Kendisi bu kadarını görüyorsa yetenek açı bu ülkede, başkalarının ilhamından fayda sağlayarak var olan ilham kısırları hemen alacaklardı buradaki kokuyu. Vampirin atan bir damarı hissetmesi gibi onlar da sömürebilecekleri yeteneklerin farkına varmakta uzmandılar. Can, nah alırlar bu adamdan bir şey diye düşünürken, farkında olmadan kendi kendine güldü. Deniz’in yarattığı şeyler konusunda ne kadar cimri olduğunu biliyordu. Kimler var diye etrafına dikkatle bakındı, dedikodu köşelerini kapan tüm büyük başların yardımcıları buradaydı, herkes Şadiye Reha’ya kafa tutan bu adamdan daha da fazla dedikodu malzemesi toplama umuduyla gelmişti. Salak Şadiye diye düşündü Can, çenesini kapalı tutsaydı, bu gösteri ne kadar muhteşem yapılmış olursa olsun Şadiye’nin meraklandırdığı kitle bu gece burada olmasaydı, basit bir okul gösterisi olarak kalırdı. Bu ülke, ne yetenekleri sindirmişti de kimsenin haberi olmamıştı. Can etrafına bakınırken gösteriyi kayda alan kameralara dikkat etti. Seyircilerin gerisinden sahneyi üç ayrı açıdan sürekli çeken üç kamera vardı. Bu kayıtlar dışarı çıktıkları anda Deniz önce bir şehir efsanesine dönüşecek, sonra da yapmak istediği gösteri merkezine yatırım yapmak isteyenler sıraya geçecekti. O zaman nah alırım Duru’yu diye düşündü Can. Keşke biraz daha zamanı olsaydı diye düşündü.</span></p>

    <p class="paragraf"><span class="CharOverride-15">Duru’nun hâlâ olanları Deniz’e anlatmamış olması harikaydı.</span> <span class="CharOverride-15">Birbirlerinden giderek uzaklaşıyorlardı, bundan emindi Can, sonuçta psikologdu, işi buydu, insanların neyi neden yaptıklarını analiz etmek. Kadınlar ancak vazgeçtiklerinde paylaşmayı bırakırlardı, Duru vazgeçmişti Deniz’den ama bu Can’a gelmesini garantileyen bir şey değildi, hele Can’ın yaptığı delilikten sonra. Deniz’in Duru’ya umursamazlığı, kafasının inşaat projesi ve bu gösteriyle meşgul olmasından kaynaklanıyordu belki ama şükürler olsun ki Duru’nun kendisinden uzaklaştığını fark etmemişti, fark etmesi an meselesiydi, fark eder etmez ona yoğunlaşıp onu geri alabilirdi. Acaba bu aralar hiç sevişmişler miydi? Midesi bulanarak analiz etti kafasındaki soruyu, garip bir şekilde Duru’nun böyle bir şeye izin vermeyeceğine emindi. Çok az zamanım var diye tekrarladı içinden.</span></p>

    <p class="paragraf"><span class="CharOverride-15">Rayından çıkmış olan her şeyin akışını baltayla kesebilmeyi isterdi, aklına bir şeyler geliyordu ama yapabilmesi için kendisi dışında bir tampon bölgeye ihtiyacı vardı. Keşke Kaya’yı işten çıkarmamış olsaydı. O, Can Manay’ı karıştırmadan ortalığı temizlemeyi ya da dağıtmayı iyi bilen biriydi. İşte o sırada aklına eski bir hastası geldi, kendisine borcu olan bir hastaydı bu. Parayla ödenemeyecek bir borç. Can Manay, Ada’nın şarkısı sırasında tek kıpırdayan kişi oldu. Yerinden kalkıp telefonla konuşurken kimsenin onu duymayacağı bir yer bulmak için salondan çıktığında sahnede şarkısını söyleyen Ada dışında kimse fark etmedi Can Manay’ın telaşlı çıkışını. Ada ‘sana teşekkür ederim, çünkü sen bana müziğimi verdin’ diye şakırken Can Manay aklına gelen son f</span><span class="CharOverride-18">i</span><span class="CharOverride-15">kri uygulamak için her şeyi göze alarak salondan ayrıldı. Umuda yürüyüş aynen böyle bir şeydi.</span></p>

    <p class="arabaslik_orta" id="_idParaDest-142">- 5 -</p>

    <p class="paragraf"><span class="CharOverride-15">Kopan alkış o kadar güçlüydü ki, gösteriyi izlemeye gelenlerin sayısını düşününce bu kadar yüksek alkış çıkması şaşırtıcıydı. Duru suratındaki ağır makyajı öfkeyle silmiş, üzerine geçirdiği elbisesi ve porselen cildiyle sanki peri kızına dönüşmüştü. Siyah elbisesi ışıkta parıldayan bir kumaştan yapılmıştı. Straplez elbise vücudunun kalçaya kadar olan bölümüne yapışıyor ve kalçadan bollaşarak dizlerinin beş parmak aşağısına kadar uzanıyordu. Aldığı duşun etkisiyle ıslak saçlarını geriye doğru taradı Duru ve alkışları görmek için salona doğru ilerledi. Yol boyunca yanından geçtiği öğrenciler başarının verdiği sevinçle Duru’nun yanından hoplaya zıplaya geçip gecenin geri kalanında izleyicileri dansa kaldırmak için hızla hazırlanıyorlardı. Duru bu dansa kaldırma saçmalığına katılmayacak kadar güzeldi ve çok gelişmiş bir egosu vardı. Deniz’in yanında duracak ve gecenin akışını izleyecekti. Dj müziğine başlamak üzereydi ki, Duru sahne arkasına vardı. Ada etrafına toplanan diğer öğrencilerin ortasında bir kahraman gibi duruyordu, şarkısını dinlememişti Duru ama görünen o ki şarkı bayağı etkiliydi. Ağlayanlar bile olmuştu. Duru o tarafa bakmamaya dikkat ederek geçti topluluğun önünden.</span></p>

    <p class="paragraf"><span class="CharOverride-15">Ada etrafında toplananlara rağmen Duru’nun uzaktan gelişini fark etmişti. Nasıl fark etmezdi ki! Duru resmen karanlıkta parlıyordu. Siyah elbisesi beyaz tenini saran koruyucu bir kalkan gibi hareket ettikçe parıldıyordu. Ada, Duru’yla göz göze gelmemek için hemen bakışlarını kaçırdı ve etrafında kendisini tebrik eden insanların yanında korunaklı hissetti. İlk defa başında toplanmıştı insanlar. Duru yanlarından geçerken Ada kendini ona bakmaktan alıkoyamadı. Duru, Deniz’e doğru ilerlerken, bu yaratığın hayatı boyunca yerinde olmak isteyeceği tek şey olduğunu düşündü Ada ve etrafında onu tebrik edenler hemen anlamlarını yitirdiler. Kendi çirkinliğiyle yalnız kalmak için soyunma odasına gitti.</span></p>

    <p class="paragraf"><span class="CharOverride-15">Deniz, Ada’nın şarkısından sonra ancak uzaktan baş parmağını kaldırarak ona iyi olduğunu anlatan bir işaretle onu kutlayabilmişti çünkü izleyenleri dansa kaldırmak için özellikle görevlendirilmiş ekibin başı Göksel ortalarda yoktu ve onu bulmak için acele etse iyi olurdu. Etrafta Göksel’i ararken dolandıktan sonra onu perdelerin arasında öylece dikilirken gördü ve yanına gidip Göksel’e programı hatırlattı kısaca. Göksel’in ifadesiz suratıyla konuşurken, kuzuları dansa kaldırması için bir aslandan yardım isteyen biri gibi hissetti kendini. Neler geçiyordu bu çocuğun kafasından? Bu düşünceyi kurcalamanın tehlikeli olduğunu biliyordu ama konuşması öyle bir tıkanıklığa geldi ki Deniz, “İyi misin?” diye sormak zorunda kaldı. Kendi sorusunun düşünmeden ağzından çıkışına şaşırırken, Göksel’in cevabına daha da şaşırdı. Göksel hayır anlamında başını sallamıştı. Deniz, “Niye?” dediğinde Göksel, “Ada’ya aşık mısın?” diye sordu dümdüz ama içinde acı olan bir ifadeyle.</span></p>

    <p class="paragraf"><span class="CharOverride-15">Deniz şoktaydı, sorunun absürtlüğü enteresandı ama bu soruyu Göksel’in sorması inanılamazdı. İstem dışı gülerek, “Saçmalama, o benim kızım gibi!” diye cevap verdi.</span></p>

    <p class="paragraf"><span class="CharOverride-15">Göksel, Deniz’in yalan söylemediğini biliyordu, aslında Deniz’in Duru’ya bağlı olduğunu da biliyordu ama çok sık yalnız görmüştü Deniz’le Ada’yı ve diğerlerinin nasıl olur da Ada’ya karşı kendisinin hissettiği bu duyguları hissetmiyor olması ona hiç de doğal gelmiyordu. Deniz, Göksel’in donukluğunu elini onun omzuna koyup omzunu sıkarak bozmak istedi ama Göksel duyduğu cevap karşısında ilk defa kendisini minnettar hissediyordu birisine ve Deniz’in eli Göksel’in omzuna değer değmez Göksel sarıldı ona. Sıkı sıkı ve samimi bir sarılıştı bu. Ada’ya aşık olmadığı için teşekkürle dolu, içten bir sarılış.</span></p>

    <p class="paragraf"><span class="CharOverride-15">Duru, parıldayarak Deniz’e yaklaşırken onun Göksel’le konuştuğunu fark etti, Göksel’in allak bullak surat ifadesine bakılırsa Deniz sıkıştırmıştı onu köşeye. İçi huzurla doldu Duru’nun, korunduğunu bilmenin huzuruydu bu. Onlarla arasında mesafe bırakmaya özen göstererek yaklaştı. Dikkatle Göksel’in mahvolmuş suratına odaklandı, Deniz ne demişti acaba bu psikopatı böylesine yıkacak. Oh olsun, ağzına sıçıyordu!</span></p>

    <p class="paragraf"><span class="CharOverride-15">Deniz’in eli Göksel’in omzuna değdiğinde ve Göksel aniden Deniz’i kucakladığında telaşla onlara doğru üç adım attı Duru. Birbirlerine saldırıyor olduklarını düşünerek atmıştı bu adımı, bu kenetlenmenin bir saldırı değil kucaklaşma olduğunu anlaması üç adımını almıştı ama anladığında durdu ve durduğu yere çakıldı kaldı.</span></p>

    <p class="paragraf"><span class="CharOverride-15">Hayatı boyunca en nefret ettiği, tek nefret ettiği adam, Deniz’in, hayatı boyunca tek sevdiği adamın kollarında huzur bulmuştu. Hissettiği ihanet duygusu çok büyüdü ve vücudundan taşıp tüm dünyasına bulaştı. Nefret ediyordu, sadece Göksel’den değil, Deniz’den de nefret ediyordu. Göksel’e vereceği zevki düşünmeden hızla yürüdü Deniz’e, kafasına, vücuduna vururken ağzına gelen küfürleri sıraladı önce. Göksel</span><span class="CharOverride-15">, Duru’ya müdahale etmek için onu kolundan yakalayınca, Deniz onu ittirip, “Dokunma ona!” diye bağırdı. Duru kendini bir adım geri çekip hissettiği tüm nefreti gözlerine yükleyerek, “Hainsin sen! Pis, aşağılık bi hain!” diye haykırdı ve siktirip gitmesini söyleyerek hızla yürüdü gitti. Deniz refleks olarak Duru’nun peşinden gitti bir an ama sonlandırması gereken bir gösteri vardı ve Duru’ya gördüğünün düşündüğü gibi olmadığını anlatabilmesi için önce onu yakalaması gerektiğini biliyordu ve bu en az iki saat alırdı, zaten yetişemeyeceğini bildiği için birkaç adımdan sonra durdu, durmak zorundaydı. Gösteriye dönmeliydi! Hemen Göksel’e dönüp hiddetle, “Topla herkesi, dans etmeyen kimse kalmasın şu salonda!” diye emir verdi burnundan soluyarak. Müzik setinin başına geçen DJ’in çalmaya başlaması için onay vermek üzere sahneye doğru ilerlerken, Göksel’in diğer dansçıları topladığını kontrol etti, müzik haf</span><span class="CharOverride-18">i</span><span class="CharOverride-15">f bir bosso nova ritmiyle başladığında Göksel ve diğer dansçılar salona yayılmaya başlamışlardı bile.</span></p>

    <p class="paragraf"><span class="CharOverride-15">Deniz’se bir an önce işini bitirip Duru’ya ulaşmanın telaşıyla huzursuz, tükenmiş, motivasyonunu yitirmek üzere sahne arkasında eserini izledi. Bu gece, Deniz’in diğerleriyle paylaştığı ilk eseriydi.</span></p>

    <p class="arabaslik_orta" id="_idParaDest-143">- 6 -</p>

    <p class="paragraf"><span class="CharOverride-15">Duru hiddetle yürüyordu, ağlamamak için zor tuttuğu gözyaşları burnundan yavaşça sızmaya başlamıştı bile, neyse ki makyaj falan yoktu suratında. Burnunu hızla eline silip, elini de parlayan elbisesine kurulayıp yürümeye devam etti. Sert adımları o kadar da hızlı değildi, çünkü bu sefer Deniz’in kendisini yakalamasına ihtiyacı vardı.</span></p>

    <p class="paragraf"><span class="CharOverride-15">Neydi bu kucaklaşmanın anlamı? Göksel resmen taciz etmişti kendisini ve Deniz nasıl karşılık veriyordu bu tacize, ona sevgi göstererek mi!? Nasıl bir erkek bu? Böyle mi koruyordu kadınını!? Can Manay olsa öldürmüştü herhalde o psikopatı, kendisi yapmasa da icabına baktırmıştı bir şekilde. Duru okulun önüne açılan bahçeye vardığında, geride bıraktığı kalabalığa baktı. Deniz peşinden gelmiyordu. Duru inanamıyordu, yaşadıkları şeye rağmen Deniz ortada yoktu! Ondan nefret etti, ona gününü gösterecekti, sonrasında ne kadar yalvarırsa yalvarsın asla kendisine dokunmasına izin vermeyecekti. Resmen ihanetti bu, Göksel’e sarılmasındansa bir kadınla onu aynı yatakta yakalamayı tercih ederdi. İçindeki öfke o kadar kabarmıştı ki, bir şeylere vurmak istiyordu, geri dönüp Deniz’e saldırmak, ona bir daha asla kendisini göremeyeceğini söylemek istiyordu. Öfkesinden sıkılan yumrukları kolunu aniden birinin tutmasıyla anında gevşedi. Kendisini durduran kişinin Deniz olduğunu sanarak umutla döndü Duru ama değildi.</span></p>

    <p class="arabaslik_orta" id="_idParaDest-144">- 7 -</p>

    <p class="paragraf"><span class="CharOverride-15">Can ayarlamalarını henüz bitirmişti ki, gösterinin yapıldığı ormanlık bölgeden okulun bahçesine uzanan toprak yolda sert adımlarla yürüyen Duru’yu fark etti. Gördüğünün Duru olması inanılamaz gelse de, bu parıldayan elbiseden bile daha parlak bir ten başka kimse olamazdı. Bu gece Duru’yu tek başına görebileceğini hiç düşünmemişti. Can hayretle Duru’yu izlerken, onun ağlamak üzere olduğunu fark etti. Gördüğü bir şeyden değil, Duru’nun ona hissettirdiği bir duygudan geliyordu bu anlayış. Duru’ya yetişmek için okulun girişindeki merdivenlerden üçer beşer indi. Ama Duru’nun adımları şimdi hızlanmıştı. Artık arkasına bakmak için yavaşlamıyordu da. Can Manay, Duru’yu kolundan tutarak durdurmak zorundan kaldı, yoksa yanında koşmak zorunda kalacaktı.</span></p>

    <p class="paragraf"><span class="CharOverride-15">Duru kendisini tutanın Can Manay olduğunu algılar algılamaz önce hiddetle kolunu çekti kurtardı, sonra refleks halinde iki eliyle Can Manay’ı göğsünden ittirerek haykırmaya başladı. İçindeki öfke Can Manay’ın varlığıyla patlamıştı. “Sapık! Dokunma bana! Nereye baksam sen çıkıyosun, bu ne be! Siktir git karşımdan! Sen aşağılık bir sırtlansın. Deniz’in yüzüne gülüyor, sonra da benim peşime düşüyorsun. Kim yapar bunu ha! Kim!!? Aşağılık bir sırtlandan başka kim yapar?” dedi ve tokadı Can Manay’ın yüzüne indirdi.</span></p>

    <p class="paragraf"><span class="CharOverride-15">Birinci tokat sert inmişti ama ikincisi kesinlikle daha da sert olacaktı. Can, saliseler içinde tokadı yiyip yememeye karar verdi. İkinci tokat gerçekten de daha sertti. Sonuçta bir sporcuydu Duru ve kendini kaldırabilen ellere sahipti, tabii ki tokadı sert olacaktı. Üçüncü tokadı yerken Can karar verdi; Bu şiddetin tamamı Can’la aralarında geçenlerden kaynaklanıyor olamazdı. Duru resmen kendini kaybetmişti. Bu öfke tazeydi. Yaşananlara bu kadar kızmış olan biri, olanları Deniz’e anlatır, hatta polise bile giderdi. Duru’yu öfkesinin içinde kaybolan birine dönüştürecek ne olmuştu? Neden yalnız başına yürüyordu? Nereye gidiyordu? Neden gidiyordu?! Deniz neredeydi? Duru ağlamak üzereydi...</span></p>

    <p class="paragraf"><span class="CharOverride-15">Dördüncü tokadın havada olduğunu görünce Duru’nun elini yakaladı Can. Elini indirirken Duru’nun diğer eli ona vurmak için kalktı bu sefer ve Can onu da yakalayıp, “Kızgın olduğun kişi ben değilim!” dedi. Duru kollarını kurtarmak için çekiştirirken Can, “Bana istediğin kadar vur ama seni üzen kişinin ben olmadığımı bilerek vur bana.” diyerek Duru’nun kollarını bıraktı. Duru aniden boşta kalan ellerini indirmekte tereddüt etti önce, sonra sağ elini bir daha vurmak için kaldırdığında karşısında hareketsiz duran Can Manay’ın suratındaki teslimiyetle çarpıştı gözleri. Tereddütle birkaç saniye eli havada asılı kalırken Can mırıldanarak, “Seni bu kadar üzen şeyi öldürebilirim.” dedi. Duru havadaki eliyle Can Manay’a bir tokat daha attı ama bu seferki yumuşaktı. Tokattan sonra kısa denemeyecek kadar uzun, uzun denemeyecek kadar kısa bir an birbirlerine baktılar. Duru dönüp hızla yürümeye devam ederken, Can Manay onu takip etmemek için ölesiye savaşmak zorunda kaldı içindeki tüm açlıkla. Duru okulun bahçesinden çıktığında, Can Manay önce Ali’yi arayıp parlak elbiseli kızın gittiği yere sağ salim vardığından emin olmasını istedi, sonra Deniz’le ilgili planının başarılı olması için son haber vermesi gereken kişiyi aradı.</span></p>

    <p class="arabaslik_orta" id="_idParaDest-145">- 8 -</p>

    <p class="paragraf"><span class="CharOverride-15">Müzik ulaşması gereken dans ritmine ulaştığında, etrafındaki dansçıların kendilerini dansa davet etmek için orada olduğunu anlayan izleyiciler, zincirlerinden kurtulmuş, kendilerine verilen dans etme izni için müteşekkir bir halde, şeker dükkanındaki aç çocukların şekere saldırması gibi saldırdılar müziğe. Deniz sahnenin tepesindeki köşesinden kıpırdamadan izledi. Dansçıların dans ederek yaklaşması ve izleyenlerle göz göze gelmeleri bile insanların kalkıp dansa katılması için yeterli olur hale gelmişti. Herkes hazırdı özgürleşmeye. Bu saatten sonra ters gidebilecek tek şeyin Göksel’in kısa toleransından kaynaklanabileceğini bildiğinden, gözlerini Göksel’den ayırmadan tüm sahnenin bir ayine katılır gibi kalkıp dans etmesine tanık oldu Deniz.</span></p>

    <p class="paragraf"><span class="CharOverride-15">Göksel kendini bir küçükbaş sürüsünün içindeki kurt gibi hissederek ilerledi kalabalığın içinde. Atmosfere yayılan mü</span><span class="CharOverride-15">ziğin arkasına gizlenebileceğinin bilincinde, suratında Duru’nun tokadıyla dağılan makyajını önemsemeden bir ilah gibi yürüdü. Göz göze geldiği herkes ayağa kalkıyor ona doğru yaklaşıyordu. Göksel kendisine yaklaşmak isteyen kişilere elini uzatıyor, onları müziğin ritminde bir kez döndürüp vücudunun çevikliğini bir avantaj olarak kullanarak sıyrılıyor, kalabalığın içinde kamufle oluyordu. O gece kimse yakalayamadı bu boğaadamı, eline kartvizit sıkıştırmak dışında bir an bile hakim olamadılar onun varlığına, ne durdurabildiler, ne de onunla dansa devam edebilirdiler, onu bir an gördüler ve sonra kaybettiler. Birçoğu, boğaadama ulaşamamanın verdiği hayal kırıklığı içinde ellerinde kartvizitleriyle bitirdi geceyi.</span></p>

    <p class="paragraf"><span class="CharOverride-15">Deniz durduğu yerden Göksel’in insanlar üzerinde yarattığı etkiyi izlediğinde kendi kendine gülümsedi. Suratındaki gülümseme, narin ellerin saçlarına arkadan dokunmasıyla dondu, ancak Duru’ya ait olabileceğini düşündüğü ellere doğru döndüğünde hissettiği şaşkınlık sarsıcıydı, hem Deniz hem de Ada için. Deniz’in suratındaki şaşkınlığın iğreti olmuş bir insanın surat ifadesiyle birleştiğini gören Ada, Deniz’in suratına uzanmak üzere olan elini hemen indirdi. Deniz sert bir şekilde, “N’apıyorsun?” diye çıkıştığında, Ada yok olmak istedi ve oldu. Hızla başını öne eğip Deniz’i geçti ve kalabalıkta dans edenlerin içine karışıp yok oldu. İçinde hissettiği utanç kızgınlıkla öyle ayrılmaz bir şekilde birleşmişti ki, Deniz’in durduğu köşeden hâlâ kendisine bakmakta olduğunu düşünerek dans etti, o köşeye hiç bakmadan hayatında ilk defa dans eden biri için umursamazca ve doğallıkla dansına devam etti.</span></p>

    <p class="arabaslik_orta" id="_idParaDest-146">- 9 -</p>

    <p class="paragraf"><span class="CharOverride-15">Deniz yorgun gözlerle saatine bakıp gecenin son müziğinin çalması için zamanın geldiğini kontrol ettiğinde, müziği duyabilen herkes dans ediyordu artık, Can Manay haricinde. Uzaktan selamlaştılar.</span></p>

    <p class="paragraf"><span class="CharOverride-15">Deniz, müziğin yükselen ritmine rağmen Göksel’in kendi kendine sallanan Ada’ya, çevikliğinden arınmış bir şekilde sakince yaklaştığını gördüğünde rahatladı. İzlenmeye değer bir şey diye düşünerek dikkatle baktı bu iki genç insana. Ada kendi kendine iki yana sallanırken Göksel ürkek denilebilecek sakinlikte, kızın etrafında ona gereğinden fazla yaklaştığını düşündüğü herkesi uzaklaştıran enerjisiyle meydan okuyarak bir kez dolandı ama Ada bu dolanışı fark etmedi bile, galiba gözleri kapalıydı. Göksel oluşturduğu bu boşluğun ortasında çok değerli bir şey varmış gibi Ada’yı izlemeye başladı, dakikalar sonra Ada aniden sallanmayı bırakıp önce etrafındaki boşluğu, sonra arkasında kendisini izleyen Göksel’i fark ettiğinde Deniz izlediği şeyin özelliğini anladı. Ada’nın tuhaf hareketi, Deniz’in kafasında mazide bir saçmalık olarak kalmıştı bile. Ada kendisine bakan Göksel’i görünce gözlerini yine kapadı, sallanmaya devam etti. Göksel’in orada öylece durup kendisini sonsuza kadar seyredebileceğini biliyordu, kafasından Deniz’i atabilmek için bundan daha fazlasına ihtiyacı vardı. Gözleri kapalı sallanırken çok küçük bir hareketle sadece kollarını Göksel’e doğru uzatması yeterli olacaktı.</span></p>

    <p class="paragraf"><span class="CharOverride-15">Göksel, Ada’nın kendisine doğru uzanan kollarının davetine katılırken hiç tereddüt etmedi. Kaslı kolları ve çıplak vücuduyla Ada’yı kollarının arasına alırken, etrafta ikisini izleyen kalabalık bu büyülü boğaadamla, muhteşem müzik yapan çirkin kızın birbirleri için yaratılmış olduklarını düşündüler.</span></p>

    <p class="arabaslik_orta" id="_idParaDest-147">- 10 -</p>

    <p class="paragraf"><span class="CharOverride-15">Uyumak imkansızdı. Deniz’in iğrençliği, içinde tamamen nefrete dönüşmüştü ama uyumasını engelleyen o değildi. Attığı onca tokattan, ettiği onca hakaretten sonra Can Manay’ın son bakışı çıkmıyordu aklından. Siyah gözlerini kırpmadan anlayışla bakmıştı yüzüne. O gözler bir şeylerin anahtarıydı, güzel olduklarından ya da çok anlamlı olduklarından değil, derinliklerinde kaybolacak kadar korku verdiklerinden bakılasıydılar. Cesaret eden, bekleyen, dingin, savaşçı gözler bir an da olsa Duru’nun sorgulayan, merak eden, hırçın gözleriyle karşılaşmış ve Duru’ya geri kalan her şeyi önemsiz kılacak duygular yüklemişlerdi. Can Manay’ın şimdi, gecenin bu saatinde bile, yan evde uyumadan kendisini beklediğini biliyordu. Şu an yataktan kalksa ve kapısına gitse, sorgulamadan içeri alırdı onu. Bu düşünce önce bir olasılık gibi yayıldı beyninde, sonra bir güdüye dönüştü bedeninde. Duru yataktan kalkarken, kendini test eden bir kobay gibi hissetti. Kendi deneyinde, denekti. Yavaşça merdivenlerden indi, salonda, açık televizyon karşısında iki büklüm kıvrılmış uyuyan Deniz’e baktı. Koltukta kıvrılmış haline hissettiği anlık acımanın yerini, kendisine ihanet eden birine bakıyor olduğunu düşünür düşünmez öfke aldı. Kendisiyle konuşmaya çalışmamıştı bile, yukarıya çıkmış, yatak odası kapısının kilitli olduğunu görünce biraz kapıyı zorlamış, Duru’nun küfürle onu kovmasının ardından konuşmadan aşağıya inmişti. Eskiden olsa belki o kapıyı kırar ama ne olursa olsun böyle bir duygunun yayılmasına, etrafa sinmesine izin vermezdi.</span></p>

    <p class="paragraf"><span class="CharOverride-15">Sokak kapısına doğru gittiğinde eğer dışarı çıkacaksa ayakkabı ya da terlik gibi bir şey alması gerektiğini düşündü, zaten sokağa çıkmaya niyeti yoktu aslında, bu basit bir testti. Yalınayak dışarı çıktı, hâlâ kendisini denek olarak kullandığı deneyin devam ettiğini düşünerek. Bahçe kapısına doğru ilerlerken nerede duracağını sordu kendi kendine, büyük ihtimalle bahçe kapısında duracaktı. Bahçe kapısının merdivenlerine geldi, aşağı indi ve işte kapıdaydı. Orada öylece durdu, geri dönmesi gerektiğini, eve geri döneceğini bilerek bekledi. Kapıyı açtı kendine şaşırarak. Kafasını sokağa uzattığında sabah ayazının soğukluğu ürpermesine neden oldu. Bu kadar üşümekte bir zarar yoktu, nasılsa birazdan eve geri dönecekti, bu sadece bir testti. Can Manay’ın kapısına bakmak için bir adım dışarı çıktı, bir bakıp kesinlikle geri dönecekti ama maalesef Can Manay’ın kapısı ardına kadar açıktı. Bir dakikadan biraz fazla onun kapısının önünde öylece durduktan sonra, temkinli bir şekilde bahçeye attı adımını. Merdivenin ilk basamağına geldiğinde yukarı çıkmak yerine bekledi, bir dakikadan biraz daha az zaman sonra, bir adım daha attı basamağa. Yaklaşık 10 basamağı çıkmasının ne kadar sürdüğünü hatırlamayacak kadar kendini merakına bırakmıştı, şimdi Can Manay’ın bahçesinde yalınayak, geceliğiyle öylece dikiliyordu. Kendine iyice şaşırdı, ne işi vardı burada? Deniz’i düşünüp pişmanlık duymak istedi ama hiçbir şey hissedemedi. Zaten bu sadece deneydi, birazdan eve dönecekti. İçinde bir şeyler ölmüştü ve canlandırmaya çalışmak bir ölünün kalbine yumruk atarak kaburgalarını kırmak gibiydi. Gerçi kaburgalarını kırma kısmı kendini iyi hissetmesine yarabilirdi. Bahçedeki divana benzeyen perdeli çardağın yanına geldi. Hava bu kadar serin ve aydınlanmak üzere olmasa buraya uzanmak iyi bir f</span><span class="CharOverride-18">i</span><span class="CharOverride-15">kir olabilirdi. Eve dönüp, yatağına girip kafasını boşaltmalı ve bir süre Can Manay’ı düşünmemek için beynini terbiye etmeliydi. Duru kendi deneyinin tek deneği olarak Can Manay’ın bahçesinde öylece baktı etrafına. Eve geri dönüp bu deneyi sonlandırmanın zamanı çoktan geçmişti. Bahçeden çıkmak için geri döndü. Kendisinin girmesi için özellikle açık bırakıldığından emin olduğu evin kapısının önünden sessizce geçti. Sokağa açılan kapının merdivenlerine geri döndüğünde irkildi, çünkü kapı kapalıydı. İçeri girdiğinde özellikle açık bıraktığı kapı şimdi tamamen kapatılmıştı. Kafasındaki düşünceler hissettiği şokla sessizleşirken, kolundaki elin sıcaklığını hissetti. Eli hissettiği anda, Can Manay’la tekrar göz göze gelmemek için dönmemesi gerektiğini söyledi kendine ama Duru’nun refleksleri çok güçlüydü, beyninin karar vermesini beklemeden harekete geçirdiler vücudunu ve kolunu tutan ele doğru döndü Duru. Yine o derinliklerinde kaybolacak kadar korku veren gözler, aynı cesaret ederek, bekleyerek, dingin bir savaşçı gibi bakıyorlardı kendine.</span></p>

    <p class="paragraf"><span class="CharOverride-15">Can Manay’ın eli kolundan kayarak Duru’nun eline ulaştı ve Can duraksamadan Duru’yu elinden tutup eve doğru yavaşça ilerledi. Ne Duru’yu çekiyor ne de elini sıkıca tutuyordu. Duru’yu takip etmeye yönelten şey Can’ın eli değildi, içine girdiği histi. Rüyada gibi takip etti Can’ı, elinin sıcaklığından güç alarak ama özgürce. Bu adamın yapmayacağı tek bir şey vardı, Duru’yu incitmek. Hissettiği şeyin güven olduğunu anladı Duru. Can önde, o hemen arkasında hiç konuşmadan Can Manay’ın evine girdiler. Yine hiç konuşmadan merdivenlerden çıktılar.</span></p>

    <p class="paragraf"><span class="CharOverride-15">Can özellikle dikkat etti Duru’ya bakmamaya, yapacağı en ufak bir hareketin onu kaçırmasından, f</span><span class="CharOverride-18">i</span><span class="CharOverride-15">krini değiştirmesinden korkuyordu. Bu bir şey değil diye düşündü, asıl otokontrol aynı yatakta uyumaya çalışmasıyla başlayacaktı. Sessizce çıktılar merdivenleri. Duru, yatak odasına girdiklerinde Can Manay’ın yatağının henüz bozulmadığını görünce tuhaf hissetti kendini, Can resmen onu beklemişti. Can komodinin üzerindeki kumandayla bir hamlede kapattı panjurları. Panjurların küçük deliklerinden süzülen ışığın sarı karanlığı vardı loş odada, huzurlu ve uykulu.</span></p>

    <p class="paragraf"><span class="CharOverride-15">Duru kendini hiç yabancı hissetmeden uzandı yatağa, hâlâ kendi deneyinin deneği gibi hissederek. Duru’nun ardından olabildiğince yavaş ve ha</span><span class="CharOverride-15">f</span><span class="CharOverride-18">i</span><span class="CharOverride-15">f bir şekilde yatağa girdi Can. Duru, Can’a sırtını döndüğünde Can aralarındaki mesafeyi korumaya özen göstererek yaklaştı ona, sarılmak için uzak, koklamak için yakındı. Can kollarını kendine saklayarak kafasını Duru’nun beyaz tenine, ensesine doğru uzattı. Duru’yu tedirgin edebilecek her türlü temastan uzakta, öylece kıpırdaman uzandı. Aldığı sessiz nefeste Duru’nun beyaz teninden yükselen meyve kokusu içine aktı Can’ın. Burada, bu an, bu kokunun içinde ölebilirdi, huzurla. Gözlerini kapamaya çalışıyor, bu anın bozulmaması için hareketsiz öylece yatması gerektiğini kendine tekrarlayıp duruyordu ama imkansızdı, gözleri kendiliğinden açılıyor ve bir nefes uzaklıktaki Duru’nun tenine baktıkça daha da derin nefes alması için beynine sinyal gönderiyordu. Dakikalar dakikaları kovalarken Can’a sanki saatler geçmiş gibi geldi ve içinde yaşadığı açlığı kontrol edemeden burnunu Duru’nun tenine dayayıp çok derin bir nefes aldı. Daha nefesi alırken pişman olmuştu. Nasıl böyle bir riske girebilmişti? Duru her an kalkıp gidebilir ve bir daha asla ona bu kadar yakın olmayabilirdi. Hissettiği pişmanlığın daha da değerli yaptığı bu nefes, Can’ın ciğerlerine doldu ve oradan tüm hücrelerine yayıldı. Duru hiç kıpırdamadı. Can bir daha asla onu koklamaması gerektiğini kendine söyleyerek tuttu nefesini ama bu öyle kolay kontrol edilebilir bir şey değildi. Yine dakikalar saatler gibi geldi Can’a ve yine Can doldurdu Duru’yu ciğerlerine, sonuna kadar. Kollarının Duru’nun bedenini sarmaması için resmen savaş veriyordu, vermeliydi, yoksa bu beden çekip gidebilirdi. Can tuttukça kendini, Duru’nun kokusu sardı her bir hücresini. Dakikalar saate dönüştüğünde Duru’nun aldığı ritmik nefesle Can onun uyuduğunu anladı. Nasıl uyuyabilmişti, kendi hissettiği ateş bedenini acıtırcasına yakarken Duru nasıl da uyuyabilirdi? Can’ın hissettiği hayret rahatlamaya dönüştü hemen, Duru uyuyordu. Huzurlu bir şekilde Can’ın yanında uyuyordu. Kendisi de uyumaya çalışmalıydı, bu imkansızlık içinde öylece bekledi Can. Kendi hesabına göre saatler, gerçekliğe göreyse sadece dört dakika geçtikten sonra Duru’nun uykusunu sarsmamaya ekstra özen göstererek sakince sokuldu ona. Sağ elini yavaşça onun geceliğinin üzerinde kaydırdı ve kolunun ağırlığını Duru’nun bedenine bırakmadan koluyla Duru’nun göbeğini kavradı. Duru uyanmamıştı, hiç kıpırdamadı. Bu incecik bel, kendisini saran pamuklu kumaş parçasının altında, Can’ın nerdeyse bir elinin avucuyla sarabileceği küçüklükte öyle narindi ki. Can bu beli eliyle tutup iyice kendine çekmeyi düşündü ama yapmadı. Yine kendisine saatler gibi gelen bir zaman dilimi içinde birkaç dakika kıpırdamamak için kendini zor tuttuktan sonra kalçasıyla bedenini kaydırarak Duru’ya doğru iyice yaklaştı. Şimdi Duru’nun kalçaları Can’ın uyluğunun tam önündeydi ve aralarında sadece birkaç santim boşluk vardı. Duru’nun her nefes aldığında alçalıp yükselen bedeninin kendisine ne kadar yakın olduğunu düşünür düşünmez penisine akın eden basınç, kasıklarına ağrı verecek şiddete geldi ve Can ereksiyonunu engellemek için gözlerini sıkıca kapatıp her zaman düşündüğü ölü annelerinin memesinden süt içmeye çalışan yavru köpekleri düşündü, fayda etmedi. Duru’nun bedenine bu kadar yakınken manyetiğine kapılmış bir mıknatıs gibiydi, çekildikçe çekiliyordu, bunu değiştirmek imkansızdı. Kendi arzusu bedenini sararken aklına Duru’nun uyandığı ve yataktan fırlayarak kalktığı düşüncesi geldi ve hemen çekti kalçasını Can.</span></p>

    <p class="paragraf"><span class="CharOverride-15">Ona bu kadar yakın olup da, bu kadar dışında olmak kalbini acıttı ama Can dayandı kıpırdamadan, hissettiği tüm basınca rağmen Duru’nun yanında, olmak ve yitmek üzere olan bir ereksiyon arasında, dünyanın en huzurlu anında sıkışıp kalmıştı. Ta ki Duru kalçasını Can’ın uyluğuna yapıştırana kadar.</span></p>

    <p class="arabaslik_orta" id="_idParaDest-148">- 11 -</p>

    <p class="paragraf"><span class="CharOverride-15">Sokak kapısının ani çarpış sesi öyle yankılanmıştı ki, Deniz aniden uyandı. Koltukta iki büklüm yatmak, kısa uykusuna rağmen bu sefer kaslarını epey yormuştu. Yorgunluk o kadar keskindi ki, hızla kapanan kapıya doğru hamle yaparken nerdeyse vücudu kendini taşımakta zorlandı. Belki de bu koltuktan ilk defa ayık bir şekilde kalktığı içindi yorgunluğu. Kapının üstündeki nazar boncuğu, ipinin ucunda hâlâ sallanıyordu, Duru’nun biraz önce kapıyı çarpıp çıktığını düşünerek kapıyı açıp bahçeye çıktı. Bahçede kimse yoktu, hızla sokağa açılan kapıya doğru ilerlediğinde kapının ardına kadar açık olduğunu görüp merdivenleri üçer beşer atlayarak indi aşağıya. Sokak bomboştu. Vücuduna yayılan adrenalinin etkisiyle uykudan kamaşmış gözlerini açabildiği kadar açarak, Duru nerede diye dikkatle baktı sokağa ama üç metre ileride yerleri süpüren çöpçüden başka kimse yoktu. Can Manay buraya taşındığından beri belediye bile daha bir ciddi ilgilenir olmuştu bölgeyle. Deniz yalınayak hızla çöpçüye doğru ilerlerken Duru’nun bir köşeye saklanmış olabileceği umuduyla etrafına bakınarak attı adımlarını.</span></p>

    <p class="arabaslik_orta" id="_idParaDest-149">- 12 -</p>

    <p class="paragraf"><span class="CharOverride-15">Duru kendi belgeselini çeken biri gibi girmişti yatağa, her an kalkabilecek güçte ve özgürlükte. İstemediği hiçbir şeyi yapmayacağını biliyordu, neyi isteyip istemediğini bilmiyordu. Can’ın hemen kendisine sokulup sarılabileceğini düşünmüştü ama Can uzak durunca, bu davranış hoşuna gitti. Daha yukarı çıkarken Can’ın kendisini arsızca sıkıştırması durumda onu ittirip koşarak bu evden çıkmayı planlamıştı öyle olmasını umarak ama Can tam tersine saygılı bir şekilde mesafeyi korudu. Yanında yatarken Can’ın kendisini sessizce kokladığını hissetti, neydi kendisini bu kadar değerli yapan şey? Bu adam neden bu kadar kafayı takmıştı Duru’ya? Can kendisini koklarken tuhaf bir şeyler hissetmişti, hissettiği duyguyu düşündü. Değerliydi, kendini değerli hissediyordu bu adamın yanında, en değerli. Asla yeri doldurulamayacak değerde bir şey gibi ve kadar güçlü. Can’ın bu dikkatli davranışının nasıl da zor olduğunu düşünüp kendi içinde eğlendi, eğer onu sıkıştırmaya kalkarsa hemen doğrulup yataktan fırlayacağı konusunda kararlıydı, bu sadece bir deneydi o kadar. Aradan ne kadar zaman geçtiğini bilmiyordu, burada böyle yatmış neyi beklediğini de bilmiyordu, ne istediğini bilmiyordu işte tam o sırada Can burnunu aniden Duru’nun boynuna sokup derin bir nefes aldı ve hemen kafasını geri çekti. Duru, Can’ın boynuna değen yüzünü hissedince bir an irkildi ama o kadar kısa bir zamanda yapmıştı ki bu hareketi tepki vermedi. Can’ın kendisini ne kadar istediğini düşününce kalbi hızlandı, birini bu kadar istemek nasıl bir şeydi? Peki ya bu kadar istediğin biriyle sevişmek nasıldı acaba? Can Manay’ın yerine koydu kendini ve ona acımayla karışık hayranlık duydu. Bu kadar cesaretli olduğu için hayran, kendisine bu kadar tapındığı için acıyordu ona. Birazdan yataktan kalkacaktı ama içinde hissettiği bu duygularla biraz daha oynamaya ihtiyacı vardı. Bu evden çıktığında bir daha asla dönmemesi gerektiğini biliyordu, oyunu birazcık uzatmanın şimdilik zararı yoktu. Gözlerini kapayıp ritmik bir şekilde nefes alarak uyumaya çalıştı, uyumuyordu, bu halinin Can Manay tarafından uyuyormuş varsayılacağını da biliyordu ama umursamadı. Bu, yataktaki varlığının sadece kolaylaştırıyordu. Can Manay da kendisi gibi bir denekti bu deneyde, onu da deniyordu o kadar, en ufak bir harekette nasıl olsa kalkıp çıkacaktı bu evden.</span></p>

    <p class="paragraf"><span class="CharOverride-15">Can’ın kolunu kendi karnının üstünde hissettiğinde gerçekten de uyumak üzereydi Duru, bu yatağı bu kadar konforlu yapan teknolojiyi merak etmişti. Hayatında yattığı en rahat yataktı. Can’ın eli karnının üstünde kıpırdamadan duruyordu şimdi ama Duru nefesini bozmadı, uyuyor gibi olmak deneyi kolaylaştırıyordu. Nasılsa birkaç dakika sonra çıkacaktı bu odadan ve Can Manay’ın hayatından. Bu hareketten sonra uzun bir süre Can Manay’ın hareket etmeye cesaret edemeyeceğini düşünürken Can’ın bedeni iyice yaklaştı kendisininkine. Duru bu hareketin devamını bekledi ama gelmedi. Bu odanın içinde sanki zaman yoktu, kapalı kepenklerden kaç saat geçtiğini anlamak imkansızdı. Öylece yatıyorlardı yatakta. Duru bir süre daha böyle duramayacağını düşündü, sıkılmıştı ve kalçasını Can Manay’ın kasıklarına dayayarak onunla biraz oynamaya karar verdi. Nasılsa birazdan kalkıp çıkacaktı bu odadan.</span></p>

    <p class="paragraf"><span class="CharOverride-15">Duru’nun tek bir küçük hareketi Can’ın kollarıyla onu sıkıca kavramasına, Duru’nun bedenini kendisine çekip vücuduna</span> <span class="CharOverride-15">iyice yapıştırmasına ve kafasını boynuna yaklaştırıp onu derin derin koklamasına neden olmuştu. Bu kapanın içinden birazdan çıkması gerektiğini düşünen Duru, Can Manay’ın daha da sıkı sarılmasıyla nasıl kurtulacağını geçirdi kafasından ve tam kalkmak için hamle yapmak üzereydi ki durum çığırından çıktı. Çünkü Can yüzünü Duru’nun boynundan kaydırıp aniden dudaklarına yapışmıştı.</span></p>

    <p class="paragraf"><span class="CharOverride-15">Duru, Can Manay’ın kendine kenetlenmiş kolları, hatta üstüne attığı bacağının ağırlığı içinde hapis hissederek Can’ın öpüşüne, bir anlık şaşkınlık ve delalet içinde karşılık vermeden durdu ama Can şimdi arkasında ona sürtünmeye başlamıştı ve karnındaki eli yukarıya, göğüslerine doğru kaydı. İşte o an Duru kendine geldi, önce Can’ın ellerini engelledi kendi elleriyle ama Can biraz daha doğrulup yarım bir şekilde Duru’nun üstüne çıkmıştı. Elleri Can’ın bedeni altında sıkışan Duru gözlerini açmak zorunda kaldı. Suratını Can’ın ağzından çekmeye çalışırken, “Bırak.” diyebildi ama Can öylesine iştahla öpüyordu ki, duymadı ya da önemsemedi, dudaklarını öpmeye, emmeye devam etti. Can’ın engellenen eli Duru’nun geceliğine inmişti şimdi, geceliği bir hamleyle yukarıya çekmeye çalışırken, Duru bu sefer gerçekten işin ciddiyetini kavramıştı ve Can’ı tüm gücüyle üstünden attı. Duru’nun bu hamlesi Can’ın sadece dudaklarından uzaklaşmasına yaradı ve Can çevik bir hamleyle şimdi Duru’nun bacaklarının arasındaydı. Duru, Can’ın kendisini öpen dudağını ısırdı, acıtacak kadar. Can yılmadı, Duru’nun uygulamaya çalıştığı şiddete dudaklarını bu ısırığa daha da bastırarak karşı koydu. Duru, savaşarak kurtulamayacağını anladığında, Can’ın erkekliğini tam uyluğunun üstünde hissediyordu artık ve bir anda kendini tamamen bıraktı, savaşan bedeni ölmüş gibi yatağın üstüne yığıldı, Can’ı ittiren kolları iki yana düştü. Duru gözleri açık öylece bakıyordu Can’ın kendi dudaklarına gömülmüş suratına. Can hemen durdu, önce sürtünmeyi kesti, sonra kafasını Duru’nunkinden kaldırıp dikkatle baktı</span> <span class="CharOverride-15">onun gözlerinin içine. Duru dümdüz bakıyordu bu derin gözlere ve, “Ne yapıyorsun?” diye mırıldandı hayal kırıklığı içinde. Can, Duru’nun bedeninin teslimiyetinden yararlanıp kendi vücudunu Duru’nun bacaklarının arasına, külotunun üstüne iyice yerleştirirken sakince mırıldandı. “Seni benim yapıyorum.” Duru, “İstemiyorum.” dedi sakince, savaşmadan ama kararlı. Can eliyle Duru’nun külotunu sıyırırken, “Önemli değil.” dedi ve Duru’nun içine girmeye hazırlanırken, “Beni hatırlayınca isteyeceksin.” diye ekledi.</span></p>

    <p class="paragraf"><span class="CharOverride-15">Duru uyguladığı taktiğin Can Manay’da hiçbir işe yaramadığına anladığında Can Manay’ın ağırlığına rağmen bacaklarını iyice açıp kalçasını bir hamlede yukarı kaydırdı. Bacaklarını Can Manay’ın karnının üstünden onun beline iyice doladığında, Can bir an Duru’nun aniden kendisine katıldığını düşündü, ta ki Duru uzun bacaklarını iyice sıkmaya başlayana kadar. Can omurgasının etrafında dolanan bu güzel bacaklar için ölebilirdi ama bu bacaklar tarafından öldürülebileceğini hiç düşünmemişti. Bacakların basıncı önce midesinin kasılmasına, sonra hemen diyaframının ve ciğerlerinin sıkışmasına neden oldu. Duru’nun bacaklarını iyice sıkmasıyla gittikçe artan basınç içinde, Can resmen nefes alamıyordu artık. Almak için içine çektiği nefes, sıkışmış ciğerlerine girmeden geri çıkıyordu. Göz göze geldiklerinde Duru’nun suratındaki güç, kendinden eminlik ve parlayan gözlerindeki zeka Can’ın beynine öyle bir kazındı ki, Can bundan sonra her Duru’yu düşündüğünde onu hep bu anki ifadesiyle hayal edecekti, kendisini öldürebilecek güçte.</span></p>

    <p class="arabaslik_orta" id="_idParaDest-150">- 13 -</p>

    <p class="paragraf"><span class="CharOverride-15">Çöpçü, Deniz’in telaşla yataktan fırlamış haline garip garip bakarken yoldan geçen birkaç araba dışında kimseyi görmediğini anlatmıştı Deniz’e. Deniz, kendisine verilen bu cezanın ağırlığını taşımaya alışmış, kızmadan, sakinliğini koruyarak ve Duru’nun iyi olması dışında başka hiçbir beklentisi olmadan eve geri döndü hemen.</span></p>

    <p class="paragraf"><span class="CharOverride-15">Açık bırakılan her kapıyı kapattığından emin olarak girdi eve, hemen üst kata çıktı, daha da dikkatli şekilde aradı. Duru yoktu, yatakta uyumuştu ama telefonu dahil her şey, tüm eşyaları evdeydi. Duru’nun kıyafetlerini inceledi, hiçbir eksik yoktu. Evin diğer odalarını Duru’yla yüksek sesle konuşarak gezindi. Duru’nun kendisine kızgın olduğunu biliyordu, kızdığında her zamanki gibi çekip gitmiş olabilirdi, normalde bunu yadırgamazdı ama sanki buharlaşmış gibi yok olması tuhaftı. Ayakkabıları, ayağına giyme olasılığı olan her şey buradaydı. Deniz tüm evi en ince detayına kadar aradı. Duru yoktu. Kendisine lazım olabilecek her şeyi bırakıp yok olmuştu.</span></p>

    <p class="paragraf"><span class="CharOverride-15">Çaresizlik, pişmanlık, korku öylesine derin yayılmaya başlamıştı ki bedenine, Deniz midesinden kanına karışmaya başlayan asidin içinde, kendi bedeninde resmen yandığını hissetti. Duru’nun saklanmadığından emindi, bir şeylerin ters gittiğinden emindi. Bundan sonraki iki saat, Duru’nun tanıdığı herkesi ararken, Duru belki dönebilir umuduyla evde onu beklemekle kabus gibi geçti. Sonraki sekiz aysa tam bir cehennemdi.</span></p>

    <p class="arabaslik_orta" id="_idParaDest-151">- 14 -</p>

    <p class="paragraf"><span class="CharOverride-15">Can geri çekilmek yerine, elini Duru’nun ipeksi saçlarına uzattı, sakince ve çok değerli bir şeye dokunduğunun bilinciyle okşadı Duru’nun saçını. Yine sakince Duru’nun yüzüne yaklaştı ve önce burnunu, sonra yanaklarını, oradan da alnını öpmeye başladı. İçindeki son oksijen kırıntısı da bitmek üzereyken Can narince Duru’nun yüzünü öpüyor ve saçlarını sakince okşuyordu. İçindeki karbondioksiti dışarı çıkartırken Duru’nun kulağına fısıldadı, “Anlamıyor musun, bu benden daha üstün bir duygu... Elimde değil.” Vücudunda dolaşamayan kanın yarattığı basınca, içine alamadığı oksijenin eksikliğine, bacakların sıktığı etinin acısına ve omurgasındaki ağrıya rağmen kalçasını son bir hamleyle kaldırdı, aşağıya kaydırdı ve Duru’nun içine girdi.</span></p>

    <p class="paragraf ParaOverride-12"><span class="CharOverride-15">Can’ı içinde hisseder hissetmez, Duru’nun karşı koymak için çok direndiği tüm duygular yayıldı bedenine. Can’ın yavaşça içinde ilerlediğini hissetti tüm farkındalığıyla ve bacaklarını ne kadar sıkmış olsa da aslında vajinal kaslarını Can’ın girebilmesi için nasıl açtığına şaşırdı. Çok ıslanmıştı. Bu ıslaklığı Can’ın fark ettiğini bilmek çok utanç veriyordu. Vücudu istiyordu Can’ı, mantığı çığlıklar atarak ona yataktan çıkmasını söylese de, vücudu denemek istiyordu. Merakı getirmişti onu buraya ve şimdi merak ettiği şeyin içinde, daha ilk saniyelerinden itibaren bu deneyimin kendisini nasıl da etkilediğini hissediyordu. Geriye dönüş yoktu. Duru’nun bacakları Can’ın bedenini kademe kademe kıskacından bıraktı, Can hissettiği kademe rahatlıkla bozulan tansiyonun yerine gelmesi için derin nefesler aldı ama Duru’nun içinde ilerlemeyi bırakmadı. Duru’nun bacakları tamamen gevşediğinde, Can o an Duru’nun içindeyken hissettiği duygudan daha güçlü bir duygunun var olmadığını biliyordu. Bedeninde hissettiği tüm haz sanki ruhuna akıyordu, ait olduğu yere varabilmiş bir ışık kümesi gibi hissetti kendini. Kaynağından çıkıp evreni dolanmış ve nihayet yaratıldığı yere dönmüştü. Bu haz, Duru kalçasını oynatana kadar sanki olabileceği en tepe noktada gibiydi ama Duru’nun Can’ın ince ritmine katılması tahammül edilemez daha büyük bir hazzı doğurdu. Nihayet tüm vücudu oksijensizlikten kurtulup bu hazza hizmet edebilecek güce kavuşmuştu. Can ve Duru’nun ritimleri senkronize olurken, Can onun dudaklarına yapıştı ve Duru, Can’ı devirip kendisi üste geçerken ağzının içinde dolanan dili yumuşakça emerek, Can’ın öpücüğüne cevap vermeye başladı. Can yine Duru’yu yatırıp üste çıkarken bu ilk gerçek öpücüğün içinde tüm hazları barındıran gücüne bıraktı kendini. Duru ve Can için, her öpüşmelerinin, içinde tüm bu hazları barındıran çok güçlü duygular oluşturması işte bu yüzden olacaktı. İki kişinin yaşayabileceği her türlü zevk bu ilk öpücükle beraber deneyimlendi, bütünleşti. Dudakları birbirlerinden hiç ayrılmadan üç saat seviştiler. Can bu saatler içinde Duru’nun içinden hiç çıkmadan dört kez boşalmış ve her anında orgazm olmuştu. Duru bu kadar istenilmenin yoğunluğu içinde yükseldi. Birinde bu kadar açlık yaratmanın verdiği tatminin, aynı zamanda onu bu kadar doyurabilmekle nasıl da büyüdüğünü deneyimlerken başka hiçbir şey düşünmedi. O sabah Duru’nun önceki hayatına dair her şey, Can içine aktıkça, Duru’nun bedeninden, beyninden, düşüncelerinden çıktı gitti, birkaç aylığına da olsa. Deniz’den geriye hiçbir şey kalmayana kadar Duru’yla sevişti Can. Ona hissettirdiği hazzın, onun her hücresinde bir farkındalık yaratmasını dileyerek durmadı, duramadı. Çünkü bu Can Manay’dan daha güçlü bir duyguydu.</span></p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-26-backlink" id="footnote-225-26">26</a> Yüzüklerin Efendisi adlı eserdeki bir ırk.</p>
      </div>
    </div>
  </div>
</body>
</html>
