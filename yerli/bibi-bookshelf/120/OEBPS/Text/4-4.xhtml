<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>4-4</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x4" xml:lang="tr-TR">
  <div class="Basic-Text-Frame">
    <p class="split"/>

    <p class="anabaslik" id="_idParaDest-34"><span><img alt="3.png" class="_idGenPageitem-7" src="../Images/3_fmt2.jpeg"/></span> 2. BÖLÜM <span><img alt="3.png" class="_idGenPageitem-7" src="../Images/3_fmt3.jpeg"/></span></p>

    <p class="arabaslik_orta" id="_idParaDest-35">- 1 -</p>

    <p class="arabaslik_solll">2 ay sonra Özge...</p>

    <p class="paragraf"><span class="CharOverride-15">İki ay. Aşağılanmış, küçümsenmiş, kabul edilmemiş, en kötüsü de çok kötü bir şekilde kovulmuştu... Boğazın iki yakasını birbirine bağlayan köprünün üstünden geçerken, bu köprüden daha önce atlamış insanları düşündü Özge. Kendini asan, bileklerini kesen, beynini dağıtan zavallı insanları... Üç ay önce çok anlamsız gelen bu düşünce, şimdi kendi beyin hücrelerinde sinsice dolaşmaktaydı. Yapacağından değildi tabii ki ama yapanları anlamaya başlamıştı, bu bile çok rahatsız ediciydi. İki sene önce gazetede okuduğu bir haber geldi aklına. Kadının biri iki kutu ilaç içmiş, bileklerini kesmiş ve en sonunda da kendini vurmuştu. Ölmek için yapılması gereken ne varsa yapmıştı kadın ama hâlâ hayattaydı, hem de kendisini vurmasından on altı saat sonra bulunmasına rağmen. Haberi detaylarıyla hatırlamaya çalıştı. Kurşun ağzından girmiş, beyinciğe ya da ana damarlardan birine değmeden enseden çıkmıştı. Kadın niye ölmek istemişti? Bundan bahsedilmemişti. Kadının intihar girişimi çok ısrarcı olmasına rağmen, hayatta kalabilmesi büyük haber olmuştu ama neden yaptığı hiç sorgulanmamıştı. Bu yüzyılda insanlar motivasyonlarla değil olaylarla ilgilenmeyi seçiyorlardı, işte bu bile dünyanın kendi çevresinde döndüğünün bir kanıtıydı. Dönüp duran, kendini tekrarlayan bir düzen içinde kaybolmuş ruhlar.</span></p>

    <p class="paragraf"><span class="CharOverride-15">Başka bir aktarmaya bineceği durağa yaklaştığını fark ettiğinde kendine geldi. Gideceği televizyon kanalına ulaşması için üç aktarma daha değiştirmesi gerekecekti. İki ay boyunca tek tek, işten ayrılınca başvurmayı düşündüğü her yere başvurmuştu. Kovulma şokunu atlattıktan bir saat sonra hissettiği özgürlük geldi aklına, kendini ne kadar güçlü ve yeniliklere açık hissetmişti. İlk başvurusunu yapmak için, en iyi dergiler arasında nasıl da zorlanarak seçim yaptığını düşündü. O zaman emindi hemen kabul edileceğine. Daha önce kendisiyle çalışabileceklerini belirtmiş iki, üç kurumun kapısı şimdi duvar olmuştu. Kimse onunla çalışmak istemiyordu. Aylin’in ayakkabılarını giymediği için kendisine kızdığını biliyordu, hatta bileğinin kırılmasından kendisini sorumlu tutabileceği de gelmişti aklına ama onu ertesi gün işten çıkaracak kadar, hem de yerine bakacak kimse olmadığı halde bu kadar hızlı ve net bir şekilde onu kovacak kadar kendisinden nefret edebileceğini hesaplamamıştı. Can Manay’la yaptığı tatsız röportaj da vardı, adamı epey kızdırmıştı ama ne olursa olsun, bir asistanı kafaya takıp saçmalayacak biri değildi Can Manay. Bilge biriydi. Aylin’in telefonlarına cevap bile vermemesi her şeyi açıklıyordu aslında. Onu hastanede ziyaret ettiği geceyi düşününce tüyleri ürperdi, Aylin’in ikiyüzlülüğü, iki aya rağmen hâlâ hayret vericiydi. O gece nasıl da her şey yolunda gözüyordu. İki saat boyunca hastanede, yanında oturup Aylin’in gevezeliğini dinlemiş, ona açılışı, dans gösterisini, sahnenin nasıl dizayn edildiğini, Can Manay’ın Sıla’yla oynaşmasını anlatmıştı, röportajla ilgili kısımları sansürleyerek.</span></p>

    <p class="paragraf"><span class="CharOverride-15">Ertesi gün işe gittiğindeyse binaya girememişti bile. Önce kartının bozulduğunu düşünmüş, yan kapıdan girmek istemişti. Ne salaklık diye düşündü. Kendini düşürdüğü durumu canlandırdı kafasında. Vücudundaki tüyler acı ile kalkınca o anı düşünmekten vazgeçti. Nasıl olsa olup bitmişti artık, geriye dönüş yoktu. Ama böylesine aşağılayıcı bir hareketi hakketmemişti, kimse böylesini hakkedemezdi, tabii binayı yakmaya ya da birilerini vurmaya falan kalkışmadıysalar. Aylin’i iki kere aramış ama ulaşamamıştı. Durumu daha üst düzeydeki insan kaynakları müdürüne anlatmaya çalışmış, adamı aramış, adam telefonda ona yerini, haddini bilmekle ilgili nutuk çektikten sonra bir daha f</span><span class="CharOverride-18">i</span><span class="CharOverride-15">rmayı aramaması konusunda onu şiddetle uyarıp tazminatını alacağını garantileyerek telefonu kapatmıştı. Sanki bir anda herkes nefret eder olmuştu kendisinden.</span></p>

    <p class="paragraf"><span class="CharOverride-15">Her zaman istenen biriydi. Hiç çaba göstermemesine rağmen sevilmiş, desteklenmişti. Yolunun açık olduğunu düşündüğü sırada kendini çıkmaz sokakta bulması inanılamaz gelmişti başta ama her gün yeni bir iş görüşmesi umuduyla geçen iki aydan sonra, şimdi biliyordu bu sokağın çıkmaz olduğunu ve gidecek başka yeri kalmamıştı. Başta gözde magazinlere başvurmuş, cevap olumsuz olunca şaşkınlıkla da olsa küçük ölçekli dergilere gitmiş, oralardan da iş çıkmayınca televizyon kanallarına CV’sini göndermişti. Hiç kimse, hiçbir kurum ilgilenmemişti onunla, görüşmeye bile çağırmamışlardı. İşten çıkarılmasından iki ay sonra, ilk defa bir görüşmeye çağrılmıştı. İşsizdi. Yorgundu. Mutsuzdu ve en sonunda umutsuzdu da. Belki hayatını sonlandırmayı düşünecek kadar umutsuz değildi ama sonlandıranların psikolojilerini anlayacak kadar mutsuzdu.</span></p>

    <p class="arabaslik_orta" id="_idParaDest-36">- 2 -</p>

    <p class="arabaslik_solll">2 ay sonra Bilge...</p>

    <p class="paragraf"><span class="CharOverride-15">Bir saattir sıranın kendisine gelmesini bekliyordu Bilge. Yapması gerekenleri kafasında sıraladı. Araca bin, emniyet kemerini tak, aynaları düzelt, vitesi boşa al, ayağını frene koy, kontağı çevir, vitesi tak, aynadan dışarıyı kontrol et... Kendi adını duyunca düşünceleri dağıldı. Yaşadığı ülkede yaklaşık 20 milyon kişi bu sınava girmiş ve başarmıştı, kendisinden çok daha az zeki 20 milyon kişiyi düşündü, onlar yaptıysa o kesin yapacaktı. Sonra yaşadığı ülkenin nüfusunu düşündü. Yaklaşık 74 milyon kadardı. Ülkenin yaklaşık %40’a yakınının ehliyeti vardı. Araca doğru ilerlerken iyice rahatlamıştı. Geçirdiği altı traf</span><span class="CharOverride-18">i</span><span class="CharOverride-15">k kazasına rağmen araba kullanmaya artık hazırdı. Doğru’nun kazandığı parayla nasılsa orta ölçekli sağlam bir araba alabileceklerdi.</span></p>

    <p class="arabaslik_orta" id="_idParaDest-37">- 3 -</p>

    <p class="arabaslik_solll">2 ay sonra Deniz &amp; Ada...</p>

    <p class="paragraf"><span class="CharOverride-15">Konservatuarın salonunda yaklaşık 200 kişi olmasına rağmen, Ada sanki tek başınaydı Deniz’i izlerken. Bütün ö</span><span class="CharOverride-15">ğrenciler, sahnede sanki kendi kendine konuşurmuşçasına, elindeki enstrümanın nasıl tutulması gerektiğini anlatan, bu tutuşun herkes tarafından kendi başına keşfetmesi gereken bir yöntemle gerçekleşmesinin önemini vurgulayan, kuralları yıkmakla uğraşmak yerine kendi kurallarını geliştirmekten bahseden ve kendinden örnekler vermek için elindeki akustik gitardan 18 notalık bir parça çalan, sonra gitarı yavaşça kenara bırakıp önündeki piyanoda aynı notaları çalarken yine aynı doğallıkla konuşan öğretmenleri Deniz’i izliyordu. Hayran, bağlı, anlayan, dinleyen, duyan, algılayan, daha fazlasını isteyen 200 kişi ve Ada.</span></p>

    <p class="paragraf"><span class="CharOverride-15">İki haftada bir, Deniz tarafından verilen seminerde hep farklı bir konu işlenirdi. Seminerler iki yıl önce başladığında salon öylesine tıklım tıklım dolmuştu ki, bazen dersi alan öğrencilere yer kalmadığı olmuştu. Yönetimin sadece öğrencilere özel olması için karar çıkarmasıyla bu sorun önceleri çözülmüş ama Deniz’in derslerini seçen öğrencilerdeki yoğun artış, salonda yine de yer kalmamasına sonuç vermişti. Deniz çareyi haftalık seminerlere katılmak isteyen öğrencileri ikiye ayırmakta bulmuştu. Bir hafta birinci grupla, diğer hafta ikinci grupla aynı konulardan sohbet ediyorlardı ama yine de tek bir grubun katılım sayısı minimum 200 kişiydi.</span></p>

    <p class="paragraf"><span class="CharOverride-15">Deniz istese öğrencileri organize edip okulu ele geçirebilir diye düşündü Ada. Deniz istese her şey yapabilirdi aslında. Onu diğer bütün müzik hocalarından, müzisyenlerden, hatta insanlardan ayıran özelliği daha doğrusu özellikleri o kadar etkileyiciydi ki, okulun tüm öğrencileri ve Deniz’i tanıyan herkes onun bir saatli bomba gibi patlayıp ait olduğu tahta oturmasını bekliyorlardı. Onu tanıyanlar dünyada var olabildiğine inanılamayacak bir yetenekle karşı karşıya olduklarını hemen anlamışlar ve onun, adım adım, kendisi olması için sadece bekliyorlardı. İşin komiği Deniz’i tanıyan pek fazla kişi yoktu. İnsanlarla tanışmayı sevmezdi o. Ada, kendisine müzikle konuşmayı öğreten bu Tanrı adama aşıktı. Onu, bir varlığın bir diğer varlığı en karşılıksız ve yargısız şekilde sevebileceği kadar korkusuzca seviyordu, sahiplenmeden, uzaktan, sadece varoluşuna şahit olup böyle bir varlığın var olmasından dolayı mutluluk duyarak. Bağımlı olmadan bağlanmıştı. Sahiplenmeden aitti.</span></p>

    <p class="paragraf"><span class="CharOverride-15">Okulun sene sonu yaklaşıyordu ve Deniz’in yönetime uyguladığı yoğun baskı sayesinde, mezuniyet gösterisinde hemen hemen her öğrenciye bir iş verilmişti. Besteler yapılmış, orkestra hazırlanmış, bale ve dans bölümünden öğrencilerle organize bir şekilde gruplar oluşturulmuş ve gerçek bir konservatuara yakışacak biçimde mezuniyet gösterisi hazırlanmıştı. Çoğu gibi Ada’nın da besteleri vardı bu gösteride. Bu sene öğrenciler, mezuniyet balosuna sadece dans edip içki içmeye değil, aynı bir şovda çalışıyorlarmışçasına gösterideki kendi bölümlerini canlandırmaya geleceklerdi.</span></p>

    <p class="paragraf"><span class="CharOverride-15">Konservatuarın müdürü Mustafa Bey, önceleri böyle bir organizasyonun bırakın kendi okullarını, herhangi bir okulda düzenlenemeyeceğini vurgulayarak şiddetle karşı çıkmıştı, günün sonunda durumun sadece karmaşaya neden olacak bir olaylar zinciri haline geleceğine ve mezuniyet gecesini mahvedeceğine inanıyordu ama Deniz tek bir hamleyle ona yanıldığını gösterdi. Ne mi yaptı? Tek bir mesaj atarak okula kayıtlı tüm öğrencileri bir saat içinde okulun arka bahçesinde topladı. Aynı, beynin hücrelerine sinyal göndermesi gibi bağlantılıydı Deniz öğrencileriyle. Mustafa Bey yorgun geçen günün ardından bu toplanıştan habersiz arka bahçeye çağrıldığında anlamıştı, ya Deniz’e yardım edecek ya da okulunda isyan çıkan ilk konservatuar olarak tarihe geçecekti. Tüm sorumluluğu ona yükleyen 22 sayfadan oluşan bir sözleşme imzalatarak Deniz’in teklif</span><span class="CharOverride-18">i</span><span class="CharOverride-15">ni kabul etti.</span></p>

    <p class="paragraf"><span class="CharOverride-15">İlk prova, sözleşmenin imzalanmasından sekiz gün sonra yapıldığında, Mustafa Bey bunun bir mucize olduğuna yemin edip dururken, Deniz sadece gülümseyerek, “Çocuklara tamamen istedikleri gibi var olmaları için bir gece veriyoruz, mucize değil tamamen doğal.” demişti.</span></p>

    <p class="paragraf"><span class="CharOverride-15">Gösterinin ana teması varoluştu. Tema, Mustafa Bey’e hiçbir şey ifade etmemişti. Varoluş saçmalığı yüzyıllardır o kadar kurcalanmıştı ki, artık bu kelime içi tamamen boşaltılmış, anlamsız, ifadesiz bir ses haline gelmişti. Çareyi temanın sunumunu ilk önce Duru’ya yaptırmakta bulan Deniz, Duru’nun güzelliği sayesinde Mustafa Bey’in anlamasını sağlamıştı.</span></p>

    <p class="paragraf"><span class="CharOverride-15">Mezuniyet gösterisi, bir kadın ve bir erkek öğrencinin Adem ve Havva olarak başlattıkları dansla açılacak, aynı Adem ve Havva’nın çoğalması gibi sahnedeki öğrenci sayısı artarken hazırlanan koreograf</span><span class="CharOverride-18">i</span><span class="CharOverride-15">, dünyadaki genel kitle tarafından kabul edilen, dünyanın kısa tarihini yansıtacaktı. Müzikler yarı özgün olup, öğrencilerin ilham aldıkları eski besteleri değiştirip revize etmelerine de izin verilecekti. Mustafa Bey aslında çok da detaya girmek istemiyordu, ne kadar az bilirse o kadar az sorumlu olurdu. Sonuçta tüm okulun, öğrenciler, hocalar dahil herkesin istediği şeydi bu. Sunum süresince Duru’nun güzelliğine bakıp tebessüm etti.</span></p>

    <p class="paragraf"><span class="CharOverride-15">Sunum f</span><span class="CharOverride-18">i</span><span class="CharOverride-15">kri, bir şan öğrencisinden çıkmış ve hocalar tarafından beğenilip geliştirilmişti. Sunumda okulun tüm hocaları, Deniz’in ekstra yetenekli olarak işaretlediği sekiz öğrencisi ve Ada vardı. Ada ile birlikte dokuz müzik öğrencisi, gösterinin müziklerini organize etmek için gruplara ayrılan öğrencilerin başına geçeceklerdi. Aynı sınıflandırma dans bölümü için de yapılmıştı. Her şey doğallıkla, çok hızlı bir şekilde organize edilmişti. Görevlerini çok iyi bilen, kodlanmış bir arı kolonisi gibiydiler. Kurulan düzene kimse itiraz etmemiş, değişiklik istememişti. Hayatın, bu gösterinin gerçekleşmesini istediğini düşündü Ada, gösterinin gerçekleşmesi için sanki gezegenler bile aynı hizaya gelmiş gibiydi.</span></p>

    <p class="paragraf"><span class="CharOverride-15">Bugün, Deniz’in seminerinin sonunda, müzik ve dans grubu koordinatörleri grup başlarıyla bir araya gelecek ve gösteriyle ilgili prova öncesi toplantı yapacaklardı. Ada toplantıda Deniz’le birlikte olacağı için seviniyordu ama Duru’nun da onlarla birlikte olacağı düşüncesi ona kendini çok küçük ve aciz hissettiriyordu. Güzelliğin gücünü küçümseyemeyecek kadar Duru’nun etkisini biliyor ve hissettiği çaresizlikten nefret ediyordu.</span></p>

    <p class="paragraf"><span class="CharOverride-15">Deniz’in aniden yükselen sesiyle irkildi, seminer bitmek üzere olmalıydı. Deniz, “Hiç kimse ama hiç kimse, sizin üzerinizde ne hak iddia ederse etsin, size ne vermiş olursa olsun! Bu, ilham bile olsa, ki ilham bir insanın diğerine verebileceği en kutsal şeydir! Asla!! Ama asla! Kimsenin size kim olduğunuzu söylemesine ya da hatırlatmasına izin vermeyin. Dünya saçmalıklarla doldurulmuş güzel bir yer. Bir sürü saçmalığın arasından kendi gerçekliğinizi bulmak, gerekirse de yaratmak için burdasınız. Şimdi, hiç kimse olmamış olmanın verdiği haf</span><span class="CharOverride-18">i</span><span class="CharOverride-15">fliği yaşayın, var olun! İleride, etrafınızdaki insanlar sizden birisi olmanızı beklediklerini, sanki onlara borcunuz varmış gibi açıkça ifade etmeye başladıklarında, seçiminizi iyi yaptığınızdan emin olun! Kendinizi seçin! Kendiniz olun! Ne pahasına olursa olsun.” dedi ve kalkıp gitti. Sahneyi terk ederken salondan tek bir ses, ifade, alkış çıkmadı. Deniz geldiği sessizlikle çıkıp gitmişti. Seminerlere ilk başladığında istediği üç şeyden biriydi bu, konuşmaların ya da herhangi bir şeyin alkışlanmaması. “Alkış, ona ihtiyaç duyanlar için yaratılmıştır, bizim burda sessizliğe ihtiyacımız var ve tabii bir de müziğe, geri kalan her şey dışarda kalabilir.” demişti.</span></p>

    <p class="arabaslik_orta" id="_idParaDest-38">- 4 -</p>

    <p class="arabaslik_solll">2 ay sonra Can Manay...</p>

    <p class="paragraf"><span class="CharOverride-15">Bina yığınları arasında da olsa, her kafasını çevirdiğinde boğazı görebilmek iyi geliyordu Can’a. 180 derecelik bir açıyla şehrin tepelerini ve denizini kucaklayan bu manzara, burayı satın almasına neden olmuştu.</span></p>

    <p class="paragraf"><span class="CharOverride-15">Burayı ilk kiraladığı gün çok tereddüt etmişti. Kirası yüksekti, üstelik de dolar üzerinden. Doların hızlı yükselişi Can’ın hesaplarını iyice karıştırmıştı. O zamanlar büyük bahçe içinde dört katlı bir binadan ibaret olan bu yerde, şimdi birbirlerinin çatıları üstüne kaydırılarak basamak gibi yükselen 10 kat vardı. Her katta, bir alttaki katın çatısını kaplayan yeşil bahçeleriyle bu 10 katlı, 10 bahçeli güzel yapı tamamıyla Can Manay’ın kliniğine aitti. Diğer binaların arasında sanki huzurun bulunabileceği tek yer gibi duruyordu.</span></p>

    <p class="paragraf"><span class="CharOverride-15">Can, Meral Hanım’ın sorusuyla şimdiye döndü. “Evet, şimdi ben ne yapabilirim ki?” diye ağlanıyordu kadın oturduğu büyük deri koltuğun içinde kaybolurcasına.</span></p>

    <p class="paragraf"><span class="CharOverride-15">Bakışlarını manzaradan alıp Meral Hanım’a verdiğinde, seansın bitmesine 16 dakika kaldığını gördü. Bu zaman dilimini kendi adına en pragmatik şekilde doldurabilmek için şimdi en bağlantılı soruyu sormalıydı. Bu sorunun cevabı Meral Hanım’ın gelecek seansa koşarak gelmesine yetecek kadar beynindeki bazı hücreleri harekete geçirmeli, kafasını Can’ın bir sonraki seansta çözebileceği kadar karıştırmalıydı. Can terapi işini kendince çok iyi çözmüştü. Zekasıyla ziyaretçilerinde bağımlılık yaratarak, onların belirli problemlerini çözmek için değil, hayatları boyunca üzerlerindeki basıncı alan bir sibop gibi çalışmayı öğrenmiş ve ziyaretçilerinde sürekli bir ihtiyaç yaratmıştı. Bir çığ gibi Meral Hanım’ın içinde büyüyeceğinden emin olduğu soruyu sakince sordu. “Eğer sen baban olsaydın, böyle bir durumda oğluna ne yapardın?”</span></p>

    <p class="paragraf"><span class="CharOverride-15">Meral Hanım 60’larında, cinsel arzusunu kaybetmiş olmasına rağmen yine de süslü, bakımlı, botokslu bir kadındı. Ülkenin en zengin ailelerinden birinin dördüncü kızıydı ve yine çok zengin bir ailenin ikinci oğlu olan kocasıyla yaklaşık 30 senedir evliydi. Bu evlilikten üç çocuğu vardı ve bugün Can Manay’a seansa gelmesinin nedeni, büyük oğlunun üniversite için gittiği Amerika’da model bir sevgili edinmiş olması ve bu sevgili yüzünden harcamalarının aniden artması, bu artış nedeniyle annesiyle kavga etmiş olması, bu kavgada Meral Hanım’ın oğlunu artık ona bir kuruş bile vermemekle tehdit etmiş olması, çocuğun da Meral Hanım’a hakaretleri sıralamasıydı.</span></p>

    <p class="paragraf"><span class="CharOverride-15">Can yaklaşık bir saattir ‘o dedi, ben dedim, babası dedi’yi dinlemekten sıkılmış, Meral Hanım’ın gözyaşlarının başlamasına yaklaşık üç dakika kala duruma el atmaya karar vermiş, kendi keşfettiği ve yine kendi uygulamalarında klasikleşen yöntemiyle Meral Hanım’ı oltaya takılan bir balık gibi yavaş yavaş çekerek tam da şu an bulundukları noktaya getirmişti. Can’ın sorusu sıradan bir soru olmasına rağmen Meral Hanım’ın hayat deneyimi açısından çok şey ifade ediyordu.</span></p>

    <p class="paragraf"><span class="CharOverride-15">Meral Hanım’ın babası çok güçlü bir adamdı, şimdilerde yaşlanmıştı ama her zaman korkulan bir güç gibi yükselmişti kızları üzerinde. İsviçre’de üniversite okuduğu yıllarda Meral, kendisinden 10 yaş büyük bir sanat eleştirmenine aşık olmuş ve bu aşkın bedelini babasına ağır ödemek zorunda kalmıştı. Aşkı için direndiği iki yıl boyunca, ailesinden gelen düzenli para akışı kesilmiş, İsviçre’de sevgilisiyle oturmaya başladığı tek odalı stüdyoda, resmen kaderine terk edilmişti. İki yıl süren sefaletten, iki kürtajdan sonra, üniversiteyi bırakmak zorunda kalmış ve en sonunda da sevgilisi tarafından da terk edilip eve dönmüştü. Ama işkence orada bitmemişti. Babası onu bir daha eve kabul etmemiş, üç yıl anneannesinin yanında annesinden aldığı gizli destekle geçinen Meral Hanım en sonunda ailede sır olarak saklanan bu durumu, babasının uygun gördüğü bir damatla evlenerek ancak maziye gömebilmişti. O dönemlerde çok önemli olan kızlık zarını ise düğün alışverişi için annesiyle birlikte gittikleri İtalya’da diktirerek kafalarda oluşabilecek tüm şüpheleri nihayet engellemişlerdi. Meral’e tüm yaşadıklarından daha da yıkıcı gelen, babasının sevgisizliğinden çok, aslında babasının kendisini pek de umursamadığını keşfetmiş olmasıydı. Bu deneyim Meral’e gerçekte kim olduğunu anlatmıştı, doğması hiç istenmemiş dördüncü kızıydı ailenin.</span></p>

    <p class="paragraf"><span class="CharOverride-15">Yıllardır babasından nefret etmesine rağmen çocukları olduktan sonra, paranın değerini iyice kavramış ve sahip olduklarına hep şükretmişti. Ama asla babasını affetmeyen, sevgisiz bu his, içinde öylesine kök salıp kocaman bir ağaca dönüşmüştü ki, bu ağaç nefretini beslerken ona da yaşam enerjisi vermeye devam ediyordu. Nefretle seven bir kadındı Meral Hanım. Kısa bir sessizlikten sonra Meral Hanım’ın kararlı sesi odada yükseldi, “Babamın bana yaptığını, bırakın kendi oğluma, bir başkasınınkine bile yapmayı düşünemem. Onca varlık içinde çektiğim yokluğu bir ben bilirim.”</span></p>

    <p class="paragraf"><span class="CharOverride-15">Seansın bitmesine beş dakika vardı. Niye Zeynep santralden yapması gereken aramayı geciktirmişti ki! Seans planladığı gibi gidiyordu ve Meral Hanım’ın konuyu derinleştirmesine izin veremezdi, lafa girdi. “Şimdi hemen cevap verme buna, eve git. Bugün bunu hiç düşünme, yarın sabah kahveni içerken, eğer İsviçre’de kalmış olsaydın ne olurdu diye bir düşün. Oğluna destek verirsen olabilecekleri, bu akıntının seni, aileni nereye götürebileceğini düşün. Ama kimseyle konuşma, etkilenmeni istemiyorum bu evrede. Sadece düşün. Cevabı benimle paylaşmak istediğinde randevu al.” Meral Hanım tekrar konuyu açmak istediğinde, Can üç dakika ileri alınmış saati göstererek noktayı koydu. “Seansımız bitti zaten, istesem de konuşamam.”</span></p>

    <p class="paragraf"><span class="CharOverride-15">Meral Hanım toparlanmaya başladığında 45 saniye daha geçmişti ve Can bir kere bile onun odadaki varlığını onaylayan bir bakış atmamıştı. Gayet meşgul bir şekilde bilgisayarın başında kendi işlerine dönerken, kahrolası Zeynep’in niye kendisini hâlâ aramadığı düşüncesi iyice içinde büyüdü. Seansın derinliği ne kadar olursa olsun, sekreteri Zeynep’in bir sonraki seansı hatırlatmak için seans bitiminde Can’ı santralden araması, odadaki yoğunluğu, gerginliği azaltan ve herkesi günlük yaşama döndüren bir unsurdu. Hatırlatma aramasını hemen hemen hiç aksatmayan Zeynep şimdi niye aramamıştı? Çok meşgul görünmeye çaba harcayarak, Meral Hanım’ın yoluna koyulmasını bekleyen Can, dışarıdan gelen patırtıyla ayağa kalktı. Gürültü şiddetliydi ve bu binaya ait olması gereken hiçbir şeye benzemiyordu. Can, Meral Hanım’ın tek hamlede önüne geçip odadan dışarı çıktığında, sekreter masasının önünde yerde dağılmış arşiv dosyalarını, yan devrilmiş evrak arabasını ve kapının önünde geçişi engellemek amacıyla duran Zeynep’i, Zeynep’in önünde barikat yapmış iki güvenlik görevlisini ve onların karşısında öfkeyle dikilmiş Veli’yi gördü</span><span class="CharOverride-15">.</span></p>

    <p class="paragraf"><span class="CharOverride-15">Can’ı görmesiyle birlikte, öfkeli yüzüne yayılan rahatlama Veli’yi kızgın bir boğadan küçük bir buzağıya çevirdi aniden. Can’ın önünde duran güvenlik görevlilerinin arasından, neşeyle Can’ı selamlarken Veli çok içtendi. “Can’cım ya, nerdesin sen? Arkadaşlar yanlış anladılar, heyecanlanıp masaları falan devirdiler.” dedi.</span></p>

    <p class="paragraf"><span class="CharOverride-15">Veli’nin, Can Manay’ı selamla atılımını engellemek isteyen güvenlik görevlilerinin bu karışıklığı açıklama çabaları, Zeynep’in daha önce bir kez şahit olduğu şaşırtıcı bir olayı yeniden yaşadığını belirtecek kadar şaşırmamış ifadesi ve Can’ın herkesi sakinleştiren talimatları o an birbirine karıştı. Güvenlik görevlileri Can Manay’ın talimatıyla katı terk ederken, odadan şaşkın şaşkın çıkan Meral Hanım, daha önce birçok davetten tanıdığı Veli’yi görmezden gelerek Can ile vedalaştı. Veli de cep telefonunun arkasına saklanıp kadının bir an önce resimden çıkmasını bekledi. Ortamın boşalması ve Zeynep’in masasına dönmesiyle suratındaki samimi gülümsemeyi askıya alan Can, Veli’yi emirle içeri davet etti. Can’ın odasına giren Veli, heyecanla konuşmaya başladığında Can’ın dişlerini gıcırdattığını fark etmemişti bile.</span></p>

    <p class="paragraf"><span class="CharOverride-15">Veli, “Ödümü kopardın abi ya! Kendimi hazırlamıştım bugün seni göreceğim diye.” dediğinde Can otomotize bir ses tonuyla, “Veli, konuşmuştuk seninle, arada böyle zamanlar olacak demiştik.” diye cevap verdi. Can kapıyı kapattığında odada artık yalnızdılar. Sırtı Can’a dönük, odanın kucakladığı manzaranın tadını çıkaran Veli, sanki dışarıda hiçbir şey olmamış gibi heyecanla, “Neyse ya boş verelim, şimdi sen asıl benim başıma neler geldi bir bilsen.” diyerek konuya girdi.</span></p>

    <p class="paragraf"><span class="CharOverride-15">Veli konuşarak kendini koltuğa bırakırken, Can kapıyı kapattı, dikkatlice ve tüm ciddiyetiyle kıpırdamadan Veli’yi izledi. Sakin olabilmek için belirli bir sürenin geçmesini bekliyordu.</span></p>

    <p class="paragraf"><span class="CharOverride-15">Veli, “Acayip günler geçiyorum Can, çok acayip! Bahsettiğim Ukraynalı kızla lobide buluştuk, tam o anda Naz’ın kuzeniyle karşılaşmaz mıyız! Hemen bir şeyler uydurdum kurtardım paçayı ama nereye kadar böyle devam eder bilmiyorum. Bu evlilik işi giderek daha da büyüyor içimde, düşününce nefes alamaz oluyorum. Bir yandan babam habire ne kadar memnun olduğundan bahsedip bana mesajlar gönderiyor.” diyerek konuşmaya devam etti. Can kurbanını soğukkanlılıkla öldürmeye hazırlanan bir yılan gibi kendi terapi koltuğuna sokulurken, Veli ses tonunu değiştirip babasının konuşmasını taklit etmeye başlamıştı. “Karın, çocukların olunca gerçek erkek olacaksın! Naz’ı buldun adam olmaya başladın, bu gidişle seni şirkete bile ortak yapacağız desene ha ha ha ha!!!” Nedir abi ya bu böyle!? Böyle baskı mı olur boğuluyorum ya! Bir yandan Natalia aklımdan çıkmıyor. Gazetede falan resimlerini görüyorum sürekli, canım sıkılıyor. Ne biçim bir hayat!” derken Can yeteri kadar dinlemişti, şimdi sıra kendisindeydi. Net, mesafesiz, haddini bildiren bir tavırla, “Neden burdasın?” diye sordu.</span></p>

    <p class="paragraf"><span class="CharOverride-15">Veli, Can’ın tepkisi karşısında şaşkın, cevap veremeden bakakaldı. “Ben senin annen miyim? Annen miyim ben senin!? Cevap ver bana!” diye devam etti Can ve şimdi sesinde öfke vardı. Veli şaşkın, kaykıldığı yerden doğruldu. Biraz önce güvenlik görevlilerinin yanında diklenen adamdan eser kalmamıştı, azar işiten küçük bir çocuğa dönmüştü. Can’ın nerdeyse iki katı cüssesindeydi ama yanında öyle ezilip büzülmüştü ki, bir cüce gibi görünüyordu. Can, Veli’nin zavallılığını algılayıp derin bir nefes aldı, duvara bitişik sandalyeyi Veli’nin yanına çekip oturdu. Veli’nin nerdeyse yarısı kadar olmasına rağmen gücünün, etkisinin farkında, sakin ve didaktik bir tonda, “Veli bak, burası bir iş yeri. Farkında mısın kendini nasıl bir duruma düşürdüğünün...” derken Veli, Can’ın kendisiyle sakin konuşmaya başlamasına rahatlamış, kendini koltukta yine geriye bırakıp asi bir çocuk gibi, “Benim hiç umurumda değil diğerlerinin ne düşündüğü! Keyifleri bilir-” diye mızıldandı ama Can, “Benim ne düşündüğüm de mi önemli değil?!” deyince Veli endişeyle öne geldi yine, “Can, biliyorsun bir tek sen varsın beni anlayan, gerçekten tanıyan. Bana bir soru sordun, annen miyim diye, biliyosun... Sen annemden bile daha yakınsın bana. Hele benim annemden, sekreter Zeynep bile daha yakın! Nasıl bir çocukluk geçirdiğimi biliyosun, sen kendin söyledin ki-” diye açıklamaya çalıştı. Can elini Veli’nin boynuna atıp Veli’yi boynundan bir baba gibi tuttu. Kendi babasından daha fazla sevdiği Can Manay tarafından sıklıkla yapılan bu hareket karşısında Veli gardını iyice indirdi. Bir köpek yavrusunun, kendini ağzıyla ensesinden tutan annesine teslim etmesi gibi teslim etti kendini. Can, Veli’nin gözlerinin içine bakarak, “Bak oğlum, böyle yaşanmaz, artık çocuk değilsin. Unut eski yaşadıklarını ve kendi sorumluluğunu al! Vakti çoktan geldi. Her sıkıştığında burayı basamazsın böyle.” dedi ve Veli’yi bırakıp sandalyesine yaslandı.</span></p>

    <p class="paragraf"><span class="CharOverride-15">Veli hiç kıpırdayamadı bile, sanki vücudu katılaşmıştı. Can, “Beni zor durumda bırakıyorsun... Yaptığımız terapinin sana yeni bir bağımlılık yaratmaktan başka hiçbir işe yaramadığını gösteriyorsun bana, seni kabul ederek sana zarar verdiğimi düşünmeye başladım.” dediğinde Veli duyduklarının üzerinde yarattığı korkuyla lafa girme teşebbüsünde bulundu ama Can eliyle yaptığı bir işaretle onu konuşturmadan tane tane vurgulayarak “Beni, senden uzaklaşmaya zorluyorsun Veli.” dedi. Veli daha fazla tutamadı kendini, “Ama Can, böyle düşünme ya!! Sen tüm hayatım boyunca bana en faydası dokunmuş insansın. Bu terapi olmasa ben çoktan bitmiştim! Senin sayende kurtuldum kokainden. Sen olmasan!-” diye ağlamamak için zor tutan bir tonda açıklamaya çalıştı. Can ayağa kalkıp Veli’nin lafını kesti hemen. “Ben olmasam!! İyi düşün bunu o zaman. Ben... olmasam… hayatın nasıl olurdu. Soru değil bu, cevap verme, düşün! Veli çok az kaldı senin hayatından çıkmama. Beni sen itiyorsun, canın istediğinde basamazsın benim of</span><span class="CharOverride-18">i</span><span class="CharOverride-15">simi, stüdyomu!!...” dedi. Veli erimiş bir sabun gibi yapışmıştı koltuğa. Can, “Şimdi kalk bakalım.” dediğinde Veli itaat etmeye hazır olduğunu ispatlarcasına hemen kalktı, konuşmak için tam ağzını açmıştı ki Can, “Sana verilen saatte seansa gel, o zaman tüm bunları konuşuruz ama sana son kez söylüyorum: Kendini kontrol et ve sana verilen zamanı bekle!” dedi. Veli kafasını tamam anlamında salladı, rahatlamıştı. Durumun ciddiyetini yeni anlamış bir salak gibi ve kadar üzgündü. Can onunla birlikte kapıya ilerlerken Veli’nin sırtını sıvazlayarak, “Giderken özür dile herkesten, özellikle güvenliğe uğra, gü</span><span class="CharOverride-15">zel konuş çocuklarla.” diye emretti.</span></p>

    <p class="paragraf"><span class="CharOverride-15">Veli, “Tamam. Ne zaman görücem seni Can?” dedi ısrarcılığını kontrol altına almaya çalışarak. Can, “Ne zamana verdiler gelecek randevuyu?” diye sordu. Veli, “Perşembeye.” diye cevapladı. Can, “Perşembeye o zaman.” dediğinde Veli kafasını sakince sallayarak onayladı ve Can’a samimiyetle sarılırken, “Kusura bakma, bir anlık delilik işte... Sağ ol.” dedi.</span></p>

    <p class="paragraf"><span class="CharOverride-15">Can gülümsemeden sırtını yine sıvazladı ve geri çekilip yanağına sempatiyle küçük bir tokat kondurdu, Veli süt dökmüş kedi gibi sakince odadan çıktı. Can kapıyı kapattığında, Veli bilgisayar başında oturan Zeynep’e, “Kusura bakmayın Zeynep Hanım, bir anlık patlama yaşadım, siz alışıksınızdır böyle durumlara.” derken 11 yaşındaki bir çocuk gibiydi.</span></p>

    <p class="paragraf"><span class="CharOverride-15">Zeynep mesafeli, otoriter bir ifadeyle gülümsemeden, “Aslına bakarsanız ikinci defa oluyor.” diye çıkıştı. Veli utanmıştı, bu çok nadir bir duyguydu, sırıtmaya çalışsa da yanaklarının ağırlığını kaldıramayacak kadar garip hissediyordu. Numara yapmanın yararı yoktu, normalde suratına bile bakmayacağı bu sekreter bozuntusu kadın karşısında ezikti. Zeynep ona, Can ile randevuları veren kişiydi. Kadın Can Manay’ın programını istediği gibi yöneten, manipüle edebilen bir şeytandı. “Neyse ben sizi daha fazla meşgul etmeyeyim, iyi günler.” deyip yoluna koyulmuştu ki, Zeynep, “Veli Bey?.. Faturayı babanızın of</span><span class="CharOverride-18">i</span><span class="CharOverride-15">sine mi gönderelim yine?” diyerek durdurdu onu. Veli şaşırmıştı. “Fatura?” diye sorduğunda Zeynep, “Bugünün faturası.” dedi kısaca. Veli yine de anlamamıştı çünkü bugün Can’la seans bile yapmamışlardı ve bu şeytan kadın ona fatura mı kesmişti! Ödeyeceği parayı umursadığından değil ama enayi yerine konulmaya tahammülü olmadığından, “Benim seansım perşembeymiş bugün-” diye itiraz edecekti ki, Zeynep zırvalıklara vakti olmayan ve kendini çok haklı hisseden biri gibi kuru, emrivaki ve net, “Bu kapıdan girip Can Manay’ın zamanını aldığınız her saniyenin bir bedeli var Veli Bey. Faturaya kırılan dosya arabasını ve vazoyu da ekledim. Babanızın of</span><span class="CharOverride-18">i</span><span class="CharOverride-15">sine mi?” diye tekrarladı. Veli, “...Tabii, of</span><span class="CharOverride-18">i</span><span class="CharOverride-15">se göndermeniz yeterli olur. İyi günler.” dedi, dönüp asansöre doğru ilerledi. Zeynep hâlâ iyi günler dememişti. Veli üç adım sonra geriye dönüp Zeynep’e, kendisine iyi günler bile demeyen bu aşağılık kadına baktığında kavga çıkarmaya hazırdı ama Zeynep kafasını önündeki kağıtlardan hiç kaldırmadan mırıldandı, “İyi günler.”</span></p>

    <p class="arabaslik_orta" id="_idParaDest-39">- 5 -</p>

    <p class="arabaslik_solll">2 ay sonra Duru...</p>

    <p class="paragraf"><span class="CharOverride-15">Gergin atkuyruğu saçları, kıyafeti ve makyajsız suratıyla yaramaz bir kız çocuğu gibiydi Duru. Üstündeki tişört Deniz’e aitti, tişörtün kollarını, yakasını kesmiş ve boyunu kısaltıp kendisine özel, bol ve içinde hareket etmesi kolay, kısa bir bluz haline getirmişti. Deniz, çok sevdiği tişörtünü çekmecede bu şekilde bulunca önce çok kızmış, Duru’nun hemen onu çıplak vücuduna geçirmesiyle öfkesi şehvete dönüşmüştü. Bu yırtık krem rengi tişört, altına giydiği dar, siyah dans atleti ve diz altındaki taytıyla bir bütündü. Bu kıyafet Duru’nun içinin dışıydı, kendi kurallarını koyan, sade ama tamamıyla kendine özgü bir dış.</span></p>

    <p class="paragraf"><span class="CharOverride-15">Kendi üstünlüğünün farkında, etrafındaki diğer dansçıların ve yönetmen ekibinin gözlerini üstünde hissederek attığı emin adımlarla sahneye doğru ilerledi. Birazdan başlayacak prova, Devlet Opera ve Balesi Genel Müdürlüğü’nün eğitime katkı adına, devlet konservatuarının son sınıf öğrencileriyle düzenlediği bir gösteriyle ilgiliydi. Bu prova yüzünden Deniz’in oluşturduğu grupla olan okul provasını kaçırıyordu, sıkkındı ama prestij için buradaydı. Gerçi Devlet Opera ve Balesi her anlamda politik olarak işletilen bir kurum haline gelmiş ve yaratıcılığı nerdeyse tükenmişti. Kontrol edilemez herkesi, kısacası yeteneklileri dışarıda tutmaya çalışan bir ekip vardı içerde, kendi yerlerinden memnun, yerlerinin sağlamlığı için savaşmaya, hatta devletin opera ve balesini yok etmeye hazır bir ekipti bu. Eski genel müdür yaratıcı ve çok başarılı bir adam, müzisyen, sanatçı, orkestra şe</span><span class="CharOverride-15">f</span><span class="CharOverride-18">i</span> <span class="CharOverride-15">olmasına rağmen, değişen hükümetin baskısı altında ezilmiş ve iyi çalışamaz hale gelince onurlu bir şekilde istifa etmişti. Yeni genel müdür, kurumun hademesinden müdürlerine kadar tüm kadrosunu adım adım değiştirmiş ve kurumu, kendini atayan hükümeti destekleyenlerle doldurmuştu. Kadrolaşma operasyonunda işini iyi yapanlara değil, fanatik emir kullarına yer verilmişti. Zoraki katıldığı bu gösterinin provasına enerjisinin %10’uyla gelen Duru, görüntüsünün gücünün farkında sahneye çıkarken sahnedeki dokuz kişi arasında Göksel’i görüp irkildi. Şimdi sadece sıkkın değil, aynı zamanda kızgındı da.</span></p>

    <p class="paragraf"><span class="CharOverride-15">Göksel’in ekibin içinde olduğunu görene kadar bu zoraki görev tüm bıktırıcılığına rağmen çekilir gelmişti ama Göksel’le aynı ekipte olmak, onunla herhangi bir konuda bir şeyi paylaşmak, bu bir sahne bile olsa, çok zorlayıcıydı. Göksel, kimseyle sosyalleşmeyen, içine kapanık, öfkeli, anlaşılmaz bir dans öğrencisiydi. Bir baletin olmaması gereken kadar iri yarı vücudu ve kırık burnuyla Picasso’nun resimlerinden fırlamıştı. Duru’dan bir alt sınıfta olmasına rağmen iki kere aynı gösteride rol almışlardı. Duru, Göksel’i okulun sene sonu gösterisine almaması için Deniz’e çok ısrar etmişti. Ama tuhaf karakterine rağmen Göksel okulun en iyi dansçılarındandı ve tabii ki de gösteride mutlaka yeri olacaktı. En azından Göksel’in de provaları kaçırıyor olması memnuniyet vericiydi.</span></p>

    <p class="paragraf"><span class="CharOverride-15">Aralarındaki problem iki sene önce başlamıştı. Erkeksi enerjisiyle garip bir çekiciliğe sahip olan Göksel, Duru için, kalbi buz gibi soğuk ve duygusuz biriydi. Kimseyle konuşmaz, selamlaşmazdı. Bir gün Duru, Göksel’in bu asosyal durumuna üzülüp, bahçedeki duvarda tek başına oturmuş sandviçini yiyen çocuğun yanına gidip onunla arkadaşça konuşmak istemişti ama aralarında geçen kısa sohbet Duru’nun Göksel’i tokatlamasıyla bitmişti. O günden beri de Göksel, Duru’nun tek hoşlanmadığı insandı, varlığına bile katlanamadığı iğrenç bir enerjisi vardı. Duru’nun böyle hissetmesinde o gün Göksel’in kendisiyle ilgili söylediklerinin çok büyük etkisi olmuştu tabii. Duru’nun sempatik bir tavırla yanına gelip kendisiyle arkadaşlık kurmaya çalışmasından rahatsız olan Göksel, ona aralarında olabilecek tek ilişkinin; Duru’nun erkekliğinin üstüne oturması olabileceğini ve buna çok da istekli olmadığını net bir şekilde söylemiş, tek avantajı diğerlerinden</span> <span class="CharOverride-15">f</span><span class="CharOverride-18">i</span><span class="CharOverride-15">ziksel olarak daha güzel olan bir kadının kendisine hiçbir zaman çekici gelmediğini anlatmış, Duru’yu enerjisini etrafındakilerin bakışlarından alan bir parazite benzetmiş ve Duru’nun kendi duvarından inip defolmasını söylemişti. Duydukları karşısında önce sarsılan Duru, gözyaşlarını tutmuş ve oturduğu duvarın üstünden Göksel’e tekme tokat girişmişti. Duru şanslıydı ki bu deli zırvası çocuk ona karşılık vermemişti çünkü Duru’ya atacağı tek bir yumruk bile çok yıkıcı olabilirdi.</span></p>

    <p class="paragraf"><span class="CharOverride-15">Kendi varlığından başka kimseninkini önemsememek, hayatının ilk üç yılında yaşadığı travmalar sonucu beynine kazınan Göksel, Duru’nun sahneye geldiğini fark etse de umursamadı. İnsanlarla gerilimli ilişkiler içinde olmak ona çok doğal gelen, alışık olduğu bir durumdu. İki yıl önce kendisine acıdığı için yanına gelen bu salak kıza, dürüstçe aralarındaki durumun hangi şartlarla var olabileceğini ve bu şartların da kedisinin ilgisini hiçbir şekilde çekmediğini çünkü Duru’nun olduğu kişiyi hiçbir anlamda çekici bulmadığını anlatmaya çalışmış ve sadece anlaşılmak adına yaptığı bu davranış sonunda kızın saldırısına uğramıştı. Kıza karşı özellikle bir gıcığı yoktu aslında ama o gün Duru, yanına sanki kendisine bir iyilik yapıyormuş gibi gelmiş ve Göksel’de kendisine acıyan herkese yaptığı gibi bu kıza da haddini bildirmişti. Duru kendisine saldırırken sadece elindeki sandviçin zarar görmemesine dikkat etmiş, insanların kızı oradan götürmelerini bekleyip sandviçinin geri kalanını sonunda yiyebilmişti. O gün o sandviç, 20 saattir ağzına koyduğu tek yemekti. Yemek yemek gibi birincil ihtiyaçlarını karşılamakta zorluk çeken insanların, arkadaşlık etmek gibi lüks ihtiyaçlar peşinde avanaklık edenlere toleranslarının olmadığını iyi bilirdi Göksel. Yetimhanede büyümüştü. Ailesini hiçbir zaman tanımamış, hiç sevilmemiş ve kendini korumayı öğrenene kadar da hem psikolojik hem f</span><span class="CharOverride-18">i</span><span class="CharOverride-15">ziksel, sürekli tacize uğramış bir çocuktu. Henüz 12 yaşındayken bir kişiyi beş yerinden bıçaklamıştı ama ölüp ölmediğini hâlâ bilmiyordu, o andan aklında kalan tek şey adamdan akan kovalarca kan ve kendi kesilen elinin çok acıdığıydı. Ellindeki izler Göksel’e hep hayatta kalmanın bedelini hatırlattılar, ne zaman olsa ödemeye hazır olması gereken bedeli.</span></p>

    <p class="paragraf"><span class="CharOverride-15">Göksel’in dans etmesi tamamen tesadüf</span><span class="CharOverride-18">i</span> <span class="CharOverride-15">gelişmişti. Bir eğitim vakfı, sokakta akrobatik hareketler yaparak para toplamaya çalışan Göksel’e burs vermiş ve onu vakfın çocuk yurduna yerleştirmişti. Bu vakıf sayesinde Göksel’in ilk defa tek başına uyuduğu bir yatağı ve daha önce kimsenin kullanmadığı temiz çarşafları olmuştu. Akrobasi yeteneği ve dayanıklı vücudu dışında hiçbir yeteneği olmayan bu çocuk, vakfın himayesinde okumuş, girdiği üniversite sınavlarını da kazanamayınca vakıf onu son bir umutla konservatuar sınavlarına sokmuştu. Göksel’in sosyal yeteneklerinin çok zayıf olması her zaman bir problem olmuştu ama onun hikayesini dinleyen herkes yardıma hazırdı ve Göksel nihayet konservatuarın dans bölümüne başladığında artık sokakta bir gün açlıktan ölme olasılığı kalmadığını biliyordu.</span></p>

    <p class="paragraf"><span class="CharOverride-15">Devlet Opera ve Balesi’nin gösterileri için sürekli seçmelere katılıyor ve hep de seçiliyordu. Bunu sevdiğinden değil, kendisine ödenilen paraya ihtiyacı olduğundan yapıyordu. Okulun ilk döneminde morarmış bir göz ya da açılmış bir kaşla okula gelmesi, onu diğer öğrenciler arasında otomatikman popüler ve kızların gözdesi yapsa da, ikinci dönemin başında, cinsiyetsiz enerjisi herkesi hayal kırıklığına uğratmıştı.</span></p>

    <p class="paragraf"><span class="CharOverride-15">Periyodik aralıklarla moraran yüzünün ardındaki sır</span> <span class="CharOverride-15">perdesinin, bir öğrencinin şahitliğinde aydınlanmasıyla iyice imajı zedelenmişti Göksel’in. Gelir sağlamak için köhne bir pavyonda koruma olarak çalışıyordu. Sürekli girmek zorunda kaldığı kavgalar, günlük yaşantısını sürdürmesini engelleyecek hale gelmişti. Gelirini, Devlet Opera ve Balesi’ndeki gösterilere katılarak telaf</span><span class="CharOverride-18">i</span> <span class="CharOverride-15">etmek daha az kazandırsa da daha kolaydı. Dans, öğrendikçe sevdiği bir şeydi. Ona kolay geliyor ve daha da önemlisi müzikle birlikte kendi varoluşunu unutabiliyordu.</span></p>

    <p class="paragraf"><span class="CharOverride-15">Duru, Göksel’le mesafesini koruyarak sahnenin öbür köşesinde provanın başlamasını bekledi. Ekibin bildiği kadarıyla, kurumun sunmak istediği gösteri</span> <span class="CharOverride-17">Shakespeare</span><span class="CharOverride-15">’in</span> <span class="CharOverride-17">Bir Yaz Gecesi Rüya</span><span class="CharOverride-15">’sı adlı eserinden esinlenilen bir oyundu, adı</span> <span class="CharOverride-17">Yaz Geceleri</span> <span class="CharOverride-15">olarak değiştirilmişti. Bilmedikleriyse, oyunun, yönetimin politik görüşleri doğrultusunda sansürlenerek değiştirilmiş ve gösteri kostümlerinin mutasıp bir şekilde tasarlanmış olmasıydı. Uzun lafın kısası kızlar şalvar giyiyor, erkekler de fes takıyorlardı. Duru gösterinin yeni koreograf</span><span class="CharOverride-18">i</span><span class="CharOverride-15">sini öğrenmek için hazırken, birden ekibin geri kalan kısmı gösteri salonuna doluşmaya başladı. Toplamda 39 kişilik ekibin 28 kişisi salonun oturma bölümündeydi. Duyuru yapmak için sahneye çıkan yeni sahne yönetmeni Kerim Kışıla, kendisine abartılı bir saygıyla verilen mikrofona konuşurken Duru kulaklarına inanamadı. “Devlet Opera ve Balesi’nin çalışanları! Yaz Geceleri adlı gösterinin yeni yönetmeni olarak kulağıma gelen bazı laflardan duyduğum rahatsızlığı sizlerle paylaşmak için buradayım. Bazıları devletimizin opera ve balesi hakkında uygunsuz şekilde konuşmaktaymış, bazıları şikayetçiymiş, alay etmekteymişler! Bu bazıları sanmasınlar ki isimleri bilinmez.” dedi kendisini dinleyen topluluğa tek tek bakarak. Cebinden çıkardığı listeyi sallarken, “Bu kurumun çatısı altında olan ve bu çatı altında kalmak isteyen herkes şunu iyi bilsin. Artık burası sahipsiz bir yer değil. Bu listedeki isimler, her ne kadar kendilerini çok akıllı zannetseler de gözümüz üstlerinde! Ya kendilerine gelip hak yolunda işlerine devam edecekler ya da çekip gidecekler! Şimdi size bu isimleri açıklamayacağım, bu kişilere bir şans daha vermeye karar verdik ve gözümüz üstlerinde, dikkatle onların kendilerini düzeltmelerini bekliyor olacağız!!” diye devam etti.</span></p>

    <p class="paragraf"><span class="CharOverride-15">Duru, etrafına bakınıp ekibin diğer üyelerinin suratındaki duyguyu tahlil etti, kimisi bıkkınla konuşmanın bitmesini bekliyor, kimisi korkuyla dinliyordu. N’olduğunu anlamaya çalışıyorlardı. Ne zamandır böylesine bir rejimle yönetilir olmuştu bir sanat kurumu!? Kerim Kışıla denen adam, ülkenin bir zamanlar ünlü komedyenlerinden birinin oğluydu, hani bazı insanların nasıl ve neden ünlü olduğunu düşünürsünüz ve onları geri kalandan ayıran hiçbir özellikleri olmadığını, hatta iticilikleri olduğunu görürsünüz ya... Ama yine de bir şekilde ünlü olmuşlar ve para kazanıyorlardır... İşte bu adam da tam böyle bir adamdı. Bilmeyen için başarısı tamamen bir muamma, bir gazdı. Adam, tüm tehditkar enerjisiyle, dansçılara ayaklarını denk almalarını söyleyip çekip gitti.</span></p>

    <p class="paragraf"><span class="CharOverride-15">Ardından okunmaya başlayan başka bir liste ile roller dağıtıldı, kostüm provası için beşer beşer ayrılan gruplara saatler verildi. Bu çalışma sistemini anlamaya çalışan Duru, bunun sistemsizlikten kaynaklanan bir sistem olduğunu düşündü. Her şey beceriksizce ama sanki çok büyük bir dikkatle yapılıyormuş gibiydi. Etrafında kurum adına çalışanlara baktı; kendilerini aşırı ciddiye alan beceriksiz insanlar.</span></p>

    <p class="paragraf"><span class="CharOverride-15">İsviçre’den döneli sadece bir hafta olmuştu ve şimdiden ülke Duru’ya dar gelmeye başlamıştı. Değişik ülkelerden karma dansçılarla oluşturulmuş dans grubu son 10 yılın en iyi performansını gerçekleştirmişti tüm Avrupa’da. Her biri kendi ülkelerine dönen dansçıların çoğu Duru gibi yaşadıkları yoğun iki ayın özlemini çekmekteydi belki ama hiçbiri onun şu anki psikolojisinde olamazdı diye düşündü. Şimdi, sahnede dikilirken, yurtdışında yaşamaktan başka seçenekleri kalmamış gibi hissediyordu.</span></p>

    <p class="paragraf"><span class="CharOverride-15">Kostüm odasına girdiğinde hissettiği şok, korkuya dönüştü çünkü dansçılar için hazırlanan kostümler profesyonel bir dans gösterisinin kostümlerinden çok, okul müsabakası için hazırlanmış uydurma kostümleri andırıyorlardı. Dansçılar kostümleri denedikçe, bazıları şokta ama işin ciddiyetinin farkında kızmaya, bazıları işin dalgasında eğlenmeye başladılar. Duru, gördüğü şeyin ne anlama geldiğini anlamadan o kostümleri giymemeye karar verdi. Eline alıp inceledi, nefret etti. Suratındaki tiksinme öylesine belirgindi ki, bir arkadaşı sessizce onu uyardı. Baskı şimdiden işe yaramaya başlamıştı. Morali çok bozulmuştu, soyunma odasına girip köşede duran çantasına eşyalarını tıkıp bir an önce binadan uzaklaşmak istedi. Koşmadan, hızlı adımlarla binadan çıkarken Deniz’i aramak istedi ama arayamazdı. Deniz, eski müdürün istifasından beri Duru’yu defalarca uyarmış, çökmekte olan bir kurumun parçası olmaya kalkışmanın çok yıkıcı bir şey olduğunu anlatmıştı. Şimdi Deniz’i araması gece boyunca onun nutuklarından birini dinlemesine yol açabilirdi. Ayrıca kostümlerin kötü olması gösterinin de kötü olacağı anlamına gelmiyordu diye düşündü ama kimi kandırıyordu, Devlet Opera ve Balesi’nin artık hiç şansı yoktu. İçerde sıkıyönetim ilan edilmişti bile. Dayanamadı, Deniz’i aradı. Telefon dört çalıştan sonra açıldı. Genelde telefon konuşmalarını çok kısa tutan Deniz açar açmaz, “Önemli mi Duru, bir şeyin tam ortasındayım.” diyerek konuya girdi.</span></p>

    <p class="paragraf"><span class="CharOverride-15">Okula gitmek üzere dolmuşa binmek için hızlı hızlı yürüyen Duru, Deniz’in sesini duyunca tüm gardı bir anda indi. Adımlarını yavaşlatmadan dolmuş durağının arkasındaki parka dalarak, içini döktü. “Önemli. Çok moralim bozuk! Kültür merkezinden çıktım şimdi, önce bir adam sahneye çıkıp resmen bizi tehdit etti.” dedi.</span></p>

    <p class="paragraf"><span class="CharOverride-15">Deniz, “Kim?” diye sorduğunda Duru, “Bilmiyorum, hani bir komedyen vardı ya, salak bir oğlu vardı dizilerde oynayan, izleyip dalga geçtiğimiz adam.” Deniz anlamıştı Duru’nun kimden bahsettiğini. “Onun ne işi vardı sahnede?” diye sordu. Duru, “Onu atamışlar galiba yönetmen olarak.” diye mızıldandı. Deniz, “Ne dedi?” diye sordu. Duru, “Bir liste çıkardı cebinden, kurum hakkında konuşanların isimleri burada, son şans veriyorum falan dedi ama beni sıkan bu değil. Konuşma sonrası bize birer dosya verdiler, eve getirdiğimde görürsün, içinde dans hareketleri yazılı olarak var! Yazılı olarak Deniz, bir hareketi okudum dört defa, anlamadım, sonra öğrendim ki</span> <span class="CharOverride-17">grand allegroymuş</span><span class="CharOverride-15">, anadilde yazacaklar diye dans hareketinin adını bile yazmamışlar!” dedi isyanla. Deniz sakin, “Merak etme, ilk provada saçmaladıklarını anlarlar.” demişti ki Duru olayın ciddiyetini anlatmak için lafa daldı, “Bu da değil, kostümleri görmen lazım Deniz, yakardın hepsini, sanki ilkokul müsameresine çıkıcaz. İğrenç. Daha kötüsü şalvar, fes falan ya!!” dedi. Deniz, “Bir Yaz Gecesi Rüyası mı?” diye emin olmak için sorduğunda Duru, “Yaz Geceleri diye değiştirmişler!” diye cevap verdi.</span></p>

    <p class="paragraf"><span class="CharOverride-15">Duru’nun hızlı yürümekten dolayı nefes nefese kalan sesi iyice titremeye başladı, etrafında insanlar olmasa öfkeyle ağlamak istiyordu. Sesindeki titremeyi hemen alan Deniz beklemeden, “Duru! Sen şimdi niye kendine dert ediniyorsun bunu? Çıkarsın gösteriden olur biter, zaten çok az kaldı gitmemize.” diye sakinleştirmek istedi onu ama Duru, “Anlamıyosun de mi Deniz! Çok değer verdiğim bir şeyi yağmalıyorlar!” diye haykırdı. Deniz kendi sessizliğinin Duru’yu yalnız bırakmasını istemedi, söyleyebileceği çok fazla şeyi olmasa da, söylediklerine kendisi de inanmasa da, “Duru! Bir şeyin daha güzel olabilmesi için önce yıkılması gerekebilir. Bırak başarısız olsunlar, çekip giderler.” diye konuşurken Duru, “Yağmacılar mı çekip giderler!! Taş üstünde taş bırakmayana kadar gitmezler, önce Ref</span><span class="CharOverride-18">i</span><span class="CharOverride-15">k Bey’i mahvettiler, şimdi de sahneyi!” diye çıkıştı. Deniz’in yapacak bir sürü işi vardı ve daha önce ciddi şekilde uyardığı bir konuyu Duru’nun ancak görebiliyor olması sinir bozucuydu. Kendi haklılığını söylemekten çekinmeden, “Ref</span><span class="CharOverride-18">i</span><span class="CharOverride-15">k Bey istifa ettiğinde size, organize olun hep birlikte istifa edin, duruma mü</span><span class="CharOverride-15">dahale edin demiştim ama yapmadınız! Şimdi-” diye sinirle konuşurken Duru teslimiyetle patladı, “-Neyi durdurucaz Deniz, ben orda bile çalışmıyorum, herkes sözleşmeli! Ref</span><span class="CharOverride-18">i</span><span class="CharOverride-15">k Bey kovulmadı ki, kendisi gitti. İstifa etseler n’olacaktı, ülkede dansçı mı yok! Onların canına minnet. Saçma sapan konuşuyorsun, ordan konuşması kolay!”</span></p>

    <p class="paragraf"><span class="CharOverride-15">Deniz kendi sinirine hakim olması gerektiğini biliyordu, alttan alma sırası kendinindi bu sefer ve, “Duru, sakin ol. Sinirlisin biliyorum ama kendini sıyır bu duygudan. Orda dans etmesen n’olur?! Sen bana yalvarmıyor muydun Avrupa’da turnelere katılalım, İsviçre’de yaşayalım diye. Şimdi niye bir anda değerli oldu burası!” dedi. Duru sakinleşti, eliyle akan burnunu sildi, ilerdeki duvarın üstüne oturup önünden geçenlerin duymayacağı kısıklıkta, “Sonuçta ben, kendimi hep bu sahnede baş dansçı olarak hayal ettim. Avrupa’ya gidişim böyle olmalıydı. İyi bir gösteride keşfedilecek kadar değerli bir dansçıyım ben. Tek bir gösteri yeterliydi bunun için. Burası çok istendiğim, beğenildiğim bir yerdi. Bana ihtiyaçları vardı. Ama şimdi işgal edildi ve yeni gelenlerin bırak beni, danstan bile haberleri yok. Nasıl kızmayayım?” dedi.</span></p>

    <p class="paragraf"><span class="CharOverride-15">Deniz konunun kendiliğinden buraya gelmesine dayanamadı, içindekini söylemezse kendine ihanet etmiş olacaktı, “Kendine kız böyle hissettiğin için! Sen bir sanatçısın Duru. Henüz bunun ne olduğunu anlamsan da bir sanatçısın. Öyle doğdun. Sanat, kişinin kendi ihtiyacı için yaptığı bir şey, kendisinin ifadesi. Eğer sen diğerlerinin ihtiyacı olmayı bir halt sanıp kendi sanatını kullandırmaya başlarsan köleleşirsin. Kendini değil, istenileni ifade edersin. Hiç farkında olmadan girdiğin bu kölelik, seni öyle bir gecede ele geçirmez, önce sana ün vererek sahip olduğunu sandığın her şeyi olduklarından çok daha değerliymiş gibi algılamanı sağlar. Ün kişiyi uyuşturur, kendi gerçekliğinden uzaklaştırır, zaten doğallıkla yapabildiği bir şeye, sanki kendi üstünlüğünün mazeretiymiş gibi yaklaşmasına neden olur, böylece kendine yabancılaştırır, sonra hemen ardından, o ünü korumak için, kendine değil diğerlerine hoş geleni yapmaya çalışırsın, işte bu, kendi özgürlüğünü teslim edip kimliğinden vazgeçmendir Duru.” dedi. Duru bu zor zamanında Deniz’in hâlâ kendisine ders vermesine öfkelenmişti. “İnan Deniz şimdi bunları dinleyecek psikolojide değilim.” diyerek çıkıştı ama Deniz, “Tam tersi, asıl şimdi anlamalısın. Dinle!” diye tekrar susturdu onu. “Kendi yeteneğine aşık biri, o yeteneği beslemek için daima diğerlerine ihtiyaç duyar. Diğerlerine ihtiyaç duyan bir budala asla kendisi olamaz! Sen ne kadar güzel olduğunu ya da ne kadar güzel dans ettiğini göstermek için değil, bir hikayeyi anlatmak için sahnedesin. Eğer bunu anlamazsan, izleyenler sana bakınca dansın hikayesini değil, çok güzel bir kadının ahenkli hareketlerini görürler. Ne anlattığınla değil, sadece güzelliğinle ilgilenirler ve sen gerçekte asla sen olarak var olamazsın. Güzelliğin söndüğünde ışığını kaybedersin. Kendi gerçeğine in Duru. Senin kimseye ihtiyacın yok, ne beğenilmeye, ne alkışlanmaya, ne de devlet konservatuarına! Tek gerçek bu.” dedi.</span></p>

    <p class="paragraf"><span class="CharOverride-15">Duru duyduklarını anlamaya çalışıyor ama mantığına sığdıramıyordu. Deniz’in kendi dansına karşı sürdürdüğü bu savaşa başta şiddetle karşı çıkmış, Deniz’i kıskançlıkla suçlamıştı. Ama yıllar içinde, kendisi ettiği danstan önce gelince ve kendisini izleyenlerin koreogra</span><span class="CharOverride-15">f</span><span class="CharOverride-18">i</span><span class="CharOverride-15">nin hikayesinden bir şey anlamadıklarını çünkü hipnotize olmuş bir şekilde kendisine kilitlendiklerini gördüğünde Deniz’e hak vermeye başlamıştı. Ama şimdi, içi bu kadar sıkılırken konunun yine buraya gelmesi, tüm bunları Deniz’den dinlemek ağır geliyor ve aldığı darbenin üstüne bir de Deniz’den darbe aldığını hissediyordu. İsyan ederek Deniz’in sözünü kesti, “Tek gerçek mi! Bu yüzden mi hâlâ benim gösterilerden kazandıklarımla geçinmek zorundayız!! Alalım eşyalarımızı gidelim bir ormana, ağaçların arasında ben dans ederim, sen de müziğini yaparsın. Beni alkışlayacaklar olmasa ne değeri var, ben dünyanın en muhteşem dansçısı olsam ama kimse bilmese ne değeri var! Belki bu dediklerini sen uygulayabilirsin çünkü ben varım ama ben, ben nasıl uygulayacağım!! Kim geçindiricek beni? Bana moral vermek için konuşurken içimi nasıl dağladığını görmüyor musun!?” diye haykırdı. Yoldan geçenlerin kendisine baktığını görünce susmak zorunda kaldı.</span></p>

    <p class="paragraf"><span class="CharOverride-15">Deniz, uzun süre yol almaya çalıştığı bir nehrin içinde akıntıya kapılıp ilk başladığı noktaya gelmiş biri gibi hissetti. Telefonda Duru’nun parçalanan ruhunu dinliyordu, üzgündü. Sessizlik olduğunda, “Duyuyorum.” diyebildi sadece.</span></p>

    <p class="paragraf"><span class="CharOverride-15">Duru, Deniz’in sesini duyduğunda kendine geldi. Ne söylediğini, ne kadardır söylemeye devam ettiğini hızlıca ölçmeye çalıştı ama içindeki tek his ona böyle bir ölçüm için geç olduğunu söylüyordu. Üç salise süren suskunluğu devam ettirirse söyledikleri sanki son sözleriymiş gibi olur ve yıkıcı etkileri öldürücü dozuna ulaşabilirdi, sesine heyecan yükleyip aynı doğallıkta konuşmaya çalışırken, “Ben, bana mutluluk veren şeyi yapıyorum Deniz, aynı seninle konuştuğumuz gibi. Bana insanların önünde dans etmek mutluluk veriyor diye beni bir anda basit bir teşhirciye dönüştürüp yeteneğimi de sıradanlaştı-ramazsın ki!” dedi.</span></p>

    <p class="paragraf"><span class="CharOverride-15">Deniz, üzgündü, tartışmayı çoktan kaybettiğini hissediyordu. Haksız olduğundan değil, Duru henüz onu anlamaya hazır olmadığı için. Son bir enerjiyle özetledi, “Benim demek istediğim... Yeteneğin varlığına hizmet etmeli, varlığın yeteneğine değil. Varlığın yeteneğine hizmet eder hale gelirse, kendi ışığında kaybolur, özünle birleşemezsin. Hayatı yaşayamazsın, yeteneği tarafından zehirlenmiş bir kukla gibi dans eder durursun. Aldığın alkışlar sana güç vermemeli. Gücün içinden gelmeli, kendini bilmekten gelmeli. Bir gün o alkışları alamazsan o zaman var olmazsın, üstelik aslında sana hiçbir katkıları olmadığı halde alkışlar nefesin olur. Kendin için dans et diyorum, alkışlar için değil.” Duru sakinlemişti, Deniz’le uzlaşmak istiyordu. “Ben zaten kendim için dans ediyorum Deniz... Bazense senin için. Tek istediğim bazen ihtiyacım olduğunda sadece bana teselli vermek için orda ol, dinle yeter. Her şey bir derse dönüşmek zorunda mı?’’ dedi.</span></p>

    <p class="paragraf"><span class="CharOverride-15">Deniz, “Ama her şey zaten bir ders Duru, bunu sen de biliyorsun.” dediğinde, Duru biraz önce kullandığı kelimeler sonrasında sabırlı olması gerektiğini düşündü içinden ve, “Biliyorum ama bazen sadece seninle dertleşmeye ihtiyacım var, bırak ben derslerimi kendim alayım, bana dost ol, öğretmen değil.” dedi içindeki sevgiyi sesine taşıyarak.</span></p>

    <p class="paragraf"><span class="CharOverride-15">Deniz, daha fazla uzatmasının anlamsız olduğunu biliyordu, “Hadi yanıma gel artık da sana kocaman bir sarılayım. Kimi istersen de döverim!” dedi.</span></p>

    <p class="paragraf"><span class="CharOverride-15">Duru kıkırdayarak telefonu kapatırken sanki hiçbir şey olmamış gibi içi boşalmıştı ama sözleri Deniz’in içinde yankılanıyordu. “Belki bu dediklerini sen uygulayabilirsin çünkü ben varım ama ben, ben nasıl uygulayacağım!! Kim geçindiricek beni?”</span></p>

    <p class="paragraf"><span class="CharOverride-15">Deniz kafasında Duru’nun sesini kısıp yankılanan tüm kelimeleri, duymamak ve en derinlere gömmek için büyük çaba gösterdi. Kafası sessizleşmişti ama aşka vurulan darbe, balta gibi inip ilişkiyi kesmez, tohum gibi ekilip zamanı geldiğinde ilişkinin tüm pürüzsüzlüğünü bozacak şekilde yırtıp çıkardı yüzeyi. Deniz o gün kendisine ekilen tohumu ne kadar derine gömmüş ve beslememek için ne kadar gayret edecek olursa olsun, o tohum kök salıp yeşerecek kadar güçlüydü.</span></p>

    <p class="arabaslik_orta" id="_idParaDest-40">- 6 -</p>

    <p class="paragraf"><span class="CharOverride-15">Ehliyet sınavı iyi geçmişti. Kendi arabasını kullanmasına hiçbir engel kalmamıştı. Ehliyeti çıkar çıkmaz belgeleri tamamlayıp aracı teslim alacaktı. Doğru’nun bulduğu en büyük asal sayı sayesinde hayatları bayağı toparlanmıştı. Borçlarını ödemişler, babasının dişlerini yaptırmışlar, evlerini boyatmışlar, yeni bir banyo yaptırmışlar, Doğru’nun odasını yenilemişler, bilgisayar almışlardı. Paranın yarısına yakını hâlâ hesapta durmaktaydı. Ev alamayacak kadar küçük, çarçur edemeyecekleri kadar büyük bir miktardı bu. Alacakları küçük bir arabadan sonra, zor günler için bankada duracaktı.</span></p>

    <p class="paragraf"><span class="CharOverride-15">Bina yığınları arasında, her katında bahçesiyle, kat kat yeşillenmiş 10 katlı binaya yaklaştığında, Bilge kendisini çok iyi hissediyordu. Bu sefer hayatın gerçekten yüzüne gülemeye başladığını düşününce içini bir anda korku sardı. Ne zaman böyle düşünse sonrasının hüsran olduğunu hatırladı. Kafasındaki mutlu düşünceleri temizleyip kendine geldi, her an kötü bir şey olabilir moduna geçti. Ama içinde hissettiği mutluluk engellenemezdi, çünkü kendisini iyi hissetmesinin nedeni tüm bunlardan çok, Can Manay’ın asistan seçmeleri için kendisine yapılan davetti. Sınıftan dört kişi davet edilmişti. Daha önce efsane olarak duyduğu ve her zaman başkalarının başına gelen bu muhteşem olay şimdi onun başına gelmişti. Önce bir yanlışlık olduğuna emindi, adam nerdeyse arabadan atmıştı kendisini ama Can Manay’ın o</span><span class="CharOverride-15">f</span><span class="CharOverride-18">i</span><span class="CharOverride-15">sinden okula gelen ve bizzat kendisine teslim edilen davetiyenin üzerinde resmen adı yazıyordu.</span></p>

    <p class="paragraf"><span class="CharOverride-15">Durumu kafasında sorguladıkça düşünceleri içinde kayboldu, kayboldukça o gece arabadaki sohbetlerini kelime kelime hatırlamak istedi. Belki Can Manay arabadaki kızın kendisi olduğunu bilmeyerek göndertmişti davetiyeyi. Bir süre sonra hiçbirinin önemi yoktu, ne olursa ya da ne olmuş olursa olsun asistanlık seçimi için geleneksel olarak yapılan sınava girecekti. Sınavlara alışık olan Bilge rahattı, bilgiyle sınanmak onun için kolaydı. Başka koşullarda olsa çok gerilebilirdi ama herhangi bir konuda, herhangi bir sınav onun ustalığını sergileyebileceği, kendini özgür hissettiği yegane ortamdı. Sınava girecek ve her zamanki gibi herkesi geride bırakacaktı, buna emindi ama ya mülakat yapılırsa işte o zaman sıçardı. Soruları cevaplamakta çok iyi olan zekası, işin içine ikinci şahıslar girdiğinde gerilemekteydi. Ama hayat yüzüne gülmeye başlamıştı, hissediyordu, bu sefer mülakat falan olmayacak, hiçbir terslik çıkmayacaktı, inşallah.</span></p>

    <p class="paragraf"><span class="CharOverride-15">Güvenlikten geçip asansörlere doğru ilerlerken elindeki ziyaretçi kartına baktı, çok yakında bu kart yerine kendine ait bir giriş kartı olabilirdi. Veli asansörden hızla çıkıp ona çarparak yanından geçtiğinde kartıyla birlikte elinde tuttuğu defterleri de yere saçıldı. Veli, kızın eşyalarının yere saçılmasına aldırış etmeden yoluna devam ederken, o sırada Can Manay’ın özel asansöründen inmiş olan Ali, Bilge’ye yardım etmek için hemen fırladı.</span></p>

    <p class="paragraf"><span class="CharOverride-15">Birlikte Bilge’nin eşyalarını topladılar. Eşyalarını toplamasına yardım eden kişinin aylar önce arabasına bindiği Can Manay’ın şoförü olduğunu anlamamıştı Bilge, ayağa kalkıp minnetle teşekkür etti. Ali elinde kalan son kalemi de Bilge’ye verip tokalaşmak üzere elini uzatırken, “Merhaba... Ali.” diyerek kendini tanıttı. Bilge, “Çok teşekkür ederim... Bir anda asansörden fırladı, kusura bakmayın” diye açıkladı. Ali, Bilge’yi hemen tanımıştı. Can Manay’a diklenen birini, özellikle de böylesine genç bir kızı unutmak mümkün değildi. “Hiç önemli değil. Nasılsınız Bilge Hanım?’’ diyerek onu tanıdığını hatırlattı.</span></p>

    <p class="paragraf"><span class="CharOverride-15">Bilge, Ali’nin kendisine adıyla hitap etmesine şaşırmıştı. Siyah kısacık kesilmiş saçları adama bir şoförden çok asker ya da özel koruma imajı veriyordu. Tanımadığı biriyle, tanışıyorlarmış gibi yapmaya çalışmanın tereddüdüyle, “Sağ olun iyiyim...” dedi. Ali hiç alınmadan, “Henüz tanıştırılmamıştık. Ben Can Bey’in şoförüyüm, bir keresinde sizi de-” diye açıklamaya girdi ama Bilge hatırladı. “Evet o gün. Siz kullanıyordunuz arabayı, kusura bakmayın suratınızı net görememiştim.” diyerek özür diledi. Ali, “Yok, önemli değil. Sınav için mi geldiniz?” derken dürüstlüğün bir kadına ancak bu kadar yakışabileceğini düşündü.</span></p>

    <p class="paragraf"><span class="CharOverride-15">Bilge adamın detayları iyi bilmesine şaşırmıştı, konuyu en kibar şekilde kapatıp yoluna devam etmek için, “Ben biraz geç kalıyorum galiba, size iyi günler.” diyerek asansöre doğru telaşla ilerledi.</span></p>

    <p class="paragraf"><span class="CharOverride-15">Ali, kızın hızlı adımlarla yanından uzaklaşmasını tebessümle izledi. Bilge asansöre doğru ilerlerken izlendiğini hissetti. İstatistiksel olarak hiç başına gelmeyen bu durum şaşırtıcıydı. Şansının doğruluğunu anlamak için omzunun üstünden çaktırmadan baktı ve Ali’nin durduğu noktadan kendisini izlediğini gördü. Hemen kafasını önüne çevirip kapısı açılan asansöre bindi, düğmeye bastı. Asansöre binince normalde herkesin yaptığı gibi yüzünü asansör kapılarına çevirmek yerine, Ali’yle bir kez daha göz göze gelmemek için asansörün köşesinde yüzü dönük bir şekilde bekledi. Asansörün kapılarının kapanmak üzere olduğundan emin olunca rahatlayıp kapıya döndü. Kapıların kapanmasına sadece 10 santimlik bir aralık vardı ki, o aralıktan Ali’yle göz göze geldiler, kapı Bilge’ye çok yavaş, Ali’yeyse çok hızlı gelecek şekilde kapandı. Erkeklerle olan karşılaşmaları, hangi nedenle olursa olsun, bir rahatsızlık hissiyle devam ederdi. Bu bazen bilet gişesinde biletçi, bazen ekmek aldığı bakkal, bazen en tuhaf şekilde çekiciliğe sahip olduğunu düşündüğü sınıf arkadaşı Murat olurdu. Hepsinde de ortak hissettiği bir şey vardı, kendi çirkinliği.</span></p>

    <p class="paragraf"><span class="CharOverride-15">Asansör kata vardığında, koridorun sonunda Zeynep’in oturduğu sekreter masasını gördü. Sakin adımlarla, heyecanını gizleyerek ilerledi. Aslında hissettiği heyecan değil, işlerin sürekli ters gitmesine alışık olmaktan kaynaklanan bir korkuydu. Beyaz koridor, gizli ışık kaynaklarıyla yumuşak bir şekilde aydınlatılmış ve duvarlar ünlü fotoğrafçıların orijinal fotoğraflarıyla donatılmıştı. Attığı her adımda buraya ait olmak istedi, çünkü böyle bir yerin parçası olmanın kendisinde uyandırdığı duygu çok güçlüydü: Ana rahmine dönmek gibi, güvenli.</span></p>

    <p class="paragraf"><span class="CharOverride-15">Fotoğraflardan birinin önünde durdu. Beyaz kocaman bir insan eli üzerinde, neye ait olduğu anlaşılmayan, oldukça küçük ve etsiz küçük parmaklardan oluşan siyah bir el vardı. Bu rahatsız edici fotoğrafın altında, plaka üzerindeki şöyle yazıyordu: ‘Nisan 1980. Uganda, Karamoja Bölgesi. Açlıktan ölmek üzere olan bir çocuk ve misyoner.’ Bu görüntü başka birini sarsabilirdi ama Bilge hayatın gerçekleriyle haşır neşir büyümüştü, kendi başına da gelebilecek bir şeyin başkasına olduğunu görmek artık ona üzüntü veremez olmuştu.</span></p>

    <p class="paragraf"><span class="CharOverride-15">Dikkati fotoğraftan duvarın dokusuna kaydı, içindeki isteğe teslim olup gayriihtiyarî duvara dokundu. Duvarın yüzeyindeki yarım dairesel izler pürüzlü gözükse de, dokunduğunda duvar pürüzsüzdü. Duvarın nasıl yapıldığını çok merak etti, buna duvar demek haksızlık olurdu çünkü bir ışık kümesinin olağanüstü şekilde sertleşmesi gibi duruyordu. Parmak uçlarında hissettiği duvarı avuç içinde de hissetmeye başladığında kendisiyle konuşan Zeynep’in sesiyle irkilip elini duvardan hızla çekti.</span></p>

    <p class="paragraf"><span class="CharOverride-15">Zeynep, “Pardon! Yardımcı olabilir miyim?” dedi ilgiyle. Bilge açıklamaya çalışırken, dışarından nasıl görünebileceğinin farkındalığında Zeynep’e telaşla anlattı. “Özür dilerim, fotoğraflara dokunmadım, ben sadece duvarın dokusuna-”</span></p>

    <p class="paragraf"><span class="CharOverride-15">Etrafında psikolojik olarak dengesiz birçok tip olmasına alışkın Zeynep, kim olduğunu bilmediği, duvarı okşayan bu kızın kendisine hızla yaklaşmasından tedirgin, gardını almıştı bile. Bilge yarattığı etkiyi fark eder etmez, durup bulunduğu noktadan kıpırdamadan, “-bakıyordum... İç mimari hobim var da... Kusura bakmayın sizi tedirgin etmek istemezdim.” dedi ve bekledi.</span></p>

    <p class="paragraf"><span class="CharOverride-15">Kızın durup normal bir şekilde kendisiyle iletişime geçtiğini gören Zeynep rahatlamış, “Buyrun, ben Zeynep.’’ dedi. Elini ilk uzatan Bilge olmuştu, tokalaşırlarken suratındaki kocaman, içten gülümsemeyle, “Ben Can Bey’in öğrencisi Bilge, asistanlık sınavı için davet edildim.’’ diye cevap verdi sempatik gözükmek ne kadar da zor diye düşünürken.</span></p>

    <p class="paragraf"><span class="CharOverride-15">Cümlesini bitirmesine yakın, Zeynep’in suratındaki gü</span><span class="CharOverride-15">lümsemenin nasıl solup anlamsız bir boşluğa dönüştüğünü ve elini sıkıca saran elin nasıl gevşeyip çekildiğini hissetti Bilge.</span></p>

    <p class="paragraf"><span class="CharOverride-15">Sıklıkla Can Manay hastası kızların asistanlık kamuflesiyle Can’a yaklaşabilmek için yaptıkları girişimlerine maruz kalan Zeynep, seneler sonra bu durumla ilgili tavrını, kendine göre en pragmatik şekilde geliştirmeyi başarmıştı. Sınavlara gelen kızlara direkt mesafe koyuyor ve onlarla hiçbir duygusal kontağa geçmiyordu. Dünyayı anaç bir tavırla algılamaya yatkın hali, Can Manay’ın yanında geçirdiği uzun seneler sonunda, karşılaştığı birçok lunatik</span><span class="dipnot"><a class="_idFootnoteLink" href="4-4_split4.xhtml#footnote-225-10" id="footnote-225-10-backlink">10</a></span><span class="Footnote-reference CharOverride-19">*</span><span class="CharOverride-15">, sahte insan sayesinde eğitilmiş, insanların nasıl tehlikeli yaratıklar olabileceğini anlayıp kendi anaçlığını sadece kendi çocuklarına göstermeye karar vermişti, tabii bir de Can Manay’a. Can, Zeynep’in hayatında tanıdığı en değerli, adaletli ve iyi insandı. Zeynep onu her türlü tehlikeden, özellikle de histerik kızlardan korumayı kendine görev edinmişti.</span></p>

    <p class="paragraf"><span class="CharOverride-15">Bilge için Zeynep’in enerjisindeki tüm değişim bir anda olmuş, Zeynep arkasını dönüp kendi masasına doğru ilerlerken Bilge’ye emirler yağdırırcasına hızla, “Soyadın ne? Sana verilen davetiyeyi bana vermen gerekiyor. Bir form dolduracaksın. Sınav demek yanlış olur aslında. Soruları cevaplamak için sadece 15 dakikan var.” diyerek konuşmaya başlamıştı. Sınavın içeriğiyle ilgili en ufak bir f</span><span class="CharOverride-18">i</span><span class="CharOverride-15">kri olmayan Bilge, “On beş dakika mı? Kaç soru var?” diye sordu sesindeki saygılı tonun anlaşılmasına özen göstererek.</span></p>

    <p class="paragraf"><span class="CharOverride-15">Zeynep masasına varmıştı, cevap vermek yerine Bilge’ye dönüp diklenerek, “Burası yıllardır kendi kalitesiyle örnek oluşturmuş bir kurum. Burada sadece Can Manay’ın ziyaretçilerini karşılamıyor aynı zamanda Can Manay’ın tüm işlerine destek veriyoruz. Az zamanda çok iş yapıyoruz, soru sormuyoruz.” dedi.</span></p>

    <p class="paragraf"><span class="CharOverride-15">Bilge sessizce dinlerken, Zeynep bir an bekledi. Kızın saygılı, ifadesiz, kendini teslim etmiş hali Zeynep’i sakinleştirdi, en azından bu ukala değildi ve hatta korkmuş gözüküyordu şimdilik. Dönüp masasına oturdu. Bilge’nin suratına dikkatlice baktı.</span></p>

    <p class="paragraf"><span class="CharOverride-15">Bilge, karşısındaki kızgın kadının psikolojisini, motivasyonunu analiz etmeye çalışırken çantasından çıkardığı davetiyeyi Zeynep’e uzattı. Zeynep, kızın durumu hemen kavramış hali, kabullenici yaklaşımı karşısında sempati duymuş olsa da belli etmedi, davetiyeyi tek bir hamleyle alıp kızın soru dosyasını verdi. Bilge kendisine gösterilen odaya elinde sorularla girdiğinde her şeyin ne kadar çabuk geliştiğini düşününce çok daraldı. Asansörle yukarı çıkarken Can Manay’ın kendisini karşılayacağını ya da en azından görüşeceklerini düşünmüştü. Eğer kendisinin davet edilmesinde bir yanlışlık yapılmışsa, daha da rezil duruma düşmeden durumun aydınlığa kavuşacağını ummuştu. Bir an bu yanlış anlaşılma olasılığını Zeynep’e anlatmak geçti aklından ama nasıl ifade edilirdi ki bu kadar karmaşık bir şey? Edilemezdi. Zeynep’i böylesine sertleştiren şeyin ne olduğunu düşündü, belki de kadın hep böyle sertti. Ama Bilge’yi ilk gördüğünde suratındaki doğal gülümseme, sempatisi gelişmiş bir insana ait bir gülümseme gibiydi, asistanlık sınavı için geldiğini duyduğunda aniden soğumuş, sertleşmişti. Düşüncelerini aceleyle toparlayıp önündeki kağıda baktı.</span></p>

    <p class="paragraf"><span class="CharOverride-15">İlk sayfada sadece iki soru vardı. Sayfa sorularla ikiye bölünmüş, cevabın yazılması için sorular arasına dev boşluklar bırakılmıştı. İkinci sayfada da iki soru aynı şekilde yerleştirilmişti ve son sayfada tek bir soru vardı. Kısıtlı olan zamanını iyi ayarlayabilmek için soruların adetine dikkat eden Bilge sadece beş soru olduğunu görünce rahatladı ve ilk olarak önünde açık duran son sayfadaki tek soruyu okudu. Koca sayfada 11 punto büyüklüğünde sadece ‘Sen kimsin?’ yazıyordu.</span></p>

    <p class="paragraf"><span class="CharOverride-15">Hemen diğer soruları da görmek için sayfayı çevirdi, Birinci sayfadaki ilk soru ‘Kendinizi 5 kelimeyle tanımlayın’dı. Beş kelime için yarım sayfa. Kim kendini beş kelimeyle tanımlayabilirdi ki? Beş sıfat yazabilirdin ama tanımlamak için yetmezdi. Beş kelimeden oluşan bir cümle kurabilirdin ama yine yeterli olmazdı. Beş kelime. Bu soruya geri dönmek üzere vakit kaybetmeden ikinci soruya geçti.</span></p>

    <p class="paragraf"><span class="CharOverride-15">İkinci soru ‘Tek bir kitap okuma hakkınız olsaydı şimdiye kadar okuduğunuz kitaplar arasından hangi kitabı okumayı tercih ederdiniz?’di. Sayfanın ortasından başlıyor ve iki satırda sona eriyordu. Bilge’nin buna cevabı hazırdı. Tereddüt etmeden yazdı: Ayn Rand’dan Hayatın Kaynağı.</span></p>

    <p class="paragraf"><span class="CharOverride-15">Yazısının kocaman sayfada, sorunun altında nasıl da kaybolduğunu görünce rahatsız oldu. Çantasından çıkardığı silgiyle cevabını silip, cevap için ayrılan kısmı dolduracak kadar büyük, dev bir yazıyla cevabını tekrar yazdı.</span></p>

    <p class="paragraf"><span class="CharOverride-15">Arka sayfaya geçti. Üçüncü soru ‘Şu ana kadar deneyimlediğiniz en değerli duygu nedir?’ diye devam ediyordu. Bir an kafasını kağıttan kaldırıp içinde bulunduğu odaya bakan Bilge, odada kamera olup olmadığını merak etti ama eğer varsa kameranın varlığından haberdar olduğunun anlaşılmaması için etrafa bakınmaktan hemen vazgeçti. Sorunun cevabını, bir önceki sayfadaki gibi cevap için ayrılacak yere kocaman yazdı: EMİN OLMAK.</span></p>

    <p class="paragraf"><span class="CharOverride-15">Dördüncü soru gerçekten tuhaftı. ‘Neandartallar ile H</span><span class="CharOverride-15">omosapiensler arasında olduğu söylenen kayıp halka sizce ne olabilir?’ Bilim dünyasınca onlarca yıldır tartışılan böyle bir soruya elinde hiçbir veri olmadan cevap vermesi kendini aşağılamasıyla eşdeğerdi Bilge için. Bu konuda bilgisi olmadığından değil, soru, sanki soruyu cevaplayan kişinin kesin bir cevabı olması zorunluymuşçasına net bir şekilde sorulduğundan hadsizdi. Bu hadsizliğe katılmak Bilge için aşağılayıcı olurdu. Sıkılıp arka sayfayı çevirdi, sıra gelmişti son sayfaya. ‘Sen kimsin?’ Bilge bu sefer sayfayı doldurmak istemedi, kendi adının dev bir şekilde sayfada gözükmesi Can Manay’a Bilge’nin arabadan indirdiği kız olduğunu iyice hatırlatabilirdi. Sorunun altına adını ve soyadını yazarken kalbi ağrıdı Bilge’nin. Keşke başka biri olabilseydi diye düşündü, diledi.</span></p>

    <p class="paragraf"><span class="CharOverride-15">Başta boş bıraktığı birinci soruya geri döndü, tekrar okudu. ‘Kendinizi 5 kelimeyle tanımlayın.’ Sorulara cevap verirken tek yapabileceğinin kendisine samimi olmak olduğunu düşündü. Evet samimi olmalıydı. Yine sayfanın cevap için ayrılmış bölümünü tamamen dolduracak şekilde beş kelimeyi yazdı: BEŞ KELİMEYLE TANIMLANAMAYAN İÇERİKTE BİRİ.</span></p>

    <p class="paragraf"><span class="CharOverride-15">Boşta kalan dördüncü soruya geri döndü. ‘Neandartallar ile Homosapiensler arasında olduğu söylenen kayıp halka sizce nedir?’ Zaman nerdeyse bitmek üzereydi. Cevap alanını dolduracak şekilde yazdı: BÖYLE BİR HALKA HİÇ VAR OLMAMIŞTIR!</span></p>

    <p class="paragraf"><span class="CharOverride-15">Bilge ünlemini koyduğunda salonun kapısı açılmış ve Zeynep gözlüklerinin üstünden bakıp cevap kağıdını almak için elini uzatmıştı. Bilge sakince ayağa kalkıp kağıtları Zeynep’e verdi. Zeynep duygusuz, “Beni takip et.” diyerek odadan çıktı.</span></p>

    <p class="paragraf"><span class="CharOverride-15">Zeynep uzun koridorda kafası elindeki kağıtta yürürken, masasının önünde sinirli olduğu vücut hareketlerinden belli olan genç bir kız, suratındaki öfkeli ifadeyle Zeynep’i beklemekteydi. Kızın elinde, Bilge’ye verilen dosyanın aynısı vardı. Zeynep kıza hiç bakmadan masasına otururken didaktik bir şekilde, “Biraz önce çıktığım odada soruları cevaplayabilirsin, 15 dakikan var.” dediğinde kız öfkeli bir şekilde kaşlarını çattı ve sert adımlarla odaya doğru ilerleyip Bilge’nin yanından tüm hiddetiyle geçerken Bilge kızı tanıdı. Bölüme birincilikle giren Dilek Ayhan. Kızı tanıması biraz zaman almıştı çünkü normalde sürekli toplu olan saçları fönlenmiş, rengi değişmiş, kalın kaşları alınmış ve kıza makyaj yapılmıştı. Anlaşılan, Bilge odadayken burada Zeynep’le Dilek arasında bir şeyler olmuştu. Durumun kendisi açısından nasıl da uygun bir atmosfer yarattığını düşünen Bilge, masanın önünde, kendisine ne yapılması gerektiğinin söylenmesini bekledi. Bilge’nin cevaplarını okuyan Zeynep kafasını kaldırdığında hemen sordu, “Niye böyle büyük büyük yazdın?”</span></p>

    <p class="paragraf"><span class="CharOverride-15">Bilge değerlendirmenin Can Manay tarafından yapılacağını düşünmüştü. Şimdi yapacağı açıklamayla Zeynep tarafından yargılanmayı istemiyordu ama yaptığı şeyi de açıklaması gerekiyordu. Dikkat çekmeye çalışan bir ukala gibi görünmek istemiyordu. Yavaş, tane tane, saygılı konuştu. “Kağıt yapımı için her yıl ortalama 4 milyar ağaç kesiliyor. Dünyanın en hızlı büyüyen ağacı olan Paulownia, Çin’de yetişiyor ve ancak beş seneden sonra kesilecek büyüklüğe gelebiliyor, en verimli kesim yaşı ise 11-18 yıl sonrası. Ben, dünyanın en büyük ve birinci sorunun yanlış ağaç tüketimi olduğunu düşünüyorum ve beş soru için üç kağıt harcanması bana çok anlamsız geldi, oradaki boşluğu anlamlandırabilmek için büyük yazarak doldurmak zorunda hissettim, amacım rahatsızlık vermek değildi.” dedi.</span></p>

    <p class="paragraf"><span class="CharOverride-15">Zeynep gıcık olmakla anlamak arasında gidip geldi. Can’dan çok alışıktı böyle hazırcevaplılıklara. Kızın bilgisini kullanma şeklinden etkilenmişti, yüzeyini kazıyıp altından çıkanı görmek istedi. “Niye psikoloji okuyorsun?’’ diye sordu.</span></p>

    <p class="paragraf"><span class="CharOverride-15">Bilge tereddütsüz, “İhtiyaçtan.” diye cevap verdi. Zeynep, “İhtiyaçtan mı? Ne demek şimdi bu?” diyerek cevap bekledi. Bilge sakin bir şekilde, ukala gözükmemeye özen göstererek, “Hayat koşullarım psikoloji bilimini benim için bir ihtiyaç haline getirdi. Otistik bir kardeşim var, şizofren bir annem vardı. Şizofreni kalıtımsaldır da, psikolojinin geleceğimi kendi kontrolümde tutabilmek için bir ihtiyaç olduğunu düşünüyorum. Umarım yanılmam.’’ diye cevap verdi.</span></p>

    <p class="paragraf"><span class="CharOverride-15">Hem kızın açık sözlülüğü, hem içinde bulunduğu ağır koşullar, hem de ihtiyacını bu kadar net açıklaması etkileyiciydi. Kızı, ilk defa görmüş gibi süzdü. Can’ın bu kızda ne bulduğunu aradı, neden davet göndermişti? Sessiz, robotumsu bir hali vardı kızın, kendisine samimi biri gibi duruyordu. Az bulunan bu kalite, böylesine deforme olmuş bir dünyada zor koşullarda çok işe yarabilirdi. Kıza oturması için karşısındaki koltuğu gösterirken ses tonunda artık sempati vardı, “Ne içersin? Ben bitki çayı alıyorum.’’ dedi.</span></p>

    <p class="paragraf"><span class="CharOverride-15">Bilge koltuğa otururken saygıyla, “Teşekkür ederim, ben içmeyeceğim. Bana prosedürle ilgili biraz bilgi verir misiniz?” diye sordu.</span></p>

    <p class="paragraf"><span class="CharOverride-15">Zeynep kızın mesafeli halini itici bulduysa da, bu halin kendi patronluğunu sürekli hatırlatması gerekmeyecek bir koşul doğurmasından memnun kalabileceğine karar verdi. Can’ın yılmadan yaptığı, kendi öğrencileri arasından asistan bulma girişimi şimdiye kadar hiç sonuç vermemiş, tüm iş yine yadigar asistanı Kaya’ya kalmıştı. Şimdiye kadar gelenler arasından Can bazılarıyla birlikte olup sonra onları işten çıkartmış, bazılarıysa Can’ın kendileriyle asla birlikte olmayacağını anlayıp işten çıkmışlardı. İki senedir de Can herhangi bir çağrı yapmamıştı. Bu sefer dört kişi çağırmıştı ve şimdiye kadar gelen üç kişiden ancak bu kızda ışıltı vardı, diğer ikisi abaza asistan psikolojisinde iki kız çocuğuydu. Telefonla kendi bitki çayının siparişini verdi ve direk konuya girdi. “Mülakatı benimle yapacaksın. Sana sorularım olacak. Hazır mısın?” dedi.</span></p>

    <p class="paragraf"><span class="CharOverride-15">Bilge bir an iki zıt duygu arasında kayboldu, endişe ve rahatlama aynı anda doğdu içine. Mülakatta olma düşüncesi endişe vericiydi çünkü hayatı boyunca birebir ilişki içinde yapılan hiçbir şeyde başarılı olmamıştı. Başka birinin dahil olduğu her durum zaten bir mülakat gibiydi Bilge için. Mülakatı Zeynep’le yapma düşüncesiyse rahatlatıcıydı. Yaptığı kısa analiz sonunda, önemli olduğu halde kendisini olduğundan daha da önemli göstermek için bu kadar kasan bir kadının arkadaşa ihtiyacı olduğunu düşünmüş, kendisinin asla böyle bir ihtiyacı karşılamayacağını bildiği için zekaya saygısı olan bu kadına dürüst ve samimi davranmanın Zeynep için değerli olabileceğini analiz etmişti ve öyle de yaptı. Sohbeti zekasıyla kamçılayıp dürüstlüğüyle evcilleştirecek, mütevazılığıyla besleyecekti. Sakince, “Eğer cevaplarını biliyorsam...” diye yanıt verdi Zeynep’e.</span></p>

    <p class="paragraf"><span class="CharOverride-15">Zeynep gözlüklerini çıkardı. Sandalyesinde geriye kaykıldı. Önünde açık duran Bilge’nin dosyasına bir an bakıp sakin bir tonda, “Gelecekte ne yapmak istiyorsun, planların nedir?” dedi.</span></p>

    <p class="paragraf"><span class="CharOverride-15">Bilge düşünmeden, “Bu benim günbegün karar verdiğim bir şey. Henüz geleceğimi en iyi şekilde değerlendirmek için kendimle ilgili yeterli olgunluğa sahip olduğumu sanmıyorum. O yüzden de buradayım.” diye cevap verdi.</span></p>

    <p class="paragraf"><span class="CharOverride-15">Kızın dürüstlüğü Zeynep’i duraklatmıştı, of</span><span class="CharOverride-18">i</span><span class="CharOverride-15">sin bir parçası olmak istediğini belirten yağcı bir konuşma beklerken, kendi kararsızlığının felsefesini yapan bir kız çocuğu vardı karşısında ama dürüstlük gibi gözüken her şeyin sorgulanması gerektiğini hayat çoktan öğretmişti Zeynep’e ve, “Senin bakış açınla bakarsak keşif için buradasın. Sana nasıl güvenebiliriz ki? Güvenemezsek nasıl sorumluluk verebiliriz!?” diye sordu.</span></p>

    <p class="paragraf"><span class="CharOverride-15">Bilge soğukkanlı ve kelimeleri tane tane vurgulayarak, “Bana güvenmenizi beklemiyorum, sizin de bana güvenmek gibi bir beklentiniz olmamalı. Ben, bana uygun olduğunu düşündüğüm bu kapıdan geçmek istiyorum, ancak geçtikten sonra içeriğini görüp devam etmek isteyip istemediğime karar verebilirim. Sizinle burda oturup mülakat oyunu oynayabilecek kadar toplumun kurduğu sisteme ait olmayı isterdim ama değilim. Ben sistemin bir şekilde dışarda bıraktığı, sistemin geneli tarafından deneyimlenmemiş birçok çöküşü yaşamış bir kazazedeyim. Sürekli hazır olmasaydım, hayatın benim için planladıklarından sağ çıkamazdım.” dedi Bilge’nin konuşması devam ederken, soruları cevaplamak için odaya girmiş olan Dilek’in on beş dakikasının dolduğunu gösteren alarm çalmaya başladı. Zeynep alarmı bir hamlede susturup devam etmesi için Bilge’ye baktı. Bilge bakıştaki dikkati, ilgiyi anlayıp saygıyla devam etti. “Bana sormak istediklerinizden önce, kendinize sormanız gereken iki soru olduğunu düşünüyorum... 1-Benim kadar zeki birine gerçekten ihtiyacınız var mı? 2-Benim kadar dürüst birini kaldırabilir misiniz? Size asla yalan söylemem, bazen çok duymak isteseniz bile.”</span></p>

    <p class="paragraf"><span class="CharOverride-15">Can’ın neden kızı çağırdığını anlamıştı. Karşısındaki şey, atomu parçalayacak bir teknoloji gibiydi ama illa da patlaması gerekmiyordu. Annesiz, yalnız bir insan bebeği kendi yolunu bularak gelmişti buraya. Eğer iyi bir oyuncu değilse, kız şimdiye kadar gördüğü en iyi asistan adayıydı. Düz, duygusuz, cinsiyetsiz ama kadın, dürüst, zeki... Bu aday olması gerektiğinden çok daha ötede, tehlikeli seviyede iyi görün</span><span class="CharOverride-15">üyordu. Çünkü adanmaya hazırdı. Her birimizin içinde fırsat kollayan bir delilik olduğunun farkındaydı Zeynep. Önce kızın içindeki deliliğin ne kadar kontrollü olduğunu anlamalı ve bunu en uzman şekilde yaptırmalıydı. En azından Can’ın bununla yatmayacağı kesindi, sonunda kendisi dışında da bir kadın, kız bile olsa, etrafta olacaktı. Can’ın yıllardır inisiyatif kullanmasıyla ilgili attığı nutukları dinlemeye karar verdi. Kıza mülakatın bir parçası olduğunu uydurarak, onu karakter analizi için Eti’nin asistanına gönderdi. Oradan nasılsa hiçbir şey deşifre olmadan, özüne inmeden çıkamazdı. Bilge’yi işe almadan önce, onun zekasıyla zehirlenmemiş biri olduğundan emin olmalıydı.</span></p>

    <p class="arabaslik_orta" id="_idParaDest-41">- 7 -</p>

    <p class="paragraf"><span class="CharOverride-15">Kaçırılan iki otobüs ve üç saate yakın tra</span><span class="CharOverride-15">f</span><span class="CharOverride-18">i</span><span class="CharOverride-15">kte süren yolculuktan sonra, Özge şehrin dışında sadece fabrikaların ve yaşayacak yere paraları yetmeyen insanların, tuğlaları çamurla harmanlayarak yaptıkları, eve benzeyen yaşam yerlerinin bulunduğu yere varmıştı. Erken gelmişti, görüşmeye girmesine 40 dakikaya yakın bir zaman vardı. Otobüsten indiği durakta etrafına bakındı. Üçüncü Dünya Savaşı’ndan sonra kendini yeniden toparlamaya çalışan insanlığın resmi gibiydi burası. Paranın olmadığı, devletin var olmadığı, sadece hayatta kalmaya çalışanlar tarafından sığınılmış bir yer.</span></p>

    <p class="paragraf"><span class="CharOverride-15">Verilen tarifte bu durakta inmeli ve 100 metre sağa yürüdükten sonra hemen sağda bölgenin tek, çok katlı binasını fark etmeliydi. Bulunduğu yerden sağa baktı. Gecekondulardan uzakta, boş bir arazinin ortasında etrafı demir parmaklıklarla çevrilmiş gri binayı gördü. Duraktan binaya uzanan yol topraktı, otobüsün geçtiği yol dışında her yer topraktı. Binanın çevresi bozkır, kurak bir araziydi ve hiç kimse tarafından dokunulmamış, tek bir ev bile yapılmamıştı. Etrafı gecekondularla sarılı, fakirliğin kabesi gibi tek başına bir boşluğun içindeydi bina ve tepesinde logosu parlamaktaydı. Logoyu küçülten, aşağılayan bir görüntüydü bu. Görüşmeye gideceği dergi, haftalık televizyon programını küçük magazin haberleriyle birleştirip kablolu televizyon müşterilerinin evlerine gönderen bir yayın akışı dergisiydi. İki aylık kahrolası bir psikolojiden sonra Özge için bu bile hiç yoktan iyiydi. Nasıl olmuştu da CV’sini gönderdiği kimse onunla görüşmemişti!</span></p>

    <p class="paragraf"><span class="CharOverride-15">Özge biraz yürüdükten sonra durdu, böylesi bir yerde ne iş yapabilirdi? Her gün buraya gidip gelmesi bile imkansızdı. Her şey bir anda nasıl da terse dönmüştü! Dağ başında iş arayan biri haline gelmişti. Muhtaçtı ve muhtaç hissettiği için de güçsüz. Güçsüz hissetmekten nefret etti. Dolan gözlerindeki yaş bedeninden kaçarcasına hiç iz bırakmadan, kirpiklerine bile bulaşmadan aktı. Şimdi olduğu yere çökse ve orda kalsa kimse fark etmezdi. Kendi kendine hayatla konuştu. “Bunun ne anlamı olabilir ki?”</span></p>

    <p class="paragraf"><span class="CharOverride-15">Çantayı ağrıyan omzundan indirip sapını avuçlarıyla iyice kavrayıp yere değdirmeden ama sanki sürüklüyormuşçasına bıkkınlıkla tekrar binaya doğru yürümeye başladı. Adımları toprağın tozunu kaldırıyor ve kurak arazide iz bırakıyordu. Gözleri kendi adımlarındaydı. Sanki her bir adımın atıldığından emin olmak istermiş gibi ayaklarına bakarak ilerledi ve kendiyle konuştu. “Hadi. Hadi... Ağzına sıçayım. Hadi!”</span></p>

    <p class="paragraf"><span class="CharOverride-15">Adımları hızlandı. Daha önce çok bulunmuştu varoşlarda ama böyle bir yerde iş görüşmesine gitmek yeni bir bakış açısı getirmişti Özge’nin hayatına. Düşüşler böyle başlardı, önce hiçbir zaman ait olmayacağını bildiğin bir yerde çalışırsın, sonra hiçbir zaman yaşamayacağına emin olduğun o eve taşınırsın, sonra da hiçbir zaman evlenmeyeceğini düşündüğün biriyle evlenirsin. Lanetlenmenin üç temel ilkesiydi bu: Köle ol, hapsol ve kaybol.</span></p>

    <p class="paragraf"><span class="CharOverride-15">İçini yakan duyguyu anlamaya çalıştı. Acımaydı. Resmen kendine acımaya başlamıştı. Arkadaşlarına nutuk atarkenki hallerini düşündü. Ne kadar görkemliydi her zaman, herkes nasıl da güçlü, yıkılmaz sanırdı Özge’yi. Onu tanıyanların gözünde o her zaman, hiçbir şeye ihtiyacı olmayan kendiyle bütün, üstün biriydi. Şimdi görseler onun bu zavallı durumunu, nasıl açıklayabilirdi? Durdu, bu iş görüşmesinin ona göre olmadığını düşündü. Ne işi vardı bu lanetli yerde? Çirkin binaya baktı. Kendini buraya ait hissetmiyordu ve asla da hissetmeyecekti. Eğer hayat onu bu binada çalışmak zorunda bırakırsa günün birinde, bu binayı sadece yıkmak için burada olduğunu biliyordu. Ait olmadığı bu yerin kendisine bulaşmasından tedirgin durdu, geri döndü. Otobüs durağına geri yürürken görüşmeye gitmekten vazgeçmişti.</span></p>

    <p class="paragraf"><span class="CharOverride-15">Durakta kendisinden başka kimse yoktu. Hava sıcaktı ama açık bozkır arazide esen rüzgar kuru sıcaklığı haf</span><span class="CharOverride-18">i</span><span class="CharOverride-15">fletiyordu, rüzgarın kaldırdığı toz gerçekten çok rahatsız ediciydi. Yaklaşık 15 dakika geçti. Durağın etrafında dolanıp otobüs saatlerinin yazılı olduğu herhangi bir şey aradı, bulamadı. Bulsaydı şaşıracaktı. Otobüsleri yoğunlukla kullanan insan kalabalıkları o kadar köleleştirilmişlerdi ki, durakta saatlerce beklemek onlar için artık yorucu işlerinden uzakta birazcık dinlenmek, hayal kurabilmek için kendilerine ayırdıkları zaman anlamına gelir olmuştu. Kimsenin beklemekle ilgili bir şikayeti yoktu bu ülkede. Rastgele duraklara gidip, şanslarına dua edip, otobüslerinin gelmesini bekleyen sürüler aynı zamanda bu ülkeyi yönetenleri de seçiyorlardı. Hiçbir beklentileri olmadan. Ama Özge sürüden ayrılalı çok olmuştu. Geri dönmeye de hiç niyeti yoktu. Uzaklara, otobüsün gelmesi gereken yola baktı. Gözünün alabildiğince uzakta bile otobüsten eser yoktu. Saatine baktı, henüz görüşmeye geç kalmamıştı, yarım saatten az vakti vardı. Dönüp demir parmaklıklı binaya baktı ve iş görüşmesine gitmek üzere tekrar toprak yola koyuldu. Sonuçta aptal durakta toz yutmaktan iyiydi.</span></p>

    <p class="paragraf"><span class="CharOverride-15">Adımlarıyla kaldırdığı toprağa aldırmadan hızlı hızlı yürüdü. Etrafta kimsenin olmaması cazip geldi ona çünkü içinde bir yerlerde, aslında burada bulunmaktan çok, kendisini tanıyanların onu böyle görebilme ihtimali yakmıştı canını. Özge öylesine iyi çizmişti ki kendi kusursuzluğunu, sonunda imajına aşık biri olmuştu.</span></p>

    <p class="paragraf"><span class="CharOverride-15">Hayatı boyunca hiç makyaj yapmaya, kuaföre gitmeye gerek duymayan Özge, güzel olmak için hiç saatlerce zaman harcamamıştı ama bugün tüm bunları yapanları iyi anlamıştı. Yetersizlik hissi insana tuhaf şeyler yaptıran hatta tuhaf şeyleri ihtiyaç olarak algılatabilen bir histi. Çoğu insan aslında özlemini çektiği şeyin zenginliğindeymiş gibi davranıyordu. Bu durum herkeste farklıydı. Saçları olmayan adamlar peruk takmaya karar verirlerse seçtikleri perukla saç zengini olarak geziyorlar, memeleri küçük olan bazı kadınlar taktıkları dolgulu sutyenlerle ortalıkta göğüslerini gere gere dolanıyorlar, dişleri bozuk olanlar dişlerini gözleri kamaştıracak kadar beyaz ve büyük yaptırabiliyorlar ya da burunlarından memnun olmayanlar burunlarını abartılı küçültüyorlar, dudaklarını dolduranlar patlatırcasına şişiriyorlardı... Herkes eksikliğini çektiği şeyi neden abartıyor diye düşündü Özge. Hayat gibi diğer şeyler de dozajında güzeldi.</span></p>

    <p class="paragraf"><span class="CharOverride-15">Özge’nin kanısına göre umudun var olmasına neden olan bir yoldu bu. Peki ya psikolojik eksiklik içinde olanlar, onlar nasıl gizliyorlardı eksikliklerini? Hiç sevilmemiş olanlar çok mu seviyorlardı ya da çok seviyormuş gibi mi yapıyorlardı? Kendilerine kızanlar diğerlerini hep af mı ediyorlardı? Kendi güçsüzlükleri içinde var olmaya çalışanlar sürekli gövde gösterisiyle etrafa meydan okuyup saldırıyorlar mıydı?</span></p>

    <p class="paragraf"><span class="CharOverride-15">İnsanlar kendilerini daha değerli kılmak için her şeyi yapabiliyorlardı. Kendisini düşündü. İki ay boyunca bir görüşme yapabilmek için elinden gelenin en iyisini yapmıştı ama sonuç değişmemişti, şimdi çölde iş arayan biri gibiydi. Kendi eksiklikleri neydi ve neyi gizlemek için ne yapıyordu? Neden sürekli kendisini güçlü, hiçbir şeye ve kimseye ihtiyacı olamayan biri gibi gösteriyordu? Bu iki ayda hayat ona neyi anlatmaya çalışıyordu? Hayatları boyunca işsiz kalan insanlar vardı, sakat olanlar, hasta olanlar, çocuklarını kaybedenler... Özge kendini bunlarla bir tutmaya başladığını fark etti. Kendisini köprüden atlamak üzereyken gazeteciler tarafından kolundan yakalanan ve soru sorulan biri gibi hayal etti. Gazeteci ağlayan gözlerle soruyordu, “Niye canına kıymak istiyorsun?” Özge de ağlamaktan şişmiş kırmızı gözler ve mağrur bir bakışla cevap veriyordu kendisini çeken canlı yayın kameralarına, “İki aydır işsizim ve benim gibi zeki, yetenekli, nerdeyse kusursuz biri bile iki aydır işsizse bitmiştir bu dünya!”</span></p>

    <p class="paragraf"><span class="CharOverride-15">Kendi kendine güldü, kendi şımarıkça acısı komik gelmişti. Rahatladı. Kendisini lanetlenmiş bile hissetse, aslında durumunun o kadar da kötü olmadığına karar verdi. Hayat ona bir şeyler anlatmaya çalışıyordu. Özge henüz anlamıyordu neler olduğunu ama bugünden bir yıl sonra, geriye dönüp baktığında bugünün hayatının en önemli, verimli, değerli günü olduğunu düşünecekti. O binaya gitmek verdiği en iyi karardı.</span></p>

    <p class="paragraf"><span class="CharOverride-15">Bir metre ötesinden hızla geçen süleymancık Özge’yi o ana geri getirdi. Hayvanın çevik ve hızlı bir şekilde koşmasına baktı bir an ve süleymancığı geçerse bu lanetin kırılacağını tuttu içinden. Elindeki çantayı sırtına atıp, 200 beygirlik bir at arabasının aniden kalkması gibi tüm gücüyle koştu. Koştu. Süleymancıkla arasında kol uzantısı kadar mesafe vardı şimdi, durmadı daha da hızlandı. Takip edildiğini anlayan süleymancık aniden durup küçük bir taşın gölgesine girdiğinde, Özge onu geçmiş ve laneti kırmıştı bile. Koşması haf</span><span class="CharOverride-18">i</span><span class="CharOverride-15">fleyerek devam etti, binanın demir parmaklıklı girişine varmasına dört metre kala, biraz önce kendi yürüdüğü toprak yoldan şimdi üç büyük tır binaya doğru gelmekteydi. Acele etse iyi olurdu, tırların kaldırdığı toz bulutunun içinde kalmak istemiyordu. Çevik bir şekilde demir kapıdan içeri girip bahçe içindeki güvenlik kulübesinin yanından geçerken artık biliyordu, kendine acımak ona göre değildi. Biraz önce ağladığı için biraz aşağılanmış hissediyordu kendini ama artık geçmişti. Uyanmıştı. Binanın bahçesi kutularla doluydu. Yaklaşan güvenlik görevlisinin konuşmasına fırsat vermeden Özge, “İyi günler. İş görüşmesi için geldim. Giriş ne taraftan acaba?” diyerek lafa girdi.</span></p>

    <p class="paragraf"><span class="CharOverride-15">Güvenlik görevlisi onu yan tarafta olan girişe yöneltti. Binanın içi de dışı gibi kutularla doluydu. Her yer bomboştu, sadece kutular vardı. Güvenlik görevlisinin bir yorumuna</span> <span class="CharOverride-15">kadar binaya yeni mi taşınıyorlardı, binadan mı taşınıyorlardı anlayamadı. Ahmet Bey’le görüşmek üzere asansöre giderken yanında ona yolu gösteren güvenlikçiye soracaktı ki, güvenlikçi Özge’den önce davrandı ve taşınmanın çok uzun sürdüğünü, derginin kapandığı günden beri, bir aydır, kutulamanın ancak bugün bittiğini ve nihayet bugün binanın tamamen boşaltılacağını, binada altı güvenlik görevlisinden başka kimse olmadığını anlattı. Özge görüşmeyi yapacağı Ahmet Bey’in güvenlik görevlisi olup olmadığını soramadan asansöre bindiğinde kafası iyice karışmıştı. Kendisine söylenildiği gibi binanın en üst katına, beşinci kata çıktı. Asansör kapısı açıldığında Özge’yi 1.90 boylarında, çok geniş omuzlu bir dev adam karşıladı, bu Ahmet’ti ve koridorun sonundaki odaya kadar ona eşlik etti. Aralarında geçen kısa sohbetten Özge’nin anladığı tek şey, Sadık Bey bir süre sonra gelecekti. Sadık Bey de kimdi? Özge iki aylık kendi psikolojik savaşının etkisiyle ve görüşmeye geldiği derginin kapandığının bilgisiyle fazla soru soramadı. Toprak yolda binaya doğru ilerlerken olayları akışına bırakmaya karar vermiş ve bugünlük hayata teslim olmuştu. Bu boş binada tecavüze falan uğramadığı takdirde olayları akışına bırakmaya razıydı.</span></p>

    <p class="paragraf"><span class="CharOverride-15">Koridorun sonundaki oda binanın ön cephesine bakıyordu ve odada yaklaşık 15 kişinin rahatlıkla sığabileceği büyüklükte bir toplantı masası ve bu masanın iki ayrı ucuna konumlandırılmış sadece iki of</span><span class="CharOverride-18">i</span><span class="CharOverride-15">s sandalyesi vardı. Özge önce kapıya yakın olduğu için duvar tarafındaki koltuğa oturdu. Kendisiyle görüşmeye gelecek adamın uzakta, tam karşısındaki koltuğa oturmasının ne kadar da komik olabileceğini düşündü. İlk 10 dakika, sanki her an kapıdan biri girebilirmiş gibi geçti ama kimse girmedi. On beş dakikanın ardından Özge yerinden kalkıp pencereye doğru yürüdü ve yaklaşık 20 dakika boyunca kutuların, binanın önünde yanyana dizilmiş tırlara yüklenmesini izledi. Nakliye ekibi oldukça profesyonel görünüyordu. Üç tırın içinden toplamda 16 kişi inmişti. Özge rakamı çok iyi biliyordu çünkü tek tek saymıştı taşımacıları. 16 taşımacı ve beş güvenlik görevlisi. Altıncı güvenlikçinin, bulunduğu odanın kapısının önünde nöbette beklediğini hayal etti. Burada saldırıya uğrasa nerden kendine bir kaçış yolu bulacağını düşündü. Eline alabileceği sivri bir cisim olup olmadığına baktı, kafasını cama yapıştırıp pencereleri kırsa, pervazın dışına çıkıp tutunabileceği detaylara baktı. Sonra ne yapacaktı? Bozkır-boş araziye kurtarın beni diye bağıracak mıydı? En azından taşımacılar kendisine yardım edebilirlerdi.</span></p>

    <p class="paragraf"><span class="CharOverride-15">Tam kapıya doğru ilerleyecekti ki, otobüs yolundan binaya doğru uzanan toprak yola sapan son model, lüks siyah bir 4x4 dikkatini çekti. Araba, tozu dumana katışından anlaşıldığı kadarıyla saatte 140-160 gibi bir hızla binaya yaklaşmaktaydı ve hemen vardı.</span></p>

    <p class="paragraf"><span class="CharOverride-15">Özge pencereden biraz uzaklaşmıştı, cama yapışmış merakla dışarı bakarken gözükmek istemiyordu ama hâlâ manzaraya hakim bir konumdaydı. Binanın demir parmaklıkları hareket edip açıldığında, demir parmaklık gibi görülen şeyin aslında kocaman demir sürgülü bir kapı olduğunu yeni anladı. Araç önce bahçenin içine girdi, Özge araçtan inecekleri görmek için cama biraz daha yaklaşıp dikkatle baktı. Ama hiç kimse inmedi, araç bahçede öylece duruyordu. Sonra yeniden harekete geçip binanın içine girdi ve gözden kayboldu. Aracın binaya girdiği yolu düşünen Özge, kendisinin de geçmiş olduğu o yolda kapalı bir garaj olup olmadığını hatırlamaya çalıştı ama görmemişti. Camdaki yansımasından kendine baktı, yanaklarını çimdikleyerek ha</span><span class="CharOverride-15">f</span><span class="CharOverride-18">i</span><span class="CharOverride-15">f kızarmalarını sağladı, üstünü düzeltti ama ayakkabıları feci durumdaydı. Toz topraktan ne renk oldukları bile belli değildi, duman rengiydiler şimdi. Çantasından ıslak mendil çıkarıp temizlemeyi düşündü ama ancak bol suyla yıkanırsa çıkardı bu kadar toprak, aksi takdirde iyice çamura dönebilirdi durum. Riske girmedi. Masanın pencereye yakın olan tarafındaki sandalyeye oturdu. Yarım saattir adamın gelmesini bekliyordu, adam geç kalmıştı ve bir şeylerle oyalanır gibi yapmak istedi. Çantasında</span> <span class="CharOverride-17">Go</span> <span class="CharOverride-15">oyunuyla ilgili hiç okumadığı küçük bir kitap vardı, kitabı çıkarıp sanki okuyormuş gibi yapacaktı ki kapı açıldı.</span></p>

    <p class="paragraf"><span class="CharOverride-15">Ahmet Bey, kendisi kadar uzun ama kendisinden ve birçok insandan çok daha yakışıklı bir adamı, Sadık Bey’i içeri buyur etti saygıyla. Özge, adamın güzelliği karşısında küçük çapta bir şaşkınlık yaşasa da hiç belli etmedi. Bu kadar süre bekletilmekten sabrı kalmamış biri gibi görünmek o an için çok kolay ve yerinde geldi, hiç gülümsemeden ayağa kalktı. Ciddi, etkilenmemiş, profesyonel ve net bir ses tonuyla sorarcasına tokalaşmak üzere elini uzatırken, “Sadık Bey?” dedi.</span></p>

    <p class="paragraf"><span class="CharOverride-15">Sadık Bey de sempatik, gevşek bir ses tonuyla sanki sevimli bir çocukla tokalaşan bir öğretmen gibi hemen elini uzattı, Özge’nin sorusunu onaylayan bir tarzda, “Merhaba Özge Hanım.” dedi.</span></p>

    <p class="paragraf"><span class="CharOverride-15">Adamın el sıkışı sertti, tokalaşmaktan çok ele kendini hissettiren bir vurgudaydı, tam kıvamında sıkı ve tam zamanında elden ayrılan. Belli ki şirketin üst düzey yöneticilerinden biriydi ama en üst düzeyde de değildi herhalde çünkü buraya kadar kendisiyle görüşmeye gelmişti ya da gönderilmişti. Özge kaybedecek hiçbir şeyi olmayan bir psikoloji içindeydi ve gelişmiş analiz yeteneği ona bu adamın yakışıklılığının ötesinde, istediği birçok şeyi elde etmiş, keyif almaktan hoşlanan, çapkın ama prensipli biri olduğunu söylüyordu. Böyleleriyle kaliteli iletişim kurmanın tek yolu onlarla aranıza mesafe koymak olurdu, mesafe koymazsanız sizi bir hamlede kendi kümesi içine alır ve kapsardı. Siz daha ne olduğunu anlamadan ast üst ilişkisi içinde en alt basamakta bulurdunuz kendinizi. Özge bunu iyi biliyordu çünkü kendisi de böyle biriydi. Toplumsal katmanlar açısından düşünürsek daha yolun başındaydı ama fırsatını bulduğu anda çevresindekileri kapsamak bir içgüdüydü onda. O yüzden adamdaki hissi tanımıştı. Kendi üstünlüğünün farkında, farkındalığının farkında olan herkeste ama yaşadığı toplumda çok az insanda olan bir şeydi bu. Bu adam tanıdığı herkesten dahaydı, en azından şimdilik. Daha yakışıklıydı, daha uzundu, daha kendine güveniyordu, Özge’yi kendisini en kötü hissettiği anda yakalamıştı. Geriye iki soru kalıyordu: Ne istiyordu ve kimdi?</span></p>

    <p class="paragraf"><span class="CharOverride-15">Beyninde davranış stratejisi geliştirmek için bin düşünce arasında hızla dolanan Özge yine aynı kararı verdi. En kaba haliyle tamamen kendisi olacak ve bugünü, bu toplantı ya da ayakkabıları dahil her şeyi gerçekten akışına bırakacaktı. Oturup soru sormadan, adamın kendisini niye buraya çağırdığını dinleyecekti.</span></p>

    <p class="paragraf"><span class="CharOverride-15">Adam masanın diğer ucundaki sandalyeye doğru giderken, Özge adamın oraya oturmasının gerçekten de komik olacağını düşündü bir kere daha ama adam sandalyeyi tek eliyle, sanki bardak tutuyormuş gibi kaldırıp Özge’nin yanına getirdi. 1.80 civarındaki boyu ve giydiği şık beyaz gömleğinin altında beliren kaslı vücudu, kolları dirseklerinin hemen altında özensizce kıvrılmış gömleğe sinir bozucu bir güzellik veriyordu. Adam sandalyeyi seri bir hamlede koydu, oturdu ve bir ayağının ayak bileğini, diğer ayağının diz kapağının üstüne koyarak geriye kaykıldı. Sağ eli kendi halinde masanın üstündeydi ve yüzük parmağı kendisinden başka kimsenin fark edemeyeceği yavaşlıkta yaptığı küçük hareketlerle masanın yüzeyi üstünde küçük daireler çiziyordu. Adam dümdüz bir ifadeyle Özge’nin gözlerinin içine bakarken hiç konuşmadı. İfadesinden, bakışlarından kendini tehdit edilmiş hisseden Özge geri adım atmadı, takınabileceği en ciddi ifadeyi takınıp adamın suratına bakarak konuşmasını bekledi. Üç saniye daha geçti, adam konuşmadı. Özge daha fazla beklemenin kendisini güçsüzleştireceğini hissetti, tam soracaktı ki adam sanki akşam haberlerinden bahsediyormuşçasına duygusuz bir ses tonuyla, “Şimdiye kadar neler yaptın, anlatsana... Kendinden bahset. Ne yapmak istiyorsun?” dedi.</span></p>

    <p class="paragraf"><span class="CharOverride-15">Özge hemen oyuna katıldı, sanki önemli bir şeyden konuşuyormuşçasına ciddi bir şekilde ve yüksek sesle soruyu tekrarlarken alaycılığını gizlemeden, “Şimdiye kadar neler yaptım?.. Yapmak istediğim şeylerden henüz hiçbirini yapmadım, o yüzden anlatmaya değecek pek bir şey yok bu konuda. Kendimden bahsetmem gerekirse, 25 yaşındayım, felsefe okudum, inandığım bir din ya ideoloji yok ama bir yaratıcının olduğuna inanıyorum tabii onun cennette yaşamadığını düşünüyorum... Eğer tehdit altında kalırsam kolaylıkla birini öldürebilirim, ha bi de Zimri’liyim. ‘Ne yapmak istiyorum’a gelince, kapatılmış bir dergiye alınmak üzere beni iş görüşmesine davet eden biri olarak fazla soru sorduğunuzu düşünüyorum ve beni buraya niye çağırdığınızı bilmek istiyorum, şimdilik.” dedi ve kendini Can Manay gibi hissetti, adamın tarzı sanki bulaşıcıydı.</span></p>

    <p class="paragraf"><span class="CharOverride-15">Sadık’ın suratında hiçbir kası oynamamıştı, Özge’nin konuşmasını dinlerken hiçbir yorum yapmamış, hiçbir mimiğini kullanmamıştı. Ama suratındaki ifade, gözlerinin içinden odaya yaydığı keskin gülümseme hissiyle dünyanın en soyulmaz bankasını sadece spor olsun diye soyan adamın ifadesiydi. Özge yıllar sonra o ifadenin aradığını bulan bir adamın ifadesi olduğunu anlayacaktı ama bugün tek görebildiği belli belirsiz ukala bir bakış ve dudağının kenarında milimetrik beliren, tebessüme benzeyen ama asla harekete dönüşmeyen bir şeydi.</span></p>

    <p class="paragraf"><span class="CharOverride-15">Sadık masanın üstünde daireler çizdiği parmağına baktı, parmaklarını birkaç kez tıplattı ve masaya bakarak sakin, “Zimri’nin neresindensin?” diye sordu.</span></p>

    <p class="paragraf"><span class="CharOverride-15">Özge birkaç saniye önce yaptığı abartılmış ukalalıktaki konuşmanın, adam tarafından bir sohbet başlangıcı olarak alınmasına şaşırmıştı ama ifadesini hiç bozmadan, karşısındakinin kendisine bir cevap borçlu olduğunun bilinciyle yine alaycı bir ifadeyle, “Her yerinden.” diye cevap verdi.</span></p>

    <p class="paragraf"><span class="CharOverride-15">Adam bakışlarını Özge’ye doğrulttuğunda, çıkık kaşları altında derin iki çukura benzeyen kahverengi gözleri iyice kısılmış ve dudağının kenarında var olduğu sanılan gülümseme nihayet adrese ulaşmıştı. Birkaç saniye Özge’ye baktıktan sonra, “Sen niye burdasın? Neden geldin?” diye sordu.</span></p>

    <p class="paragraf"><span class="CharOverride-15">Özge kaşlarını çatıp kendisine sorulan sorunun abesliğini abartılı bir şekilde karşı tarafa aktarmak istercesine şaşırarak, “İş görüşmesine çağrıldım ve geldim... Kapanmış bir derginin iş görüşmesine.” dedi.</span></p>

    <p class="paragraf"><span class="CharOverride-15">Sadık tek bir hamleyle oturduğu yerden kalkıp pencereye doğru gittiğinde, adamın vücut hareketlerinin odada yarattığı dalga Özge’de çok güçlü olmayan ama yine de var olan bir tahrik hissi uyandırdı. Özge adamın arkasından haf</span><span class="CharOverride-18">i</span><span class="CharOverride-15">fçe kafasını çevirip baktığında, pencerede arkası Özge’ye dönük duran adam, işçileri seyrediyordu. İstem dışı da olsa, adamın uzun bacaklarına ve takım elbisesinin pantolonundan beliren sporcu poposuna dikkatle baktı, penisi olsa o an sertleşirdi. Hemen kafasını önüne çevirdi. Normalde herhangi bir görüşmede kendisi tarafından yaratılan bu enerjinin şimdi hiç tanımadığı bu adam tarafından kendisine saldırgan ve umursamaz bir şekilde yönlendirildiğini hissediyordu. Enerji saldırgandı çünkü adamın gözlerindeki fetih naraları ancak bir aptalın anlayamayacağı kadar güçlüydü, umursamazdı çünkü karşısına çıkan şeye sahip olmak dışında verdiği duygu ya da hasar adamın umurunda bile değildi. Adamdaki bu hal, bir üstünlük duygusuyla karşındakine istediği an sahip olabileceğini bilme haliydi. Özge bu duyguyu da iyi biliyordu çünkü o da kendi üstünlüğünün farkında bir fetihçiydi. Ne kadar istendiği ya da sevildiği hiç umurunda olmayan, sadece kendi istekleri üzerine yoğunlaşan bencil, tek taraflı, sadece alan, hiç vermeyen bir fetihçiydi. Kendi kendine gülümseyip bu adamın tuzağına düşürdüğü kadınları düşündü, sonra kendi sahip olduğu kadınları düşündü. Kendisini adamla kıyasladı. Kendisiyle birlikte olmuş biri, yaşadığı cinsel doyumdan sonra bu adamla birlikte olsa acaba hangisinin daha etkileyici olduğunu düşünürdü? Saniyeler içinde geçen düşünceler Özge’yi karşısındaki erkeğin güzelliğinden etkilenmiş bir kadın modundan çıkarıp, rakibini tartan bir savaşçı moduna geçirmişti. Adamın arkadan gelen sesi artık etkisi çoktan geçmiş bir müzik gibi geldi Özge’ye.</span></p>

    <p class="paragraf"><span class="CharOverride-15">Sadık, “Seni bu kadar tehlikeli yapanın ne olduğunu görebiliyorum ama bu kadar basit olamaz.” dediğinde, Özge önce Sadık’ın dediklerinden hiçbir şey anlamadı. Gerçekten ne demek istediğini daha iyi anlayabilmek için tekrar ona döndüğünde, Sadık sırtını cama dönmüş, pencerenin önündeki ısıtma ızgaralarına poposunu dayayıp oturmuş, Özge’ye bakmaktaydı. Göğsünde kavuşturduğu kolları, üzerindeki gömleği öylesine etkili bir biçimde germişti ki, adamın çıplak olmasından daha çekici, insanda üzerindeki gömleği yırtarak çıkarma isteği uyandıran bir etki bırakabilirdi ama Özge’de değil. Özge bu adam gibilerini, dünyada çok fazla sayıda olmasalar da, iyi bilirdi, çünkü kendini iyi tanırdı. Gayriihtiyarî yapılmış gibi duran bu duruşlar, bu bakışlar Özge’ye karşısındakinin f</span><span class="CharOverride-18">i</span><span class="CharOverride-15">ziksel olarak çok iyi yapılanmış bir insanoğlundan ibaret olduğunu hatırlattı. O yapıya ulaşabilmek için saatlerini koşarak, terleyerek, kendi kaslarına eziyet ederek harcayan ilkel bir insandı bu. Basit bir Michelin Man.</span><span class="dipnot"><a class="_idFootnoteLink" href="4-4_split4.xhtml#footnote-225-11" id="footnote-225-11-backlink">11</a></span></p>

    <p class="paragraf"><span class="CharOverride-15">Şaşkınlığını hiç gizlemeden çattığı kaşlarıyla hesap sorarcasına, “Ne tehlikesi?!” diye sordu Özge.</span></p>

    <p class="paragraf"><span class="CharOverride-15">Sadık, aynı derinlikte Özge’nin gözlerine bakmaya devam ederken kafasını haf</span><span class="CharOverride-18">i</span><span class="CharOverride-15">f sağa yatırıp sakin gülümsedi. Özge sabırsızlanmıştı, artık bilmek istiyordu. “Açık açık bana neden bahsettiğinizi anlatacak mısınız? Yoksa beni buraya gövde gösterinizi izlemem için mi çağırdınız?! Çölün ortasında terk edilmek üzere olan bu yere!” dedi.</span></p>

    <p class="paragraf"><span class="CharOverride-15">Özge meydan okurcasına diklenmiş, öne gelerek direkt adama konuşmuştu. Oturduğu yerden öne doğru eğilen Sadık, Özge’nin güzel yüzünden şimdi sadece 20 cm. uzaktaydı. Taptaze sabun kokuyordu kız. Dümdüz baktı kızın gözlerinin içine. Hayatında gördüğü en güzel gözler değildi belki bunlar ama en gerçek gözlerdi. Korkusuz, meydan okurcasına hesap sorarak bakıyorlardı kendisine. Hayatında ilk defa istemesinin sahip olmak için yeterli olmadığını bilerek bakıyordu bir kadının yüzüne. Bu kadını bu kadar özel yapan neydi diye düşündü istem dışı.</span></p>

    <p class="paragraf"><span class="CharOverride-15">Bu genç kadın, Can Manay’ın tüm basın kuruluşlarına ültimatom göndermesine neden olacak kadar tehlikeli ne yapmıştı ya da ne yapabilirdi? Kız zekiydi, oyunu kendi kurallarına çevirerek oynamayı iyi biliyordu, cesurdu ve umurunda bile değildi ya da umurunda değilmiş gibi görünmeyi iyi beceriyordu. En tehlikelisi de buydu, umurunda bile olmaması. Umursamaz bir insan asla elde edilemezdi. Ağzından çıkacak herhangi konu dışı bir cümlenin kızın odayı terk etmesine yol açacağını hissediyordu Sadık, kız buraya ait değildi ve kendisine ne teklif edilirse edilsin asla ait olamazdı da. En iyisi fazla bulandırmadan dümdüz konuya girmekti. Sadık, “Seni Can Manay için tehlikeli yapan şey ne, bunu bilmek istiyorum. Bana tüm hikayeyi katıksız anlattığın takdirde, sana şimdi nakit 10 bin dolar vermeyi planlıyorum.” dedi.</span></p>

    <p class="arabaslik_orta" id="_idParaDest-42">- 8 -</p>

    <p class="paragraf"><span class="CharOverride-15">Kadın olmak. Bir zekaya verilebilecek en eşsiz destek, büyük bir üstünlük. Bu üstünlük, annelik içgüdüsü ya da anne olabilme zırvalıklarından dolayı değil, içindeki zehre, ondan panzehir yaratabilecek kadar sahip olmakla alakalı bir güç diye düşünürken karşısındaki kadının zavallılığı midesini bulandırdı. Lafın gelişi değildi bu bulanma, ağzına gelen kusmuk tadı Eti’yi öylesine rahatsız etti ki, 35 yıllık deneyimi olmasa masasının üstüne tükürebilirdi. Kendi zavallılığını deneyimlemekten bıkmayan salaklar arasında geçen 35 yıldan sonra kusmuğunu yutmak ilk öğrendiği şeylerden biri olmuştu. Eti 30 yıldır Otoimmum hastasıydı. Sinirlendiği ya da herhangi bir duygusal yoğunluk yaşadığında kullandığı ilaçların da etkisiyle, kusması bir refleks haline gelmişti. Şimdi karşısındaki bu salağı dinlemek, 50 dakikasına 927 dolar alıyor olsa da, çok zor gelmeye başlamıştı. Can’ın bir kazığı daha diye düşündü.</span></p>

    <p class="paragraf"><span class="CharOverride-15">Can Manay, yıllardır uygun gördüğü hastaları ayda bir kere düzenli olarak Eti’ye gönderir ve her bir hasta için de 927 dolar öderdi. Eti, Can’ın önceleri bunu teşhis konusundaki uzmanlığından yararlanmak için yaptığını düşünmüş ama Can, Eti’nin f</span><span class="CharOverride-18">i</span><span class="CharOverride-15">kirlerini bir tek kendisiyle paylaşması için hep pasif ama özde agresif bir baskı uyguladığında, bu hasta traf</span><span class="CharOverride-18">i</span><span class="CharOverride-15">ğinin altında başka bir neden aramıştı. Hastaları Eti’ye ihtiyacı olduğu için göndermiyordu, ayda Eti’ye kazandırdığı 8300 dolara yakın para, aralarındaki gizli anlaşmanın kontrol altında tutulabilmesi için dizayn edilmiş bir sistemin basit bir sonucuydu. Paranın miktarı değildi anlaşmayı sağlayan, rakamların simgelediği şeydi. Eti, bu oldukça sempatik olabilen, karizmatik yaratığın istediği oyunu oynamasına hep izin vermişti, ne de olsa Can Manay kendi elleriyle yarattığı bir canavardı, yavrusu sayılırdı.</span></p>

    <p class="paragraf"><span class="CharOverride-15">Eti’nin teşhis konusundaki uzmanlığı 14 yıl önce koyduğu bir teşhisle psikoloji literatürünü de etkilemişti. Bulduğu şey, ters düz edilmiş bir insan yüzü kalıbı fotoğrafının, kalıbın düz haliyle yan yana konulduğunda, ancak şizofren biri tarafından, hangisinin kalıbın ters hali olduğunun hemen ayırt edilmesi ve bir resmin aynada ters çevrilmiş kopyasının, onlarca resim arasında bile olsa, yine şizofrenler tarafından hemen bulunabilmesiyle ilgiliydi. Sağlıklı birinin yapamayacağı bir seçimdi bu. Ne komiktir ki, bir şizofren sağlıklı birinden çok daha net bir şekilde orjinali görebiliyordu. Bu buluşu yaptığında çalışma hayatının ortalarına yaklaşmış olsa da daha çok gençti. Can Manay’la tanışmaları da bu buluş aracılığıyla olmuştu, hatta Can Manay bu buluşu yapmasının ana nedeniydi.</span></p>

    <p class="paragraf"><span class="CharOverride-15">Eti’nin gözleri masasının üstünde duran oğlunun resmine gitti, bir an geçmişi hatırladı. Hatıralar, midesindeki tüm asidin yemek borusuna hücum etmesiyle kesildi, koltuğundan fırlayıp lavaboya yetişmesi saniyeler kadar sürse de, sıvıyı olması gereken yerde tutma savaşı o anı çok uzun yaşamasına neden olmuştu. İlk gelen safrayı lavabosuna çıkardıktan sonra, durumu ancak biraz daha kontrol altına alıp tuvaletin içine kusmaya devam etti. Her öğürmesinin sonuncu olması umuduyla 20 dakika boyunca kustu. Her doğrulma hareketi bir sonraki öğürmeyle bölünüyor ve Eti’nin kendisine yapması gereken adrenalin iğnesine ulaşmasını engelliyordu. Midesinde çıkartacak bir şey kalmayınca, kusma kasılmalar olarak devam etti, iki büklüm de olsa lavabosunun yanında duran adrenalin iğne kutusunu açıp iğnesini yapabildi. Otuz saniyenin geçmesini bekledi. Önce tıkanan kulakları açıldı, sonra diyaframına kasılmalar sonucu oturan yumruk yok oldu. Hastasının gittiğini biliyordu, kadın birkaç kez Eti’ye telaşla seslenmiş, sonra asistanı tarafından odası boşaltılmıştı. Aynada allak bullak olmuş suratına baktı, akan makyajını yıkadı. Şimdi yapılacak tek şey biraz uzanmaktı.</span></p>

    <p class="paragraf"><span class="CharOverride-15">Odasına geri döndüğünde hedef</span><span class="CharOverride-18">i</span> <span class="CharOverride-15">uzanma koltuğuydu, Can’ın kendi sandalyesinde oturmuş beklemesinden hiç tedirgin olmadan uzanma koltuğuna bıraktı kendini. Bir süre hiç konuşmadı, söylenecek bir şey de yoktu zaten, giderek sıklaşan tipik krizlerden biriydi bu. Biraz kendine zaman verip çektiği acıyı önemsiz gösterecek bir ses tonuyla, “Hayırdır?” diye sorabildi.</span></p>

    <p class="paragraf"><span class="CharOverride-15">Can sessiz, koltukta kendine gelmeye çalışan Eti’ye bakıyor, sessizliğinin onu rahatlatmasını istiyordu. Can’ın hâlâ konuşmaması, Eti’yi kendi acı gerçeğinden çıkarıp Can’ın odadaki varlığının bilincine getirdi. Merakla yineledi Eti, “Bu sefer n’oldu? İyi misin?..”</span></p>

    <p class="paragraf"><span class="CharOverride-15">Can kaşları çatık, Tanrısının ölümlü olduğunu keşfeden ve bu yüzden acı çeken bir kul gibi, “Sen iyi misin?” diye sordu. Kendi karakterine ters düşen bir önemseme vardı sesinde.</span></p>

    <p class="paragraf"><span class="CharOverride-15">Eti kafasını Can’ın saçmaladığını anlatan bir ifadeyle sağdan sola sallayıp konuşurken bu zamansız ziyarete içinden küfrediyordu. Can’ın ziyaretleri hep zamansız olmuştu, her şeyi gibi, hayatına girmesi bile. Eti, “Tam g</span><span class="CharOverride-15">öründüğüm gibiyim, benimle ilgili söylenecek çok bişey yok. Konuyu uzatıp canımı sıkma. Kendi derdimin yanında bir de seni rahatlatmakla uğraşmam gerekiyormuş psikolojisine sokup kendi ağırlığını benim üzerime koyma. Ya bana bi çare bul ya da haf</span><span class="CharOverride-18">i</span><span class="CharOverride-15">flemem için haf</span><span class="CharOverride-18">i</span><span class="CharOverride-15">f ol! Şimdi söyle neden burdasın!” dedi.</span></p>

    <p class="paragraf"><span class="CharOverride-15">Can, ne zaman otoriteyi özlese, Eti’yi görmeye gelirdi. Eti’nin her şeye cevabı olan, saçmalamaktan uzak, duygusallığı bir alışkanlık değil de kalbin ihtiyacı gibi dozajında yaşayan tavrı Can’ı her zaman çok etkilemişti. Can’ın tanıdığı en sağlıklı insandı bu kadın, en azından psikolojik olarak. Can’ı gerçekten tanıyan tek insandı. Can, “Konuşabilecek misin?” diyerek emin olmak istedi. Can’ın kendisine yakışmayan bu incelikli, tedirgin hali Eti’yi iyice çileden çıkardı, “Ya sen soru sormadan konuşabilecek misin acaba?!” dedi.</span></p>

    <p class="paragraf"><span class="CharOverride-15">Can, Eti’nin her türlü durumda konuyu kısa kesip sadede gelmesine alışmıştı, her zaman mantıklı, her zaman güvenilir ve daima dürüst biriyle konuşmak için hayatında gelebileceği tek yerdi burası. Saçma ön sevişmelerden uzak, hemen olaya girmek için tasarlanmış bir yer gibiydi. Yüzyıllar boyunca kafamıza kazınmış ‘acını paylaşıyorum’ saçmalıklarına gerek yoktu bu odada. Bu oda, Can’ın aitlik duygusunu deneyimlediği tek yerdi. Can, “Bu akşam yemeğe geliyor bana, ve bunu düşündüğüm zaman bile geriliyorum.’’ dedi. Eti haf</span><span class="CharOverride-18">i</span><span class="CharOverride-15">fe aldığını göstermek için, “Neydi... Doğa... Du-’’ derken Can hemen, “Duru.’’ diyerek düzeltti onu.</span></p>

    <p class="paragraf"><span class="CharOverride-15">Eti şimdi kendini daha iyi hissediyordu ve haf</span><span class="CharOverride-18">i</span><span class="CharOverride-15">f doğrulup arkasındaki yastığı düzelterek, “Duru. Erkek arkadaşıyla mı geliyor yine?” diye sordu. Can, Eti’nin kullandığı kelimeye takılmıştı, “Yine?! Daha önce gelemedi-” diye açıklarken Eti, “Partiye gelmemiş miydi?” diye kesti Can’ın lafını. Can kafasını hayır anlamında salladı. Eti sıkılmıştı oturmaktan, tek hamlede kalkıp masanın önüne geçerken, “Şimdi anlaşıldı niye beni aramadığın.” dedi.</span></p>

    <p class="paragraf"><span class="CharOverride-15">Can poposuyla masaya yaslanırken, “Niyeymiş?” diye sordu. Eti kaşlarını kaldırıp çok tahmin edilebilir bir davranışı analiz eden bir gülümsemeyle, “Kızı görmüş olsaydın, etkisi geçti ya da arttı diye arardın ama anlatacak bir şeyin yokmuş ki aramadın. Devam et.” dedi. Can, “Ne anlatayım ki? Bu akşam geliyor, geliyorlar. Birlikte yemek yiyeceğiz. Ben birkaç kişiyi daha davet ettim.” derken Eti, “Hâlâ mastürbasyon yapıyor musun onu düşünerek?” diye Can’ın lafını kesti.</span></p>

    <p class="paragraf"><span class="CharOverride-15">Can evet anlamında sakince başını salladı. Eti vücuduyla Can’ı daha net görmek için yavaşça ona dönüp kurcaladı. “Niye gelmemiş ilk davete?” Can heyecanla, “Burda değildi, İsviçre merkezli bi Avrupa turnesine gitti. Söylüyorum sana, yakında çok ünlü olacak. Off başka kimseye benzemiyor.” dedi elleriyle saçlarını karıştırırken. Eti, Can’ın derinlerindeki huzursuzluk kırıntılarını gördü. “Ya nişanlısı?” diye hatırlattığında, Can tatsız bir anıyı hatırlamışçasına, “O! Tam salak! Keş.” dedi. Eti sorusunun anlaşılmadığını anlayıp cümlesini vurgulayarak, “O davete niye gelmedi?” dedi. Can, “Ha o geldi, hatta çok da eğlendi. Davetlilerden birkaç kişi bunu tanıdı, eski hocalarımıymış neymiş, kızlar sürekli etrafında falan. Suratına bile bakmadım. Benim evime gelmiş bir de çağırdığım kızlarla oynaştı, neyse... Saçmalıyorum biliyorum ama kontrolüm dışında, kafamdan çıkaramıyorum bu kızı, acayip bir duygu.” dedi.</span></p>

    <p class="paragraf"><span class="CharOverride-15">Eti’nin şüpheleri iyice kabarmıştı, renk vermeden, Can’ın atlayacağını bildiği bir cümle kurdu, “Bize en çekici gelen şeyler aslında en kontrol edemediklerimizdir.” Can tam da Eti’nin düşündüğü gibi lafa dalıp, “Bu zırvaları biliyorum, bana gelenlere ben de yaptım yıllarca bir sürü felsefe ama Eti, ait olduğunu hissettiğin hatta bildiğin birini görünce sarsılıyorsun.” dedi. Konuşması biter bitmez ağzından çıkanların Eti’de kendi geçmişleriyle ilgili anlamlar oluşturabileceği geldi aklına. Endişeyle ona döndüğünde, Eti ifadesiz kendisini dinlemekteydi.</span></p>

    <p class="paragraf"><span class="CharOverride-15">Can, “Sen ne düşünüyorsun, delirdiğimi mi?” diye sordu</span><span class="CharOverride-15">ğunda, Eti ciddi bir ses tonuyla, “Zaten delisin.’’ dedi. Can alınmamıştı çünkü doğruluk payı vardı söylenende, zaten istediği hayatı kurma gücü olanlar arasında kim deli değildi ki. “Cidden ne düşünüyorsun?” diye ısrar etti, felsefe yapmaya hali yoktu.</span></p>

    <p class="paragraf"><span class="CharOverride-15">Eti tüm dikkati Can’ın vücut dilinde, “Hayatında bir kez gördüğün bir kız-” derken Can, “İki kez!” diyerek düzeltti. Eti konuyu haf</span><span class="CharOverride-18">i</span><span class="CharOverride-15">fletmenin iyi olacağına karar vermişti bile. “Neyse, iki kez gördüğün ve hiç konuşmadığın, yani gerçekliğini hiç deneyimlemediğin bir kadın bu ve seni tahrik ediyor... Bu gayet mantıklı Can... Eğer hayatının sonuna kadar onu düşünüp mastürbasyon yapmak istiyorsan sana tavsiyem kızla hiç tanışmaman. Çünkü onunla yaptığın ilk sohbetin hemen ardından tüm çekiciliği gidebilir, doğal olarak ya da-” derken Can sabırsızca yine lafa girdi, “Bu benden daha büyük bir duygu Eti, öyle sadece sikmek istediğim bi kız değil bu. Ne bileyim ben, çocuklarımı doğursun falan istiyorum... Belki. Bilmiyorum ama yoğun bi şey.”</span></p>

    <p class="paragraf"><span class="CharOverride-15">Eti, bu Duru gerçeğini Can’da sıradanlaştırmaya çalışır-casına, “Kızı sadece iki kere gördün, ikisinde de acayip kostüm ve makyaj içinde hayal ötesi bir yerdeydi.” derken, Can kendi durumunun ciddiyetini anlatmak istercesine lafa girerek, “İlk gördüğümde muhtemelen yataktan yeni kalkmıştı.” dedi.</span></p>

    <p class="paragraf"><span class="CharOverride-15">Eti, “Her neyse, sonuçta kadınları görmeye alışık olduğun bir halin ötesindeydi bu kız ve şimdi sana bir masal kahramanı gibi geliyor. Üstüne bir de koşullar bir anda senin alışık olmadığın şekilde kızı ulaşılmaz yaptı, kız hem nişanlı ya da daha kötüsü kısa zamanda ünlü de olabilir... Yani, kendini öyle bir psikolojinin içine sürüklüyorsun ki, görmüyor musun, hiç tanımadığın ve tanısan sana aslında ne hissettireceğini bilmediğin birinden bahsediyoruz burda, onu hayatının merkezine koyan bir durum yaratıyorsun beyninde.” derken Can kendini tutamadı, olayın doğasının Eti tarafından algılanması onun için çok önemliydi ve, “Ben anlıyorum durumu böyle görmeni ama Eti benden bahsediyoruz burda, lütfen bir an dur, kendi profesyonel deneyimlerinden çıkıp beni sana gelen salaklarla karıştırma! Ben ya ben! Böyle hisseden benim. Bir başkası olsa ben de senin gibi düşünürdüm ama konu benim!” dedi tedirginlikle.</span></p>

    <p class="paragraf"><span class="CharOverride-15">Eti içinde hissettiği onaylamanın Can tarafından anlaşılmaması için bir an sessiz kaldı. Can bir süre sonra tedirgin gözlerle Eti’ye bakarak, “Kendimi daha fazla kaptırmadan önce mantıklı düşünmek istiyorum, belki uzun bi tatile çıksam…” diye konuşmaya başlamıştı ki, Eti sakince lafa girdi, “Birbirimizi kandırmayalım, tatile çıkmayacağını ikimiz de gayet iyi biliyoruz. Kendini daha fazla kaptırmadan önce bence de mantıklı düşünmeliydin! Evi satın almadan önce, evde davet verip kızı çağırmadan önce, yine bu akşamı organize etmeden önce, yaptığın mastürbasyonlarla kızı beyninde asla ayrılmayacağı bir yere kazımadan önce...”</span></p>

    <p class="paragraf"><span class="CharOverride-15">Sessizlikte birbirlerinin gözlerinin içine baktılar. Eti derin bir nefes aldıktan sonra nerdeyse mırıldanan bir tonda, “Bu akşam soğukkanlı ol... Bi sakinleştirici al, haf</span><span class="CharOverride-18">i</span><span class="CharOverride-15">fle ve dinle. Bu gece sadece dinle. Bırak onlar anlatsınlar sen dinle, dinlemek en iyi korunmadır, saklanmadır, bu gece tek ihtiyacın olan şey dinlemek!” dedi.</span></p>

    <p class="paragraf"><span class="CharOverride-15">Can, Eti’nin her kelimesini onaylayan bir ifadeyle bakıyordu ama bu Eti’nin içinde hissettiği endişeyi dindirmedi. Gözlerini kırpmadan kuşkuyla Can’ın gözlerinin içinde cevap aradı, bulamayınca Can’ı sarsacak cümleyi söyledi. “Can, bir an durdum, kendi profesyonel deneyimimden çıkıp seni bana gelen tüm salaklardan ayırdım ve böyle hisseden sen olduğun için söylemek zorunda hissediyorum kendimi: Dikkatli ol... Geçmişe dönmeyelim.”</span></p>

    <p class="paragraf"><span class="CharOverride-15">Can sarsılmıştı, sarsılması duyduklarından ya da eskiden olanları hatırlamaktan değil, tanıştıkları uzun yıllar boyunca Eti’nin ilk defa kendisine ‘geçmişi’ şimdi hatırlatıyor olmasındandı.</span></p>

    <p class="arabaslik_orta" id="_idParaDest-43">- 9 -</p>

    <p class="paragraf"><span class="CharOverride-15">Özge toprak yolda hızlı adımlarla yürüyordu, tırların bıraktığı derin tekerlek izlerini bir süre takip ettikten sonra kestirmeden durağa doğru yönelmişti. Kızgındı, hayır, öfkeliydi. Otobüse binecek, doğru Can Manay’ın stüdyosuna gidecek, onunla yüzleşene kadar dışarıda bekleyecek, eğer ulaşamazsa kliniğine gidecek ve orda binanın önünde bekleyecek ve gerekirse dışarıdan ona bağıracak, meydan okuyacaktı! Polise gidecek, savcılığa gidecekti! Can Manay’ın yaptığı haksızlığı anlatacaktı. Kimsenin, hayatını mahvetmesine seyirci kalmayacak, karşısında ülkenin, hatta dünyanın bile en güçlü insanı olsa kendi hakları adına onunla savaşmanın yolunu bulacaktı. Ama nasıl ispatlayacaktı, Can Manay’ı neyle suç</span><span class="CharOverride-15">layacaktı? Kimi şahit gösterecekti? Lanet olsun bu dünyanın nesi vardı! Can Manay’ın kendisini işten attırdığına inanamadı. Tekrar tekrar röportajı düşündü, acaba gıcık olduğu herkese mi yapıyordu bunu? Bunu hak etmiyordu!</span></p>

    <p class="paragraf"><span class="CharOverride-15">Sadık’ın arabasının ne kadar zamandır onu takip etmekte olduğunu bilmiyordu ve yanından geçip gittiği durağın nerdeyse 500 metre geride kaldığını fark ettiğinde aklından geçen son düşünce, bu ülkeden gitmekti. Can Manay gibi bir devle savaşmanın hiçbir yolu olamazdı, kabul etmek istemese de biliyordu. Can kendisi gibi devlerin arasında kendi üstünlüğünü korumaya adanmış bir sistemin en gelişmiş parçasıydı ve eğer birilerini etrafta görmek istemiyorsa, o kişi etrafta görünmezdi. Özge mahvolduğunu düşünürken yanında onu takip eden arabanın şoförü ikinci kere, “Özge Hanım lütfen! Arabaya biner misiniz?’’ diye seslendi.</span></p>

    <p class="paragraf"><span class="CharOverride-15">Özge’nin öfkesi hissettiği tüm duygulardan daha baskındı ve Sadık’a ne anlatması gerektiğini de bilmiyordu aslında. Can Manay’la toplamda yarım saat geçirmişti, kendisine böylesine cephe aldıracak ne yapmıştı, düşündü... Akıl hastanesinde yatmasıyla ilgili olmalıydı ama emin olamadı çünkü birçok şey olabilirdi. Can Manay prensipleri olan bir adamdı, kızı çok beceriksiz bulmuş ve aşağılamıştı. Belki böylesine beceriksiz birinin sektörde çalışmasına karşıydı ama bu kadar basit olamazdı. Sadık gibi, ciplerde özel şoförle gezen bir adamın kendisiyle görüşmeye gönderilmesinin daha anlamlı bir nedeni olmalıydı. Can Manay’ın hastanede yattığına dair bir belge bulmuştu ama hikayenin gerisi yoktu. Doğru olup olmadığından bile emin değildi. On bin dolar, tek cümlelik bir hikaye için iyi paraydı ama aceleci davranmak yerine durumu sakinleştiğinde değerlendirmeliydi. Öfkeden patlamak üzereydi.</span></p>

    <p class="paragraf"><span class="CharOverride-15">Özge, Sadık’ın oturduğu koltuğun camına yürüdü, bekledi. Sadık camı açmadı, onun yerine kapıyı açtı. Arabaya binmesi bekleniyordu kendisinden ama öfkesi öylesine sarmıştı ki bedenini, daha sonradan kendisini deli gibi gösterecek bir olaya meydan vermemek için binmemesi gerektiğini biliyordu. Hareket etmeliydi, durursa patlayabilirdi. Zaten karşısındaki adamın kendisiyle ilgilendiği, bir iş falan teklif ettiği de yoktu, tek istedikleri bilgiydi. Özge durumu biraz abartıp pazarlığını güçlendirmeye karar verdi.</span></p>

    <p class="paragraf"><span class="CharOverride-15">Açtığı kapıdan Özge’nin arabaya binmeyeceğini anlayan Sadık, tek bir hamlede araçtan indi. Kızdaki öfke, Can Manay’la bu kız arasında geçen olayı ya da konuyu daha da merak etmesine yol açmıştı. Kızın iki aydır iş aradığını ve kimsenin kızı ciddiye almadığını, Can Manay’ın ültimatomu yüzünden kızı görüşmeye bile çağırmadıklarını biliyordu. Sadık birçok başka derginin yanında Krem</span> <span class="CharOverride-17">De La Krem</span><span class="CharOverride-15">’in de sahibiydi. Derginin genel yayın yönetmeni, Can Manay’ın ültimatomuyla ilgili kendisine bu bilgiyi aktardığında hemen kızla görüşmek istemişti ama önce Can’ın ricasına uyarak kızı işten çıkartıp beklemeye karar vermişti.</span></p>

    <p class="paragraf"><span class="CharOverride-15">Kızın olayın ciddiyeti içinde daha da umutsuzluğa düşmesi için iki ay beklemişti. Buluşma yerini özellikle seçmiş, şehrin dışında ulaşımı oldukça meşakkatli olan bu yerin kızı f</span><span class="CharOverride-18">i</span><span class="CharOverride-15">nal bıkkınlığına getireceğini, derginin kapandığı haberini o anda almanın verdiği yorgunluğun kızı kendisine açılmakta kıvama getireceğini ve teklif ettiği 10 bin doların o anda kız için yeterli olacağını düşünmüştü. Yanılmıştı. Kız Sadık’ın teklif</span><span class="CharOverride-18">i</span><span class="CharOverride-15">ni duyar duymaz ayağa fırlamış, on saniyelik bir süre odayı bir uçtan bir uca adımlayıp sonra Sadık’ın gözlerinin içine bakarak ne istediğini söylemişti.</span></p>

    <p class="paragraf"><span class="CharOverride-15">“Sizi buraya gönderen kişilere söyleyin, elimde dünyayı durduracak bilgiler var. Ama bunu tek bir şartla açıklarım. Bana kendi dergimi çıkarmam için küçük bir yatırım yapacaklar. Haftalık bir dergi olacak bu. Çok fazla bir şey istemiyorum, bu kapanan derginin malzemelerinden bazılarını bir ay ödünç verseler ve dört senyör art direktör maaşı, bana yeter. Bana bir ay süre verecekler, çıkardığım dergi birinci ayın sonunda ülkenin en çok satılan dergisi olmazsa, hayatımın sonuna kadar ücretsiz çalışacağıma dair ne istiyorlarsa imzalarım ve Can Manay’la ilgili ne biliyorsam anlatırım ama eğer birinci ayın sonunda dergim en çok satılan dergi olursa, yaptıkları yatırımın karşılığında dergimin %10’unu onlara veririm ve yine Can Manay’la ilgili bildiklerimi anlatırım, hatta dahasını da öğrenirim.” demişti.</span></p>

    <p class="paragraf"><span class="CharOverride-15">Sadık gecekondulara doğru uzanan yolun üzerinde hızlı hızlı yürüyen Özge’ye zorlanmadan attığı büyük adımlarla yetişti. Özge, gözü yerde adım adım ilerlerken, öfkesini dizginlemeye çalışarak, “Teklif</span><span class="CharOverride-18">i</span><span class="CharOverride-15">m hâlâ aynı. Size tüm detaylarıyla ne olduğunu anlatırım ama dördüncü sayıda. Her hafta bir sayı ve eğer birinci ayın sonunda ülkenin en çok satan magazin dergisi olmazsam dergiyi anında kapatabilirsiniz.” dedi.</span></p>

    <p class="paragraf"><span class="CharOverride-15">Sadık kızın kararlılığından etkilenmişti ama istediği şeyi gerçekleştirmenin imkansızlığının da farkındaydı. Ülkede işler, güç sahibi kişilerin birbirlerinin açıklarını kullanarak, ki bu; açıkları örtbas etmelerine yardım ederek ya da halka deşifre olmalarını sağlayarak iki yönlü de olabilen bir durumdu, kendi pozisyonlarını güçlendirmeleri üzerine kurulmuş bir sistemle yürüyordu. Bu sisteme çomak sokmaya çalışan herkes, anında sistem tarafından imha edilirdi. Sistemi çok iyi biliyordu çünkü kurucularından biriydi. Sadık, Can Manay’la ilgili değerli bir bilgiye sahip olmasının gelecekte epey yararını göreceğini düşünerek çağırmıştı kızı görüşmeye ama basit bir bimbo</span><span class="dipnot"><a class="_idFootnoteLink" href="4-4_split4.xhtml#footnote-225-12" id="footnote-225-12-backlink">12</a></span> <span class="CharOverride-15">yerine Özge gibi türünün tek örneği bir şey çıkınca karşısına kafası karışmıştı. Kızın kalitesi, Can Manay’ın üzerinde baskı yaratan bu bilgi her neyse, düşündüğünden daha değerli olabileceğini anlatıyordu. Batmak üzere olan güneşin hâlâ etkili ısısına, etrafın dayanılmaz çirkinliğine, adımlarını yeryüzünü parçalarcasına vuran kızın öfkesine rağmen bugünün güzel bir gün olduğunu düşündü Sadık. Kızın yanında huzurlu hissetmişti kendini. Çocukluğunun geçtiği bu yerde, belki de hayatında ilk defa huzurla yürüdü.</span></p>

    <p class="paragraf"><span class="CharOverride-15">En akıllıcası direk konuya girmekti. Sadık, “Bu teklif</span><span class="CharOverride-18">i</span><span class="CharOverride-15">n değerlendirilebilmesi için öncelikle Can Manay’la ilgili konuyu benimle paylaşman gerek. Senin yerinde olsam konuyu bu kadar uzatıp savaşa dönüştürmeden, kısa bir sohbet için alacağım 10bin doları düşünürüm.” dedi sakince ama kız suratında aniden beliren tiksinti ifadesiyle durup Sadık’a döndü, lafını kesip, “Ama benim yerimde değilsiniz! Durumu sizin anlayacağınız seviyeye indirerek anlatayım. Benim elimde sizin patronlarınızın çok işine yaracak bilgiler var. Bu bilgileri seve seve paylaşmaya da hazırım ama karşılığında küçük bir yatırım ve bir ay süre istiyorum. 10 bin dolar sizde kalabilir. Şimdi gidin bunu iletin ve şunu da ekleyin lütfen, sizden başka konuyla ilgileneler de var. Başka teklifler de aldım. Ha bir de, ne zaman senli benli olacak kadar samimi olduk?” dedi.</span></p>

    <p class="paragraf"><span class="CharOverride-15">Sadık kıza tek kelimeyle hayran kalmıştı. Başka kimsenin konuyla ilgilenmediğini biliyordu, kızın işsizlikten çok umutsuz bir vaziyette olduğunu biliyordu, kızın işini kaybetmesinin nedeninin Can Manay olduğunu bilmediğini bilmiyordu ama onu da yaklaşık bir saat önce kızın suratındaki şok ifadesinden ve şimdiki öfkesinden anlamıştı. Kızın konuya adapte olup kendi yararına olacak bir çözüm üretmesi ortalama yarım saatten az sürmüştü, hem de Sadık’a haddini bildirecek bir üslupta. Sadık tutamadığı bir tebessümle konuştuğunda kelimelerine yansıyan şefkat Özge’yi çileden çıkarmaya yetecek seviyeye ulaşmıştı. “Özge Hanım, sizin için en doğrusunu göremeyecek kadar öfkelisiniz. Şimdi parayı alın, eve gidin, biraz kendinize gelince beni arayın o zaman sohbetimize-” derken Özge hiddetle lafa daldı, “Sen kendini ne sanıyorsun ya! Şu aptal, daracık gömleğini çıkar da adama benze. O para da sende kalsın, harçlık yap! Sadaka mı veriyorsun?” dedi.</span></p>

    <p class="paragraf"><span class="CharOverride-15">Özge çileden çıkmıştı çünkü Sadık’ın sesindeki şefkat Özge’nin algılamasına acıma duygusuyla karışık alay olarak varmıştı. Kız tereddüt etmeden, “Kimsin sen ya?” diyerek yine diklendi. Sadık anlayışlı ve anlaşılmak istenen sakin bir tonda, “Sadık Murat Kolhan.” diye cevap verdi.</span></p>

    <p class="paragraf"><span class="CharOverride-15">Özge sanki savaşa hazırlanırken karşı cephede bir arkadaşını görmüş gibi kalakaldı. Adam S. Murat Kolhan’dı. Ülkenin en iyi iki televizyon kanalının ve dört gazetesinin tek sahibi. Krem De La Krem’in, adından başka hiçbir şeyi bilinmeyen patronu. Her şeye sahip olan, her şeye hakkı olan adam. Herkes adını bilir ama kendisini tanımazlardı çünkü şimdiye kadar hiçbir gazetede tek bir resmi bile çıkmamıştı. Hakkında çıkan bir sürü dedikodu kulaktan kulağa sektörde çalışanlar arasında dönse de, hiçbir yerde Murat Kolhan’la ilgili herhangi bir habere rastlayamazdınız. Zenginliği tamamıyla kendisine aitti, ne babasının işini devralmış ne de köklü bir aileden gelmişti. Tek başına bir orduydu bu adam. Özge daha önce hakkında birçok şey duyduğu bu adamla bu seviyede bir görüşme yaptığına, diklendiğine, meydan okuduğuna çok utandı. Utancını hareketleriyle belli etmek istedi ama bunun aptal, ezik bir kadın gibi görünmeden nasıl yapılacağını bilmediğinden belli edemedi. Sadık’ın karşısında kafası karışmış, suratında kendini aşağılayan, kendine kızan bir ifadeyle donakalmıştı. Can Manay’dan sonra Murat Kolhan’la böyle bir durum gerçekten de ülkeyi terk etmesine yol açabilirdi. Sırada ne vardı? Başbakan mı!?</span></p>

    <p class="paragraf"><span class="CharOverride-15">Özge’nin başı dönüyordu, tansiyonu düşmüştü, hava çok sıcaktı. Kendi saygısızlığının verdiği suçluluk duygusu öfkesini dindirmiş, hatta acizlik duygusu içinde yükselmişti. Evren onunla dalga geçiyordu. Susuzluktan kurumuş bir sesle, “Özür dilerim... Dilerseniz artık arabaya binebiliriz Sadık Bey.” dedi.</span></p>

    <p class="paragraf"><span class="CharOverride-15">Sadık kendi adını söylediğinden beri kızın suratında, ruh halinde, bakışlarında olan değişimi izlemenin verdiği keyifle Özge’nin suratına dalmıştı. Kızın öfkesi, fütursuzluğu garip bir şekilde tahrik ediciydi ve şimdi Sadık’ın kim olduğunu öğrendiğinde yelkenleri suya indirmesi hayal kırıcı bir durumdu. Özge arabaya binmeyi teklif ettiğinde Sadık’ın aklı kızın küçük ama oldukça etli ve çıkık dudaklarındaydı, bu nedenle kelimeleri iki saniye geriden algılamış ve cevap vermekte iki saniye gecikmişti. Bu gecikme aşağılık duygusuyla kavrulan Özge’ye, sanki bir daha görüşülmek istenmeyen bir insana verilen tepki gibi gelmişti. Neyse ki, işte tam o an Sadık onu arabaya buyur etti.</span></p>

    <p class="arabaslik_orta" id="_idParaDest-44">- 10 -</p>

    <p class="paragraf"><span class="CharOverride-15">Duru nihayet okula varabilmişti. Prova salonuna yaklaştıkça konservatuarın boşalan koridorlarında yankılanan müzik Duru’yu kendine getirdi. İçinde biriken umutsuzluk ve günün yorgunluğu artık tamamen geçmiş gibiydi. Devlet balesini, hayallerini kurduğu antik sahneyi unutmuştu şimdi. Ait olduğu yerde hissetmenin verdiği haf</span><span class="CharOverride-18">i</span><span class="CharOverride-15">flikle sorgulamadan müziğe doğru yürüdü. Profesyonel ses izolasyonunu bile aşan müzik, bu gücünü içindeki davul baslara ve baslarla yarışırcasına akan viyolonsele, salonun açık olan kapısına ve tabii okulun boş olmasına borçluydu. Prova salonuna yaklaştıkça müzik güçlendi, önce viyolonsel daha şiddetle akmaya başladı, sonra araya sıkıştırılan çanlar referans noktasını verdi ve notalar davulun ritmiyle öyle bir noktaya çıktı ki, Duru prova odasının kapısı önünde adımlarını durdurup müziğe teslim oldu. Gözlerini kapadı, önce kafasıyla tuttuğu yumuşak ritim tüm vücuduna yayıldı, kendini ritme teslim edip etrafındaki dünyayı tamamen unutması sadece birkaç saniye sürmüştü. Elleri boşalmış eşyaları yere yığılmıştı, boynundaki küçük çantadan da bir hamlede kurtuldu. Müzik ele geçirdiği bu güzel bedende tüm varlığıyla aktı, boşalmış koridorda dans eden Duru, okulda kalan birkaç öğrencinin, bir hademenin ve elektrikçinin kendi etrafında toplandığını fark etmedi ya da umursamadı bile. Müzik onu ele geçirmişti ve tek çare dans etmekti.</span></p>

    <p class="paragraf"><span class="CharOverride-15">Viyolonselin agresif ritmine eşlik edecek hızda dönmeye başladığında yukarı sıçrayıp sol ayağını havada sabitlemesi ve tüm vücudunu havadaki sol ayağının etrafında döndürmesiyle Duru izlenmeye değerdi. Müzik aniden durduğunda, Duru ipleri aniden kesilmiş bir kukla gibi yere bıraktı kendini. Bu sert düşüş, etrafında Duru’yu seyredenleri alarma geçirecek kadar sert, Duru’nun herhangi bir kasını incitmeyecek kadar da yumuşaktı. Duru çevik bir şekilde ayağa kalkıp hiç konuşmadan suratında kocaman bir gülümsemeyle eşyalarını topladı. Kendisini izleyen küçük grubun alkışıyla salona doğru ilerlerken bir an geri döndü, eğilip selam verdi. Acaba müzik neden kesilmişti?</span></p>

    <p class="paragraf"><span class="CharOverride-15">Deniz, sahnedeki küçük orkestranın önünde, dizlerinin üstüne çökmüş, yere dizdiği nota kağıtlarına Ada’yla birlikte müziği notalıyordu. Ada notaları sırasıyla söyleyip Deniz’in yazmasına yardım ederken, küçük orkestranın diğer üyeleri de kendi önlerindeki kağıtlarda aynı düzeltmeleri yapıyorlardı. Duru’nun salona girdiğini kimse fark etmedi, herkes yaratmakla meşguldü.</span></p>

    <p class="paragraf"><span class="CharOverride-15">Duru merakla, “Deniz!! N’oldu, niye durdunuz!?” diye sorduğunda, Deniz onu hemen, “Şşşşttt!!” diyerek susturdu.</span></p>

    <p class="paragraf"><span class="CharOverride-15">Ada dışında herkes Duru’ya bakmadan işlerine devam ettiler, Deniz kafasını bile kaldırmamıştı. Duru, Deniz’in bu hallerine alışıktı ve beklemesi gerektiğini çoktan öğrenmiş biri olarak sahneye doğru ilerledi ama çok da yaklaşmadan durdu. Elindeki eşyalarını seyirci koltuklarından birinin üstüne yığıp kendisi de hemen yanındaki koltuğa oturdu, sessizce izlemeye koyuldu. Müziğin yeniden başlaması için sabırsızlanıyordu.</span></p>

    <p class="paragraf"><span class="CharOverride-15">Ada, kendilerini izleyen Duru’ya, istem dışı iki kere bakmıştı, her defasında da bir daha bakmamak için kendini disipline etmeye çalışmış ama bakışları kendi kontrolü dışında Duru’ya kaymıştı. Bunu engellemek için sırtını Duru’ya dönüp Deniz’in arkasına geçti ve yerde dizili olan kağıtlara verdi dikkatini. İşleri nerdeyse bitmek üzereydi. Toplantı da, ilk prova da iyi geçmişti. Duru’nun yokluğu Ada’yı rahatlatmış ve Deniz’le olan doğal iletişimini sağlamlaştırmıştı. Keşke Duru biraz daha geç kalsaydı diye düşündü. Keşke Duru hiç gelmeseydi...</span></p>

    <p class="paragraf"><span class="CharOverride-15">Deniz, gösterinin açılış sahnesi için Ada’nın bestelediği parçayı çok beğenmiş ama bestenin uzun olması nedeniyle bu parçayı gösterinin başka yerinde kullanmak üzere ayarlama yapmıştı. Şimdi düzeltilen notalar bu ayarlamanın son safhasıydı. Ada bu gelişmeden memnundu, gösterinin girişi için başka bir parçası daha vardı. Aslında bir yıl önce yazdığı bu parçayı, Duru’nun dansıyla yapılmak istenen açılışta kullanmak resmen işkenceydi. Kendisi için çok özel bu parçayı Duru’yla paylaşmak istemiyordu. Bunu bu şekilde açıklayamayacağı için, Duru’nun yokluğunu fırsat bilip dansçılar yerine müzisyenlerin ve ışık oyunlarının kullanıldığı açılış sahnesi</span> <span class="CharOverride-15">f</span><span class="CharOverride-18">i</span><span class="CharOverride-15">krini toplantıda herkesle paylaştı. Fikir güzeldi, en önemlisi müzik muhteşemdi. Bu girişi onaylamak için iki saat sonra, hava kararınca, ekibinin tamamı yeni sahnenin önünde buluşacaklardı.</span></p>

    <p class="paragraf"><span class="CharOverride-15">Duru dışında herkesin haberi vardı bu plandan, giriş sahnesindeki kendi dansının büyük olasılıkla iptal edileceğini duyunca, Duru’nun ne hissedeceğini, tepkisini düşünmek Deniz’e çok can sıkıcı geliyordu, daha da kötüsü bugün böyle bir konuyu açmak için olabilecek en kötü gündü. Sabırsızlıkla arkada bekleyen Duru, Deniz ve Ada’nın notalarla ilgili kendi aralarında konuşmalarını fırsat bilerek onlara, “Bir daha çalacak mısınız?’’ diye seslendi.</span></p>

    <p class="paragraf"><span class="CharOverride-15">Deniz, “Evet.” diye cevaplarken, müziğini Duru’nun sahiplenici etkisinden koruma içgüdüsüyle Ada, “Hayır.” diye cevap vermişti. Deniz ve Ada çelişki içinde birbirlerine baktılar. Deniz sakince, başta Ada’ya ve orkestranın diğer üyelerine, “Çalmak ister misiniz?” diye sordu.</span></p>

    <p class="paragraf"><span class="CharOverride-15">Orkestradakiler tabi ki de çalmak istiyorlardı ve Ada istemeyerek de olsa başıyla onaylayıp yerdeki kağıtları sıraladı ve viyolonseli bırakıp kemanının başına geçti.</span></p>

    <p class="paragraf"><span class="CharOverride-15">Sahnede çöktüğü yerden kalkmayan Deniz, müzik başlamak üzereyken arkadaki koltuklardan birinde oturan Duru’ya dönüp göz kırptı. Sadece dudaklarını kullanarak sessiz bir şekilde, “İyi misin?” diye sordu.</span></p>

    <p class="paragraf"><span class="CharOverride-15">Duru, kocaman parlak gülümsemesiyle başını evet anlamında sallayarak cevap verdi Deniz’e. Deniz gülümsedi ve yüksek sesle Duru’ya açıkladı, “İki saat sonra, güneş inince sahneyi denemek için genel prova yapacağız.”</span></p>

    <p class="paragraf"><span class="CharOverride-15">Duru ve Deniz arasındaki enerjiyi kendi damarlarında dahi hissedebilen Ada, müziğe başladığında başta birkaç kez yarım notaya basınca, gözlerini kapayıp Duru’nun varlığını kafasından silmeye çalıştı ve elindeki kemana adapte olarak müziğine devam etti. Ama düzeltilen notalar orkestranın diğer üyelerinde farklılık gösterdiği için müzik istenilen akıcılıkta değildi ve Deniz eliyle durmalarını işaret ettiğinde hepsi telaşla kendi kağıtlarını birbirleriyle kıyaslamaya başladılar.</span></p>

    <p class="paragraf"><span class="CharOverride-15">İki saat sonra yapılacak prova için hazırlanması gerektiğini düşünen Duru, kendisini durduran Deniz’in acilen kendisine bir açıklama yapmasını beklerken bir terslik olduğunu anlamıştı ama kendi dans sahnesinin kaldırıldığı aklına bile gelmedi.</span></p>

    </div>
</body>
</html>