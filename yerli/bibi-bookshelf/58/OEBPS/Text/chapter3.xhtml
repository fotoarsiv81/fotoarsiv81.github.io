<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devir</title>
  <link href="../Styles/main.css" rel="stylesheet" type="text/css" />
</head>

<body class="chapter" xmlns:epub="http://www.idpf.org/2007/ops" epub:type="chapter">
  <div style="display:none;">
    <a id="GBS.0046.01"></a>
  </div>

  <section class="container">
    <h2>Geceleri Erken Yatmalıyız<em>Kurtuluş Mahallesi</em></h2>

    <section class="voice1">
      <p>“Samim sor bakalım Aydın Abi’ne, eve kimi getirecekmiş?”</p>

      <p>Samim Abi ile Ayla Abla’nın terasındayız şimdi. Her şey çok güzeldir. Onlar yeni taşındığı için koltukları yok, bir de “âşıklar, ihtiyaçları yok tabii”. TRT’de çalışıyor onlar. Ayla Abla beni radyodaki Çocuk Bahçesi’ndeki çocuklarla tanıştıracak. Ama onlar şimdi siyasi konuşuyorlar.<a id="GBS.0046.02"></a> Jale’anım Teyzeler aşağı katta “Neşeli Gençleriz Biz” şarkısını çalıyor. Annemler sevmiyor ama ben çok seviyorum o şarkıyı. Çünkü siyasi konuşulunca ben sıkılırım bazen:</p>

      <p>Babam: “İyice tırmanacak olaylar. Gün Sazak cinayeti boşuna değil.”</p>

      <p>Samim Abi: “Doğru söylüyorsun abi.”</p>

      <p>Ayla Abla: “Meclis de tıkandı. Kaçıncı turdayız şimdi Cumhurbaşkanlığı seçiminde?”</p>

      <p>Annem: “Kimse hatırlamıyor<a id="GBS.0046.03"></a> ki! Bugün Meclis’e sekiz yüz tane hıyar göndermiş biri. CHP’li mebus hazretleri de dağıttı genel kurulda. Kimse de, ‘Ben almam,’ demedi. Hakikaten hıyar bunlar.”</p>

      <p>Samim Abi: “Sokak çok kötü, sokak.”</p>

      <p>Samim Abi hep güler ama faşistler konuşulunca kaşlarını çatar, bir şey demez. Samim Abi çok yakışıklıdır bence. Evet, çok.</p>

      <p>Kimse bana cevap vermiyor şimdi:</p>

      <p>“Babaaa! Jale’anım Teyzeler,<a id="GBS.0046.04"></a> Rus salatasına niye Amerikan salatası diyor?”</p>

      <p>Babam eve avize getirdiği için annem kızdı birazcık. Çünkü daha önce de “güllü dallı nevresim” getirmişti. Şimdi o yüzden öyle söylüyor:</p>

      <p>“Samim, sor bakalım Aydın’a, eve kimi getirecekmiş? Küçük burjuva avizesi yetmezmiş gibi!”</p>

      <p>“Yahu Sevgi!”</p>

      <p>Başkaları varsa annemle babam kızgınsalar bile gülerler:</p>

      <p>“Anlat Aydın anlat. <em>Gündelikçi</em><a id="GBS.0046.05"></a> istiyor beyzade.”</p>

      <p>“Anneee! Jale’anım Teyzeler niye Amerikan salatası diyor Rus salatasına?”</p>

      <p>“Yahu Sevgi söyledim ya, insanların evi yanmış. Adam da parayı kabul etmiyor... Bizim odacının evi yanmış da Samim. Ben de düşündüm ki–”</p>

      <p>Samim Abi güler:</p>

      <p>“Aydın Abi biliyorsun küçük burjuvaya giden yollar hep dekoratif taşlarla... Ne diyordu bizim eski devrimci bakkal Ayla? ‘Burcuvanın guççüğünden<a id="GBS.0047.01"></a> korkaceyn abicim!’ Avize işi iyi olmuş fakat. Eski lambayı da bize verirsiniz artık. Öksüz bıraktığınız devrimci mirası devralmak bakımından. Ha ha!”</p>

      <p>Samim Abi çok yakışıklı olduğu için, bir de siyasi konuşulunca herkesi güldürebildiği için Ayla Abla onu çok sever:</p>

      <p>“Samim, şişeleri hazırladım içeride. Alkolü de ısıt istersen artık.”</p>

      <p>Samim Abi beni kucağına aldı. Çok eğlencelidir o:</p>

      <div style="display:none;">
        <a id="GBS.0047.02"></a>
      </div>

      <p>“Gel kız! Yapalım şu votkayı. Abi haydi sen de!”</p>

      <p>Babam da Samim Abilere gelince sevinir. Çünkü o zaman annem şakacıktan kızar, gerçek kızmaz. Annem kızınca da babam Samim Abi’yle konuşur hemen:</p>

      <p>“Samim, ne yapacaksınız bu kadar votkayı, anlamadım ki!”</p>

      <p>Ayla Abla, sigara yakarken saçlarını geri atar, bence o da çok güzeldir. Bir de onlar Samim Abi’yle öpüştükleri için değişik kokar<a id="GBS.0047.03"></a> o; ayıp gibi ama gülmeli bir şey. Samim Abi, beni havaya kaldırdı. Samim Abi çok maceralı, atlar koşuyor gibi kokar.</p>

      <p>“Samim Abi, Jale’anım Teyzeler niye Rus salatasına–”</p>

      <p>“Çünkü onlar Ayşeciğim, <em>Dallas</em>’ta Ceyar’ı tutuyor!”</p>

      <p>“Aaaa!..”</p>

      <p>“Kız senin gözlerin açılınca ne kocaman oluyor!”</p>

      <p>“Peki, o zaman biz kimi tutuyoruz <em>Dallas</em>’ta?”</p>

      <p>“Bizim tuttuklarımızı göstermiyor televizyon<a id="GBS.0047.04"></a> Ayşe. Boş ver! Gel bak ben sana ne abrakadabralar yapacağım mutfakta.”</p>

      <p>Annemle Ayla Abla terasta, Samim Abi’yle babam mutfakta olunca ben tam mutfak kapısında dururum. Çünkü o zaman herkesi görebilirim, hiçbir şeyi kaçırmam.</p>

      <p>“... alkol kaynama noktasına gelince yapacağız bu işi... Aydın Abi, adamlar Moskova’da müthiş olimpiyat hazırlıkları yapmış. Göreceksin şimdi görüntülerde. Sizin için<a id="GBS.0047.05"></a> montaj masası artıklarından özenle derlemiş olduğum... Kesilen görüntülerin sultanı Samim!.. Abi, sana Maraş Katliamı’nın makas artıklarını anlatmış mıydım? Yayınlamadıkları şeyleri. Anasını satayım, TRT yakıyor abi bazı görüntüleri.”</p>

      <p>“Samim, ev sahibinize söyleseniz de şu kilitli odayı...”</p>

      <p>Annemle Ayla Abla karşılıklı oturunca bacak bacak üstüne atarlar, öne eğilirler masada. Sigaralarını<a id="GBS.0048.01"></a> kül tablasına değdirince ikisinin de elleri yem yiyen kuşa benzer:</p>

      <p>“Ayla, niye açtırmıyorsunuz şu kilitli odayı? Söyleseniz ev sahibine–”</p>

      <p>Ayla Abla, annem soru sorunca saçıyla oynar, geri yaslanır:</p>

      <p>“Neden? Niye ki?”</p>

      <p>“Yok yani, bebek gelir, oda lazım olur diye–”</p>

      <p>“Hımmm...”</p>

      <p>“Ne var o odada?”</p>

      <p>“Haa!.. Yok abla bir şey. Ben sana esas başka bir şey söyleyecektim. Bu Çankaya’daki<a id="GBS.0048.02"></a> Hülya Lokantası–”</p>

      <p>Annem geri yaslandı hemen, kollarını çekti masadan.</p>

      <p>“Bir şey olduğundan değil de. Söyleyeyim dedim. Bizim TRT’ciler çok gider oraya abla.”</p>

      <p>Annem masaya dayandı:</p>

      <p>“Sandığın gibi değil Ayla. Eski bir arkadaş. Bana–”</p>

      <p>“Yok, abla ben bir şey olduğundan değil de...”</p>

      <p>Susuyorlar şimdi onlar. Ayla Abla dudağını yiyor, sonra gülmek istiyor:</p>

      <p>“Hiç sırası değil<a id="GBS.0048.03"></a> şimdi bebeğin be abla! Kan gövdeyi götürürken böyle.”</p>

      <p>Annem hiç cevap vermez bazen. Babama da böyle yapar işte:</p>

      <p>“Sevgi Abla sizin döneminizde düşünecek, yaratacak zaman varmış. Şimdi insanlar sadece hayatta kalmaya çalışıyor.”</p>

      <p>Sonunda konuşunca annem, sigaralarını yine küllüğe değdirdiler:</p>

      <p>“Nereden geliyor bu kadar silah, bir bilsek–”</p>

      <p>“Konuşacak zaman olsa sözcükler yok abla.<a id="GBS.0048.04"></a> Bugün yine–”</p>

      <p>Samim Abi kapıya çıkıp başımı sevdi:</p>

      <p>“Abla, karımdan da mı siyasi özeleştiri alıyorsun? Gelsenize mutfağa yahu! Abla bu senin kocan hiçbir şey beceremiyor!”</p>

      <p>Ayla Abla’yla annem mutfak kapısında sigara içiyorlar şimdi:</p>

      <p>“Sevgi Abla’ya anlatıyordum da, TRT’de bugün üç sözcük daha sizlere ömür.”</p>

      <p>“Bugünkü mevtalar hangileri karıcığım?”</p>

      <p>“Göreli, irdelemek, eleştirel.<a id="GBS.0048.05"></a> Spiker metinlerinden çıkardılar.”</p>

      <p>“Planlamada da aynı şey. Yazdığımız raporlar yukarı katlardan çiçek bahçesi gibi geliyor. ‘Olanak’ bile sakıncalı, ‘imkân’ diyeceksin, ‘örneğin’ yok ‘mesela’. Meclis’te de yapıyorlar mı Sevgi?”</p>

      <p>Annem, babama cevap vermedi, Ayla Abla’ya sordu:</p>

      <p>“İrdelemek yerine ne kullanacakmışız peki?”</p>

      <p>“İrdeleme karımı abla, Allah aşkına tencereyi tut!”</p>

      <p>Samim<a id="GBS.0049.01"></a> Abi’nin ağzının kenarında sigara. Sandalyenin üzerine çıktı. Samim Abi çok yakışıklıdır:</p>

      <p>“Bak Ayşeciğim, Rus klasiklerinden öğrendiğimiz kadarıyla, votkada en mühim mesele sudur. Suyun oksijeni çok olacak. Bu ne demek diyeceksin? Hani gidiyoruz ya Çubuk Barajı’na, su tepeden düşüyor, o zaman oksijen alıyor su, nefes alıyor yani. Şimdi biz de yüksekten dökünce, suyu nefes alacak...”</p>

      <p>Samim<a id="GBS.0049.02"></a> Abi beni güldürmek için yapar bunları bence:</p>

      <p>“Abi sen de baksana alkol ısınmış mı?.. Şimdiii, sandalyemizden yere çevik bir şekilde atlayaraktan bakıyoruz çünkü Aydın Abi’miz bu işlerden anlamıyor... Eveeet... Alkol ısınmış. Şimdi Ayşeciğim işin hokus pokus kısmına geldik. Sen şimdi kapıya doğru dur bakalım. Hah dur orada, bana yardım edeceksin.”</p>

      <p>Samim Abi tencerenin kapağını açtı ve bir<a id="GBS.0049.03"></a> kibrit yaktı:</p>

      <p>“Korkma Ayşeciğim. Ve işteee!”</p>

      <p><em>Poffff!</em></p>

      <p>Kocaman alev çıktı tencereden, hemen kapadı Samim Abi, hiç korkmadı bile:</p>

      <p>“Say bakalım ona kadar Ayşe! Bir, iki, üç... Ooon! Açıyoruz kapağı! Şimdi suyumuzun içine üç kesmeşeker atıyoruuuz. İki damla gliserinimizi de annen damlatacak. Eveeet... Hunimizin içine, Samim Abi’nin senin için Amerikan Pazarı’ndan her türlü siyasi eleştiriye<a id="GBS.0049.04"></a> göğüs gererek almış olduğu kahve filtresini yerleştiriyoruz muntazaman. Ayşeciğim filtreye odun kömürü koymak lazım ama biz onu bulamadığımız için eczanemizden temin ettiğimiz mide ilacı Eucarbon’u kullanıyoruz. Çünkü memleketimiz bugün bir odun kömürünü bile üretemeyecek kadaaar, emperyalizmin pençesindeee, oligarşinin dişlerinin arasındaaa ve dahi tekelci komprador sermayeniiin... Aydın<a id="GBS.0049.05"></a> Abi sizin kızı örgütlüyorum müsaade varsa? Ha ha! Ayla nereye kayboldu bu arada?”</p>

      <p>“Sevgi,” dedi babam, “söylüyorum o zaman bizim Hasan Efendi’ye. Gelsin kadın işte, ne var!”</p>

      <p>“İyi Aydın gelsin. O da gelsin.”</p>

      <p>“Ne gün gelsin?”</p>

      <p>“Perşembe.”</p>

      <p>“Perşembe mi diyeyim?”</p>

      <p>“Gelsin işte Aydın. Tamam.”</p>

      <p>“Aydın Abi haydi geçmiş olsun! Bu badireyi de atlattın. Ha ha!”</p>

      <p>Samim Abi böyle<a id="GBS.0050.01"></a> yana dönünce, gülünce çok güzel oluyor:</p>

      <p>“Bizim görevimiz Aydın Abi, votka yaparak, efendime söyleyeyim sözcükleri koruyarak filan... Yani işte gün çalmalıyız abi hayattan. Sen mesela şimdi bir perşembeyi çalmış sayılırsın! Ha ha ha! Ya şu Ayla’yı çağıralım da–”</p>

      <p>Annemle babam da güldü sonunda. Tam ben de gülecektim dışarıdan ses geldi:</p>

      <p><em>Çat! Çat! Çat!</em></p>

      <p>“Ayla nerede!?”</p>

      <p><em>Çat! Çat!<a id="GBS.0050.02"></a> Çat!</em></p>

      <p>“Çatışma başladı Aydın Abi! Ayla nerede?!”</p>

      <p>Samim Abi bıraktı her şeyi hemen. Zil çaldı. Kapıya koştu. Annem beni tutmaya çalıştı ama ben de Samim Abi’nin peşinden koştum hemen. Samim Abi kapıyı açınca paspasın üstünde bir de ne görelim:</p>

      <p>“Mişa! Mişa gelmiş anne!”</p>

      <p>Ayla Abla arkamızda oldu aniden:</p>

      <p>“Aaaa! Olimpiyat ayısı Mişa gelmiş. Ayşe için gelmiş!”</p>

      <p>Samim Abi, Ayla<a id="GBS.0050.03"></a> Abla’ya sarıldı:</p>

      <p>“Ayla! Silah sesini duyunca–”</p>

      <p>“Tamam Samim, sakin ol biraz. Çocuğa sürpriz yapayım diye terastan dolanıp–”</p>

      <p>Ben Mişa’ya sarıldım hemen. Ta Moskova’dan geldi o.</p>

      <p>“Sevgi, evladım!” diye bağırdı anneannem pencereden, “İyi misiniz çocuğum?”</p>

      <p>“İyiyiz anne! Durma pencerede, kapat kapat!”</p>

      <p>Annem sonra kendi kendine söyledi:</p>

      <p>“İyiyiz. Pek iyiyiz!”</p>

      <p>“Yıldızlı<a id="GBS.0050.04"></a> pekiyi!” diye bağırdım ben. Herkes güldü. Jale’anım Teyzeler müziğin sesini açtı:</p>

      <p>“<em>Tut tut tut tut kalbimi...</em>”</p>

      <p>Onlar Ceyar’ı tuttukları için...</p>

      <p>Abiler sokakta oyun oynadıkları zaman annemler heyecanlanır. Salıncak çok sallanınca ben heyecanlanıyorum ya, öyle. Ama silahlar bitince Samim Abi <em>prejoksiyon</em> makinesini kurabilir, o zaman kocaman bir yerde bir sürü insan yürür, bayraklar filan<a id="GBS.0050.05"></a> olur. Orası Moskova’ymış. <em>Prejoksiyon</em> makinesi çalışınca insan gözünü kapatsa bile ışık gözüne girebilir. Öğlen uyumadan önce insanın gözkapağına ışık gelince gözünün içinde küçük balıklar, böcekler yüzüyor ya, onları takip edince gözün sanki yuvarlanıp aşağıya kaçacak gibi oluyor; onun gibi değil. <em>Prejoksiyon</em> makinesine çok bakıp sonra karanlığa bakınca bir sürü ışık görünüyor. Bir sürü yere<a id="GBS.0051.01"></a> bakıp gözlerini açıp açıp kapayınca bütün gökyüzü <em>prejoksiyon</em> makinesi oluyor. Ayı Mişa, başka bir ülke kokuyor. Okuldaki harita odası gibi.</p>
    </section>

    <h2>Sabahları Erken Kalkmalıyız<em>Seyranbağları Mahallesi</em></h2>

    <section class="voice2">
      <p>“Hüseyin sor bakalım Hasan Abi’ne, kim düşmüş kuyuya?! Hele sor bakalım!”</p>

      <p>Kavga çıkacak şimdi. Kavga çıkarsa çok gürültü olur. Babam anneme vurursa yine? Vurmasın. Ama Hüseyin Abi olduğu için<a id="GBS.0051.02"></a> vuramaz.</p>

      <p>Her şey bitmişti. Nişan bitmişti. Toplantı bitmişti. Bademlidere’den ateş etmemişlerdi ne güzel. Uyuyacağız şimdi. Hadi uyuyalım artık. Hadi! Herkes uyusun. Sessiz olsun her şey. Ben çok yoruldum çünkü. Başım şişti ne biçim!</p>

      <p>Nişandaki ablalar, elektriklerin gelmesinden biraz sonra işaret verdi. Bağıra bağıra söylüyorlardı:</p>

      <p>“<em>Amaaan petrol, canııım petrol!</em>”</p>

      <p>Abiler dışarıyı<a id="GBS.0051.03"></a> dinledi:</p>

      <p>“Kızlar ‘Petrol’e başladığına göre polis geliyor. Hızla toparlayalım. Ne diyorsun Hüseyin arkadaş? Bu Bademlidere’nin faşoları bayağı ağır silahlanmış. Olmaz bu beylik tabancalarla, ezerler bizi. Senin bağlantına söyleyebilir miyiz Hüseyin arkadaş?”</p>

      <p>Gaz lambasının ışığı azaldı. Lüks lambasının beyaz kesesine bir kere yandıktan sonra dokunulmaz. Çünkü dağılır o zaman. Hüseyin Abi<a id="GBS.0051.04"></a> çakmağıyla oynadı:</p>

      <p>“Hayır arkadaş, benim anlamadığım uçaksavar mı alacağız? Nedir yani?”</p>

      <p>Hüseyin Abi’nin çakmağı kimsede yok. İbelo’dur o. Gümüş rengi. Biraz düşününce hemen çakmağını çakar. Yakmaz, çakar sadece. Hüseyin Abi ODTÜ’lü olduğu için “hocam” diyebilir, ODTÜ’lüler öyle der çünkü.</p>

      <p>“Hüseyin, bir kere bu kadar az mermiyle olmaz.”</p>

      <p>“Tamam, mermi işini anladım da... Başka ne<a id="GBS.0051.05"></a> lazım?”</p>

      <p>“İki tane tamburalı lazım Hüseyin arkadaş.”</p>

      <p>“Tamam tamam. Sorayım ben. Dağılalım şimdi. Polis çıkmıştır yokuşu. Siz ne kadar para çıkarırız, onu hesaplayın. İmanını gevrettik mahallenin. Haraççıya çıkacak adımız sonunda.”</p>

      <p>“Hüseyin arkadaş, evleri yakmaya kadar vardırdılar işi. Çoluk çocuğu tarayacak bunlar <em>höst</em> demezsek.”</p>

      <p>Abiler avuçlarını dizlerine dayayıp kalktı. Hepsi<a id="GBS.0052.01"></a> bıyıklarıyla oynadı. Dağıldılar. Ablalar konuştu hep polisle:</p>

      <p>“Nişanımız var da memur bey, buyurun!”</p>

      <p>“Ev yanmadı mı burada? Ne nişanıymış bu?”</p>

      <p>“Bize bir koca lazımdı, o da bu gece lazımdı memur bey!”</p>

      <p>Güzel olan abla söyledi öyle. Öbürküler o kadar güzel değil. O ODTÜ’lü olduğu için daha güzel. Kalan defter kâğıtlarından defter yapıp vermişti bana yılbaşında. Hüseyin Abi’yi seviyor<a id="GBS.0052.02"></a> güzel abla, o yüzden.</p>

      <p>Diğer kızlar güzel ablayı kenara çekti:</p>

      <p>“Bitti zaten memur bey.”</p>

      <p>Polis, copuyla şapkasının ucunu kaldırdı:</p>

      <p>“Bu evi Samsunlular yaktı diye laf çıkmış. Yok öyle bir şey. Sizin gençler de rahat dursun. Geçen, bayrak asacağız tepeye diye... Görüyoruz biz bunları ama huzursuzluk çıkmasın diye... Gençler nerede?”</p>

      <p>Güzel abla bağırdı kızların arasından:</p>

      <p>“Tenis<a id="GBS.0052.03"></a> kulübüne gittiler!”</p>

      <p>“Bak sabrediyorum. Nişan filan dediniz diye...” dedi polis. Şimdi dövecekler güzel ablayı. Dövmesinler. Dövmesinler.</p>

      <p>Ak saçlı Dürüst Amca geldi. O aslında ihtiyar değil. Saçı beyazladı onun. Çünkü “71 Muhtırası’nda” işkence yapmışlar ona çok. Pipisine elektrik vermişler. Ondan delirmiş o. Bir de çok düşündüğü için. Hep kitabıyla gezer. Elinde yine çiçek var. Çiçekler<a id="GBS.0052.04"></a> de toplar o. Mezarlığa gider her gün. Oradan çiçek alır, ablalara verir. Bak şimdi de polise verdi. Bak verdi işte. Polis onu dövmesin:</p>

      <p>“Yav bırak git işine! Bu adam da beni her gördüğünde çiçek veriyor kardeşim. Anlamadım. Tırlatmış!”</p>

      <p>Güzel abla koştu, çiçeği aldı:</p>

      <p>“Sen onu bana ver Dürüst Abi! Böyle gel sen, gel böyle.”</p>

      <p>Saçına taktı güzel abla çiçeği. Elinden tutup ateşin başına<a id="GBS.0052.05"></a> getirdi Dürüst Amca’yı. Dürüst Amca gülümser hep:</p>

      <p>“Çocuk yapın kızım. Çok çocuk yapın.”</p>

      <p>Hep böyle der Dürüst Amca. Başka çok az şey der. Polisler gidince abiler dışarı çıktı. Ablaların yanına geldikleri için başka türlü yürüdüler. Çok ciddi oldular hemen. Hiç korkmazlar ablalar olunca. Güzel abla elini beline koydu:</p>

      <p>“Evet, ne yapılıyor arkadaşlar?”</p>

      <p>Hüseyin Abi onu kolundan çekti:</p>

      <div style="display:none;">
        <a id="GBS.0053.01"></a>
      </div>

      <p>“Anlatırım ben sana. Dur biraz!”</p>

      <p>Annem yine ateşin başına oturdu. Hiç konuşmadı, teyzeler konuştu hep:</p>

      <p>“Sanki polislik edecek yürek varmış gibi buralarda gezmezler mi! Git Samsunluların mahallesinde gez sıkıyorsa!”</p>

      <p>“Bunların pehlivanlığı cereyan gelince, bir de bize. Sonra, ‘Bademlidere’nin faşistleri niye tepemize çıkıyor!”</p>

      <p>“De haydi söndürelim ateşi de... Aliye, bu gece bize<a id="GBS.0053.02"></a> buyurun.”</p>

      <p>Annem başını salladı. Herkes gidince ağlar o. Hüseyin Abi güzel ablayı gönderdi diğer ablaların yanına. Dürüst Amca ateşin başında oturdu. Onu hep biri götürür sonunda. Nereye götürüyorlar? O siyah takım elbise giyer. Çok eskidir onun elbisesi. Çok düşündüğü için delirdi o. Ben de delirecek miyim acaba? Belki saçlarım beyazlar benim de.</p>

      <p>Herkes gitti. Hüseyin Abi durdu, gitmedi,<a id="GBS.0053.03"></a> babama bir şey diyecek:</p>

      <p>“Hasan Abi, konuşalım biraz.”</p>

      <p>“Söyle Hüseyin’im.”</p>

      <p>“Abi çocuklar diyor ki...”</p>

      <p>Annem yanık evin içinde dolaşıyor. Babamla Hüseyin Abi ona bakıyorlar konuşurken:</p>

      <p>“Abi, sizin bu olaydan sonra mahalleyi artık başka türlü korumak gerek.”</p>

      <p>“He koçum. Ne edeceğiz?”</p>

      <p>“Abi şimdi arkadaşlarla şöyle karar verdik...”</p>

      <p>Annem sessiz ağlıyor evin orada, bir<a id="GBS.0053.04"></a> tek ben görüyorum. “Civanım... Said’im...” diyor. Said benim dayımmış, hiç görmedim ben.</p>

      <p>“İki tamburalı... Yani otomatik tüfek diye karar verdi arkadaş–”</p>

      <p>Annem, “Oooof of!” yapınca küllerin arasında, babam onu çağırdı:</p>

      <p>“Aliye, gelsene sen böyle. Dolanmasana kız, yangın yerinde! Ha dinliyorum ben seni Hüseyin söyle aslanım.”</p>

      <p>“Abi arkadaşlar, ‘Otomatik tüfek lazım, olmazsa başa çıkamayız,’<a id="GBS.0053.05"></a> dedikleri için–”</p>

      <p>Annem bu sefer çok daha bağırdı:</p>

      <p>“Ooooof of!”</p>

      <p>Yere oturdu, küllerin içine. Babam o zaman yanına gitti artık:</p>

      <p>“Aliye! Kız! Ne oldun kız?! De etme artık. Bak yeniden yapacağız evi. Mis gibi.”</p>

      <p>O zaman Hüseyin Abi de geldi küllerin arasına:</p>

      <p>“Tabii abla. Bak ODTÜ’den arkadaşlar da gelecek. Yarın–”</p>

      <p>Annem ağlayıp dizlerinin üzerine çökünce çok korkuyorum ben.</p>

      <div style="display:none;">
        <a id="GBS.0054.01"></a>
      </div>

      <p>“Aliye, kalk ayağa kız! Kalk! Bak yenisini yapacağız dedim ya. Hem kuyuyu da kapatacağız bak. Zaten Ali yine düşecek diye...”</p>

      <p>Annem sustu. Gözünü açtı:</p>

      <p>“Ne? Ali’m kuyuya mı düştü?!”</p>

      <p>Bana baktı, çok korktum ben:</p>

      <p>“Aliii, kurban olduğum, sen kuyuya mı düştün kuzum?! Söyle Hasan Efendi! Çocuğu kuyuya mı düşürdün?!”</p>

      <p>Biz sustuk. Babam çok korkunca sigara içer hemencecik. Annem<a id="GBS.0054.02"></a> ayağa kalktı. Çok kızdı. O zaman dedi işte:</p>

      <p>“Hüseyin, sor bakalım Hasan Abi’ne kim düşmüş kuyuya?! Sor!”</p>

      <p>“Tamam Aliye Abla, bir şey olmadı.”</p>

      <p>“Hasaaan! Bu çocuk ondan mı böyle oldu?”</p>

      <p>Ne oldum ben? O zaman olmadım ki; gürültüden oluyorum ben öyle. Öyle olunca annem de mi sevmiyor beni acaba?</p>

      <p>“Abla tamam, yok bir şey!”</p>

      <p>Annem ateşi ayağıyla söndürdü hızlı hızlı:</p>

      <p>“E Hasan<a id="GBS.0054.03"></a> Efendi, e! O zaman bundan kelli, kavlimiz değişti. Sen çocuğu kuyuya düşürürsün söylemezsin, öyle mi? E madem öyle, ben de çalışıyorum bundan sonra. Sendikaya yedirdiğin maaşına bakmıyorum. E Hasan Efendi e! Haydi bakalım. Para kazanacağım ben. Bu çocuk doktora gidecek! Senden de izin falan istemiyorum. Yürü Ali, gidiyoruz Nuran Ablanlara.”</p>

      <p>Sonra babama bağırdı elini sallaya sallaya:</p>

      <p><a id="GBS.0054.04"></a>“Sen sakın gelme Hasan Efendi! Git başkasında kal! Hüseyin, al götür bunu, gözüm görmesin bu gece!”</p>

      <p>Dönüp babama baktım. “Bakma!” diye bağırınca annem, elleri titredi. Baktım yine de:</p>

      <p>“Anasını avradını...” dedi babam. Küle tekme attı.</p>

      <p>Dürüst Amca’yı bu gece ateşin başında unuttular. Sessiz sessiz söylüyordu, benim gibi. Ben duydum:</p>

      <p>“Tek mezarlıkta çoğunlukta olmayalım Hüseyin. Ölmeden<a id="GBS.0054.05"></a> çocuk yapın oğlum. Çok çocuk yapın.”</p>

      <p>Unutmasınlar onu. Unutmasınlar. Ben ip veririm ona. Bakabilir.</p>

      <p>Hamit’le yattım ben o gece. Çok tekme attı Hamit uykusunda. İttim onu, ittim. Çok kalabalık bizim mahalle. Çok gürültülü. <em>Hayat Ansiklopedisi</em> de yok kimsede. Sabah olurken uyudum galiba.</p>
    </section>
  </section>

  <div style="display:none;">
    <a id="GBS.0054.06"></a>
  </div>
</body>
</html>
