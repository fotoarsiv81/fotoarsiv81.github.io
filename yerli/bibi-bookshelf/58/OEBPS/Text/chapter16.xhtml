<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devir</title>
  <link href="../Styles/main.css" rel="stylesheet" type="text/css" />
</head>

<body class="chapter" xmlns:epub="http://www.idpf.org/2007/ops" epub:type="chapter">
  <div style="display:none;">
    <a id="GBS.0312.01"></a>
  </div>

  <section class="container">
    <h2>Çevre Temizliği</h2>

    <section class="voice1">
      <p>“Ayşe! Ali! Durun evladım! Siz koşuyorsunuz diye koşuyor hayvancağız! Aaayyyy! İhtilal oldu ayol! Oturun azıcık!”</p>

      <p>Kuğu kanatlarını açtığı için koşmak istiyor. Koridorda koşuyordu önce. Şimdi salonda koşuyor. Biz onu tutmaya çalışıyoruz. Annemle babam sigara içiyorlar, radyoda haberleri bekliyorlar. Ama şarkı çalıyor:</p>

      <p><em>“Yine de şahlanıyor aman / Kolbaşının yandım<a id="GBS.0312.02"></a> da kır atı...”</em></p>

      <p>Radyoda o şarkı çaldıkça kuğu kanatlarını açıyor, dans ediyor. Anneannem çok kızıyor bize, o da sigara içiyor şimdi:</p>

      <p>“Evladım, saat bir oluyor bak, şimdi ajans başlayacak, televizyona paşalar çıkacak! Ayşe! Rahat bırakın hayvanı evladım! Sevgi bir şey söylesene sen de! “Mehter Marşı” mı dinliyorsunuz kızım siz radyoda!”</p>

      <p>Radyodaki kalın sesli adam çok güzel söylediği<a id="GBS.0312.03"></a> için kuğu daha çok koşmak istiyor:</p>

      <p><em>“... görünüyor yandım aman bize sefer yolları!”</em></p>

      <p>Annem, anneanneme cevap vermedi, televizyonu açtı:</p>

      <p>“Aydın, kapat canım radyoyu. Paşalar çıkıyor sahneye!”</p>

      <p>Annem babama “canım” dedi!</p>
    </section>

    <section class="voice2">
      <p>Ayşe’nin annesi ile babası pijamalarını çıkaramadılar sabahtan beri. Küçük radyonun başından ayrılmıyorlar hiç. Pencerenin orada. Aslında radyo sokakta olanları<a id="GBS.0312.04"></a> söylüyor ama onlar yine de camdan bakmıyor, radyoya bakıyorlar. Radyo sadece türkü söylese bile onlar yine de orada duruyorlar. Sanki radyo aniden bir şey söyler diye başka yere gitmiyorlar. Kuğu eve girince koridora oturdu. Hiç kıpırdamadı. Sonra koşmaya başladı evin içinde. Biz Ayşe’yle ona marul verdik, sonra yürüyüp durdu. Anneanne, “Banyoya kapatalım,” dedi ama Ayşe ağlayacağı için kapatmadılar.<a id="GBS.0312.05"></a> Ortadaki sehpanın etrafında koşup durdu. Televizyon açılınca da önüne gitti. Ayşe’nin annesiyle babası televizyona bakıyordu. Biz de onların arkasındayız. General çıktı televizyona. Elinde kâğıtlar var, kâğıttan okuyor. Konuşma öyle yapılmaz ki! Kâğıttan okuyunca kimse dinlemez çünkü. “Halk” demiyor, “millet” diyor. Öyle denmez ki!</p>

      <p><em>“... Büyük Atatürk’ün bize emanet ettiği, ülkesi ve milleti<a id="GBS.0313.01"></a> ile bir bütün olan Türkiye Cumhuriyeti devleti son aylarda izlediğiniz gibi dış ve iç düşmanların tahrikiyle varlığına, rejimine ve bağımsızlığına yönelik fikri ve fiziki haince saldırılar içindedir...”</em></p>
    </section>

    <section class="voice1">
      <p>Babam sabah çuvalı açıp kuğuyu görünce, “Ne halt ettiniz siz?!” deyince –tam kızamadı onlar, biz öldük diye korkmuşlar galiba– Ali kulağıma, “Sen söyle,” dedi. Anneme baktım, o çok ağlıyordu.<a id="GBS.0313.02"></a> Babamın gözleri de kırmızıydı. Anneannem başına tülbent bağlamış, divanda yatıyordu, “tansiyonu çıkmış”. “Siz sevinin diye kuğuyu kurtardık,” dedim. Çok küçük sesimle söylediğim için duymadılar galiba. Babam, “Ne?!” diye bağırdı. Bir daha söyledim:</p>

      <p>“Kuğuyu kurtarınca biz kazanmış sayılacağız ya, ondan için işteee!”</p>

      <p>O zaman o şarkı ilk kez çalmaya başladı:</p>

      <p><em>“Yine de şahlanıyor aman...<a id="GBS.0313.03"></a> Gahi sefer olur aman / Aman da sefer sefer de eyleriz!”</em></p>

      <p>Kuğu ilk o zaman ayağa kalktı. Yürüdü yürüdü. Şarkı bir sürü kere çaldı, o da yürüdü hep. Ama şimdi haberler başlayınca kuğu durdu artık. Annemle babamın önüne geçti. Kanatlarını açınca komutanın bir tek şapkası göründü. O komutan adamı biz konserde görmüştük, kuğuları kesen adam o işte! Şimdi kuğu önünde olduğu için sırf şapkası konuşuyor<a id="GBS.0313.04"></a> gibi. Bir de kuğuyu göremiyor ya, işte o çok komik bence.</p>

      <p><em>“Girişilen harekâtın amacı, ülke bütünlüğünü korumak, milli birlik ve beraberliği sağlamak, muhtemel bir içsavaşı ve kardeş kavgasını önlemek, devlet otoritesini ve varlığını yeniden tesis etmek ve...”</em></p>
    </section>

    <section class="voice2">
      <p>Ayşe gülüyor ama neye? General kuğulardan hiç bahsetmiyor. Bir tanesini kurtardığımızı biliyorsa onun için hiç kuğu demiyordur.<a id="GBS.0313.05"></a> Kızgındır o şimdi. Biz kurtardık kuğuyu, o yüzden tam istediği gibi olmadı her şey çünkü. Kuğumuz kanatlarını açınca <em>pata pata pata</em> yaptı. Uçurtma sesi yaptı kanatlarıyla işte. O da biliyor General’in düşman olduğunu, o yüzden öyle yapıyor. Alay ediyor General’le tabii! Aslan kuğu!</p>

      <p><em>“Parlamento ve hükümet feshedilmiştir. Parlamento üyelerinin dokunulmazlığı kaldırılmıştır. Bütün yurtta sıkıyönetim<a id="GBS.0314.01"></a> ilan edilmiştir. Yurtdışına çıkışlar yasaklanmıştır...”</em></p>
    </section>

    <section class="voice1">
      <p>Kuğu kanatlarını iyice çırpmaya başladı. Annemle babam komutanı görmek için bir oradan bakıyorlar bir buradan ama bir türlü göremiyorlar.</p>

      <p>“Aydın şu kuşu tutsana!”</p>

      <p>“Niye ben tutuyorum, sen tut!”</p>

      <p>“Ben nasıl tutayım! Kocaman kuş!”</p>

      <p>“Tutamam kardeşim!”</p>

      <p>Ben güldüm o zaman. Çünkü annemle babam komik oldular. Ben gülünce<a id="GBS.0314.02"></a> bana baktılar, komutan hâlâ konuşuyordu ama kuğunun kanat sesinden duyulmuyordu:</p>

      <p><em>“Yurt genelinde sokağa çıkma yasağı...”</em></p>

      <p>O zaman annemle babam da güldüler. Sigaralarını içmeyi unuttular, külleri uzadı, çocukmuş gibi yaptılar:</p>

      <p>“Yaa ben tutmam! Sen tut!”</p>

      <p>“Yok canım, siz buyurun hanımefendi!”</p>

      <p>Anneannem, “Tövbe ya Rabbi!” diyordu durmadan, “Tövbe ya Rabbi!” Sonra o da gülmeye başladı.<a id="GBS.0314.03"></a> İyi ki kurtardık biz kuğuyu. Ev, çiğbörek koktu.</p>
    </section>

    <section class="voice2">
      <p>Ayşeler gülerken General televizyondan gitti. O zaman dışarıdan ezan gibi bir ses geldi. Anneanne durdu dinledi. O dinleyince daha sessiz oldu her yer. Mutfakta kaynayan çaydanlığın sesi bile duyuldu. Çaydanlık tıkırdıyordu, adam susup susup bağırıyordu. Anneanne gözlerini kocaman açtı, “Öcü geliyor,” der gibi söyledi:</p>

      <p>“Sala veriliyor,<a id="GBS.0314.04"></a> biri öldü demek.”</p>

      <p>Durdu, üzüldü kendi kendine:</p>

      <p>“Adamın da öldüğü güne bak. Bir başına... Yazık!”</p>

      <p>Ayşe’nin annesiyle babası bakınca, anneanne ellerini açtı:</p>

      <p>“Sokağa çıkma yasağı var ya canım! Ondan diyorum!”</p>
    </section>

    <section class="voice1">
      <p>Annemle babam gülmek istemeden gülüyorlar. Sabahtan beri hiç konuşmadıkları için gülünce duramadılar. Gizli gizli gülüyorlar. “Sinirim bozuldu,” dedi annem. Babam<a id="GBS.0314.05"></a> cama gitti:</p>

      <p>“Sevgi, gel bak, Jale Hanım bayrak asıyor balkona. Çocuklar gibi şen!”</p>

      <p>Telefon çaldı. Babam telefona koşarken, kuğu babamın önünden koştu:</p>

      <p>“Dur be oğlum! Kızım! Neysen artık! Hay Allah! Ha ha ha! Komikmiş bu yahu! Paytak bir şey!.. Alooo! Alo! Kapandı!”</p>
    </section>

    <section class="voice2">
      <p>Hepimiz Ayşe’nin babasının önünde dizildik. Hep ona bakıyoruz. Meğerse kuğu da yanımızda durmuş, o da bakıyor.<a id="GBS.0315.01"></a> “Alo? Alo? Kapattı.” Ayşe’nin babası telefonu kapatınca kanatlarını açtı. Ayşe de bağırdı:</p>

      <p>“Selahattin Amca’yı arayalım baba! Selahattin Amca’yı! ‘Ayşe ile Ali kuğuyu kurtarmış,’ diyelim!”</p>

      <p>Ayşe öyle bağırınca onlar sustu, ikimize baktılar. Kuğuya baktılar. Ayşe’nin annesi kızmış gibi yaptı:</p>

      <p>“Bu kuğu işini sonra konuşacağız Ayşe Hanım!”</p>

      <p>Kuğu önden kaçtı, Ayşe’yle ben arkasından<a id="GBS.0315.02"></a> gittik. Koridorda durduk. Kuğu bize çok alıştı. Sanki daha çok Ayşe’yi seviyor. O kız olduğu içindir kesin.</p>

      <p>Ayşe’nin babası ile annesi konuştular:</p>

      <p>“Sevgi ne yapacağız bu hayvanı?”</p>

      <p>“Ne bileyim? Hakikaten sorsak mı Selahattin Abi’ye? Adam kuşçu, herhalde ne yapacağımızı söyler.”</p>

      <p>“Günü mü gözünü seveyim! Darbe olmuş–”</p>

      <p>“Esas başka bir şey... Bütün mahalle termosifonları yakmış.<a id="GBS.0315.03"></a> Ne yapsak?”</p>

      <p>“Biz de yakacağız demek.”</p>

      <p>“Silahlar?”</p>

      <p>“Ne bileyim Sevgi? Düşünüyorum işte.”</p>

      <p>“Tamam canım.”</p>
    </section>

    <section class="voice1">
      <p>Annem babama bir kere daha “canım” dedi! Koridordan duydum ben. Onlar filmlerdeki anne babalar gibi oldular. Çünkü şimdi başka düşman olduğu için öyle oldular. O komutanlar geldi, o yüzden. Korktukları için. Ben çok seviniyorum. Ama Ali çok üzüldü. Annemle babamı duydu<a id="GBS.0315.04"></a> o:</p>

      <p>“Sevgi aslında bu çocuk işi fena oldu. Aliye Hanım da bilmiyoruz ki hangi hastanede kalıyor.”</p>

      <p>“Gelemezler de şimdi. Yarın da gelemezlerse–”</p>

      <p>“Çocuğun başka akrabası da yok herhalde Ankara’da.”</p>

      <p>“Bize bıraktıklarına göre, yalnızlar demek ki.”</p>
    </section>

    <section class="voice2">
      <p>Annemle babam gelselerdi, “Kuğuyu biz kurtardık,” diyecektim. “Artık üzülme anne, Hüseyin Abi ile Birgül Abla uçtular,” diyecektim.<a id="GBS.0315.05"></a> Ayşe’nin babası bizi gördü. Yanıma geldi, başımı sevdi:</p>

      <p>“Annenler bugün gelemezler Ali. Yarın gelirler artık. Değil mi Sevgi Teyze’si?”</p>
    </section>

    <section class="voice1">
      <p>Annem Ali’nin başını sevdi. “Aaa, ateşin var yine senin Ali! Ne zaman çıktı ki? Yanıyor çocuk Aydın, yatıralım.”</p>

      <p>Telefon çaldı.</p>

      <p>“Alo baba! Baba iyi misin? Hastanede misin! Ne zaman... Kim götürdü?.. Var yani başında biri. Baba biz iyi...<a id="GBS.0316.01"></a> Yok baba ancak yarın belki... Yok baba nereye gelelim! Darbe oldu, sokağa çıkma – İhtilal oldu diyorum baba, ihtilal!.. Baba gözünü seveyim yapma böyle, ne alakası var! Tamam geleceğiz yarın.”</p>

      <p>Telefonu kapattı. Anneme, “‘Ölüyorum gelin,’ diyor, ne yapsak?” dedi. Annemin bir eli Ali’nin alnında, biri benim alnımda. Saçlarımızı geri doğru yapıyor böyle böyle. Yaptığını bilmiyor ama keşke hep<a id="GBS.0316.02"></a> yapsa. “Anne elini çekme, hep yap öyle,” desem şimdi, “Ne yapayım kızım?” der ama o zamana kadar çekmiş olur elini. Bir şey demezsem de unutur yapmayı, vazgeçer.</p>

      <p>“Aydın yarın sabahı bekleyeceğiz, başka çare yok.”</p>

      <p>“Doğru... Ali’nin ateşi çok mu?”</p>
    </section>

    <section class="voice2">
      <p>Benim uyumam lazım. Başım ağrıyınca, ateşim çıkınca uyumam lazım. Çok uyumam lazım. Uyumazsam karışır, gerçekten olanla rüya karışır.<a id="GBS.0316.03"></a> Uyumazsam her şey rüya olur. Ama ben uyurken Ayşe’nin annesiyle babası kuğuyu atarlar mı acaba?</p>

      <p>“Yahu Sevgi, bu kuğuyu ne yapacağız esas?”</p>

      <p>“Dursun o şimdi. Sonra bakarız.”</p>

      <p>“Aslında kesip yemek lazım da! Suyuna da pilav yaparız. Yapalım mı Ayşe Hanım?! Ne diyorsun Ali Efendi?”</p>

      <p>“Aydın yapma Allah’ını seversen, çocuklar zaten...”</p>

      <p>Ben düştüm. Yere düştüm. Su gibi aktım yere. Gözüm<a id="GBS.0316.04"></a> kapandı. Ayşe’yi gördüm en son.</p>
    </section>

    <section class="voice1">
      <p>Ali filmlerdeki kadınlar gibi bayıldı. Kuğu kanatlarını çırptı. Anneannem, Ali’ye sirkeli su yaptı. Hep onun başında durduk biz. Ben ayaklarındaki sirkeli havlu kayınca yerine koydum. Kuğu da orada durdu; Ali uyurken hiç kanat çırpmadı. Sonra yine telefon çaldı. Babam baktı, bir şey demeden anneme verdi. Annem konuşurken babam ellerini beline koyup ona<a id="GBS.0316.05"></a> baktı, kapatınca sordu:</p>

      <p>“Kimmiş?”</p>

      <p>“Önder.”</p>

      <p>“Ne diyor?”</p>

      <p>“Yok, bir şey demiyor.”</p>

      <p>“Söyle Sevgi.”</p>

      <p>“İki gün sonra Ankara’ya gelecekmiş de–”</p>

      <p>“Eee?”</p>

      <p>“Ne ee’si? Biz yokuz zaten.”</p>

      <p>“...”</p>

      <p>“Hakikaten ne yapacağız bu kuğuyu giderken?”</p>

      <p>“...”</p>

      <p>“Jale Hanımlara bırakalım diyorum.”</p>

      <p>“...”</p>

      <p>“Silahları da sıkıştırırız kanadının altına. Ne diyorsun Aydın Bey?”</p>

      <div style="display:none;">
        <a id="GBS.0317.01"></a>
      </div>

      <p>O zaman babam azıcık güldü. Annem onun kolunu elledi. İyi ki kurtardık kuğuyu.</p>

      <p class="lvl1">Annemle babam banyoya gittiler, termosifonu yakacaklar. Kuğuyu pişirmeyecekler, sordum ben. Üç kere sordum. Bir şeyler yakacaklarmış. Ali uyuyor, Ali uyurken kuğuya bir şey yaparlarsa ölürüm. Ali’nin başına oturdum ben. Çok zaman geçti. Akşam bile oldu. Anneannem televizyonun başından kalkmıyor. Annem ona kızdı:</p>

      <div style="display:none;">
        <a id="GBS.0317.02"></a>
      </div>

      <p>“<em>İnanç Dünyası</em>’nı da mı izliyorsun anne? E pes!”</p>

      <p>Anneannem televizyonun sesini iyice açtı. O şimdi acayip biraz. Ben Ali’nin başında otururken, Samim Abilerin kilitli odasının camı oynadı. Açık kalmış o. Ali bazen gözlerini açıyor. Sirke kokuyor her yer. Önce kötüydü sirkenin kokusu. Şimdi hoşuma gidiyor.</p>
    </section>

    <section class="voice2">
      <p>Benim gözlerim açılınca hep Samim Abilerin kilitli odasının camını görüyorum.<a id="GBS.0317.03"></a> Cam kıpırdıyor. Sokak lambaları yandı. Işık gelince orada şekiller oluyor. Ayşe havluları sirkeye batırıp ayaklarıma, başıma koyuyor, ellerime. Havluları az sıkabildiği için sirkeler yatağa akıyor. Yatağa çiş yapmışım gibi ılık. Çok güzel. Alnımdan kulağıma, oradan yastığa akıyor. Damlıyor <em>şıp şıp şıp</em>. Camda şekiller sarı kuşlara benziyor, turuncu kelebeklere. Bir şeyler uçup duruyor camda. Hüseyin<a id="GBS.0317.04"></a> Abi görünüyor, sokakta, bağırıyor. Birgül Abla ona elini uzatıyor. Cam kıpırdayınca elleri ayrılıyor. Bir pankart asıyorlar onlar Kızılay’a. Konserve kutusu var, içine taş dolduruyorlar. “Bombalı pankart” öyle yapılır çünkü, hep bomba olmaz içinde. Sonra koşuyorlar. Hüseyin Abi yavaş koşuyor Birgül Abla ona yetişsin diye. Onlar koştukça geçtikleri yerlerden sarı kuşlar uçuyor. Samim Abilerin<a id="GBS.0317.05"></a> evine giriyorlar. Hüseyin Abi, Birgül Abla’nın yüzünü iki eliyle tutuyor. Birgül Abla’nın saçından sarı kelebekler uçuyor. Eve çıkıyor, odayı kilitliyor, bekliyorlar. Hüseyin Abi beni düşünüyor. Uçurtmayı, Turgay Abi’yi, mahalleyi, bir gemi düşünüyor, bir uçak düşünüyor, bir araba düşünüyor. Birgül Abla’nın saçlarına ellerini sokuyor. Birgül Abla’nın saçları da sarı, uzuyor uzuyor, uçuyor uçuyor.<a id="GBS.0318.01"></a> Kapı çalınıyor, polisler gelmiş. Hüseyin Abi silahını alıyor. Birgül Abla’yı öpüyor. Birgül Abla titriyor camda. <em>Pata pata pata</em> bir sürü uçurtma uçuyor, sarı. Polisler içeri girerken onlar balkona çıkıyor. Hüseyin Abi’nin silahı <em>çıkırt çıkırt</em> ediyor, patlamıyor. Sonra ikisi de kuş oluyor. Sarı kuğular oluyorlar balkonda. Gülüyorlar. Uçuyorlar. Havlu ısındıkça sirke <em>şıp şıp</em> damlamıyor artık.</p>
    </section>

    <div style="display:none;">
      <a id="GBS.0318.02"></a>
    </div>

    <section class="voice1">
      <p>Ali gözünü kapattı yine. Televizyonda bir adam konuşuyor, sesi buraya kadar geliyor. Korkunç gibi, siyah gibi sesi:</p>

      <p><em>“... neticeyi sebeplerden değil, Yaradan</em>’<em>dan beklemektir. Yani tevekkül, sonucu Allahü tealadan beklemek ve bu sonucun kendisi için mutlaka hayırlı olacağına inanmaktır... İnsan gücü dışında olayları, ezelde takdir edilmiş bilip üzülmemek, Allahü tealadan geldiğini düşünerek<a id="GBS.0318.03"></a> seve seve karşılamaktır. Bu demektir ki sevgili seyirciler...”</em></p>

      <p>Adam konuştukça Samim Abilerin camında sarı canavarlar oluyor, yırtık kanatlılar. Bütün evlerin üzerinde uçuyor, dönüyorlar. Evlerin üzerine konuyorlar, evler karanlık oluyor. Onlar evlere geldikçe bacalardan dumanlar çıkıyor. Çocukları uyutuyorlar. Hep öğle uykusu uyuyor artık çocuklar. Çocuklara değdikçe onlar, artık Ali’nin<a id="GBS.0318.04"></a> hasta olduğu zaman gibi oluyor, konuşmuyorlar. Anneleri ağlıyor hep. Babaları bağırıyor. Çocuklar uyanamıyor hiç. Çok fena bir şeymiş yani bu sarı canavarlar. Çocukların saklanması gerekiyormuş. Ali’yi gördüm camda, sapsarı. <em>Hayat Ansiklopedisi</em> var elinde. Kuğulu olan cilt var. Yırtık kanatlılardan kaçıyor. Onu saklaması lazım. Ben de varım orada. Elimde hep kitaplarım varmış. En sevdiklerim.<a id="GBS.0318.05"></a> Eğer onları saklamazsam yırtık kanatlılardan bizi de göreceklermiş. Ağlayacağım şimdi ben. Ali de böyle ölmüş gibi olduğu için... Yırtık kanatlılar sarı sarı böyle olunca... O zaman ben kalktım. Ali uyanmış olsaydı beraber yapardık ama şimdi ben yapmak zorundayım. Aldım onları, banyoya gittim. Babamlar kitapları yakıyorlar. Ben de uzattım:</p>

      <p>“Bunu da!”</p>

      <p>Annemle babamın yüzleri kıpkırmızı<a id="GBS.0319.01"></a> ateşten. Birbirlerine baktılar. Annem saçını kaldırdı önünden:</p>

      <p>“Kızım <em>Hayat Ansiklopedisi</em>’ni yakmamıza gerek yok. Bu ne? <em>Bir Şeftali Bin Şeftali</em>. Götür onları Ayşe, bunlara gerek–”</p>

      <p>“Bunları da dedim! Kuğulu olan ansiklopedi bu. Yoksa anlar canavarlar... Anneeee! Yakın bunları da!”</p>

      <p>Annem bana sarıldı. Ben biraz ağladım karnında. Annemin karnı ne güzel. Sonra yüzüme baktı, başımı tuttu<a id="GBS.0319.02"></a> iki eliyle, “Sen çok kahraman bir çocuksun Ayşe!” dedi. Öyle dedi. Annemin yüzü bana ne kadar yakın duruyor şimdi. Nefesi ne güzel kokuyor. Ben öyle durmak istedim hep ama apartmandan Jale’anım Teyze’nin sesi geldi:</p>

      <p>“Yukarı katta onlar! Bir yukarısı! Bizim tam yukarımız! Şaşırmayın da! Tam yukarısı yani!”</p>

      <p>Annem, anneanneme, “Anne! Ayşe! Kuğu!” diye bağırdı. Anneannem başının üzerinde ellerini<a id="GBS.0319.03"></a> birleştirdi. Biz kuğuyla anneannemin odasına koştuk.</p>
    </section>
  </section>

  <div style="display:none;">
    <a id="GBS.0319.04"></a>
  </div>
</body>
</html>
