<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devir</title>
  <link href="../Styles/main.css" rel="stylesheet" type="text/css" />
</head>

<body class="chapter" xmlns:epub="http://www.idpf.org/2007/ops" epub:type="chapter">
  <div style="display:none;">
    <a id="GBS.0124.01"></a>
  </div>

  <section class="container">
    <h2>Çağdaş Batı Müziği</h2>

    <section class="voice1">
      <p>“Genelkurmay Başkanı gelmiş!”</p>

      <p>“Evren Paşa konsere gelmiş!”</p>

      <p>Herkes birbirine fısıldadı. Çünkü biz <em>CeSeOo</em>’ya girince, arkamızdan o iki adam koştu içeri. Çok uzun boylu iki adam. Öne eğik hem de yana eğik durup karınlarını tuta tuta koştular. Sonra arkalarından Genelkurmay Başkanı olan adam geldi. Herkes dudaklarını kapatarak, ince yaparak gülümsedi. Başını böyle<a id="GBS.0124.02"></a> yana eğe eğe selam verdi herkes ona. Anneannem ikimizin elini de bıraktı, çantasını karıştırıyor. Genelkurmay Başkanı adama bakmıyor o. Çünkü eczacı Cavit Bey Amca’yı bekliyoruz galiba biz.</p>
    </section>

    <section class="voice2">
      <p>Seyranbağları gibi değil, kimse bağırmıyor burada. Herkes fısıldıyor:</p>

      <p>“Genelkurmay Başkanı geldi!”</p>

      <p>“Kenan Paşa geldi!”</p>

      <p>“Bu başımızdaki köylülere bir bak, bir de paşanın çağdaşlığına bak.<a id="GBS.0124.03"></a> Paşa bir kere konsere, operaya gidiyor. Hiç kaçırmaz.”</p>

      <p>“Yurt gezisindeydi ama döndü demek... Çorum Olayları’ndan sonra Fatsa’ya gitti, diye yazıyordu gazeteler...”</p>

      <p>Çorum Olayları dediler. Niye olay diyor onlar? Katliam denmiyor mu ona?.. Hüseyin Abi belki Çorum’dan dönmüştür şimdi. Anneanne birden ellerimizi çekiştirdi. Kapıya bakıyor hep. O eczacı adam gelmeyecek diye korkuyor galiba.</p>

      <div style="display:none;">
        <a id="GBS.0124.04"></a>
      </div>
    </section>

    <section class="voice1">
      <p><em>CeSeOo</em>’da bir de devlet tiyatrosunda Cumhuriyet Bayramı’na gelmiş gibi yapılır. Siyah ceketli, beyaz papyonlu amcalar vardır, onlar yer gösterir insanlara. Onlara, “Teşekkür ederim beyefendi,” denir. Burada hiç kimsenin ayakkabısında toz olmaz. Burası hep terbiyeli kokar.</p>
    </section>

    <section class="voice2">
      <p>Biz karşı mıydık Genelkurmay Başkanı’na? Karşıydık galiba. <em>Dittatörlüğü</em> onlar mı yapıyordu yoksa Bademlidere’nin<a id="GBS.0124.05"></a> faşistleri mi yapıyordu? Hüseyin Abi’ye sormam lazım benim onu. Anneanne bilmiyor öyle şeyleri. Çünkü yolda ben Ayşe’ye demiştim, “<em>Dittatörlüke</em> bakmam lazım benim ansiklopediden,” diye. Anneanne, “Çocuklara göre şeyler değil onlar,” dedi. Kurtuluş’ta çocuklara öyle şeyler öğretmiyorlar. Çünkü orada şokella yeniyor. Kimse Sana yağı yemiyor.</p>
    </section>

    <section class="voice1">
      <p>Ali şokellalı ekmeği yemediği için morali bozuk<a id="GBS.0125.01"></a> onun. Annem, pazar sabahı olduğu için şokellalı ekmek yaptı bize. Annem kenarlarında hiç boşluk bırakmaz, bir de üstü dümdüz olur. Anneannem yapınca incecik sürer, ekmeğin delikleri görünür, bir de kenarlarında boşluk kalır. Ali ekmeğin üstünü yalayınca, “Öyle yenmez ki,” dedim. O da hiç yemedi sonra. Utandım ben. Bir de annem Ali’nin ayakkabılarını sildi sabah, o zaman da utandım...</p>
    </section>

    <section class="voice2">
      <p><a id="GBS.0125.02"></a>Ayşe’nin anneannesi, “Nerede acaba bu Cavit Bey?” diyor kendi kendine. Dudakları boyalı onun. Ondan dudaklarını “o” yaparak duruyor. Konuşurken oynatmıyor ağzını:</p>

      <p>“Çocuklar bizim yerimiz üçüncü sıra. Herhalde Cavit Bey de... Ah! İşte orada. İlahi Cavit Bey! Ben de gelmediniz sandım.”</p>

      <p>“Oooo Nejla Hanım, sizi ve konseri kaçırmam imkân dahilinde değil. Buyurun, program yoksa sizde, ben iki<a id="GBS.0125.03"></a> tane almıştım.”</p>

      <p>“Aa ne kadar zarifsiniz. Zahmet etmeseydiniz benim için–”</p>

      <p>“Ah işte eşim de geldi. Zeliha! Buradayız. İşte buyurun, size sözünü ettiğim Nejla Hanım Abla’mız!”</p>
    </section>

    <section class="voice1">
      <p>Anneannem, “Ih,” diye ses çıkardı. Başını böyle eğerek, “Merhaba efendim. Memnun oldum efendim,” yapmadı. Konuşmadı hiç. Elini de sıkmadı o teyzenin. Sonra biz yerimize gittik. Anneannem oturunca çantasından<a id="GBS.0125.04"></a> mendilini çıkardı. Gizlice rujunu sildi. Ağzının kenarına ruj bulaştı ama söylemedim. Anneannem Cavit Bey Amca’nın verdiği kâğıdı benim kucağıma attı. <em>CeSeOo</em>’da olmasaydık ben Cavit Bey Amca’ya tekme atardım. Ama burada yapılmaz öyle.</p>
    </section>

    <section class="voice2">
      <p>Ayşe’nin elinden kâğıdı alıp baktım. “Vals” yazıyor orada. Yukarıda “Program” yazıyor. Altında “Vals” yazıyor. Ben yapmam bir daha vals! Zaten papyonum<a id="GBS.0125.05"></a> da yok. Ben yapmam, 23 Nisan’da yapmıştım ben. Ayşe’yle mi yapmam lazım? Gitmek istiyorum ben hemen şimdi. Burada da hiç benim gibi çocuk yok zaten. Hepsi 23 Nisanlıklarını giymiş. Herkes vals yaparsa şimdi...</p>
    </section>

    <section class="voice1">
      <p>“Ali, çıkarma şimdi ipi! Bak Ali! Bak ne yazıyoooor!”</p>

      <p>“...”</p>

      <p>“Gördün mü! <em>Kuğu Gölü</em> yazıyor! Belki herkes biliyordur Ali.”</p>

      <p>“Bilmiyorlar.”</p>

      <p>“Bence biliyorlar. Bak işte<a id="GBS.0126.01"></a> yazıyor. <em>Ku-ğu Gö-lü!</em> Herkes kuğulara ne olacağını biliyor işte!”</p>

      <p>“Bilmiyorlar. Sadece biz biliyoruz.”</p>

      <p>“Ya biliyorlarsa ya?!”</p>

      <p>“Bilselerdi Kuğulu Park Balesi yazardı kızım! Bir tek biz biliyoruz işte!”</p>

      <p>Genelkurmay Başkanı adam en öne oturdu. Arkasına, tam önümüze de uzun boylu adamlar oturdu. Ali ipini cebine soktu.</p>
    </section>

    <section class="voice2">
      <p>İki tane kocaman adam bizim önümüze oturunca konuştular.<a id="GBS.0126.02"></a> Kısık sesli konuştular. Ben bütün sesleri duyabiliyorum ama Ayşe duyamıyor:</p>

      <p>“... şu kuğu işini halledemediler, Paşa ona kızgın. Şimdi de programda <em>Kuğu Gölü Balesi</em> diye görünce aklına geldi.”</p>

      <p>“Paşa da enteresan gerçekten. Çorum-Fatsa arasında bile o işe taktı kafayı. Benim yanımda da konuştu bir kere.”</p>

      <p>“Belediyeciler becerememiş. Sivil tabii beceremez, asker değil neticede.”</p>

      <p>“Hayır<a id="GBS.0126.03"></a> yani sonuçta kuğuları tek tek getirip kanatlarındaki o kemik neyse artık onu kesiverecekler. Nedir yani?!”</p>
    </section>

    <section class="voice1">
      <p>Ali, duydu onları. O iki adam bir şey konuştu, onları duydu. Kuğulu bir şey konuştular. Ali o zaman benim elimi tuttu. “Anladım,” dedi. “Paşalar kuğulara bir şey yapacakmış!”</p>

      <p>“Neden ki ama?”</p>

      <p>“Çünkü işte faşizm kızıııım!”</p>

      <p>“Ama ben sana demiştim herkes biliyor diye işte.”</p>

      <div style="display:none;">
        <a id="GBS.0126.04"></a>
      </div>

      <p>Ali koltuğun yanlarına dayandı, kendini yüksek yaptı, herkese baktı:</p>

      <p>“Yok. Bilmiyorlar,” dedi.</p>

      <p>Ben elimi belime koydum o zaman:</p>

      <p>“Ya biliyorlarsa ya!”</p>

      <p>“Yaa kızım bilseler direniş yaparlardı!”</p>

      <p>Ali “direniş” deyince önümüzde oturan o iki büyük adam bize baktı. Anneannem, “Şşşş,” dedi. O adamlara güldü sonra. Dudaklarını kapatıp, ince yapıp güldü. “İyi dinletiler subay beyler,”<a id="GBS.0126.05"></a> dedi. Sonra bize baktı. Ama Ali’ye baktı en çok. Gözünü kıstı böyle, kızgın gibi. Sonra anneannem bizi unuttu. Çantasından Caviderma kremini çıkardı, onunla oynadı. “Oooof! Of!” dedi.</p>

      <p class="lvl1">Ali başını tutuyor şimdi, başı ağrımış gibi:</p>

      <p>“Ama önce kelebekleri Meclis’e koymamız lazım bizim Ayşe. Önce kelebekleri. Kuğular sonra. Tamam mı?”</p>

      <p>“Tamam,” dedim ben. O kolunu koltuğun kenarına koydu.<a id="GBS.0127.01"></a> Ben de koydum yanına. Neşeli oldum ben. Ali çok ciddi oldu, “devrimci çocuğuz” biz çünkü. Anneannem, “Ooof of!” yapıyor. Bilmiyor yaptığını, yapıyor ama. “İçi sıkışır” onun bazen öyle.</p>
    </section>

    <section class="voice2">
      <p>Adamlarla kadınlar geldi sahneye. Alkış yaptık.</p>

      <p>Alkış bitince, müzik başlamadan önce sessizlik oldu. Hiç ses yoktu. Hiç! Çok uzun sürsün istedim. Bağlar’da hiç böyle sessizlik yok. Demek ki sessizlik<a id="GBS.0127.02"></a> olması için zengin olmak gerekiyor. Belki de devrim olursa her yer sessiz olur. O zaman Bağlar da sessiz olabilir... Sonra müzik başladı. Gözümü kapadım. Müzik başlayınca gözüme bir görüntü geldi:</p>

      <p>Önce Dürüst Amca’yı gördüm. Elimden tuttu. Saçları uzuyor, saçları bembeyaz. Birden zıpladık biz. Uçtuk. Çok yükseğe çıktığımız için hiçbir şeyin sesi gelmedi. Ankara çok aşağıda kaldı. Evler küçücük<a id="GBS.0127.03"></a> kaldı. Sonra kocaman olan borazan gibi şeyler çalınca çatışmalar başladı her yerde. Hüseyin Abi’yi gördüm, faşistler onun peşinden koşuyor şimdi. Tüfeğini atmaya başladı ama kurşunu bitti. Sonra Birgül Abla da tabancayı sıktı ama onun da kurşunu bitince el ele tutuştular, hoop zıpladılar. Annem iki eline ekmek aldı, o da zıpladı, arkasından babam da. Şimdi herkes havada uçuyor. Kimse konuşmuyor.<a id="GBS.0127.04"></a> Herkes gülüyor. Sonra bir sürü kuğu gördük havada, uçuyordu. Kuğular uçtuğuna göre biz kazanmışız. Kuğulardan biri Turgay Abi’ymiş. Biz ona el sallıyormuşuz. Turgay Abi güldüğüne göre devrim olmuş demek. Çok güzel, çok güzel... Çok güzel olduğu için ağlamak geldi içimden. Müzik çok güzel bir şeymiş.</p>
    </section>

    <section class="voice1">
      <p>Ali gözünü kapattı müzik başlayınca, ben de kapattım. Müzik böyle buralarıma, boynuma<a id="GBS.0127.05"></a> geliyor. Davullar olunca karnıma doluyor. Dev kelebek varmış gibi, karnımda kanatlarını açmış gibi. O zaman burnuma çiçek kokuları geliyor. Flütçüler çalınca yanaklarıma geliyor kelebek, oyun gibi bir oradan bir buradan bakıyor yüzüme gibi. Sonra dünyanın bir sürü küçük hayvanıyla beraber koşuyoruz gibi oluyor; tavşan, kedi, civciv, yavru at gibi. Kuğu da varmış, tepemizde uçuyor, bir sürüler. Her<a id="GBS.0128.01"></a> şey çok güzel kokuyor. Artık herkes, annem, babam, anneannem hepimiz çok neşeli olacakmışız. Sanki kocaman oldum ben şimdi. Böyle güzel şeyler olunca bana kocaman olmuşum gibi geliyor. Şey gibi... Biliyorum ama anlatamıyorum... Sanki kollarım varmış kocaman, annemle babam, anneannem, bir de Ali, herkesi kollarımla koruyabilirmişim gibi. Herkes oluyor mu böyle? Ali de mi öyle oldu? Sonra başka müzikler<a id="GBS.0128.02"></a> çalınınca ara oldu.</p>

      <p class="lvl1">“Nejla Hanım, merhabalar.”</p>

      <p>Ben bu teyzeyi biliyorum. Bala’anım Teyze o. Şişman olduğu için bacakları kocaman. Çoraplarını dizinin üstünde lastikle tutturuyor, oturunca o lastik görünüyor. “TÖS’ün kurucularından” ne demek bilmiyorum ama o gelince hemen öğretmen gelmiş gibi yapılır. Kocaman ayakkabıları var onun, çok eski. Annem gibi o da, hiç makyaj yapmıyor. Bala’anım<a id="GBS.0128.03"></a> Teyze bir seferinde konserdeyken bizim yanımıza oturmuştu. Çantasını açınca görmüştüm, çantasında bir tane mendil var, katlandığı yer tozlu olmuş, bir tane kırık ayna var, “Anayasa” yazan küçük kitabı var onun, minicik, bir de beyaz naneşekerleri. O böyle başını havaya kaldırarak yürüyor hep.</p>

      <p>“Merhabalar Bala Hanım. Konserden konsere görüşüyoruz. Nasılsınız?”</p>

      <p>“Nasıl olalım! Memleketin<a id="GBS.0128.04"></a> hali buyken...”</p>

      <p>Anneannem onu seviyor ama çok değil. Çünkü, “Bala Hanım da sağ olsun, soru soruyor sonra ilgilenmiyor, havalara bakıyor. İnsan ne yapacağını şaşırıyor. Hani konuşmayı lütfediyor da sonra tam ortasında vazgeçiyor gibi.”</p>

      <p>Aslında Bala’anım Teyze çok kocaman olduğu için öyle. İnsanlar ona bakınca başka yere bakmak istiyor. Anladım ben onu. Konser çalarken görmüştüm, kırık aynasını<a id="GBS.0128.05"></a> çantasının içinde tutup yüzüne bakıyor. Şekerlerini gizlice yiyor, tek tek, hiç ses çıkarmadan. Anneannem onunla konuşunca Bala’anım Teyze hemen onun yanına, sonra arkasına geçiyor, saklanıyor gibi:</p>

      <p>“Nejla Hanım, bu askerler 60’taki askerler gibi değil. Ankara’nın kaymak tabakası operada, konserde bir ümit Evren Paşa’nın etrafını anarşiden bizi kurtarır mı diye sarıyor ama bunların planları<a id="GBS.0129.01"></a> fena... Baksanıza şunlara...”</p>
    </section>

    <section class="voice2">
      <p>Göbekli iki adam gitti o paşanın yanına. Duydum ben konuştuklarını:</p>

      <p>“Paşam, biz Adalet Parti sıralarından size hep destek, tam destek! Biliyorsunuz. Sıkıyönetim süresinin uzatılması yetmez. Siz haklısınız, yetki alanınızın da genişlemesi lazım efendim. Ama Halk Partililer...”</p>

      <p>“Paşam bu Adalet Partili mebuslar biz Halk Partililerle Ordu’nun arasını<a id="GBS.0129.02"></a> bozmaya çalışıyor. Lütfen itibar etmeyiniz. İstirham ediyorum!”</p>

      <p>“Bırakın bu anarşistleri paşam! Ha ha ha! Çorum’da bir deha örneği sergilemiş Ordu’muz paşam! Halkı kaynaştırmak için bando çaldırmak müthiş fikir! Vallahi bravo!”</p>

      <p>“Ben de tam onu söyleyecektim paşam. Müzik ruhun gıdasıdır!”</p>
    </section>

    <section class="voice1">
      <p>Bala’anım Teyze anneannemin kulağına bir şeyler diyor ama anneannem Cavit Bey Amca’yla karısına<a id="GBS.0129.03"></a> bakıyor, dinlemiyor. Bala’anım Teyze sonunda anneannemin baktığı yere baktı. Cavit Bey Amca karısının belinden tuttu, konsere girdi onlar. Bala’anım Teyze, “Bu adam da gençlik kremi, düzgünlük diye bütün Ankara’nın kadınlarını kandırıp duruyor,” dedi. Anneannem o zaman bilmeden yüksek sesle söyledi:</p>

      <p>“Vallahi doğrusunuz Bala Hanım!”</p>

      <p>Konser bitince herkesten önce çıktık. Dolmuş beklememiz<a id="GBS.0129.04"></a> lazımdı ama anneannem, “Yürüyelim biz, iyisi mi yürüyelim,” dedi. Koşa koşa yürüdük biraz. Sonra hepimiz nefes nefese kalınca yavaşladık. Ben Ali’ye dedim ki:</p>

      <p>“Sen de müzik dinleyince kocaman gibi mi oluyorsun?”</p>

      <p>“Yok, ben uçuyor gibi oluyorum.”</p>

      <p>Biraz sonra aniden bir sürü insanlar çıktı. Ellerinde kartonlar vardı, bağırıyorlardı:</p>

      <p>“Fatsa’nın hesabı sorulacak!”</p>

      <p>Ali, anneannemin<a id="GBS.0129.05"></a> elini çekmeye başladı onlara doğru.</p>
    </section>

    <section class="voice2">
      <p>Onların yanına gitmeliyiz. Tek durmamalıyız. Hüseyin Abi de orada olabilir. Ben hemen İbelo çakmağı vereceğim ona. Unutmuş onu Hüseyin Abi. Ben onu verince çok sevinecek o. “Şokellalı ekmeği de yemedim Hüseyin Abi,” derim.</p>
    </section>

    <section class="voice1">
      <p>“Dur çocuğum!” dedi anneannem Ali’ye. Böyle çekti elini. Acımış olabilir Ali’nin eli. O zaman anneannemin elini bıraktım<a id="GBS.0130.01"></a> ben. Biraz bağırdım:</p>

      <p>“Biz devrimci değil miyiz anneanne? Cavit Bey Amca gibi miyiz yoksa?! Ceyar gibi miyiz biz?!”</p>

      <p class="lvl1">Anneannem ikimizin de elini tuttu, “E haydi yürüyün madem!” dedi. Anneannem gülüyordu. “İlahi Ayşe!” dedi bana, kahkaha attı. Anneannem ipe dizili simitlerden aldı, boynumuza taktık hepimiz. Sonra simitleri yürüyen insanlara verdik biz. Onlar çok sevindi. Ali ile beni omuzlarına<a id="GBS.0130.02"></a> aldılar. Hep birlikte bağırdılar. Anneannem onlar gibi bağıramıyor ama o da bağırdı. Bana sopalı karton verdiler bir tane. “Döktüğünüz kanda boğulacaksınız” yazıyor üzerinde. Büyük yazı olduğu için hemen okudum. Ali’ye de verdiler bir tane. Onunkinde “Faşizme karşı omuz omuza” yazıyor. İnsanlar şarkı söyleyince ben gözümü kapattım:</p>

      <p>“<em>Gündoğdu hep uyandık / Siperlere dayandık...</em>”</p>

      <p>Evet, Ali<a id="GBS.0130.03"></a> haklı, insan uçuyor gibi oluyor.</p>

      <p class="lvl1">Eve geldik artık biz. Cumhuriyet Bayramı gibi değil, gerçek bayram gibi oldu. İnsanlar kızgın gibiydi ama ben hiç korkmadım. Çünkü biz <em>Ulduz ve Kargalar</em>’daki kızla oğlan gibi uçuyorduk Ali’yle.</p>
    </section>

    <section class="voice2">
      <p>Ayşe, direnişten dans ederek geldi. O yapınca ront o kadar kötü değil belki. Çok neşeli şimdi. Belki dün gece konuştuklarımızı unutmuştur. Apartmanın girişinde<a id="GBS.0130.04"></a> o süslü kadınla karşılaştık. Ayşe’nin “Jale’anım Teyze” dediği kadın.</p>

      <p>“Ama böyle de olmaz Nejla Hanımcığım. Hepsi Bülent Ersoy’a özeniyor, sonra sokaklara çıkıyorlar. Tamam, gazinoda dinliyoruz ama sokaklara çıkıp, sonracığıma, örgütlenmek, efendime söyleyeyim, bayrak açıp dolaşmak... Kavaklıdere’de gördüm ayol! ‘Direniyoruz!’ diye çıkmışlar üstü açık bir arabanın tepesine. Bütün şorololar!<a id="GBS.0130.05"></a> Çoluk çocuk var yani! Vallahi ben müthiş rahatsız oldum.”</p>
    </section>

    <section class="voice1">
      <p>Jale’anım Teyze, Çocuk Sevenler Derneği toplantısına gittiği için kırmızı ruju var yine. Konuştukça dudaklarının kenarı çatlak çatlak kırmızı oluyor. Onlar Çerkeztavuğu, saray helvası, iç pilavı yemişler toplantıda. <em>Hürriyet</em> gazetesi fotoğraf çekmiş. Çünkü onlar “fakirlere yardım için çocuk köyü” kuracak. Tabii başka türlü fakir<a id="GBS.0131.01"></a> çocuklar için o. Ali gibi değil, ağlayan gibi olanlar için. Jale’anım Teyze, Ali’yi böyle böyle, üzgün fakirlerdenmiş gibi sevmek isteyince –“Ne yiyorsunuz akşam evde? Et yiyor musunuz çocuğum? Süt içiyor musun sabah? Kibrit kutusu kadar peynir yemen lazım kahvaltıda, yiyor musun?”– Ali o zaman başını böyle yaptı, silkti başını. Sonra Ali bana dedi zaten:</p>

      <p>“Sarışın öğretmen gibi. O da hep,<a id="GBS.0131.02"></a> ‘Ne yedin?’ diyordu. Yiyince ne olacak ki!”</p>

      <p>Ali acıklı fakir değil ki! O hep heyecanlı şeyler anlatır. Onun listesi var zaten. Dün gece gösterdi bana. Biz benim odamda yatınca, ben demiştim ki:</p>

      <p>“Yastığa böyle yan yatınca kulağının içinde kalbin atıyor mu senin de? Dinlediğin zaman gürültü oluyor.”</p>

      <p>“Burası sessiz olduğu için duyuyorsun sen kalbinin sesini. Bağlar’da duyulmaz.”</p>

      <p><a id="GBS.0131.03"></a>“Ama duyunca sanki içimde kocaman mağara varmış gibi oluyor Ali.”</p>

      <p>“Biz daha küçüğüz kızım.”</p>

      <p>“Olsun insanın içinde yine de mağara olabilir.”</p>

      <p>“Olabilir.”</p>

      <p>“Ali?”</p>

      <p>“Efendim?”</p>

      <p>“Sence biz ölsek bizi daha mı çok severler belki?”</p>

      <p>“Evet.”</p>

      <p>“...”</p>

      <p>“Zaten ben ölmeye karar verdim de bir şey var–”</p>

      <p>“Çok üzülürler diye mi ağlıyorsun sen de.”</p>

      <p>“Yok. Ama benim ölmeden önce<a id="GBS.0131.04"></a> yapmam gereken şeyler var.”</p>

      <p>Ali cebinden listeyi çıkardı işte o zaman. Yavaşça kalkıp ışığı yaktım ben, okudum:</p>

      <p>Ölmeden önce yapmam gerekenler:</p>

      <p>1. <em>Hayat Ansiklopedisi</em>’nin hepsini okumak.</p>

      <p>2. Dayımın parkasını giyip çok önemli bir şey yapmak.</p>

      <p>3. Hüseyin Abi’ye en büyük tüfeği almak.</p>

      <p>4. Anneme oda dolusu ekmek almak (<em>Heidi</em>’nin ekmeklerinden), bir de et. (<em>Vikingler</em>’dekilerden)</p>

      <div style="display:none;">
        <a id="GBS.0131.05"></a>
      </div>

      <p>5. Kelebekleri Meclis’e sokmak. (Çünkü o zamana Hüseyin Abi de Meclis’e girer.)</p>

      <p>6. Kuğuları kurtarmak. (Hepsini olmayabilir çünkü onlar büyükmüş. Yetişkin bir kuğunun kanat açıklığı üç metredir.)</p>

      <p class="lvl1">Elektriği kapadım hemen ben. Ali, “Kimseye söyleme,” dedi karanlıkta. Ben de dedim ki:</p>

      <p>“Yalnız yapamazsın ki onları. Ben sana yardım ederim.”</p>

      <p>Kulağımda kalbimin sesini duymadım sonra.</p>

      <div style="display:none;">
        <a id="GBS.0132.01"></a>
      </div>
    </section>

    <section class="voice2">
      <p>O boyalı kadından kurtulduk eve geldik. Ayşe’nin babası benim başımı sevdi önce. “Baban telefon etti Ali, dedi ki bir gece daha kalsın. Yani kalabilir isterse dedi.” Ayşe’nin annesi, anneannesi, babası hepsi bana bakıyor, gülümsüyor. Bir gariplik var.</p>
    </section>

    <section class="voice1">
      <p>Ben yaşasın diye bağırdım ama Ali sevinmedi hiç. Artık kuğu kâğıtlarını okuyabilir, dün gece uyuyakalmıştı, okuyamamıştı. Ben<a id="GBS.0132.02"></a> ona eğlenceli şeyler de yaparım hem. Ali hiçbir şey demedi. Bir tek, “Hüseyin Abi dönmüş mü? Babam söyledi mi?” diye sordu. Babam, “Söylemedi bir şey,” dedi. Sonra akşam oldu zaten. Akşam biz Ali’yle kuğulu kâğıtları anladık.</p>
    </section>
  </section>

  <div style="display:none;">
    <a id="GBS.0132.03"></a>
  </div>
</body>
</html>
