<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devir</title>
  <link href="../Styles/main.css" rel="stylesheet" type="text/css" />
</head>

<body class="chapter" xmlns:epub="http://www.idpf.org/2007/ops" epub:type="chapter">
  <div style="display:none;">
    <a id="GBS.0344.01"></a>
  </div>

  <section class="container">
    <h2>Orda Bir Köy Var Uzakta</h2>

    <section class="voice1">
      <p>“Bir daha okusana anne!”</p>

      <p>“Kaç kere okuduk Ayşe! Yeter artık. Otur yerine, araba giderken ayakta durma!”</p>

      <p>“İlk kez mi gelmiş kuğular? Kesinkes mi bak ama?”</p>

      <p>“Evet kesinkes kızım. Otur haydi!”</p>

      <p>Ali’nin yanına geri oturdum:</p>

      <p>“Bence öğrendiler kuğuyu kurtardığımızı. Sence? Bence bizim kuğumuzu almaya, beraber uçmaya geldiler. Sence?”</p>

      <p>Ali başını<a id="GBS.0344.02"></a> salladı. Şimdi kızamık olduğumuz için çok akıllı değil zaten. Uyuyup duruyor. Ama benim canım konuşmak istiyor çok:</p>

      <p>“Sence <em>Küçük Kara Balık</em> hikâyesi gibi olur mu? Bizim kuğumuz uzaklara giderse, sonra dönüp Ankara’daki arkadaşlarına, ‘Başka yerlerde kocaman gökyüzü varmış,’ derse, onlar da, ‘Yaşasın!’ derler, sonra da... Bence Küçük Kara Balık gibi olur. Sence?”</p>

      <p>“Öyle değil ki onun sonu.”</p>

      <div style="display:none;">
        <a id="GBS.0344.03"></a>
      </div>

      <p>“Küçük Kara Balık diğer balıklarla birlikte pelikanın kesesinden kurtuluyor, sonra dönüyor ya eve, hikâyeleri anlatıyor falan. Öyle ya onun sonu.”</p>

      <p>“Yanlış söylüyorsun sen.”</p>

      <p class="lvl1">Babam, “Çocuklar! Yola bakın çocuklar, yola! Karadeniz’e geliyoruz ya, bak nasıl yeşilleniyor her yer!” dedi.</p>
    </section>

    <section class="voice2">
      <p>“Büyük denizden geri dönmüyor Küçük Kara Balık,” dedim ben. Öyle çünkü onun sonu; “Küçük Kara<a id="GBS.0344.04"></a> Balık’ı bir daha gören olmadı.” Zavallı, yavru balığı balıkçıl kuşunun karnından kurtardı ama kendi orada öldü. Annesine geri dönemedi. Balık Nine onun masalını torunlarına anlatırken onlar, “Küçük Kara Balık’a ne oldu?” diye sorunca, Nine balık, “Onu da yarın anlatırım,” dedi. Ama sonrasını yazmıyordu kitap işte. Ama Küçük Kara Balık’a çok benzeyen bir çocuk, balık masalı dinledikten sonra uyumuyordu,<a id="GBS.0344.05"></a> hep denizi düşünüyordu.</p>
    </section>

    <section class="voice1">
      <p>Ali, “Denizden dönmüyor, balıkçıl kuşunun karnında ölüyor. Sen yanlış okumuşsun,” dedi.</p>

      <p>Ben okumadım ki onu, annem bana okudu. Okumayı sökmeden önce. Sonra ben onu hiç okumadım annem okudu nasılsa diye. Sonunda Küçük Kara Balık geri dönüyordu, herkes seviniyordu, o da denizde başına gelen maceraları anlatıyordu. Annem yalan mı söyledi yani bana? Anneannem<a id="GBS.0345.01"></a> her şey oyun gibi yapıyordu, belki annem de yapıyordu. Hep birlikte mi yapıyorlardı o zaman?</p>

      <p>“Öğle yemeğine Perşembe’deyiz çocuklar!” dedi, “Kuğular orada bir lokantanın balkonuna iniyormuş hep. Neymiş Sevgi lokantanın adı?”</p>

      <p>“Dallas!”</p>

      <p>“Dallas mı?!”</p>

      <p>Güldüler annemle babam. Bence hiç komik değil!</p>

      <p>“O zaman bizim kuğumuz da mı geri dönmeyecek Ali?”</p>

      <p>“Önemli değil!”</p>

      <p>“Nedenmiş?<a id="GBS.0345.02"></a> Önemli bir kere!”</p>

      <p>“Değil işte. Çünkü biz onu kurtarırken diğer kuğular gördü. Önemli olan o.”</p>

      <p>Ali garip konuşuyor. Kızamık olduğu için akıllı olmadı artık o.</p>

      <p>“Saat on bir oluyor Sevgi, radyoyu aç da dinleyelim haberleri.”</p>

      <p><em>“... Karadeniz yöremize ait bir türküyle programımızın sonuna geliyoruz:</em> ‘Şu yalancı dünyada her canlı bir eş arar/ Taşın kalbi yok ama onu bile yosun sarar...”<a id="GBS.0345.03"></a> <em>Pokut türküsünü TRT Ankara Radyosu sanatçılarından...”</em></p>
    </section>

    <section class="voice2">
      <p>Hep arkaya bakıyoruz Ayşe’yle. Ayşe de konuşmuyor benimle, kollarını bağladı, kızdı çünkü Küçük Kara Balık’ın öldüğüne. Önüme döndüm ben de. Türkü başlayınca, çok dertli bir türküydü, Fatsa yazdı tabelada. 40 km yazdı. Aniden sandım ki, göğe baksam Hüseyin Abi’yle Birgül Abla’yı görürüm. Uçarlar uçarlar bu dağlara konarlarmış gibi<a id="GBS.0345.04"></a> sanki. Göğe bakınca ağlamak geldi bana. Çok üzüntülüymüş türkü, o yüzden öyle oldu.</p>

      <p>“<em>Yarim basma çamura, bulurlar izimizi / oy dertlerim bulurlar izimizi / Karışalım dumana, yitti sansınlar bizi, oy dertlerim, yitti sansınlar bizi.</em>”</p>

      <p>Dürüst Amca nerede acaba? Biri onu almıştır herhalde darbe olunca. “Gel Dürüst Amca sen böyle,” demişlerdir. Birgül Abla yok ama biri götürmüştür onu yine.<a id="GBS.0345.05"></a> Ablalarla abiler mahalleyi korumuşlardır zaten. Gökhanlar, Hamitler filan hep marş söylemişlerdir. Askerler kimseyi cemseye koyamamışlardır bizim mahalleden. Seher Teyze bağırmıştır, ellerinde oklavalarla kovmuşlardır askerleri. “Ali nerede?” diye sormuşlardır. “Duymadınız mı?!” demiştir Gökhan onlara, “Hüseyin Abi’yle Birgül Abla’yı kurtarmaya gitti o!” Keşke öyle demiş olsalar. Annem de hepsini<a id="GBS.0346.01"></a> duysa, sevinse, iyileşse. Babam gülse, “Aslanım!” dese...</p>
    </section>

    <section class="voice1">
      <p>Kırmızı ışık yandı. Ali’yle konuşmuyorum şimdi ama o da bana bile bakmıyor! O beni aptal zannediyor. Ben ona Hüseyin Abi’yle Birgül Abla’nın düştüğünü söylemiyorum bile. Üzülmesin diye söylemiyorum. Söylesem ne biçim olur! O zaman kimmiş bakalım aptal olur! Hooop!</p>
    </section>

    <section class="voice2">
      <p>Araba aniden sağa gidip durunca biz Ayşe’yle yan cama<a id="GBS.0346.02"></a> yapıştık.</p>
    </section>

    <section class="voice1">
      <p>Yüzlerimiz yan yana geldi Ali’yle. Ben, “Hüseyin Abi’yle Birgül Abla var ya...” diyecektim ama bir köpek gördük. Ezan okunuyordu, köpek küçük minareye doğru havlıyordu. Gözlerini kapatmıştı, havlıyordu. Radyodaki türkü gibi söylüyordu, üzüntülü havlıyordu:</p>

      <p>“<em>Şu yalancı dünyada her canlı bir eş arar, oy dertlerim her canlı bir eş arar / Taşın kalbi yok ama onu da yosun sarar,<a id="GBS.0346.03"></a> oy dertlerim onu da yosun sarar.</em>”</p>

      <p>Camiden iki amca çıktı. Köpeğe ne biçim vurdu onlar!</p>

      <p>“Sus ulan it oğlu it!” diye bağırdılar, biz bile duyduk, arabadan bile.</p>
    </section>

    <section class="voice2">
      <p>O iki adam, ezana uluyor diye köpeği dövdüler. Ama köpek ezanı bilmez, onlar bunu bilmedi. Köpek kadar bilmedi onlar:</p>

      <p>“Mübarek ezana bağıran kâfirin iti!”</p>

      <p>Dürüst Amca ölse sokak köpeği donunda mı yeniden gelir acaba<a id="GBS.0346.04"></a> dünyaya?</p>

      <p>Ayşe elimi tuttu. Türkü daha çalıyordu:</p>

      <p>“<em>Sevdan aldı aklımı sade canım kaldı, oy dertlerim sade canım kaldı / Delikanlı adımdan geriye deli kaldı, oy dertlerim geriye deli kaldı.</em>”</p>

      <p>Yağmur yağmaya başladı. Arabanın camları yavaş yavaş kanadı.</p>
    </section>

    <section class="voice1">
      <p>Yağmur yağınca o iki kötü adam caminin içine kaçtı. Köpek dışarıda kaldı. Yüzünde kan var köpeğin. Ama yine de havladı. Dövülmemiş<a id="GBS.0346.05"></a> gibi havladı. Sanki köpek gülüyordu bile kanlı kanlı.</p>

      <p>“Fatsa’ya yığınak yapmış herifler! Çevirme var,” dedi babam, “bir sigara içelim şurada kimlik kontrolünden önce Sevgi. Yaksana bir tane.”</p>

      <p>Anneannem ağzında naneşekeri varken <em>tss tss</em> diye <em>Subaneke</em> okumaya başladı. Etrafımıza, Ali ile bana, cam kubbeden yaptı, “billurlara incilere” diye olan duayı dedi. Sonra yağmur çok hızlı yağınca<a id="GBS.0347.01"></a> kuğuya da yaptı öyle. <em>Tü tü tü!</em> yaptı ona da.</p>
    </section>

    <section class="voice2">
      <p>Asker bize eliyle geç geç yaparken, Ayşe elimi hiç bırakmadı. Yavaş yavaş geçerken herkes önüne baktı, dışarı bakmadı. Ben baktım. Yolda abileri, ablaları yüzüstü yere yatırmışlardı. Sonra haberler başladı:</p>

      <p><em>“... ‘Şikâyet uygulaması’ çerçevesinde vatandaşlardan ihbar mektupları yağmaya başladı. Yurdun dört bir yanından gelen bir kamyon<a id="GBS.0347.02"></a> dolusu ihbar mektubunu yarından itibaren işleme koyacaklarını...”</em></p>

      <p>Yüzleri ıslanıyor yerdeki abilerin, başlarını kaldırmak istiyorlar ama askerler bağırıyor onlara. Radyonun sesi korkunç oluyor şimdi:</p>

      <p><em>“Milli Güvenlik Konseyi’nden yapılan açıklamaya göre Atatürk ilkelerinin cezaevlerinde benimsetilmesi esas olacak. Bu sebeple ‘Atatürk’ün Türk Ordusu’na değişmeyen mesajı’ bütün tutuklu ve<a id="GBS.0347.03"></a> hükümlülere ezberletilecek. Mesaj şöyle: Zaferi ve mazisi insanlık tarihiyle başlayan, her zaman zaferlerle beraber medeniyet nurları taşıyan kahraman Türk Ordusu... Büyük ulusumuzun Ordu’ya bahşettiği en son sistem, silah ve fabrikalarla bir kat daha kuvvetlenerek büyük bir feragati nefs ve istihkârı hayat ile her türlü vazifeyi ifaya müheyya olduğuna eminim. Bu itibarla kara, deniz, hava kuvvetleri...”</em></p>

      <div style="display:none;">
        <a id="GBS.0347.04"></a>
      </div>
    </section>

    <section class="voice1">
      <p>“Kapatın şu radyoyu çocuklar. Bari yağmuru dinleyelim,” dedi anneannem. Arabanın tavanına <em>pıtı pıtı pıtı</em> yağmur yağdı. Herkes susunca, benim sanki... nasıl denir ki o... içim ılık ılık acıdı. Babam, “Yak bir sigara Sevgi, efkâr bastı,” dedi. Demek ki insanın içinin öyle ılık acımasına “efkâr” deniyormuş.</p>
    </section>

    <section class="voice2">
      <p>Askerler küçülürken dağlara baktım. Kuşlar çok yağmurda da uçuyorlar.</p>
    </section>

    <div style="display:none;">
      <a id="GBS.0347.05"></a>
    </div>

    <section class="voice1">
      <p>“Hoş geldiniz abi. İstediğiniz yere oturun abi, her yer müsait.”</p>

      <p>Garson abi, elinde gazete kâğıtlarıyla bekledi:</p>

      <p>“Abi kusura bakmazsanız gazete yayıyoruz, masa örtüleri şeyden dolayı... yıkatamadık yani abi.”</p>

      <p>“İhtilalden mi darbeden mi?”</p>

      <p>“Darbeden dolayı abi, darbeden...”</p>

      <p>Garson da güldü, babam da. Başlarını hiç kaldırmadan, birbirlerine bakmadan güldüler. Birbirlerini<a id="GBS.0348.01"></a> tanımışlar gibi.</p>
    </section>

    <section class="voice2">
      <p>Ayşe’nin babası, “Darbe mi?” deyince, o abi de, “Darbe,” deyince tanıdılar onlar birbirlerini. “Çorum Olayları,” diyenlerle, “Çorum Katliamı,” diyenler arkadaş olmaz mesela, öyle yani.</p>
    </section>

    <section class="voice1">
      <p>“Ne vereyim abi?”</p>

      <p>“Sen şöyle bize, ortaya... salata filan... Ne var balık en tazesi, getir işte.”</p>

      <p>“Tamamdır abi.”</p>

      <p>“Yav esas bir şey soracaktık biz!”</p>

      <p>“Buyur abi?”</p>

      <div style="display:none;">
        <a id="GBS.0348.02"></a>
      </div>

      <p>“Ya bu kuğular varmış, buraya gelmişler diye bir şey okuduk gazetede ama. Bu lokantanın balkonuna iniyorlarmış filan diye... Var mı esası bilmem.”</p>

      <p>“Valla abi, doğru. Memleketin anası ağlıyor ama burada bir şenlik! Şeyden gelmiş abi bunlar. Ne orası ya? Rusya’nın yukarısındaki soğuk yer yok mu–”</p>

      <p>“Sibirya!”</p>

      <p>Ali dedi öyle. Herkes güldü:</p>

      <p>“Valla bildi abi! Sibirya’dan gelmişler.<a id="GBS.0348.03"></a> Eskiler filan, daha önce hiç görmemişler. Tarihte ilk kez geliyor garibanlar, gele gele de darbe günü geliyorlar abi. Bir tuhaf iş!”</p>

      <p>“Her şey tuhaf zaten kardeş.”</p>

      <p>Babam tuzlukla oynadı, peçetelerle. Gazetenin kenarlarına çatalları dizdi garson abi. Ali gazete yayılınca hemen okumaya başladı. Okuduğuna baktım ben. Anneannem de baktı:</p>

      <p>“Aaa! Bülent Ersoy’a bak Sevgi. Bak neler demiş!<a id="GBS.0348.04"></a> ‘Başta değerli komutan Sayın Evren Paşa olmak üzere tüm rütbeli ve rütbesiz büyüklerime ve arkadaşlarıma teşekkürüm sonsuzdur. Bu arada, bir sanatçı olarak benim de bir görevim varsa hemen ifaya hazırım.’”</p>

      <p>Anneannem mendiline küçük kolonyadan döktü, Ali ile benim ellerimizi siliyordu:</p>

      <p>“Hah! Tam Jale Hanım’ın istediği gibi olmuş işte. Bülent Ersoy da yola gelmiş! Bravo!”</p>

      <p>Anneannem gülmedi.<a id="GBS.0348.05"></a> Ben gülecek sandım, gülmedi. “Öyle deme Sevgi, en çok bu kız çekti,” dedi, “esas hilkat garibeleri pek düzgün görünenlerden çıkıyor, bakma sen.” Mendil küçücük top gibi kalınca çantasının içine attı. Ellerini kokladı:</p>

      <p>“Oh! Cavit Bey’in leş tütün kolonyasını niye kullandıysak yıllarca!”</p>
    </section>

    <section class="voice2">
      <p>Ayşe’nin elinin altında “sanatçılardan ortak açıklama” vardı: “Paşalardan Allah razı olsun!”</p>

      <p><a id="GBS.0349.01"></a>Şarkıcılar öğretmen gibi giyinmiş. Hiçbiri gülmüyor. Herkes ciddi olmuş artık. Yarın okula gideceklermiş gibi duruyor, gülmüyorlar.</p>
    </section>

    <section class="voice1">
      <p>“Rakı da söyleyelim Aydın. Ne diyorsun, içelim mi birer duble?”</p>

      <p>Babam güldü:</p>

      <p>“Nejla Anne, sen de içer misin bir tek?”</p>

      <p>“Eh! Madem siz içiyorsunuz...”</p>

      <p>Annemle babam güldü.</p>

      <p>“Abi söylemediniz ama daha oturacaksınız diye rakı da getirdim abi.”</p>

      <div style="display:none;">
        <a id="GBS.0349.02"></a>
      </div>

      <p>“Yaşa!”</p>

      <p>“Yani kuğu filan dedin de abi, nasılsa bekleyeceksiniz diye getirdim. Bir saate filan gelir onlar. Her gün aynı saatte buradalar abi... Abla rakına buz?”</p>

      <p>Garson abi gelirken koşuyor, giderken tepsinin arkasına vurarak yürüyor. Çok neşeli bir abi o. İnsan onunla kalmak ister bile. Annem garson abinin arkasından, “Millet daha başına gelenin farkında değil,” dedi.</p>
    </section>

    <section class="voice2">
      <p>Ayşe’nin<a id="GBS.0349.03"></a> kulağına eğildim ben:</p>

      <p>“Demek ki bizi bekliyorlardı. Kuğular yani. Bizim kurtardığımız kuğuyu yanlarına almak için... Anladın mı? Gelip burayı kontrol ediyorlardı yani. Bizim buraya geleceğimizi nereden biliyorlardı acaba?”</p>

      <p>“Bilebilirler!” Yüzünde kırmızı noktalar olduğu için, gözlerini de böyle açınca çok güzel oluyor Ayşe. Komik gibi de güzel gibi de. Ayşe’nin annesinin eli rakı bardağında<a id="GBS.0349.04"></a> duruyor. Güneş bazen açıyor, bardağın kenarında parlıyor ışık, el görünmüyor. Sonra bulut gelince bir tek annesinin eli kalıyor bardakta. Ayşe’nin annesi bilmiyor belki sırf güneş gelince yüzüğüyle bardağa <em>tık tık tık</em> vurduğunu. Sonra durdu ama. “Ah!” dedi.</p>
    </section>

    <section class="voice1">
      <p>Balık geldi. “Abi siz mi ayıklarsınız, yengeye mi vereyim?” dedi garson abi. “Ben yapayım bu sefer de,” dedi babam. Sonra anneme<a id="GBS.0349.05"></a> baktı. “Ne oldu Sevgi?” “Hiç,” dedi annem. Şarkıyı dinledi bize bakarak. Anneanne müzikleri çalıyordu:</p>

      <p>“<em>Sen de yoksun bilmiyorsun, halim kalmadı...”</em></p>

      <p>“Sevgi, ah dedin de ondan yani!”</p>

      <p>“Yok bir şey değil Aydın. Öyle bir an... Yani... Sen hep buradasın ya!.. Neyse... sen mi paylaştırırsın balığı? Sen yap hatta.”</p>

      <p>Babam balığı karnından kesti ama dağıldı balık. Sonra kuyruğundan biraz<a id="GBS.0350.01"></a> kesti. Yapamadı. Küçük küçük oldu balık. Öyle olunca ben güldüm. “Ne gülüyorsun kız! Babanın beceriksizliği hoşuna mı gitti kerata?! Ali sen de mi oğlum? Gülmeyin çocuklar, ben balığı yenerim! Hooop! İşte bu kadar!” Biz çok güldük. Annem sessiz güldü.</p>

      <p>Şarkı çok güzel çalıyordu:</p>

      <p><em>“Bu benim değil / Aşkım kaderim / Ayrılıktan gözyaşından başka ne sanki...”</em></p>
    </section>

    <section class="voice2">
      <p>Ayşe’nin annesi Aydın<a id="GBS.0350.02"></a> Amca’ya bakıyor. Arkasına yaslandı. Sanki bir tek o başka bir yerdeymiş gibi bakıyor. Babası da komiklik yapıyor o baktığı için. Ayşe’nin annesinin gözleri doldu, gülüyor gibi. Ayşe güldükçe annesinin gözü daha çok doluyor. Sonra başını çevirdi denize baktı. Eğildi ayağına baktı. Ayağının arkası ayakkabı yarası olmuş. Bant takmış oraya. Onu çıkardı. Büktü, büktü bandı, ağzı da büküldü küçük küçük.<a id="GBS.0350.03"></a> Sonra biz balıkları yemeye başlayınca Ayşe’nin babasının elini tuttu:</p>

      <p>“Balığı ne güzel açtın, ne güzel paylaştırdın Aydın.”</p>

      <p>Babası gözünü kıstı, ona baktı. Anlamadı. Sonra temiz iki parmağıyla rakı bardağını kaldırdı.</p>
    </section>

    <section class="voice1">
      <p>“Mmmm ne güzelmiş. Balık çok taze, çok!” dedi babam, annem de, “Evet evet,” dedi. Anneannem, “Temiz midir bu yeşillikler Sevgi?” diye sordu iki kere. Annem güldü,<a id="GBS.0350.04"></a> “Ye anne, boş ver bugünlük.”</p>

      <p>Anneannem rakısını çabucak bitirince babam güldü:</p>

      <p>“Nejla Anne, isteyelim mi bir tane daha?”</p>

      <p>Bir daha bardak tokuşturdukları zaman anneannem likör içtiği zaman gibi oldu. Gözleri sulu sulu:</p>

      <p>“Sevgi, ne zamandır soracağım, denk gelmiyor. Senin bu yanağındaki yara izi. Ne zaman olmuştu o evladım? Ben hiç hatırlamıyorum onu.”</p>

      <p>Annem yanağını tuttu. Bütün<a id="GBS.0350.05"></a> gülmesi kaçtı. Babam balığın üstüne eğildi. Sigara yaktı. Annem eli yanağında anneanneme bakıyordu. Gözlerini açıyordu. “Anne?” dedi annem, çocukmuş gibi dedi. “Sen bu izi hiç mi...” O zaman babam sigarasının dumanını kocaman üfledi:</p>

      <p>“Nejla Anne, o yara değil ki! Ayşe doğduğu gün öyle bir öptü ki annesini, öyle izi kaldı işte.”</p>

      <p>Annem babama baktı. Gözlerini kapadı, güldü. Anneannem kahkaha<a id="GBS.0351.01"></a> attı:</p>

      <p>“Ay ilahi Aydın!”</p>

      <p>Babam annemden gözünü ayırmadı. Rakılarını tokuşturdular küçücük, ses çıkarmadan.</p>
    </section>

    <section class="voice2">
      <p>Ayşe şimdi annesiyle babasına gülerek bakıyor. Sonra bana döndü:</p>

      <p>“İyi ki kurtarmışız de mi kuğuyu Ali? İyi ki!”</p>

      <p>Ben Ayşe’nin yüzüne bakarken, onun yüzünün arkasından uzun kanatlı gölgeler göründü. Çok uzaktan geliyorlardı. Kanatlarını böyle <em>patada patada</em> diye çarpıyorlardı.<a id="GBS.0351.02"></a> Yağmur yağıyordu biraz ama onlar yine de uçuyordu.</p>
    </section>

    <section class="voice1">
      <p>“Aydın Amca!”</p>

      <p>Ali, babama Aydın Amca dedi! Öyle bağırdı ki, babam aniden ayağa kalktı. Elinde rakı vardı, sigara vardı ama öyle ayakta kaldı.</p>

      <p>“Söyle oğlum?”</p>

      <p>“Aydın Amca! Kuğuyu arabadan çıkarmalıyız!”</p>

      <p>Ali, abi gibi oldu. Kaşlarını çattı.</p>

      <p>Bana uzağı gösterdi. “Kuğular!” Öyle bağırdım ben. O zaman herkes ayağa kalktı.<a id="GBS.0351.03"></a> Anneannem bağırdı:</p>

      <p>“Ay! Ay! Ay! Geliyorlar çocuklar!”</p>

      <p>“Ne yapacaksın Ali kuğuyu?” diye sordu annem. O zaman Ali elini beline koydu:</p>

      <p>“Uçuracağız!” dedi.</p>

      <p>“Peki küçük yüzbaşı!”</p>

      <p>Babam öyle deyip gülünce Ali hiç gülmeden ona baktı. Kuşların kanatlarının sesleri geliyordu: <em>Palata palata palata</em>!</p>

      <p>Ali o zaman küçük sesiyle söyledi ama annem de babam da duydu:</p>

      <p>“Bari bunu yapın!”</p>

      <div style="display:none;">
        <a id="GBS.0351.04"></a>
      </div>
    </section>

    <section class="voice2">
      <p>Ayşe’nin annesiyle babası rakılarını masaya bıraktılar. Arabaya gittiler. Çuvalı getirdiler. “Bir dakika bekleyin,” dedim ben. Onlar benim sözümü dinliyorlar. Çünkü... Çünkü ben dinlerler mi diye düşünmüyorum hiç.</p>
    </section>

    <section class="voice1">
      <p>Ali, annemle babamı durdurdu. O kadar yakışıklı ki şimdi! Kuğular uçup uçup tam masanın olduğu balkonun önüne geldiler. Onlar durabilmek için suyun üzerinde yürüdü.<a id="GBS.0351.05"></a> Kocaman ayaklarıyla yürüdüler. Boyunları böyle ileri gitti. Sanki durmayı bilmiyor kuğular.</p>

      <p>“Bu ip neyin nesi küçük yüzbaşı?” diye sordu babam. Ali önce demedi. Sonra annem sordu:</p>

      <p>“Ali yavrum, ne yapılacak bu iple?”</p>

      <p>Ali bana baktı. Yanına gittim. Çünkü anladım ben.</p>

      <p>“Onu kuğunun ayağına bağlayacağız,” dedim.</p>

      <p>“Nedenmiş o küçükhanım?” dedi anneannem.</p>

      <p>Sessiz oldu biraz, kuğular<a id="GBS.0352.01"></a> bile uçmadı. Ali dedi sonunda:</p>

      <p>“Uçurtmanın ipi bu... Hüseyin Abi ile Birgül Abla kuğumuzu tanıyabilsin diye. Samim Abilerin balkonundan uçtu ya ikisi... Kuğu oldular ya uçunca... Onlar tanısın diye işte...”</p>

      <p>Annem ağzını kapattı, arkasını döndü. Babam siyah oldu. Anneannem, “Allah’ım sen bizim aklımıza mukayyet ol!” dedi kendi kendine. Ali kuğunun ayağına ipi bağladı bile ki çoktan!</p>
    </section>

    <div style="display:none;">
      <a id="GBS.0352.02"></a>
    </div>

    <section class="voice2">
      <p>Ayşe’nin babası kuğuyu balkonun ucuna koydu. Öbür kuğuları görsün diye. Denizin üzerindeydi onlar. Hepsi bize bakıyordu. Garson gelip güldü:</p>

      <p>“Abi! Sizin bu şahsi kuğunuz mu yoksa?!”</p>

      <p>“Şşş,” yaptı Ayşe’nin babası. Kuğu balkonun kenarında durdu. Denizde kuğular da durdu. Havada bulut oldu. Şimdi yağmur yağacaktı. İçimden, “Uç! Uç!” dedim ben, “Hüseyin Abi’ye git,” dedim.</p>
    </section>

    <section class="voice1">
      <p><a id="GBS.0352.03"></a>Kuğu kanatlarını açtı. Döndü Ali ile bana baktı. Biliyorum bize baktı. “Teşekkürler çocuklar! Siz çok kahraman çocuklarsınız bence,” dedi kuğu. Sonra kanatlarını olduğu yerde vurdu. Vurdu... Vurdu. Sonra... Düştü!</p>

      <p>“Ayyy!” dedik hepimiz. Hepimiz balkondan aşağıya baktık. Kuğu uçuyordu. Denizin üstüne konmak için suyun üzerinde yürüdü, düşer gibi yürüdü ama. Garson abi yanımızdaymış:</p>

      <p>“Anasını<a id="GBS.0352.04"></a> satayım! Ne güzel hayvan bunlar yav!” dedi.</p>

      <p>Hepimiz sustuk.</p>

      <p>Ali, “Bitti,” dedi. Oturdu. Balığını yemeye başladı. Biz hepimiz ayaktaydık. Garson abi ellerini cebine soktu, gidiyordu. Sonra döndü:</p>

      <p>“Abi bir otuz beşlik açayım mı size?” dedi.</p>

      <p>Sustu, bir daha dedi:</p>

      <p>“Benden olsun!”</p>
    </section>

    <section class="voice2">
      <p>Ben ilk kez balık yiyorum. İnsanın boğazına batan şeyleri nasıl yutuyorlar acaba? Ayşe’nin<a id="GBS.0352.05"></a> babası garsona seslendi:</p>

      <p>Arkadaş! Varsa iki tane de kavun versene sen bize!”</p>
    </section>
  </section>

  <div style="display:none;">
    <a id="GBS.0352.06"></a>
  </div>
</body>
</html>
