<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devir</title>
  <link href="../Styles/main.css" rel="stylesheet" type="text/css" />
</head>

<body class="chapter" xmlns:epub="http://www.idpf.org/2007/ops" epub:type="chapter">
  <div style="display:none;">
    <a id="GBS.0095.01"></a>
  </div>

  <section class="container">
    <h2>Müzeleri Gezelim</h2>

    <section class="voice2">
      <p>... sonra Ayşe elimi tuttu. Müzenin bahçesinde. Papatyayı saçına taktı. Güneşte döndü. Kollarını açıp. Şarkı söyledi. Bilmiyorum o şarkıyı ben:</p>

      <p>“<em>Papatya gibisin beyaz ve inceee</em>...”</p>

      <p>Sonra eteklerini döndürdü. “Güzel abla gibi oldun,” dedim ben de. Çünkü... çünkü... Saçı yanağına yapıştı şarkı söylerken. O da güldü. Sonra işte geldi elimi tuttu. Annem görse çok<a id="GBS.0095.02"></a> sever burayı. Gül var burada. Ev yanmadan önceki güllerden var. Said dayımın fotoğrafına değenlerden.</p>
    </section>

    <section class="voice1">
      <p>Ali bakınca insan eteklerini döndürmek ister. O hiçbir şey diyemiyor. Papatyayı da bana vermek ister ama veremez. Ben aldım elinden ama zaten bana verecekti bence. Ali bana papatya verdi! Ben de şarkı söyledim o zaman. Çünkü insan şarkı söylemek ister Ali bakınca. Müzeye hiç gelmemiş<a id="GBS.0095.03"></a> o. Yine de bizim sınıftaki bütün çocuklardan daha akıllı bence. Küçük yazıları da okuyor, bir de bana ipekböceği getirdi. Minicik. Yavru onlar. Minicik.</p>
    </section>

    <section class="voice2">
      <p>“Ne yapacaksın onları oğlum? Böcek mi götürülür hediye diye?”</p>

      <p>Annem bazen çok <em>oportünüst</em>. Ama ben hiç konuşmayınca, “Tamam,” dedi. Konuşmayınca istediğimi yapar. İpekböceklerini kutuya koydum ben. Dut yapraklarını Hüseyin Abi topladı<a id="GBS.0095.04"></a> ağaçtan. “Nereye götürüyorsun aslanım bunları?” Söylemedim ona ben şimdi. Sonra söylerim. İpekböceklerinin hiç sesi çıkmıyor zannediyorlar. <em>Kırt kırt kırt</em> ses çıkarıyor onlar yaprağı yerken. Dişleri görünmüyor ama çok yiyor onlar. Koza yapıp uyuyacaklar içinde. Çok sessiz olacaklar o zaman. Bizim mahallede çok ses var, burada uyuyamazlar. Ayşelerin orada hiç ses yok. Orada uyuyabilirler tek.</p>
    </section>

    <div style="display:none;">
      <a id="GBS.0095.05"></a>
    </div>

    <section class="voice1">
      <p>Ali eve gelince, ipekböceklerini bana verince ben de ona <em>Ulduz ve Kargalar</em>’ı verdim. Anneannem okudu bana onu. Bir kızla bir oğlan var, yavru kargayı kurtarıyorlar. Büyükler o kızla oğlanı hiç sevmediği için, onlarla hiç konuşmadıkları için galiba, kargalarla birlikte uçup gidiyorlar. Biz ipekböceklerini kütüphaneye koyduk. <em>Hayat Ansiklopedisi</em>’nin önüne. Ali oraya koydu çünkü. Ali ansiklopediyi<a id="GBS.0096.01"></a> çok sever. Çünkü “anlamadığımız her şey oradaymış”. Her şey! Ben de ona, “Her şey Meclis’te,” dedim. O da, “Yok. Ankara’nın dibinde,” dedi. Sonra kelebekleri anlattım, turuncudur onlar. Sonra giremediler Meclis’e ya, onu anlattım:</p>

      <p>“Annem sonra bana eve gelince kelebekleri anlattı. Meclis, onları içine almazmış. Çünkü onlar fazla heyecanlıymış. Kelebeklerin kalbi çok büyük olduğu için ama<a id="GBS.0096.02"></a> kendileri küçük olduğu için Meclis’e giremezlermiş. ‘Bu ülkede güzel olan hiçbir şeyin yaşamasına izin verilmez,’ dedi. Keşke kelebekler Meclis’e girse. Çok güzel olur. Çok güzel olur de mi?”</p>

      <p>Bir de kuğuyu alıp götüreceklermiş, dedim. Çünkü babamla annem anlattılar birbirine:</p>

      <p>“Bugün Selahattin Abi’ye gittik de Dedektif’le... Neyse... Sen biliyor muydun bu Kuğulu’daki kuğuları...”</p>

      <p><a id="GBS.0096.03"></a>“Sen de mi duydun? Ne o öyle?”</p>

      <p>“Sıkıyönetim komutanının bahçesine koymuşlar. Kuş da Kuğulu Park’a döneyim derken yüksek binalara çarpıp ölmüş. Kalan kuğuları da komutan demiş ki, ‘Kırın bunların kanatlarını, uçamasınlar’...”</p>

      <p>Ali o zaman ilk kez konuştu o gün, ben kuğu deyince konuştu.</p>
    </section>

    <section class="voice2">
      <p>Ayşe kuğuyu biliyor. Nereden biliyor? Ona Dede’yi anlattım. “Kuğu donunda dirilebilir insan,”<a id="GBS.0096.04"></a> dedim. “Kuğuların külotları mı var?” dedi. Bazen aptal gibi oluyor bu kız. Öyle değil, öyle değil! “Faşistler kuğulara bir şey yapacakmış,” dedim. Ayşe faşistleri bilmiyor. Çünkü o su almaya gitmiyor hiç. Onun beyaz çorapları olduğu için de. Kokulu silgisi olduğu için de. Sonra, “Kozadan kelebekler çıkacak,” dedim. “Turuncu!” diye bağırdı. Bağırmasa ya!.. Kuğuyu anlamadı Ayşe.</p>
    </section>

    <section class="voice1">
      <p>Anneannem<a id="GBS.0096.05"></a> çok neşeli olmuştu bu sabah:</p>

      <p>“Amaan Sevgi, ev ev ev! Çocuklar bunaldı. Ben götürüyorum çocukları bugün. Eczaneden alacaklarım var zaten, biraz da dolaşırız.”</p>

      <p>Anneannemin bir tane ruju var. Bittiği için parmağıyla çıkarır dibinden. Onu sürdü. Ben de aynalı masaya oturdum yanına. Çekmecesini kokladım. Tiyatro gibi kokar çekmecenin içi. Annem ruj sürmez. Ama anneannem sürünce bakabilirim:</p>

      <div style="display:none;">
        <a id="GBS.0097.01"></a>
      </div>

      <p>“Süslü Marika, sana da sürelim mi?.. Böyleee böyleeee. Şimdi böyle yap bakayım, <em>mmm</em>, sürt birbirine iyice. Ay dur bulaştırdın çenene kadar! İlahi!”</p>

      <p>Ben çok güzel oldum şimdi. Annemle babam görmesin! Ama Ali çok beğenir bence beni. Tiyatro gibi kokuyorum.</p>

      <p>Anneannem ipekböceklerini görünce:</p>

      <p>“Karakolun bahçesinde dut ağacı var ya Ayşe, polislerden dut yaprağı isteriz. Bu böcecikler<a id="GBS.0097.02"></a> büyür, kelebek olur.”</p>

      <p>Anneannem öyle deyince Ali sustu. Hiç konuşmadı yine. Ta dolmuşa binene kadar hiç konuşmadı.</p>
    </section>

    <section class="voice2">
      <p>Ayşe, “Dut yapraklarını karakoldan alalım,” dedi. <em>“Oyun değil ki bu!”</em> Hüseyin Abi dut yapraklarını toplarken güneşte gözlerini böyle yaptı sabah. Ağlayacakmış gibi. Hüseyin Abi, ben çok küçükken, eve öyle gelmişti bir kere. Babam tutuyordu onu. “İşkencede kolunu kırmışlar,”<a id="GBS.0097.03"></a> dedi babam o zaman. Ayakkabıları yoktu onun. “Falaka” yaptılar ona. Hüseyin Abi, “Çocuğun yanında konuşmayalım bunları,” dedi. Annem, “Çoluk çocuk hep birlikte yaşıyoruz Hüseyin’im. Neyini saklayacaksın! Oyun değil ki bu!” dedi o zaman. Hüseyin Abi’nin dudağı kocaman olmuştu. O zaman da şimdiki gibi bakıyordu Hüseyin Abi. Gözüne güneş girmiş gibi. Hüseyin Abi hiç gülmedi bu sabah.</p>

      <p>“Kuğu donunda<a id="GBS.0097.04"></a> dirilmek ne demek Hüseyin Abi?”</p>

      <p>Hüseyin Abi sigara çıkardı. “Oof of!..” dedi. Sonra çakmağını aradı. Bulamadı. Küfür etti biraz. İbelo çakmağını kaybetti Hüseyin Abi. Güzel çakmaktı o. Ağacın altına oturduk biz onunla. O sarıldı bana, benim kollarım yanlarıma yapıştı. I harfi gibi oldum. Hüseyin Abi üzgün:</p>

      <p>“Kuğu donunda dirilmek Ali... Diyalektik materyalizm demek. İnsan bir gün ölü...<a id="GBS.0097.05"></a> artık yaşamayınca diyelim, aslında yok olmaz. Ali, hiçbir şey yok olmaz. Her şey değişerek devam eder. O yüzden örneğin insan ölü... artık yaşamayan bir insan, günün birinde kuğu olarak dünyaya yeniden gelebilir. Söyle bakalım neymiş? Diya-lek-tik ma-ter-ya-lizm. Devridaim gibi bir şey yani.”</p>

      <p>Hüseyin Abi bana sarılmıyor şimdi, birden unuttu galiba konuştuğunu. Parmağını sigaranın ateşine değdiriyor.<a id="GBS.0098.01"></a> Değdirmesin.</p>

      <p>“Kuğulara ne yapmışlar Hüseyin Abi?.. Parktakilere–”</p>

      <p>“Örneğin, diyelim ki benim bir arkadaşım var. O artık yaşamıyorsa belki de artık o bir kuğu olmuştur. Yani yaşıyordur ama mesela artık Turgay değildir.”</p>

      <p>“Kuğulara ne yapmışlar Hüseyin Abi?”</p>

      <p>“Hı? Kuğulara... Anasını satayım, bize ne yapıyorlarsa onlara da onu yapmışlardır Ali. Sıçtığımın faşistleri bu kavga gürültü<a id="GBS.0098.02"></a> arasında kuğulara da bir şey yapmıştır. Unutma Ali, faşistlerin hep zamanı vardır. Bir zalimlik daha yapmak için, pusu için hep vakitleri vardır.”</p>

      <p>Ben hiç unutmuyorum ki! “Unutmayacağız!” çünkü. Ben hepsini aklımda tutuyorum Hüseyin Abi. Dut yapraklarını aldım ben. Kutuya koydum. İpekböceklerini üstüne koydum tek tek. Seslerini dinledim. Hüseyin Abi sordu:</p>

      <p>“Ali, yoksa sen bunları o zengin<a id="GBS.0098.03"></a> kızına mı götürüyorsun? Oğlum, kız böceği ne yapsın! Gofret alalım da onu götür bari.”</p>

      <p>Hüseyin Abi’ye kızdım ben. Gittim hemen. O kız öyle değil bir kere. Ben ip verdim ona bir kere. Bazen aptal gibi oluyor ama öyle değil o kız. Güzel ablaya gofreti Hüseyin Abi vermiş işte. Bana vermemiş ona vermiş. Anladım ben.</p>
    </section>

    <section class="voice1">
      <p>Ali buraları hiç bilmediği için ben ona hep anlatıyorum:</p>

      <p>“Bak burası<a id="GBS.0098.04"></a> Kızılay, Ali”, “Bak burası Soysal Çarşısı”, “Burası Yeni Karamürsel, Ali”...</p>

      <p>Ali cebinden ipini çıkardı. Bir de kâğıt çıktı cebinden ama onu geri koydu. Ne var ki o kâğıtta? Sonra ipe baktı biraz. Onun ipini aldım. Çektim biraz, vermedi önce. Ona yüzük yaptım. Güldüm. O gülmedi. “Karakoldan alınmaz dut yaprağı,” dedi. “Faşistler böceklere de bir şey yapabilir,” dedi. Korkunçlu oldu. “O kuğulara<a id="GBS.0098.05"></a> da bir şey yapıyor onlar. Sen bilmiyorsun,” dedi. Ali beni korkutmaya çalışıyor. Ben ona sarıldım. Korkmasın diye. O çekildi. Ben küstüm hemen. Sonra o üzüldü galiba. “Gofret alamam ki ben sana,” dedi. Güldüm. O da güldü. “Bence ipekböcekleri çok tatlı. Minicik onlar,” dedim. Ben yüzümü böcek yapınca güldü gibi oldu Ali. Dolmuş hoplayınca bir teyze, “Ay ay ay!” dedi. O zaman çok güldük. Herkes<a id="GBS.0099.01"></a> bize baktı. Ali ilk kez güldü.</p>
    </section>

    <section class="voice2">
      <p>Gülünce, benden çok ses çıktı. Televizyondaki çocuklara benzedim. Sonra kızın ismini söyledim:</p>

      <p>“Bak Ayşe, burası Gençlik Parkı.”</p>

      <p>Ay-şe... Ben konuşunca korkmadı o. Susunca da korkmadı. Anlatacağım ben, karakolda oyun olmadığını anlatmam lazım. Çünkü bilmezse o zaman karakola gidebilir, kolunu kırabilirler onun. <em>“Oyun değil ki bu!”</em> Kuğulara ne yaptıklarını<a id="GBS.0099.02"></a> da bulmamız lazım. Çünkü galiba Hüseyin Abi’nin arkadaşı o kuğulardan oldu. Olabilir. Anladım ben. Hüseyin Abi o yüzden öyle oldu. Kızgın oldu. Hep güneşe bakar gibi bakıyor kaç gündür. Ama şimdi Hüseyin Abiler kuğuları kurtaramaz. Onların çok işi var. Onlar faşist olmadığı için onların zamanı olmaz. Gofreti belki bana verecekti o ama güzel abla görüp almıştır elinden. Kızlar alabilir öyle.<a id="GBS.0099.03"></a> Kavga edemezsin onlarla. Sonra güldükleri için de geri alamazsın gofreti.</p>
    </section>

    <section class="voice1">
      <p>Ali, Kale’ye hiç gelmemiş. Ama bence o bizim sınıftakilerden daha çok şey biliyor. Evden çıkmadan, hemen koşar <em>Hayat Ansiklopedisi</em>’ni okur. Hemen D’yi bulabilir. <em>Diyatikli Mataryil</em> gibi bir şey okur:</p>

      <p>“Bunu şimdi anlayamayız biz, sonra anlarız galiba.”</p>

      <p>Sonra hemen İ’li olan ansiklopediyi alır, ipekböceğini<a id="GBS.0099.04"></a> okur. Bana dedi ki Ali:</p>

      <p>“İpekböcekleri kozada uyuyunca kelebek donundan geliyorlar yeniden. Anladın mı?”</p>

      <p>“Sonra Meclis’e gelmeye çalışırlar hep birlikte. Ama giremezler de mi Ali?”</p>

      <p>“Karakola gitme sen. Orada insanın kolunu... Korkma bak. Tamam mı?”</p>

      <p>“Bak Ali burası anneannemin en sevdiği eczane.” Korkunçlu bir şey söyler belki diye, sussun diye dedim öyle.</p>

      <p class="lvl1">“Merhabalar Cavit<a id="GBS.0099.05"></a> Bey...”</p>

      <p>“Hoş geldiniz Nejla Hanım. Buyurun, buyurun. Bir limonata söyleyeyim size. Çocuklara da gazoz? Hoş geldiniz küçükhanım. Hoş geldiniz küçük bey.”</p>

      <p>Eczacı Cavit Bey Amca’nın bembeyaz önlüğü, hep dimdik duruyor. Anneannem bir tek buraya gelirken ruj sürer. Bir de öyle değişik gülüyor buraya gelince. Dudağını büzüyor.</p>

      <p>“Düzgünlük bitti de... Uğrayıp alayım dedim. Hem çocuklar biraz<a id="GBS.0100.01"></a> dışarı çıksın diye–”</p>

      <p>“Küçük bey kim acaba?”</p>

      <p>“Bize gelen gündeli... yardımcı hanımın oğlu. Ayşe’yle arkadaş oldular. Çok okuyor Ali. Zehir gibi.”</p>

      <p>“Maşallah!”</p>

      <p>Eczacı Cavit Bey Amca bize iki tane portakallı gazoz ısmarladı. Anneanneme de limonata. Anneannem buraya gelince limonatayı likör gibi tutar, parmaklarının ucuyla. Ali, Cavit Bey Amca’nın ilaç şişelerine bakıyor şimdi. Anneannemin<a id="GBS.0100.02"></a> şarkıcı gibi çıktı sesi:</p>

      <p>“Çocuklar, bakın ama dokunmak yok!”</p>

      <p>“Kızlar için ilaç var mı burada?”</p>

      <p>Ali böyle deyince anneannem ile Cavit Bey Amca anlamadı:</p>

      <p>“Kızlar için ne ilacı lazım sana küçük bey?”</p>

      <p>“Şeyleri yapışık olunca olandan.”</p>

      <p>Önce hiç ses çıkarmadılar ama sonra eczacı Cavit Bey Amca gülünce anneannem de güldü. Ali ayıp bir şey söyledi galiba. Ayıp şey söyleyince herkes<a id="GBS.0100.03"></a> güler, sonra bir şey demezler. Ali kızdı şimdi. İplerini çıkardı cebinden.</p>

      <p>“Bu yaz da ne sıcak yaptı Cavit Bey!”</p>

      <p>“Afrika sıcakları geliyor diyorlar ya Nejla Hanım, sağ olsun halkımız her yaz sanki memleketin ilk yazıymış gibi hayret ediyor!”</p>

      <p>“İlahi Cavit Bey. Hayır gidebilsek, ne bileyim bir Atatürk Orman Çiftliği Bira Bahçesi’ne... Misal, Elma Dağ’da bir pikniğe...”</p>

      <p>Cavit Bey<a id="GBS.0100.04"></a> Amca durdu, güldü. Demek ki anneannem de ayıp bir şey söyledi. Nasılmış! Ben de o zaman...</p>
    </section>

    <section class="voice2">
      <p>Nuran Abla’nın kızına lazım o ilaç. Nuran Abla’nın parası olmadığı için kızı çiş edemiyormuş ya! Onu ben anlatamam ki! Nuran Ablalar gelemez buraya. İlaç alamazlar. Benim almam lazımdı. Benim almam lazımdı. Ayşe elini beline koydu şimdi. Gazozu yerde. Ayakkabısının ucuyla ittiriyor gazozu. Dökülecek.<a id="GBS.0100.05"></a> Anneannesine bakıyor ama anneanne ona bakmıyor. Onu kızdırmak için yapıyor. Anneanne ona bakmaya başladı. Bağıracak. Bağırmasın. “Yapma!” dedim ben Ayşe’ye. O da omzunu “bana ne” yaptı. O zaman ben de, akıl geldi bana aniden, dedim ki:</p>

      <p>“Bence Meclis’e kelebekleri sokabiliriz.”</p>

      <p>O zaman Ayşe yine öyle baktı bana. Ayşe öyle bakınca benim boyum uzadı. Anneanne eczacı adamla, güzel ablanın<a id="GBS.0101.01"></a> Hüseyin Abi’yle yalnız kalınca konuştuğu gibi konuşuyor şimdi. Boynunu böyle yapa yapa.</p>

      <p>“Bütün Ankara’nın hanımları size geliyor değil mi Cavit Bey? Tabii, sizin düzgünlük gibisi yok.”</p>

      <p>“Vallahi sizin kadar endamlısı gelmiyor Nejla Hanım! Limonatanız ılımıştır, tazeleteyim dilerseniz.”</p>

      <p>“Lüzum yok. Şeyi soracaktım. Siz CSO’nun konserlerine gidiyor musunuz Cavit Bey? Belki hanımınızla–”</p>

      <div style="display:none;">
        <a id="GBS.0101.02"></a>
      </div>

      <p>“Bu pazar müsaitseniz buyurun beraber gidelim.”</p>

      <p>Anneanne limonatayı salladı, eline döküldü:</p>

      <p>“Ay! Ortalığı da berbat ettik.”</p>

      <p>Biz etmedik ki bir şey!</p>

      <p>“Hiç mühim değil Nejla Hanım. Rica ederim. Çırak temizler. Elinizi sileyim. Yeni yaptım tütün kolonyasını.”</p>

      <p>Eczacı adam anneannenin elini sildi.</p>

      <p>Ayşe bana bakıyor hâlâ öyle:</p>

      <p>“Nasıl yapacağız?!”</p>

      <p>“Söylerim. Sonra.”</p>

      <div style="display:none;">
        <a id="GBS.0101.03"></a>
      </div>

      <p>Anneanne, “Oh kolonya da mis gibiymiş Cavit Bey,” dedi.</p>
    </section>

    <section class="voice1">
      <p>Eczaneden çıktık. Müzeye gideceğiz çünkü. Ama müzede tamirat varmış. Biz de bahçesine oturduk. Ellerine baktı ikide bir. Neşeli anneannem yine. <em>Mımmm</em> yapa yapa şarkı söyledi. Ali ile biz güllerin çevresinde koştuk biraz. Ben koştum, o da peşimden geldi bazen. Sonra papatya kopardı işte. Ben de onu işte aldım ondan. Bana verdi<a id="GBS.0101.04"></a> o.</p>
    </section>

    <section class="voice2">
      <p>Ayşe hiç durmayacak sandım. Çok döndü. Bana hiç bakmayacak sandım. O zaman dedim ki ona, “Kelebekler için bir planım var.” Baksın diye dedim. Ben, “Planım var,” demeyi hiç bilmemiştim. Televizyondaki gibi oldu. <em>Vikingler</em>’deki Viki gibi oldum sanki. O zaman Ayşe yine durdu. Ama anneanne, “Haydi gidiyoruz,” dediği için sonra anlattım ben ona. Dolmuşta plan anlatılmıyor. Çünkü herkes<a id="GBS.0101.05"></a> çok konuştu. Ayşe papatyayı düğmesinin deliğine taktı. Anneannesi dedi öyle yapsın diye. Sonra dolmuş Kurtuluş Parkı’nda durdu. Çatışma yapıyorlar çünkü. Anneanne titredi. Çok korktu. Ben Ayşe’nin elinden tuttum. Anneanne, Ayşe’ye, “Oyun oynuyorlar evladım,” dedi. “Anlatıyorum ya ben sana hep, o oyundan oynuyorlar.” Ayşe bana baktı. Anneanneyi dinlemedi bana baktı. “<em>Oyun değil ki bu,</em>” diyemedim.</p>

      <div style="display:none;">
        <a id="GBS.0102.01"></a>
      </div>
    </section>

    <section class="voice1">
      <p>Anneannem çok terledi.</p>

      <p>“Çocuklar! Hiç korkmayacaksınız. Buradan geçeceğiz. Hep birlikte!”</p>

      <p>Ali’yi tuttu elinden, beni de. O zaman biz heyecanlandık. Koştuk. Biz anneannemi kurtarıyoruz gibi oldu. O bizim kadar koşamadığı için. Biz onu çektik. Ali çok çekti. Abiler bağırdı:</p>

      <p>“İnciraltı katliamının hesabı sorulacak!”</p>

      <p>“İbolar ölmez!”</p>

      <p>Öbür abiler hiç bağırmadı. Büyük silahları<a id="GBS.0102.02"></a> var onların. <em>Taka taka taka!</em> Ali dedi ki, “Buradan geçmeliyiz!” Anneannem onu dinledi. Biz parkın kenarından koştuk, evin sokağına kadar koştuk.</p>
    </section>

    <section class="voice2">
      <p>Benim onları korumam lazım. Çünkü onlar bilmiyor. Kurtulunca anneannenin elleri hâlâ titredi. Sonra çantasından sigara çıkardı. Ama kibriti yakamadı. Çok titredi o. Biz apartmanın önündeki merdivenlere oturduk. Anneanne ortamıza oturdu. Kibriti<a id="GBS.0102.03"></a> ben yaktım. Sonra bir sürü duman çıkardı anneanne. Saçı dağıldı. Ayşe onun saçını düzeltti. Sonra benim yanıma oturdu. “Sen çok akıllısın,” dedi. Hüseyin Abi’ye anlatırım sonra bugün yaptıklarımı. “<em>Oyun değil ki bu!</em>”</p>
    </section>

    <section class="voice1">
      <p>Ali’yle eve gidince <em>Hayat Ansiklopedisi</em>’nden kuğulara baktık. Kuğulu Park’taki kuğuların resmi vardı. “Dilsiz kuğu” deniyormuş onlara. Hiç konuşamaz onlar. Yazık. Sonra<a id="GBS.0102.04"></a> Ali bana kelebekleri nasıl Meclis’e sokacağımızı anlatacak. Çok akıllı o. Anneannem, Ali’nin annesine, “Ali bizde kalsın cumartesi gecesi de konsere götüreyim çocukları, pazar sabahı...” dedi. Aliye Teyze’nin elinde bez vardı, ona baktı, “Tamam,” dedi.</p>
    </section>
  </section>

  <div style="display:none;">
    <a id="GBS.0102.05"></a>
  </div>
</body>
</html>
