<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devir</title>
  <link href="../Styles/main.css" rel="stylesheet" type="text/css" />
</head>

<body class="chapter" xmlns:epub="http://www.idpf.org/2007/ops" epub:type="chapter">
  <div style="display:none;">
    <a id="GBS.0301.01"></a>
  </div>

  <section class="container">
    <h2>Yardımlaşma</h2>

    <section class="voice2">
      <p>Askerler ışığa bakınca kör olur. O yüzden ışıklı akvaryumun altına çömeldik, karanlıkta kaldık. Ayşe ile ikimiz şimdi ışığın gölgesindeyiz. Parkayı beraber giydik. Benim sağ kolum dayımın sağ kolunda, Ayşe’nin solu. Dayım, bizim çadırımız gibi oldu. Parkanın altında kalınca kimse göremiyor bizi. El arabasının arkasından askerlere bakıyoruz. Askerler cemselerden <em>patada patada</em><a id="GBS.0301.02"></a> iniyorlar. Balıklar <em>lıkır lıkır</em> yüzüyorlar. Akvaryumdan <em>vınn</em> diye ışık sesi çıkıyor. Balıklar ışıktan geçince kendilerinin gölgesi oluyor. Apartmanların camlarından yavaşça <em>tıkırt tıkırt</em> diye sesler geliyor. İnsanlar da balıklar gibi oluyor, gölge oluyor. Perdeler hızlı <em>fışt</em> diye açılıyor, sonra yavaşça <em>fışşşş</em> diye kapanıyor. Balıklar gözlerini camlara dayıyor. Sadece akvaryum sesi duyuluyor... <em><a id="GBS.0301.03"></a>Vınnnn</em>... Balıkların sesi var tek. <em>Lıkır lıkır lıkır</em>...</p>

      <p>Bizi yakalarlarsa bir şey yapmazlar. Çünkü ben Ayşe’ye beyaz çoraplarını giydirdim. Ama Ayşe’nin beslenme çantasına bakarlarsa çok fena. Ayşe korkuyor sanmıştım ben, o şimdi niye gülüyor?</p>
    </section>

    <section class="voice1">
      <p>Çok güzel bir şeymiş “gecenin bir yarısı”. Ben ilk kez görüyorum gece yarısını. Ali beni kaldırmasaydı göremezdim. Ben uyumuş gibi olmuşum<a id="GBS.0301.04"></a> biraz. Beni kaldırınca beyaz çoraplarımı giydirdi, illa giydirdi. Bahçıvan pantolonumu giydim ben, onu giyince güçlü olurum çünkü. Sonra beslenme çantasını aldı Ali. <em>Kroloformla</em> ip var içinde. Çuvalla parkayı da aldık zaten, parka gittiğimiz için. Ali çok ses duyabildiği için hiç ses çıkarmayabiliyoruz biz. Kalkınca koridoru dinledi o, “Sadece uyku sesi,” dedi. Ben de kokladım; ev uyku kokuyordu.<a id="GBS.0301.05"></a> “Mavi gibi kokuyor,” dedim, Ali, “Şşş,” dedi. Ali kapıyı o kadar yavaş açtı ki hiç gidemeyiz artık sandım. Merdivenlerden de çok yavaş indik. Ali el arabasını apartmanın girişine saklamış. Önce çok ağır oldu el arabası ama sonra hemen hafifledi. Yürüyünce hafifledi. Artık normal sesle konuştu Ali:</p>

      <p>“Annenler hiç uyumayacak sandım.”</p>

      <p>Korkunçlu güldü:</p>

      <p>“Tabii onlar Hüseyin Abi ile Birgül<a id="GBS.0302.01"></a> Abla’nın yere düştüğünü sandıkları için korktular, uyumadılar bir türlü! Ha ha!”</p>

      <p>Sokak lambasından geçerken gördüm, Ali’nin yanakları kırmızı olmuş. Belki yine ateşi vardır onun, rüya görüyor gibi olmuştur. “Burası kısa yol. Ahmetler Yokuşu buranın adı.” Ali yolun adını bildiği için büyük adammış gibi oldu. O, Hüseyin Abi’yi uçtu sanıyor. Ali belki de her şeyi oyun sanıyor. Düşmeyi oyun sanıyor.<a id="GBS.0302.02"></a> Ama düşersen ölürsün. Babamla Samim Abi beni bir keresinde balkondan balkona geçirirken anneannem çok kızgın söylemişti çünkü küçük sesle:</p>

      <p>“Vallahi düşürüp öldüreceksiniz çocuğu bir gün. Tövbe ya Rabbi!”</p>

      <p>Ama Ali’ye düşmenin oyun olmadığını söylersem çok hastalanır, başı ağrır, konuşmaz. Hem öyle söylersem ben de babam gibi olurum. Babam niye perdeyi kapattı ki! Hüseyin Abi’yle Birgül Abla<a id="GBS.0302.03"></a> bizim balkona atlayacaklardı, düşmezlerdi o zaman. Babam da mı oyun sanıyor düşmeyi? Belki benim de oyun gibi yapmam lazım şimdi. Zaten askerler oyun gibi bir şey yapıyorlar.</p>
    </section>

    <section class="voice2">
      <p>Belki de devrim olmuştur. Ama insanlar pencereden bakmaya korktuklarına göre devrim olmamıştır herhalde. Perdeleri kapıyorlar askerleri görünce, görmeyince yine açıyorlar perdeleri. Bakınca korkuyorlar. Bakmayınca<a id="GBS.0302.04"></a> da korkuyorlar belki. Balıklar ışığın önünden geçince, balıklar kendi gölgeleri olunca, karanlık oldukları zaman, renkleri kalmıyor artık. Balıklar dışarı çıkacaklar diye de mi korkar acaba? Yoksa içeride oldukları için mi korkarlar? Ayşe parkanın içinde bana yaklaştı. “Kış gibi oldu di mi?” dedi, “Böyle parkanın içinde olunca kışçılık oynuyormuşuz gibi oldu.” Ayşe kulağıma rüzgâr sesi yapıyor.<a id="GBS.0302.05"></a> <em>Vuuuu vuuuu</em>... Sesten üşüdüm ben. Askerler şimdi <em>çot çot çot</em> sıraya giriyor. Konuşmuyor kimse. Hiçbiri Hüseyin Abi’ye benzemediğine göre devrim olmamıştır kesin. Hiç gülmediklerine göre, ablalar hiç olmadığına göre... Kötü bir şey oldu. Çok fena bir şey oldu!</p>
    </section>

    <section class="voice1">
      <p>“Gitmeliyiz Ayşe!”</p>

      <p>Ali ayağa kalktı aniden, ben rüzgâr sesi yapıyorum diye kızdı bence. O böyle oyun oynamak istemiyor. Gerçek<a id="GBS.0303.01"></a> oyun oynamak istiyor o:</p>

      <p>“Karanlıktan gitmeliyiz Ayşe! Çünkü darbe oluyor şimdi!”</p>

      <p>Askerlerden bir... iki... üç... on tane kaldı postanenin önünde. Sonra ötekiler kamyona binip gitti. On tane asker resim gibi duruyorlar, hiç kıpırdamadan. Sanki herkes onlara bakıyormuş gibi, “İstiklal Marşı” söyleniyormuş gibi. Sokakta kimse yok ki! Bence komik bir şeymiş “darbe” ama camlardan bakanlar<a id="GBS.0303.02"></a> gülmüyor. Hiç ses çıkarmıyorlar bile. Demek ki kimsenin gülmediği komik bir şeymiş darbe. Çok ilginç bence.</p>
    </section>

    <section class="voice2">
      <p>Çok yavaş gidebiliyoruz. Çünkü Ayşe kız olduğu için. Bizim mahallenin çocukları olsaydı şimdi daha hızlı giderdik. Ama onlar da bana inanmazdı. Ses çıkarırlardı, marş filan söylemek isterlerdi. “Işıkların arkasından yürürsek bizi görmezler Ali bence!” Ayşe kız olduğu için daha<a id="GBS.0303.03"></a> akıllı tabii ki. Ben daha güçlü olsaydım keşke. Yokuştan yukarı el arabasını hızlı çıkarırdık o zaman. “Ali, annemler uyanmadan döneriz, de mi? Kuğuyla birlikte. Sonra hep beraber kahvaltı ederiz, de mi?” Ama kız olduğu için işte hâlâ oyun zannediyor. Kuşlar ötmeye başladı. Sabah olacak birazdan. O zamana kadar kuğuyu almamız mümkün değil. Yakalanırsak annem çok üzülür. “En küçük olanını Ali, en küçük<a id="GBS.0303.04"></a> olan kuğuyu almalıyız. Çünkü en küçüğünü yazık, yavru diye ameliyat yapmamışlardır.” Ayşe akıllı işte. Bence en akıllı kız o. İki kuş daha öttü. Sokak lambasının üzerinden bize bakıyorlar. Onlar da gölge gibi, siyah. Sabah gelecek birazdan. Herkes askerleri görecek. Şimdi herkes evinde aydınlığı bekliyor. Gördükleri zaman bağırırlar. Askerler bizim mahalleye gitmezler herhalde. Otobüs gitmediğine<a id="GBS.0303.05"></a> göre bizim oraya çıkamazlar.</p>
    </section>

    <section class="voice1">
      <p>Ali korkmuyor hiç. Ben korkuyorum. Birazcık. Bir tane baba var camda, bir tane anne, bir tane de kız. Pencerenin kenarında radyo var, onun başında duruyorlar. Annenin geceliği mavi renkli, babanın da pijaması. Kızın pijaması benimkinin aynısı galiba. Şimdi onun annesiyle babası uyku kokuyordur. İkisi de sigara içiyor. Duman bembeyaz oluyor dışarı, karanlığa<a id="GBS.0304.01"></a> üfleyince. Kuşlar ötüyor, radyonun sesi duyulmuyor. Ben orada olsaydım şimdi, uyurdum. Korkmazdım hiç. Bizi yakalarlarsa karakola götürmezler bence. “Yazık, çok küçüklermiş,” derler. Ben çıkmadan Ali’nin ayakkabılarını sildiğim için ona da bir şey yapmazlar. Bence öyle. Kuşlar ötmeye başladı. Onlar Ankara’nın üstünde uçtukları için her şeyi biliyorlardır. Minnacık iki serçe kondu dala. Hiç ötmüyorlar<a id="GBS.0304.02"></a> aniden. Çünkü serçelerin hepsi yazık yavru olduğu için hiç ses çıkarmıyor. Yavrulara bir şey yapmazlar ki! Ali bağırdı: “Yat! Yat! Yat!”</p>
    </section>

    <section class="voice2">
      <p>Bir apartmanın kapısının önüne Ayşe’yle yattık. Saklanmamız lazım. Abileri kelepçelemişler, cemseye bindiriyorlar. Abiler neden hiçbir şey demiyor? Sonra bir adam çıktı. Bekçi o. Burası yurt galiba, üniversiteli abilerin kaldığı yurt. Bekçi bağırdı:</p>

      <div style="display:none;">
        <a id="GBS.0304.03"></a>
      </div>

      <p>“Bırakın ula uşakları! Bu uşaklar size ne yapmış!..”</p>

      <p>Askerlerden düz şapkalı olan, cemsenin önünden indi. Bekçiye vurdu. Silahın kıçıyla vurdu. Bekçi yere kan tükürdü galiba. “Vay a.ına koduğumun!..” diye bir şey söylerken bu sefer tekmeyle vurdu şapkalı asker. “Alın bunu da!” dedi, “Görsün anasının a.ını!” Abiler direniş yapmadığına göre korkuyorlar mı yoksa? Belki devrimci değillerdir.<a id="GBS.0304.04"></a> Ama devrimci olmasalar niye onları cemseye bindirsinler! Tam o zaman bir köpek geldi bizim yanımıza sessiz sessiz. Nefes sesi var bir tek. Kuyruğunu sallıyor. Ayşe korktu.</p>
    </section>

    <section class="voice1">
      <p>Köpek çok pis kokuyor. Bizi ısırırsa kudururuz biz. Sokak köpekleri kuduzdur çünkü, okulda söylediler. Sonra karnından iğne olursun. Ben parkanın içine saklandım. Ali, “Korkma,” dedi, “sokak köpeği o. Bizi korumak<a id="GBS.0304.05"></a> istiyor”. “Isırırsa ya!” dedim, Ali o zaman, “Sokak köpekleri insanları korumak ister ki,” dedi. O amcayı çok kötü dövdü asker adam. Ama kamyona bindirdikleri abiler bir şey demedi hiç. Sıra dayağı gibi yaptılar abilere. Okulda cetvelle ele vurup sıra dayağı yapılınca hiç kimse konuşmaz çünkü. Öyle oldu. Köpek bizi sevdi galiba ama bizimle gelemez. Sonra yakalanırsak onu da dövebilirler. Kamyon gidince<a id="GBS.0305.01"></a> biz hızlı hızlı yürüdük. Yokuş bittiği için araba hafif oldu artık. Havada mavi renk oldu. Çok güzel bir renk. “Sabaha karşı” bu demek ki. Çok güzel bir şeymiş.</p>
    </section>

    <section class="voice2">
      <p>“Bu yolun sonunda park var.”</p>

      <p>Parka yakınız ama ben yoruldum biraz. Benim ateşim var galiba ama parka varıncaya kadar geçer. “Şimdi dikkatli gitmemiz lazım Ali, saklanarak, de mi?” dedi Ayşe. Cemseler geçiyor hızlı hızlı.<a id="GBS.0305.02"></a> Yakalanırsak babam bana çok kızar, Ayşe’yi götürdüm diye çok kızar. Annem çok üzülür. Köpek bizi Tunalı Hilmi’nin başında bıraktı. Arkamızdan havladı. Kuyruğunu sallamadan. “Geri dönün,” der gibi, “gitmeyin,” gibi. “Sizi koruyamam,” demek istedi köpek. Çünkü sokak köpekleri koruyacak insan olsun ister. Yoksa korkarlar. Ayşe olmasa ben de korkardım. Ama Ayşe’yi koruduğum için korkmuyorum.</p>
    </section>

    <section class="voice1">
      <div style="display:none;">
        <a id="GBS.0305.03"></a>
      </div>

      <p>Biz bütün dükkânların, evlerin girişlerinde dura dura gidiyoruz. Üç kere durduk. Tam yürüyecektik, bir kamyon daha geldi. O zaman biz pastanenin kapısına saklandık. İçinde ablalar vardı kamyonun. Arkası açık kamyondan bize baktılar. Baktılar ama bizi görmediler. Çok üzüntülü fotoğraf gibi olmuşlar, kıpırdamıyorlar. Ellerini birbirine bağlamışlar onların. Ellerini oynatıyorlar durmadan ama kıpırdayamıyorlar.<a id="GBS.0305.04"></a> Ellerini birbirlerine uzatıyorlar ama birbirlerine tutunamıyorlar. Kamyon gitmeye başlayınca sallandı ablalar, birbirlerinin üstüne düştüler, kalkamadılar bir türlü. Ali pastanenin camından içeri baktı. Belki canı pasta istemiştir aniden. Beni bile unuttu. Hiç dönüp ablalara bakmadı. Ben orada çömelirken bir tane böcek geldi ayaklarımın arasına. Kocaman siyah bir böcek. Ama kamyonun<a id="GBS.0305.05"></a> ışıkları yanınca mor gibi de oluyor sırtı. Kamyon gitti. Ablalar gitti. Ali o zaman yanıma oturdu. Böceğe baktı.</p>
    </section>

    <section class="voice2">
      <p>Ablalar cemsenin arkasındaydı. Bakmadım hiç bakmadım. Çünkü korkuyor onlar. Utanmasınlar diye bakmadım. Kuğuları kurtarmaya gittiğimizi bilseler korkmazlar o kadar. Onlar artık başkası gibi olmuşlar. Güçsüz gibi, Dev-Genç değil gibi... Biz pastanenin önündeydik. İçeriden <em><a id="GBS.0306.01"></a>dınnn</em> diye dolap sesi geliyordu. Bütün pastalar çok çirkin görünüyordu. Cemse gidince, sesi de bitince Ayşe’nin yanına oturdum. Böcek vardı onun ayaklarının orada. Yürürken yürürken ters döndü böcek. Bacaklarını oynattı, yardım istedi. Tutunmak istedi. Ayşe bana baktı. Böceği ittirdi, böcek ayaklarının üzerine kalktı. Yürüdü. Ayşe bence böcekler bağırınca duyabiliyor. Benim gibi.</p>
    </section>

    <section class="voice1">
      <p>Bütün<a id="GBS.0306.02"></a> kamyonlar, askerler gidince biz parka doğru koştuk. El arabası bir o yana bir bu yana yattı ama biz parkanın içinde olduğumuz için düşmedik. O yana devrilince parkanın bu kolu tuttu bizi, bu yana devrilince öbür kolu. Parka canlı gibiydi. İyi kalpli dev gibi sanki. Eğer kuğuları kurtaramazsak çok fena olur. Ama eğer kurtarırsak o zaman annem gece kaçtım diye kızmaz bana. Annem, babama da kızmaz<a id="GBS.0306.03"></a> o zaman. Babam da korkmaz. Anneannem, “İlahi Ayşe!” der, güleriz. Azıcık yol kaldı parka. Bir teyzeyle bir amca gördük. Amcanın elinde küçük bavul vardı. Koşuyorlardı. Bize doğru. Kuğulu Park’tan kaçıyorlardı gibi. Teyze koşamıyordu. Ayakkabılarını çıkardı. “Dur Hikmet! Bittim ben!” dedi. Amca, “Koş Nezihe! Araba Tunalı’nın sonunda bekliyor. Bu son şansımız!” dedi. Biz öyle durduk. Onlar bizi görünce<a id="GBS.0306.04"></a> şaşırdılar. Ama durmadılar. “Geri dönün,” dedi amca. Teyze, “Çocuklar bu saatte dışarıda?..” dedi. Ama koştular. Arkalarına baka baka koştular. Teyze yalınayak biraz komik olmuştu. Ama çok korktukları için gülmedim ben. Kelebekler çıktı birden. Turuncu!</p>
    </section>

    <section class="voice2">
      <p>Ayşe kadınla adamı görünce güldü. Kadının boğazından düdük gibi ses çıkıyordu incecik. Sanki içinde ölen kuş varmış gibi. Adam da durunca<a id="GBS.0306.05"></a> öksürüyordu. Onlar kaçıyor kesin. Çok mu uzağa gidecekler acaba? Türkiye’nin olmadığı bir yere giderler belki. Ama yakalanmayınca da... Yakalamaç oynayınca, hiç yakalanmayınca insan kendini sanki yokmuş gibi zannediyor. Kimse senin peşinden koşmazsa yok olursun zaten. Ayşe kelebekleri gösterdi bana, “Turuncu!” dedi ama değiller. Ayşe bütün kelebekleri turuncu sanıyor, sevindiği için galiba.<a id="GBS.0307.01"></a> Yok oldular zaten. Kaçtılar. Biz Meclis’e kelebek soktuk ama yakalandılar. Yakalanmasalardı, hiç kimse görmeseydi onları, Meclis’e girdikleri anlaşılmazdı ki! Çok acayip.</p>
    </section>

    <section class="voice1">
      <p>Kelebekler turuncu, Ali göremiyor bence. Ali, Hüseyin Abi’nin Birgül Abla’nın uçtuğuna inanıyor, kelebeklerin turuncu olduğuna inanmıyor. Kelebekler kitapların arasına girdi, büyüklerin büyük kitapları arasına girdiler.<a id="GBS.0307.02"></a> Orada izleri kaldı, turuncu. Sonra arşive bakınca diyecekler ki, “Ali ile Ayşe buraya kelebek getirmişlerdi”. Çünkü kitapları elleyince onların elleri turuncu toz olacak, kelebek kanadı tozu. Gülecekler. Diyecekler ki, “Ali ile Ayşe ne yaman çocuklarmış! Kimse onlar kadar cesur olamaz!”</p>
    </section>

    <section class="voice2">
      <p>Parkta, otların arasına bıraktık el arabasını. Parkayı içine serdi Ayşe. “Sıcak olur böyle,” dedi.<a id="GBS.0307.03"></a> Belki kuğu bağırırsa, bizi yakalarlar. Çünkü orada cemse var. İleride. Bizi buradan görmüyorlar ama ses çıkarsa hemen buraya koşar askerler. “Ne yapıyorsunuz burada?!” diye bağırırlar. Çok bağırırlar. Başım bir kere ağrırsa da artık hiçbir şey yapamam ben. Ayşe o zaman, “O bizden! Bırakın onu!” diye bağırır belki. Ama o zaman zaten Ayşe’yi de alırlar. Belki artık beyaz çoraplı çocukları bile alıyorlardır.<a id="GBS.0307.04"></a> Korkma Hüseyin Abi! Yapacağım ben bunu. Az kaldı.</p>
    </section>

    <section class="voice1">
      <p>Şimdi Ali <em>koroloformu</em> kuğunun burnuna tutacak. Sonra biz onu çuvala koyacağız. Zaten küçük olduğu için hemen el arabasına koyabiliriz. Sonra da geldiğimiz yoldan gideceğiz. Her şey çok kolay olacak bence. Ali çok kahraman. Şimdi kuğunun yanına gitti. Onların hepsi uyuyor zaten. Zayıf olan var bir tane, küçük gibi olan, onun yanına gidince<a id="GBS.0307.05"></a> hiçbirisi uyanmadı bile. Ali pamuğu gagasına tuttu kuğunun. Kuğu başını kaldırdı. Bütün kuğular uyanıverdi aniden. Hepsi bize baktı. Bizim kuğu başını sağa sola salladı böyle. Ama Ali gagasını yakaladı.</p>
    </section>

    <section class="voice2">
      <p>Hiç ses etmedi kuğu. Benim gibi. Diğer kuğular bize baktı. Sonra askerlere baktılar, cemsenin oraya. Hiç ses çıkarmadılar. Onlar dilsiz kuğu ama o yüzden değil; bizim kim olduğumuzu bildikleri<a id="GBS.0308.01"></a> için ses etmediler. Hepsi ayağa kalktı ama yürümediler. Öyle durdular. Bir gözleriyle askerlere baktılar, bizden tarafa gözleriyle bize baktılar. Kuğu, gagasına pamuğu tutunca uyudu hemen.</p>
    </section>

    <section class="voice1">
      <p>Ali, uyuyan kuğunun kanadını açtı. “Bence bu,” dedi, “çünkü çok güzel kanadı.” Bence de o ameliyat edilmemiş kuğu. Sonra kuğu sanki upuzun oldu. Uzun, çizgi gibi oldu. Çiğbörek hamuru gibi oldu. İnsan<a id="GBS.0308.02"></a> eline alınca kanadı dağılıyor gibi oluyor kuş. Upuzun, üzüntülü bir şey. Biz onu çuvala koyduk. Ali ile ben çuvalı tuttuk, kuğunun altından geçirdik. Başı içinde kaldı. “Boğulur mu?” dedim ben, “Boğulmaz,” dedi Ali. Ali bildiği için çünkü. <em>Hayat Ansiklopedisi</em>’nden baktığı için herhalde. Biz kuğunun başına baktık. Çok güzeldi. Gözlerinin etrafında siyah renk vardı. Bembeyazdı. “Pamuk Prenses gibi,”<a id="GBS.0308.03"></a> dedim ben. Ali, “Onlar hiç ses çıkarmaz, çok güzel,” dedi, “sadece ölürken–” O zaman işte <em>çat çat çat!</em></p>
    </section>

    <section class="voice2">
      <p>Bir adam koştu, parktan aşağıya koştu. Elinde tabanca vardı. Ben tabancayı gördüm, artık sabah oldu çünkü. Askerler, “Teslim ol!” diye bağırdı. Bir kere bağırdılar. Adam koştu. Sonra... <em>Çat çat çat!</em> Adamı vurdu askerler. Adam düştü. Yüzü bize döndü. Gözlerini kapayamadı adam. Çok garipti.<a id="GBS.0308.04"></a> Biz otların arasına oturduk Ayşe’yle. Ayaklarımızın altında karıncalar vardı. Karıncalar hiç duymadı olanları. Sıra olmuş yürüyorlar. Bazısı deliğe giriyor, bazısı delikten çıkıyor. Durmadan yürüyor karıncalar. O zaman işte <em>vııırrrrn</em> diye bir ses oldu. Bakkal, demir kepenklerini açtı. Bakkal hiç bakmadı düşen adama. Askerlere bakmadı bakkal. Elindeki anahtarlara baktı. Kapıyı açtı. Deliğe girdi.<a id="GBS.0308.05"></a> Adam sağır belki.</p>
    </section>

    <section class="voice1">
      <p>Adam düşünce bize baktı. Ben ona bakmadım. Karıncalara baktım. Karıncalara sinir oldum ben. Deliklerine bastım. Kapattım deliği. Ali, “Yapma,” dedi. Yapmadım artık. Eve gideceğiz biz. Kuğuya –biliyoruz biz onu Ali’yle– marul vereceğiz. Kuğu’yla kahvaltı yapacağız. Şokellayı ekmeğin kenarlarında hiç yer kalmayıncaya kadar sürer belki annem yine.</p>
    </section>

    <section class="voice2">
      <p>Camlardan bize<a id="GBS.0309.01"></a> bakıyor insanlar. Biz de onlara bakıyoruz. Ama kimse bir şey demiyor, kimse ses çıkarmıyor bizi görünce. Arkama baktım. Onlar bizim görmediğimiz bir şey mi görüyor? Yok bir şey. Niye sustu her şey o zaman? Bacalardan duman çıkmaya başladı. Biz nereden geçsek orada dumanlar çıkıyordu.</p>
    </section>

    <section class="voice1">
      <p>Pijamalı amcalar var sokakta. Saklambaç oynuyor gibiler. Duvarların kenarından yürüyorlar. Orada bir<a id="GBS.0309.02"></a> fırın var, ekmek almak için oraya gidiyorlar. Sonra hemen geri evlerine koşuyorlar. Ekmekle ilgili bir oyun oynuyorlar. Ama çok ciddi oyun oynuyorlar. Herkesin çabuk çabuk ekmek alması lazım olduğu için kimse bize bakmıyor bile. Uyudu kuğu, ne güzel. Eve gidince onu battaniyelere saracağız. Su vereceğiz. Bizim sokağa gelince annemle babamı gördük. Annem ağlamış ne biçim! Babamın yüzü siyah gibi olmuş.<a id="GBS.0309.03"></a> Bizi görünce bağırmadılar. “Ayşe!” diye bağırmadılar. Babam bize koştu. Biz de ona koşacaktık, durduk. Babam çok kızgın ama çok kızgın. Annem elini ağzına kapattı, ses çıkmasın diye. Az kalsın ses annemin gözünden çıkacaktı. Samim Abilerin apartmanıyla bizimki arasında durduk biz. Aslında birazdan çok sevinecekler ama bilmiyorlar tabii şimdi. Samim Abilerin apartmanının önünde filmler var. <em>Porojeksiyon</em><a id="GBS.0309.04"></a> makinesine takılan filmler. Bir sürü. Bir sürü, dağ gibi. Samim Abi’nin “makasladığı” filmler onlar. Eve sakladığı filmler...</p>
    </section>

    <section class="voice2">
      <p>Ayşe’nin babası bizi dövmeye geliyor galiba. Önemli değil. Kuğuyu aldık nasılsa. Sabah oldu artık iyice. Renkler geri geldi. Kırmızı geri geldi. Yerdeki kırmızı. Demek ki Hüseyin Abi’yle Birgül Abla buraya konup uçmuşlar. Kanatları biraz kanamış. Önemli değil.<a id="GBS.0309.05"></a> Önemli değil. Babası Ayşe’yi kucaklayıp koşunca ben arabayı tek başıma ittim. Arabayı apartmana sokunca Ayşe’nin annesi ağladı, Ayşe’ye sarıldı. Kimse bana sarılmadı. Ayşe’nin annesi, “Yavruuuum!” diye bağırınca apartmandaki kapılar tek tek açıldı. Herkes aynı şeyi dinliyor radyoda. Açıldı bir kapı:</p>

      <p><em>“Parlamento ve hükümet...”</em></p>

      <p>Kapandı kapı, başkası açıldı:</p>

      <p><em>“... feshedilmiştir.”</em></p>

      <p><a id="GBS.0310.01"></a>O kapandı, başkası açıldı:</p>

      <p><em>“Bütün yurtta...”</em></p>

      <p>Kapandı, başkası açıldı:</p>

      <p><em>“... sıkıyönetim...”</em></p>

      <p>Kapandı, başkası açıldı:</p>

      <p><em>“... ilan edilmiştir.”</em></p>

      <p>Kapandı kapı. Daha da açılmadı.</p>
    </section>
  </section>

  <div style="display:none;">
    <a id="GBS.0310.02"></a>
  </div>
</body>
</html>
