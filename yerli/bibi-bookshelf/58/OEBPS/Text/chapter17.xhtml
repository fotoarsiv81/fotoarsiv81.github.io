<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devir</title>
  <link href="../Styles/main.css" rel="stylesheet" type="text/css" />
</head>

<body class="chapter" xmlns:epub="http://www.idpf.org/2007/ops" epub:type="chapter">
  <div style="display:none;">
    <a id="GBS.0321.01"></a>
  </div>

  <section class="container">
    <h2>Gezelim Görelim</h2>

    <section class="voice1">
      <p>Askerler bir sürü arabayı durdurmuş. Biz de yavaş yavaş oraya gidiyoruz. Kimse konuşmuyor. Annem radyonun sesini kıstı. Hiç ses kalmayınca arabanın içi sırf sabun kokusu oldu. Hepimizin saçları ıslak. Şimdi Ali’nin saçından omzuna çok yavaş damlalar akıyor. Damla saçının ucunda büyüdüğü zaman içine pencereden görünen apartmanlar, askerler, arabalar sığıyor. Arkasını dönmüş,<a id="GBS.0321.02"></a> sıralanmış adamlar var yol kenarında, onlar damlanın içine doluyor. Çok sessiz. Hepimiz aynı kokuyoruz şimdi. Ali de bizim sabundan kokuyor.</p>
    </section>

    <section class="voice2">
      <p>Çok ses var. Arabanın <em>çik çak</em> yanıp sönen kırmızı, üçgen lambası. Telsiz sesleri bir sürü. Ayşe’nin annesi sigaranın paketini <em>hışır hışır</em> büküyor. Anneanne <em>tıpı tıpı</em> dua okuyor, çantasının düğmesi var, <em>tıkırt tıkırt</em> onunla oynuyor. Ayşe’nin babası,<a id="GBS.0321.03"></a> “Hımm... Hımm...” diye ses yapıyor. Radyoda General konuşuyor. Çankaya’nın tepesinden Ankara görünüyor, <em>nnnnn</em> diye bir ses var havada. Duman sesi. Herkes banyo yapıyor. Birazdan belki hepimizi hapse koyarlar. Sonunda bizi yakalarlar, kuğuyu da alırlar, kanadını keserler.</p>
    </section>

    <section class="voice1">
      <p>Babam arabayı durdurunca, “Hiç konuşmayın,” dedi. Zaten konuşmuyoruz ki biz. Araba steyşın olduğu için bizi arkaya<a id="GBS.0321.04"></a> minder koyup oturttular. Koskocaman burası. Kuğu çuvalın içinde yanımızda duruyor. Uyuttuk onu <em>kroloformla</em>. Biz hastayız zaten!</p>
    </section>

    <section class="voice2">
      <p>Ayşe’nin babası vitesle oynayıp duruyor, <em>gırç gırç</em> ettiriyor. Ayşe’nin annesi onun elinin üzerine elini koydu. O zaman ses kesildi. Araba durdu. Camı açtı babası, hızlı hızlı konuştu:</p>

      <p>“Günaydın. Biz ailecek Ordu’ya gidiyoruz. Benim babam kalp hastası da.<a id="GBS.0321.05"></a> Çocuklar arkada hasta, uyuyorlar zaten. Ailecek gidiyoruz yani. Ordu’ya. Evet. Babam Ordu’da olduğu için. Evet.”</p>

      <p>Asker sustu. Arabanın içine kafasını soktu. Nefesinin sesi duyuldu. Hiç konuşmayınca herkesin nefes sesi duyuldu. Asker kafasını çıkardı. Bağırdı:</p>

      <p>“Kimlikler!”</p>
      <hr />

      <p>“Kimlikler?!”</p>

      <p>İki polis eve girince kocaman boylu olanı babama öyle sordu:</p>

      <p>“Kimlikler?! Kimlikleri<a id="GBS.0322.01"></a> alalım hemen.”</p>

      <p class="lvl1">Annem odada giyiniyordu. Saçını toplarken çıktı. Elinde nüfus cüzdanları vardı. Ben banyonun kapısından bakıyordum. Küçük boylusu gülüyor gibiydi ama büyük boylusu hiç gülmüyordu. Anneannem, “Sen çıkma dışarı Ayşe,” dedi küçük sesiyle. O gitti, benim odama gitti, sonra hemen geldi. O gelesiye kadar ben çıktım ama. Polisler beni görünce, “Ayşe gel sen buraya,” diye bağırdı anneannem.<a id="GBS.0322.02"></a> Annem, “Tamam anne, sorun yok,” dedi. Küçük boylusu, “Günaydın küçükhanım,” dedi. Büyük boylusu, “Eve bir bakacağız,” dedi. Herkes susunca küçük boylu polis, “Dün sizin yan apartmanda olanlarla ilgili soruşturma yapıyoruz da,” dedi. Büyük boylu ayakkabılarını çıkarmadı. Salona gitti, balkonun kapısından baktı. Küçük boylusu ayakkabılarını çıkardı, “Sizin için, ‘Tanıyorlardı,’ dendi de, o<a id="GBS.0322.03"></a> sebepten.” Annem, “Pek tanıyor sayılmayız. Zaten dün balkondakiler daha önce görmediğimiz gençlerdi. Belki Samimler de tanımıyordu onları,” dedi. Küçük boylu başını salladı. Yine gülümsedi. Büyük boylu, “Buraya atlamaya çalışıyorlarmış, komşu öyle diyor,” dedi. Sonra babama, “Senin adın ne?” dedi, sanki babam çocukmuş gibi. “Aydın,” dedi annem. Babam anneme baktı kızgın, sonra polise, kaşlarını kaldırdı:</p>

      <div style="display:none;">
        <a id="GBS.0322.04"></a>
      </div>

      <p>“Buyurun ne soracaktınız?”</p>

      <p>“Şimdi bu Samimler nerede siz biliyor musunuz?”</p>

      <p>“Yok, bir bilgimiz yok.”</p>

      <p>“Alt komşunuz görmüş ama gitmeden sizin daireye çıktıklarını.”</p>

      <p>“Yok, yalan söylüyordur o. Eski bir husumet var da aramızda.”</p>

      <p>“Hııı... Nerden bileceğiz?”</p>

      <p>“Beyefendi ben ve eşim devlet memuruyuz. Ben Devlet Planlama Teşkilatı’ndayım. Eşim Meclis arşivi–”</p>

      <p>“Ben onu sormuyorum<a id="GBS.0322.05"></a> kardeşim!”</p>

      <p>O zaman küçük boylu, “Enver Abi istersen ben şey yapayım,” dedi, büyük boylu adam evin içinde dolaşmaya başladı. Annem onunla gitti. Biz babamla gülen polisle kaldık. Gülen polis hızlı hızlı söyledi:</p>

      <p>“Aydın Abi, benim adım Osman. Tanışmıştık, seminere gelmiştiniz. Ben hatta parmağımı kaldırmıştım da sonra... neyse. Abi, bu soruşturma ciddi. Ben sizi dışında tutmaya çalışıyorum<a id="GBS.0323.01"></a> ama... Evde bir şey varsa bana söyleyebilirsin abi.”</p>

      <p>Babam konuşamadı, terledi çok.</p>

      <p>“Dedektif Nahit, abimizdir Aydın Abi. Şey yapmayın yani. Var mı bir şey? Bıraktılar mı?”</p>

      <p>Babam yine bir şey demedi.</p>

      <p>“Abi, sakin ol şimdi. Var mı bir şey evde?”</p>

      <p>“Yaktık. Yok.”</p>

      <p>Polis sustu. Biraz birbirlerine baktılar öyle. İçeriden annemin sesi geldi:</p>

      <p>“Yatak odası dağınık yalnız, toplasaydım.”</p>

      <div style="display:none;">
        <a id="GBS.0323.02"></a>
      </div>

      <p>Sonra bir daha:</p>

      <p>“Orada özel eşyalarım var, açmazsanız yalnız.”</p>

      <p>Bir daha:</p>

      <p>“Çocuğun boyama kitapları onlar memur bey, lütfen yani!”</p>

      <p>Polis, anneme bağırdı:</p>

      <p>“Hanım hanım! Ordu geldi! Sen anlamadın galiba! Çekil önümden!”</p>

      <p>Babamla küçük boylu polis hâlâ birbirlerine baktılar. Kovboy filmi gibi oldular. Büyük boylu polis koridordan geçti, banyonun kapısını açtı. Annemin sesi<a id="GBS.0323.03"></a> geldi o zaman:</p>

      <p>“Anneee!”</p>

      <p>Polis de bağırdı:</p>

      <p>“Bu ne be!”</p>

      <p>Babam, ben, küçük boylu polis banyoya koştuk:</p>

      <p>“Ne var Sevgi? Ne bağırıyorsun öyle evladım! Hoş geldiniz memur bey.”</p>

      <p>Anneannem yerde oturmuş. Kuğunun başını koluna sıkıştırmış. Kuğunun poposundan tüy koparır gibi yapıyordu:</p>

      <p>“Kaz geldi de köyden, tütsüleyeceğiz termosifon ateşinde! Sevgi, kızım, sen büyük bir tepsi<a id="GBS.0323.04"></a> getir de...”</p>

      <p>Büyük boylu polis, biz, hepimiz öyle baktık. Anneannemin arkasındaki <em>kroloform</em> pamuklarını bir tek ben gördüm. Babamın alnı terli oldu yine. Büyük boylu polis kendi kendine konuştu:</p>

      <p>“Memleket altüst olmuş milletin umurunda değil! Şeyiniz şeyinize denk maşallah!”</p>

      <p>O önden gitti, dışarı çıktı, küçük boylu polis arkada kaldı. Ayakkabılarını giyerken babama küçük sesle söyledi:</p>

      <div style="display:none;">
        <a id="GBS.0323.05"></a>
      </div>

      <p>“Aydın Abi, siz birkaç gün ortadan kaybolun. Çünkü bu soruşturma ciddi. Yeniden gelir birileri. Sizin komşu, örgüte silah tedarik ediyor dendi. Belki sadece birilerine yardım ediyordu ama... Onların evini karakol yapacaklar şimdi. Sert şeyler olabilir yani. Ölen çocuk da...”</p>

      <p>Apartmandan ses geldi:</p>

      <p>“Geliyor musun Osman?!”</p>

      <p>“Geldim abi!.. Ölen çocuk da sizin komşunun kardeşiymiş. Sizin<a id="GBS.0324.01"></a> balkona atlamaya çalışırken görmüşler o kızla birlikte, sizi de dahil ederlerse işe... Gürültüye gitmeyin abi. Osman benim adım abi.”</p>

      <p>Büyük boylu polis birden kapıya geldi yine:</p>

      <p>“Şu telefonu kullanayım ben!” dedi. Kimse bir şey söylemedi, o telefon çevirdi:</p>

      <p>“Ha Nazime! Nazime! Benim benim! Kurtuluş’taki fırın açık. Ekmek alayım mı eve? Ha? Tamam tamam. Haydi!”</p>

      <p>Büyük boylu telefonu<a id="GBS.0324.02"></a> kapattı. Gittiler.</p>

      <p class="lvl1">Kapı kapandı. Kimse konuşmadı. Anneannem içeriden, “Gittiler mi?!” diye bağırdı. Kimse ona cevap vermedi. Ali, benim odamın kapısında duruyordu:</p>

      <p>“Gittiler mi evladım, söylesenize!”</p>

      <p>Ali, odanın kapısında karnını açtı. İlk kez bağırdı Ali:</p>

      <p>“Ben ölüyorum galiba!”</p>

      <p>Babam yerinden kıpırdamadı. Annem koştu, Ali’ nin karnına baktı:</p>

      <p>“Hah! Bir bu eksikti!” dedi.</p>

      <div style="display:none;">
        <a id="GBS.0324.03"></a>
      </div>

      <p>Anneannem yüzü kıpkırmızı içeriden geldi, elinde bir tane tüy vardı:</p>

      <p>“Vallahi korkudan hayvanın bir tüyünü kopardım! Kopardım yani bir tane! Ali! Aaaa! Ne oldu evladım sana böyle!”</p>

      <p>Anneannem Ali’nin karnına bakınca öyle bağırdı:</p>

      <p>“E kızamık olmuşsun sen!”</p>

      <p>Annem, Ali’nin başını sevdi:</p>

      <p>“Ölmeyeceksin Aliciğim. Kızamık bir çocuk hastalığı ve tehlikeli değil. Amaaa...”</p>

      <p>Babamla<a id="GBS.0324.04"></a> bana baktı annem:</p>

      <p>“Demek ki Ayşe de kızamık olacak şimdi. Buyurun bakalım!”</p>

      <p>Ellerini beline koydu. Üç kere aynı şeyi söyledi:</p>

      <p>“Bir bu eksikti! Bir bu eksik...”</p>

      <p>Ali, Hüseyin Abi’nin öldüğünü, Samim Abi’nin kardeşi olduğunu duyduğu için öyle kırmızı noktalar oldu karnında. Annem alnımı tuttu:</p>

      <p>“Hah! Çıkıyor işte ateşi! Şimdi ne yapacağız Aydın?”</p>

      <p>Babam hiç ses çıkarmadı. Babamın<a id="GBS.0324.05"></a> gözleri hiç kırpılmıyor, kocaman açık. Annem, “Aydın! Aydın?” dedi iki kez. Hiç ses çıkarmadı babam, anneme bakıyor ama hiç kırpmadan gözünü. “Aydın iyi misin tatlım?” Annem babama “tatlım” dedi! Anneannem, “Gelin bakayım çocuklar,” dedi, “sizi beraber bir yatıralım da... Nasılsa olan olmuş artık, beraber atlatırsınız işte. Sevgi, sen Aydın’la ilgilen evladım. Bir tuhaf oldu oğlan. Şoka mı girdi<a id="GBS.0325.01"></a> artık neyse! Ah başımıza gelenler!” Annem, “Aydın ne oldu sana?!” diye babamı kolundan tutunca, babam, “Hı?” dedi. Annem bir daha sordu kolundan tutup, “Aydın konuşsana, ne oldu?!” Babam, “Bunlar gerçekten oluyor mu Sevgi?” dedi. Annem babamı bıraktı. “Off!” etti, bizim yanımıza geldi:</p>

      <p>“Anne ne yapılıyordu kızamık olunca?”</p>

      <p>“Hiiç. Yatacaklar işte. Çorba yapayım ben. Çorba iyidir.”</p>

      <p class="lvl1"><a id="GBS.0325.02"></a>Sonra biz uyuduk. Ben uyudum yani. Ali de uyumuştur. Biz çok yorgunuz. Çok ama.</p>
    </section>

    <section class="voice2">
      <p>Biz Ayşe’yle hep uyumuşuz. Hep karıştı artık rüyalar. Galiba babam aradı. “Yok gelemeyeceğiz, Ali sizinle Ordu’ya gitse olur mu?” dedi Ayşe’nin babasına. Biz Ordu’daymışız aniden, her yer çamurmuş, bir sürü ayak izi varmış, hepsi ayağıma büyük geliyormuş. Sonra bir uyandığımda Ayşe’nin anneannesi ağzıma çorba<a id="GBS.0325.03"></a> soktu. İçemedim yatağa döküldü. Bir şeyler yaptılar, sonra çarşaf serin oldu. Bir daha uyandım bu sefer haberlerin sesi geldi. Alnıma elini koydu biri. “Düşüyor ateşi galiba,” dedi. Bir uyandım Ayşe’nin ayaklarını gördüm yüzümde. Bizi ayak ayağa yatırmışlar galiba. Ama sonra Ayşe’nin saçı geldi yüzüme. Hiç uyumadım. Belki hep uyudum.</p>
    </section>

    <section class="voice1">
      <p>Ali’nin boynuymuş meğerse o, ben annem zannetmiştim.<a id="GBS.0325.04"></a> Annem benimle yattı zannetmiştim, sevinmiştim. Uyandım artık sevinmedim. Sonra belki ben çiş yapmışım, uyanmışım. Belki Ali yapmış, ılık oldu her yer. Yazın denizdeymişiz rüyamda, kuğuyla birlikte yüzüyormuşuz. Galiba gözümü açınca kuğu geldi, sonra anneannemi gördüm elinde tüyle, “<em>Kışşt! Kışşt!</em>” yapıyordu. Ama o rüya da olabilir. Yüz kere uyudum ben. Ali’nin ayaklarını gördüm rüyamda. Sonra yüzünü<a id="GBS.0325.05"></a> gördüm. Kırmızı noktalar var yüzünde. Çok komik. Rüyamda güldüm galiba. Komik rüyalar gördüm hep. Bir sürü şeftaliler gördüm, bin tane. Çok soğukmuş şeftaliler, yiyince çenemden akıyor suyu. Ali de yiyor. Kuğuya da yediriyoruz. Kuğu gülüyor filan. Öyle rüya gördüm.</p>
    </section>

    <section class="voice2">
      <p>Uyandığımızda herkes koşuyordu. Ayşe ile ben birbirimizin yüzüne bakıyorduk. Çünkü onun yüzünde kırmızı noktalar var. Benim<a id="GBS.0326.01"></a> de varmış. Kaşınıyorlar. Kızgın gibiyiz ikimiz de. “Hah! Uyandılar Sevgi!” dedi anneanne, yok oldu aniden. Ayşe’nin annesinin sesi geldi:</p>

      <p>“Anne ne yapacaksın o kadar çorbayı Allah’ını seversen? Yola çorba mı götürülür!”</p>

      <p>“Karışma sen!”</p>

      <p>Ayşe’nin annesiyle babası odanın kapısında durdular sessiz konuştular:</p>

      <p>“Aydın ben çocuklara banyo yaptıracağım. Hazır bu kadar sıcak su var. Dün<a id="GBS.0326.02"></a> bütün gün uyudular, ferahlarlar hem.”</p>

      <p>“Ne lüzum var Sevgi, hasta çocuğa banyo mu–”</p>

      <p>“Karışma sen! Ben yaptıracağım.”</p>

      <p>“Sevgi esas silahları–”</p>

      <p>“Bana sorma Aydın, onu da sen düşün lütfen!”</p>
    </section>

    <section class="voice1">
      <p>Annemle babam konuşunca ben hiç gözümü açmak istemedim. Çünkü sanki onlar konuşunca kızarmış ekmek kokusu gelecek birazdan, sucuk kokusu gelecek. Biz dün uyumuşuz demek. Hep mi uyuduk?<a id="GBS.0326.03"></a> Dün kaçtı mı yani şimdi? Ali de mi uyudu? Biz aynı rüyayı görmüşüzdür belki. Kuğulu, şeftalili rüyayı. Kuğu nerede?! Karnım kaşınıyor benim. Annem elimi tuttu:</p>

      <p>“Kaşıma yavrum. Haydi kalkın bakalım. Bir banyo yapalım, rahatlayalım.”</p>

      <p>Annem beni banyoya götürürken anneanneme, mutfağa bağırdı yine:</p>

      <p>“Anne, Allah’ını seversen giderayak yapma şu çorbayı!”</p>

      <p>“Karışma sen!”</p>

      <p>Herkes başka<a id="GBS.0326.04"></a> oyun oynamak istiyor gibi oldu. Ben gözümü kapadım, açtım banyodayız. Banyo çok güzel ateş kokuyor.</p>
    </section>

    <section class="voice2">
      <p>Ayşe gidince ben yatağın içinde oturdum. Ayşe’nin babası geldi, “Yat biraz daha,” dedi, “Ayşe banyo yapıncaya kadar.” Üstümü örttü. Babalar, anneler gibi örtemez, ayağın açılır, ağzına girer örtü. “Baban aradı. Dedi ki, ‘Ali sizinle gelsin Ordu’ya, nasılsa iki güne dönecekmişsiniz, gezmiş<a id="GBS.0326.05"></a> olur,’ dedi. Tamam mı oğlum?” Ayşe’nin babası bana “oğlum” dediğine göre... Çok mu kötü her şey acaba? Annem olsaydı keşke. Ama şimdi bunu düşünürsem başım ağrır. Kuğu nerede? “Kuğu nerede Aydın Amca?” Güldü o zaman. “Kalk,” dedi, “kuğuya bakalım.” Banyoya gittik. Benim elimden tuttu, sanki tek başıma gidemiyormuşum gibi. Ayşe’yi soyuyordu annesi. Onun da gözleri kapalı. Her yeri kırmızı kırmızı.<a id="GBS.0327.01"></a> Ama kuğu orada. “Bak Ali, kuğuyu küvete koyduk. Darbe oldu ama biz kuğu yüzdürüyoruz Aliciğim. Böyle bir saçmalık içindeyiz çocuğum! Haydi gel yat biraz daha.” Ayşe’nin babasının elini bırakıp salona girdim ben. Balkon kapısının karşısındaki divana oturdum. Samim Abilerin kapısı kapalı artık, oynamıyor. Ayşe koştu geldi banyodan. Yanıma oturdu.</p>
    </section>

    <section class="voice1">
      <p>Biz uyurken her şeyi değiştirmiş annemle<a id="GBS.0327.02"></a> babam. Kitaplar gitmiş. Kitapların yerinde anneannemin dantel örtüleri var. Dantellerin üzerine fincanlar koymuşlar. Dolapta duran fincanları çıkarmışlar. Bir tane vazomuz var bizim, kırmızı renkli. Hiç çiçek koymuyorlar onun içine. O vazoyu kütüphaneye koymuşlar. Lamba vardı bir tane renkli, onu da koymuşlar. Biz uyurken evimiz Jale’anım Teyzelerin evi gibi olmuş. Çok ilginç. Ben karnımı açtım.<a id="GBS.0327.03"></a> Ali’nin de karnını açtım sonra. “Bak Ali,” dedim, “ikimizin de göbek deliği var.” Sonra ikimiz de banyo yaptık. Arada annem hep anneanneme bağırdı:</p>

      <p>“Anne niye bu kadar çorba...”</p>
    </section>

    <section class="voice2">
      <p>Ayşe’nin annesi başımızı kurulamayı unuttu. Islak saçla çıktık biz sokağa. Arabanın arkasına minderlerin üzerine oturduk Ayşe’yle. Kuğuyu Ayşe’nin anneannesi uyuttu, çuvala koydular. “Bak çuvalın burasında<a id="GBS.0327.04"></a> gagası Ali,” dedi anneanne, “Ayşe duyuyor musun çocuğum. Kuğu uyandıkça ben size pamuk vereceğim ilaçlı, siz buraya tutacaksınız, tamam mı evladım.” Biz başımızı salladık, “Aferin güzel evladım,” dedi anneanne.</p>
    </section>

    <section class="voice1">
      <p>Anneannem çorbayı iki tencereye böldü biz kahvaltı ederken. Annem hep koşturduğu için, “Anne hakikaten artık bir şey diyemiyorum. Pes!” dedi. Anneannem gülüyordu. Bir annem, bir<a id="GBS.0327.05"></a> babam ağzımıza ballı ekmek sokuyordu. Anneannem hep gülüyordu. Annemle babam içeri gidip ayakkabılarını giyerken anneannem bize baktı. Sonra ocağa döndü. Çorbalardan <em>cup cup</em> diye iki kere ses geldi.</p>

      <p>Babam, “Ne yapalım artık, bırakacağız silahları evde,” dedi anneme, “bulurlarsa da bulurlar. ‘Bilmiyoruz,’ deriz. Ne bileyim bir şey deriz işte.” Sonra bağırdı “Kimlikler?! Sevgi kimlikleri aldın<a id="GBS.0328.01"></a> mı?!” Annem kimlikleri gösterdi. Anneannem elinde üst üste iki tencereyle, “Haydi bakalım,” dedi bize, “çıkın siz de.” Aşağı indik. Uyuyor gibiyiz Ali’yle, uyanıyoruz bazen. Karışıyor her şey. Arabaya bindik.</p>
    </section>

    <section class="voice2">
      <p>Ayşe’nin babası sordu:</p>

      <p>“Annen nerede Sevgi?”</p>

      <p>“Geliyor. Yavaş iniyor ya!”</p>

      <p>“Saat yedi oldu Sevgi, gitmemiz lazım.”</p>

      <p>“Tamam yüksek sesle konuşma, uyanacak komşular.”</p>

      <div style="display:none;">
        <a id="GBS.0328.02"></a>
      </div>

      <p>Ayşe’nin anneannesi geldi. Çantasını karnında tutuyordu. “Oh!” dedi arabaya binince, güldü:</p>

      <p>“E haydi! Ne bekliyoruz! Bas gaza kaptan!”</p>

      <p>Ayşe’nin annesiyle babası birbirlerine baktılar, anlamadılar. Araba çalıştı. Ayşe’nin anneannesi camı açtı:</p>

      <p>“Oh! Ferah feza!” dedi. Güldü. Sonra ellerini Ayşe’nin annesiyle babasının omzuna koydu:</p>

      <p>“Çocuklar, Jale’anımların kapısına iki tencere<a id="GBS.0328.03"></a> çorba bıraktım. İçinde de Samimlerden iki tane allahaısmarladık hediyesi! Aha ha ha! Polislere anlatsın dursunlar artık! Aha ha ha!”</p>

      <p>Ayşe’nin annesiyle babası birbirine baktı. Arkaya baktılar. İkisi de yan camlarından bakıp güldüler.</p>

      <p>Anneanne, “İlahi Ayşe!” dedi, “Kızamık olacak zamanı buldun tonti! Unutmazsın artık gününü! Aha ha ha!”</p>
      <hr />

      <p>“Kimlikler!” dedi asker adam. Annem hepsini<a id="GBS.0328.04"></a> uzattı.</p>

      <p>“E burada dört kimlik var, beş kişisiniz?!”</p>

      <p>Anneannem “hanımefendi sesiyle” söyledi:</p>

      <p>“Gündelikçinin oğlu evladım. Onu da yol üstünde evine bırakacağız da! Kızamık oldu çocuklar. Sorma evladım! Aha ha ha!”</p>

      <p>Anneannem gülüyor, herkes ona bakıyor. Kimse konuşmuyor. Asker adam kimliklere baktı. Bir sürü baktı. Arabanın içine bir daha soktu kafasını. Arabanın etrafına baktı.<a id="GBS.0328.05"></a> Babama baktı. Hiçbirimiz nefes almıyoruz şimdi.</p>

      <p>“Devam et!”</p>

      <p>Hepimiz nefesimizi bıraktık. Çok heyecanlıydı. Hiç konuşmadan gittik. Ankara yazısının üzerinde kırmızı çarpı işareti çıktı yolda. Babam radyonun sesini açtı. Çocuklar şarkı söylediler:</p>

      <p>“<em>Sen ne güzel bulursun, gezsen Anadolu</em>’<em>yu / Dertlerden kurtulursun gezsen Anadolu</em>’<em>yu / Billur ırmakları var...</em>”</p>

      <p>Babam uzakta, tepede tek<a id="GBS.0329.01"></a> başına duran küçük bir ev gösterdi:</p>

      <p>“Bak Ayşe, orada da doğmuş olabilirdin. O zaman okula gidemezdin belki, bir sürü kardeşin olurdu, onlara bakmak zorunda olurdun, keçileri gezdirirdin dağlarda, hiç kitabın olmazdı...”</p>

      <p class="lvl1">Babam öyle deyince ben kendimi gördüm orada. Kendime baktım. Oradaki Ayşe olduğum için ben yoldan geçen Ayşe’ye baktım. Kızdım o Ayşe’ye. Çünkü unutulmuşum ben orada. Sonra<a id="GBS.0329.02"></a> yoldan geçen Ayşe olduğum için utandım. Çünkü o evdeki Ayşe’ye hiç bakmadığım için suçluymuşum. Canım çok sıkıldı benim. Sonra bir sürü öyle ev gördüm, küçük, tek başına. Orada bir sürü Ayşe olduğu için, ben orada olmadığım için kendime kızdım. Yoldan geçen kendime kızdım çok.</p>

      <p class="lvl1">Anneannem, “Aaa! Bakın çocuklar, martılar! Bozkırın ortasında hem de!”</p>

      <p>Annem, “Ankara’ya gelen balık kamyonlarına<a id="GBS.0329.03"></a> takılıyorlar, sonra yollarını kaybediyorlar. Yoksa bozkırın ortasında martı ne arasın!”</p>

      <p>Herkes sustu, çocuklar hâlâ şarkı söylediler radyoda:</p>

      <p><em>“Orda bahar baaaşkadır, yazlar kışlar baaaşkadır...”</em></p>

      <p>Babam o zaman, “Bizim memleket gibisi yok aslında da işte...” dedi. Sigara yaktı. Çocuklar şarkı söylediler hep:</p>

      <p><em>“Ne hoş toprakları var, gezsen Anadolu’yu!”</em></p>

      <p>Annem birden ağlamaya başladı.<a id="GBS.0329.04"></a> Sessiz sessiz başladı. Sonra çok sesi çıktı. Babam arabayı durdurdu. Sigarasını attı. İkisi indiler. Yolda hiç ses yoktu.</p>
    </section>

    <section class="voice2">
      <p>Kavakların orada durduk. Ayşe’nin annesinin saçları rüzgârda dağıldı. Kavaklar rüzgârda hep aynı yana eğildi. Ayşe’nin annesiyle babası kavakların önünde durdu. Babası annesine sigara verdi. Ayşe’nin babası çakmağını aradı. İkisi de ağzında sigarayla öyle durdular.<a id="GBS.0329.05"></a> Ayşe’nin annesinin ağzında sigara titriyordu. Dudakları ağladığı için kapanmıyordu tam. Ayşe’nin babası yere çöktü. Birisi ölünce evinin önünde amcalar yere çöker, öyle çöktü. Başını tuttu eliyle. Bagajdan arka koltuğa geçtim. Kapıyı açtım. Dışarı çıktım. Yanlarına gittim. Baktım onlara. Onlar çocuk gibi olmuş şimdi. Çok korkmuşlar. Yazık! Kötü rüya görmüş gibi. Cebimden çıkardım. Ayşe’nin babasının<a id="GBS.0330.01"></a> burnuna uzattım. Başını kaldırdı. Bana baktı. Elime baktı. Bir daha baktı bana. Uzattı elini:</p>

      <p>“Samim’in çakmağı...”</p>

      <p>Annesi bize dönüktü Ayşe’nin babası kavaklara. Sigarayı yere attı. Çakmağı cebine koydu.</p>
    </section>
  </section>

  <div style="display:none;">
    <a id="GBS.0330.02"></a>
  </div>
</body>
</html>
