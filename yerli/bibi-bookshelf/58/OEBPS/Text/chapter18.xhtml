<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devir</title>
  <link href="../Styles/main.css" rel="stylesheet" type="text/css" />
</head>

<body class="chapter" xmlns:epub="http://www.idpf.org/2007/ops" epub:type="chapter">
  <div style="display:none;">
    <a id="GBS.0332.01"></a>
  </div>

  <section class="container">
    <h2>Anadolu İnsanı Hoşgörülüdür</h2>

    <section class="voice2">
      <p><em>“... sıkıyönetim kararının ardından tüm yurtta hayat normale dönüyor. Samsun Cezaevi’nde sağ ve sol mahkûmlar bu sabah koğuşlarından çıkıp sarılıp öpüşüp barıştılar. Mahkûmlar bundan böyle aynı koğuşlarda kalacaklarını ifade ettiler... Devrimci İşçi Sendikaları Konfederasyonu yöneticileri kendilerine yapılan teslim ol çağrısından sonra İstanbul Selimiye Kışlası<a id="GBS.0332.02"></a> önünde teslim olmak için sıraya girdiler. Savunamayacak bir şey yapmadıklarını belirten sendikacılar, bugün kendilerine sıra gelmeyeceği için yarın geri gelmek üzere evlerine gönderildiler... Milli Güvenlik Konseyi üyesi generallerin Türkiye Büyük Millet Meclisi’nin senato bölümünde çalışacağı...”</em></p>

      <p>Ayşe’nin annesi radyoyu kapattı. Pencereyi açtı. Elini dışarı çıkardı. Elini sanki yunus gibi<a id="GBS.0332.03"></a> yaptı. Rüzgâra daldırıp daldırıp çıkardı. Çok hızlı dalıyordu eli, sonra hop çıkıyordu, sonra yine... Elinin altında tarlalar geçiyordu. Elektrik direkleri geçiyordu. Bazen gökyüzüne çıkıyordu eli, kuşlarla birlikte, sonra toprağa iniyordu, sarı otların üzerinden geçiyordu. Dalınca yunus oluyordu el, uçunca kuğu oluyordu... Arkaya döndü, gözleri kırmızı olmuş:</p>

      <p>“Çocuklar siz bu kuğuyu niye<a id="GBS.0332.04"></a> kaçırdınız parktan?”</p>

      <p>Arabanın içi dinleme sessizliği oldu. Ayşe beni bekledi söyleyeyim diye:</p>

      <p>“Kaçırmadık... Kurtardık.”</p>

      <p>“Peki kurtardınız! Neden ama Ali?”</p>

      <p>Biz bir şey demedik. Ayşe’nin annesi, “Söylemeyecek misiniz?” dedi, tatlı tatlı bakınca Ayşe biraz kızdı:</p>

      <p>“Bunda anlamayacak ne var ki! Allah’ım <em>yarappim</em> ya!”</p>
    </section>

    <section class="voice1">
      <p>Annemle babam kendi kendilerine güldü. Annem sigara<a id="GBS.0332.05"></a> yaktı. Sonra paketi buruşturdu avucunda. Anneannem, “Aferin çocuklar!” dedi, “İyi yapmışsınız. Bravo vallahi! Değil mi annesi?”</p>

      <p>“Ne diyeyim! Bravo!”</p>

      <p>“Bu hayvana su filan vermek lazım çocuklar. Dursak mı ilerideki çeşmede Aydın? Oğlum?”</p>

      <p>“Uyandı baba! Kuğu uyandı!”</p>

      <p>Durduk. Çuvalı açınca kuğunun kafası çıktı, çıktı, çıktı... Annemle babam, “Nasıl yapacağız şimdi?” dediler. Bir şey<a id="GBS.0333.01"></a> yapmadılar. Anneannem eliyle su getirdi kuğuya. Annemle babam elleri belinde durdular. Biz kuğuya su içirdik. Ali, “Böyle böyle sev Ayşe,” dedi, biz kuğuyu sevdik. Annemle babam ellemediler hiç. Annem suyun oraya oturdu, betona. Babam da oturdu. Biz kuğuyla dururken annemin ayaklarının oraya bir şey yuvarlandı. Elma! Orada bir sürü elma varmış meğer. Hepsi yuvarlanmış. Ali arabadan indi, bir elma<a id="GBS.0333.02"></a> aldı. Taşa vurdu, kırdı. Kuğunun önüne koydu.</p>
    </section>

    <section class="voice2">
      <p>Anneanne kuğunun yanına oturunca Ayşe’nin annesi bizi yanına çağırdı. Sigara içiyordu o. Gözleri hâlâ kırmızıydı. İkimizin de ateşine baktı. Karnımıza baktı, yüzümüze baktı dikkatli. Kırmızı noktalarımıza baktı. Ayşe, “Anne, kuğu da kızamık olur mu?” deyince güldü. Sarıldı Ayşe’ye. Sonra beni gördü, bana da sarıldı. Suyun başına oturduk.<a id="GBS.0333.03"></a> Biz Ayşe’yle çok yorgunuz.</p>
    </section>

    <section class="voice1">
      <p>Babam ileriye gitti, çiş yapacak. Annem eliyle alnımızı seve seve konuştu:</p>

      <p>“Ayşe... Ali... Size bir şey söyleyeceğim. Önemli. Bazen... Nasıl anlatsam? Örneğin, günün birinde bir yerde pek bilinmeyen bir hayvan ortaya çıkınca... Diyelim ki bir fok balığı kasabanın birinde karaya çıkıverdi. Ya da bir yunus başını gösterir. Daha önce görülmemiş bir kuş, ne<a id="GBS.0333.04"></a> bileyim bir kaplan görünüverdi mesela. O göründüğü zaman çocuklar, insanlar bazen zalim olur. Bu hayvanları esir etmeleri gerektiğini zannederler. Ama bazen de her şey başka türlü olur, daha güzel olur... Sen doğmadan önce Ayşe, biz daha babanla tanışmamışken, Ankara’ya bir pelikan düştü. Öveçler diye bir yer var, oraya. Bir nine vardı o zaman orada. Tuttu bu pelikanı tavukların arasına koydu. Kış<a id="GBS.0333.05"></a> geliyor o zaman. Teyze pelikana patik ördü. Adını da koydu pelikanın: Garip. Yuvasından ayrı kalmış, yalnız kalmış olanları tuhaf zannederler çünkü. Tuhaf... Ama işte bu tuhaf pelikan patikleri giymek istemiyor; ama teyze o üşüyecek diye uğraşıp duruyor. Teyze bu pelikanı hiç yanından ayırmazdı. Köpek gibi hep yanındaydı. Patikli pelikanımızdı o bizim, çok severdik bütün devrimci arkadaşlar...”</p>

      <div style="display:none;">
        <a id="GBS.0334.01"></a>
      </div>
    </section>

    <section class="voice2">
      <p>Ayşe’nin annesinin gözleri ağlamaktan kırmızı ama gülüyor şimdi, o ninenin taklidini yapıyor kollarıyla, yüzüyle. Ayşe gülüyor. Onlar birbirlerine gülünce ne güzel oluyormuşlar! İkimizin de yüzünü sevdi Ayşe’nin annesi:</p>

      <p>“Çocuklar... Şimdi radyolarda televizyonlarda hep, ‘Kandırıldılar,’ diyecekler devrimci abiler, ablalar için. O abiler, ablalar işte böyle insanlar için hep... Ama<a id="GBS.0334.02"></a> şimdi kaplanları, fokları, pelikanları, kuğuları esir edenler başa geldi çocuklar. Pelikanlara patik ören ninelerle alay edenler yani. Foka bakınca, ‘Acaba nereye satılır? Para eder mi?’ diye hesap edenler. Bütün balıkların, bütün kuşların, bütün atların hep birbirine benzemesini isteyenler. Anladınız mı çocuklar?”</p>

      <p>Ayşe’nin annesi ikimizin de yüzünü yıkadı, ensemizi, kulaklarımızın arkasını<a id="GBS.0334.03"></a> ıslattı. Onun eli başka türlü oldu şimdi. Benim annemin eli gibi oldu.</p>
    </section>

    <section class="voice1">
      <p>Babam ileriden bağırdı. Tek başına bir ağacın altında duruyordu:</p>

      <p>“Sevgi, elmalar burada bak! Düşüyor hep yerlere!”</p>

      <p>Annem bizi elimizden tuttu. Elma ağacına yürüdük. Annem eteğini kucak gibi yaptı:</p>

      <p>“Toplayın bakalım çocuklar yerdekileri!”</p>

      <p>Biz toplarken güldük. Çünkü elmalar sarı oldukları için, küçük,<a id="GBS.0334.04"></a> yavru oldukları için. Annem, “Aydın, hep de çürük değillermiş,” dedi babama, babam da anneme, “Biz durmasaydık çürüyeceklerdi işte,” dedi. Annem biraz sonra dedi:</p>

      <p>“Birisi dururdu muhakkak.”</p>

      <p>Anneannem geldi, o da eteğini elma kucağı yaptı, onun eteğine de koyduk elmaları Ali’yle. Çok güldük biz. O kadar çok güldük ki babam arabadan fotoğraf makinesini getirdi:</p>

      <p>“Dur fotoğrafımızı çekelim<a id="GBS.0334.05"></a> böyle!”</p>

      <p>Annemle anneannem eteklerindeki elmaları fotoğraf makinesine gösterdi. Hepimiz elma gibi olduk şimdi. Komik olduk. Babam fotoğraf makinesine üstten baktı, çeşmenin duvarının üzerine koydu. Makine <em>çııırrr</em> yaparken bizim yanımıza koştu, anneme sarıldı. Anneannem, “Koş Aydın koş!” dedi, babam kendi çektiği fotoğrafa yetişmek için koştu, neşeli koştu. Biz makinenin <em>çlak</em> yapmasını beklerken<a id="GBS.0335.01"></a> yoldan sesler geldi. Bir sürü kamyon geçti, asker kamyonu. Annemin eli titreyince eteğinden bir elma düştü. Annemle babam artık yavaş yavaş gülmediler. Ali de gülmedi. Makine tam o zaman <em>çlak</em> yaptı. Annemin kucağından düşen elma yuvarlandı, çeşmenin orada durdu.</p>
    </section>

    <section class="voice2">
      <p>Ben düşen elmayı aldım çeşmeden. Kuğunun önüne koydum. Uyanınca yer onu kuğu. Biz arka koltukta uyuduk.</p>
    </section>

    <section class="voice1">
      <p>Arabanın<em><a id="GBS.0335.02"></a> çik çak</em> sesi olunca uyandık biz Ali’yle. Anneannemin kucağına yatmışım ben. Ali de benim popoma yatmış. Annemin sesi çok uzaktan gibi geldi:</p>

      <p>“Çocuklar, uyanın bakalım. Şimdi biraz yemek yiyeceğiz. Sonra aspirin içeceksiniz. Sonra da...”</p>

      <p>“Sevgi, bu araba garip bir ses çıkarıyor. Sanki gaza basınca da gitmiyor mu ne! Bir baktırayım benzinlikte.”</p>

      <p>“Sevgi, evladım, bana da naneşekeri ile<a id="GBS.0335.03"></a> kolonya alalım. Tuttu bu araba beni.”</p>
    </section>

    <section class="voice2">
      <p>Anneanne tuvalete gitti. Biz Ayşe’nin annesiyle arabadan inerken yaşlı bir adam vardı. Kafasında namaz kılanların şapkası takılıydı. Cemse vardı bir tane, onun arkasında duruyordu, dua ediyordu. Dua bitince, elini yüzüne sürünce bağırdı:</p>

      <p>“Şükür ya Rabbiiii! Hayır yani neyi devireceklerdi! Devrimci devrimci deyip duruyorlar da neyi devireceklerdi<a id="GBS.0335.04"></a> yani! Allah Ordu’muzu başımızdan eksik etmesin!”</p>

      <p>Cemsede bir sürü asker vardı. Yaşlı adama gülüyorlardı. “Yürü git işine hacı!” dedi bir tanesi. Adam hâlâ bağırdı: “Hayır neyi devireceklerdi yani?!” Öbür askerler, “Tamam amca tamam. Allah razı olsun,” dediler.</p>
    </section>

    <section class="voice1">
      <p>Ali yaşlı adama bakarken ağzı açık kaldı. Ben askerlere baktım hep. Onların elinde ekmekler vardı. Ekmeklerin içindeki peynir<a id="GBS.0335.05"></a> küçücüktü. Katık bile olmaz öyle. Birbirlerine peynirleri gösterdiler hep. Bir tanesi bana baktı. Gülümsedi. Sonra gördüler mi diye diğerlerine baktı.</p>
    </section>

    <section class="voice2">
      <p>Ayşe’nin annesi bizi içeri soktu. İçeride bir sürü şey var. Küçük şeyler. Plastik bebekler var, gözlerini mavi boyamışlar ama taşmış boyalar. Gözleri korkunç. İskelet anahtarlıklar var, mavi gözlü. Üzerinde “Türkiye” yazılı çakmaklar var.<a id="GBS.0336.01"></a> Namaz kılınan küçük kilimler, üstlerinde pusulalar var o kilimlerin. Türk bayraklı tahta şeyler, masa üzerine koymak için, duvara asmak için. Üç tane kitap. <em>Huzur İslam</em>’da yazıyor bir tanesinde, bir tanesinde <em>Türklükle Gurur Duymak için 100 Neden</em>, birinde de <em>Anadolu Sofraları</em> yazıyor. Torba torba şeker. Parlak naneşekerleri. Beyaz taş gibi şekerler, üzerinde “Mevlana şekeri” yazıyor, “Ne olursan<a id="GBS.0336.02"></a> ol gel” yazıyor paketlerde. Mermerden yumurtalar var. Bir sürü yumurta. Tahta kalemler var. Kocaman kocaman, insan tutamaz bile onları. Tahta şekerlikler, kıymıklı kıymıklı. Tespihler. Bir sürü tespih, kocaman, tahtadan. Bir sürü oyuncak tabanca, renkli renkli. Kibritten evler, uhular akmış her yerinden. Renkli lambalar, içinde Kabe olanlardan. Yerde küçük heykeller var hep. Hepsi kedi köpekli.<a id="GBS.0336.03"></a> Hepsinin boyaları yamuk yumuk. Çok çirkin her şey, çok çirkin.</p>
    </section>

    <section class="voice1">
      <p>Yaşlı adam içeri girdi. Meğerse dükkânın sahibiymiş. Dükkân leblebi kokuyor. Bağırdı o yine:</p>

      <p>“Neyi devireceklerdi yani bir deseler?!”</p>

      <p>Anneme sorar gibi yaptı adam ama annem hiç cevap vermeyince:</p>

      <p>“Selamunaleykum yenge, buyur ne istedin?”</p>

      <p>“Sigara!”</p>

      <p>“Hayır yani yenge, şeyi... Devlet şeysini ne yapacaklardı?<a id="GBS.0336.04"></a> Şey mi yapacaklardı devirseler? Değil mi yenge, sen söyle! Hani yani bir şeyleri olsa, şaapsalar anlayacağız da, hiçbir şeyleri olmadan nasıl şeedecekler? İşte bak böyle devletin eli gelir, şaapar adamı!”</p>

      <p>Annem fısıldadı o zaman:</p>

      <p>“Halkımız bir günde bütün sözcükleri unutmuş! ‘Şey olmuşlar’! ‘Bir şey’ olmuşlar!”</p>

      <p>Adam, “Buyur bacım, bir şey mi dedin?” diye sorunca, annem, “Naneşekeri<a id="GBS.0336.05"></a> de şey edelim biz,” dedi. Adam duymadı çünkü bağırıyordu:</p>

      <p>“Hayır devirseler yerine ne şe’edeceklerdi?! Bu memleketin ekmeğini şe’etmişsin, sonra ş’apıyorsun. Olmaz!”</p>
    </section>

    <section class="voice2">
      <p>Ben adama çok mu baktığım için belki, Ayşe serçeparmağımı çekti. Ama ben camdaki reklama bakıyordum. Kâğıt yapıştırmış oraya adam, reklam kâğıdı:</p>

      <p>“Krem peynir! Bol bol sür bol bol ye!”</p>

      <p>Bir tane çocuk var, peynirler<a id="GBS.0337.01"></a> hep ağzına bulaşmış, gülüyor pis pis. Adam durmuyor hiç:</p>

      <p>“Bunlar kendi insanını tanımıyor bir kere! Bu halk bilmiyor mu kimin kendisini şe’edeceğini? Bunların dünyadan haberi yok!”</p>

      <p>Adam bağırıyordu ama korkuyordu. Sanki kendi devrilecekmiş gibi korkmuş o. Şimdi artık korkmadığı için bağırıyordu. Ben tekme attım. Çirkin kedili köpekli heykellere tekme attım. Adam görmedi; devrildiler. Ayşe’nin<a id="GBS.0337.02"></a> annesi gördü, bir şey demedi. “Haydi çocuklar, çıkalım biz.”</p>
    </section>

    <section class="voice1">
      <p>“‘Çorum’a kadar gider ama orada durup baktırmanız lazım,’ dedi benzinci. Ben ne yapayım Sevgi!”</p>

      <p>Babam, “Çorum’da kalalım bu gece, sabah devam ederiz,” deyince annem çok kızdı. Kaşığı çorbasının içine <em>çop</em> diye bıraktı. Anneannem sordu:</p>

      <p>“Sevgi, kızım, Çorum tehlikeli midir şimdi evladım?”</p>

      <p>“Ne tehlikesi, değil mi Aydın!<a id="GBS.0337.03"></a> Ne tehlikeli olacak canım! Çocuklar! Bitirin bakalım çorbalarınızı.”</p>

      <p>Bizim canımız hiç yemek istemiyor Ali’yle. Anneannem bir bana yediriyor bir Ali’ye. Çorba çok çirkin. Ekmekleri de koca koca kesmişler. Peçete bile yok, pembe kâğıtlar var bardakta. Döndürerek koymuşlar böyle. Ama insan ağzını silince yırtılıyor hemen. Kaşıklar da kocaman. Bir de tabaklar plastik, kahverengi çiçekler var<a id="GBS.0337.04"></a> üzerinde, pis gibi. Bir de insanın bacağı sandalyeye yapışıyor, lastik sandalye çünkü. Ali ile ben başımızı elimize dayayıp duruyoruz. Her yerimizde kırmızı noktalar çıktığı için başımız ağır oldu galiba.</p>
    </section>

    <section class="voice2">
      <p>“Ben babama bir telefon açayım,” dedi Ayşe’nin babası. Çorum’da kalamayız. Benim şimdi, “Hayır,” demem lazım ama çok hasta oldum, diyemiyorum. Kafamın içinde kırmızı noktalar var sanki,<a id="GBS.0337.05"></a> sanki kafamın içinin içi kaşınıyor. Gözlerimin içi yanıyor. Ağzımın içi de. Bir şey diyemiyorum hiç. “Orada ölülerin gözlerini oyarlar,” demem lazım. “Bir keresinde Hüseyin Abi oraya gitmişti sonra uyumadı hiç,” demem lazım ama diyemiyorum. Belki ben onlarla birlikte olduğum için başka türlüdür her şey. Belki onlardan olmuşumdur artık. Polis de eve gelince dövmedi kimseyi mesela. Belki onlarla<a id="GBS.0338.01"></a> gidince bizim gözümüzü oymazlar Çorum’da. Gözüm kapanıyor benim. Ayşe’nin anneannesi ağzıma hap koydu, sonra da suyu başıma dikti:</p>

      <p>“Haydi, yeter bu kadar yemek. Siz yatın artık arabanın arkasına da...”</p>

      <p>Ayşe’nin anneannesi çantasından torba çıkardı, içine biraz salata koydu. Ben bakınca galiba gözünü kırptı:</p>

      <p>“Bagajdaki için tonti!”</p>

      <p>Bana Ayşe’ymişim gibi “tonti” dedi. Sonrasını hatırlamıyorum<a id="GBS.0338.02"></a> ben. Galiba biz Ayşe’yle arka koltukta uyuduk. Anneanne kuğunun yanında, bagajda oturdu galiba. Sanki kuyudan gibi geldi sesi:</p>

      <p>“Tamam canım ne var! Yayılırım ben burada. Zaten dizlerim ağrıdı oturmaktan. İyi burası, iyi. Hah! Bacaklarımı da uzatırım hem böyle! Kuşla otururuz biz burada. De mi kuzum?! Ha ha ha!”</p>
    </section>

    <section class="voice1">
      <p>Biz arka koltukta uyumuşuz Ali’yle. Ben anneannemin sesini duydum:</p>

      <p><a id="GBS.0338.03"></a>“Bu çok uslu bir şeymiş Sevgi inanmazsın, insan gibi. Aaaa! Bak kuzum, bak! Kuşlar uçuyor!”</p>

      <p>Anneannem kuğuya uçan kuşları gösteriyordu. Kuşlara baktım ben. Birden kış gibi koktu her yer. Gri olmuş hava. Göçmen kuşlar yazı çeke çeke başka yere mi götürüyorlar acaba? Kuğumuz da uçarsa onlarla yaz biter belki. Artık yağmur yağar. Uyudum ben galiba sonra.</p>

      <p class="lvl2">Biz bir odaya gelmişiz. Annem kucağından<a id="GBS.0338.04"></a> beni yatağa koyarken uyandım. Bembeyaz bir lamba yanıyordu. Gözlerim acıdı. Babam Ali’yi yanıma yatırdı. Azıcık azıcık konuşuyorlardı uyanmayalım diye. Ama ben gözümü açınca gördüm. Anneannem bir divana çarşaf seriyordu:</p>

      <p>“Bu çarşaflar da tuhaf kokuyor ama ne yapalım, bir gece idare edeceğiz artık. Sevgi, çocukların yastığına bluzlarını geçir de ağızları yüzleri değince mikrop kapmasınlar.<a id="GBS.0338.05"></a> Pis bu otel çocuklar, pis vallahi. Sen uyandın mı tonti? Haydi gel elini yüzünü yıkayalım da... Yok ateşi Sevgi, hızlı atlatacak belli ki.”</p>

      <p>Banyoya gittik. Banyoda, aynanın üstündeki lambanın içinde ölü sinekler vardı. Kimse onları kurtarmamış.</p>

      <p>“Anneanne kuğu nerede?”</p>

      <p>“Uyuyor yavrum, uyuyor. Sen yıka bakayım elini yüzünü iyice.”</p>

      <p>Kocaman, yeşil naylon terlikler var yerde, kimse<a id="GBS.0339.01"></a> giymez ki onları. Çok çirkin onlar. Adam terliği hem. Kız terliği hiç yok. Küçücük kalmış sabun, mıknatısla duruyor duvarda. Pis gibi hem de sabun. Anneannem pisi gitsin diye bir sürü köpürttü onu. Işık <em>cızzz</em> diye ses çıkarıyor. Çok sinirlendirici bir yer burası. Çorum galiba burası, yapma çiçekler var yatağın yanında ama vazonun içine hep kahverengi demir suyu akmış saplarından. Anneannem, “Pike<a id="GBS.0339.02"></a> de koymamışlar bak,” dedi dolabı açınca, dolabın içinde kırık bir tane askı vardı. Bir de küçük kilim vardı. Namaz kılınan kilim. Duvarda dinli bir yazı var, altın renginde. Ama çok yukarı asmışlar, tavana kadar yukarı. Onun yanına kule resmi koymuşlar. “Anneanne bu kule İstanbul’da mı?” dedim ben, annem cevap verdi:</p>

      <p>“Paris’te Ayşeciğim. Gel yat bakalım buraya. Hemen uyuyalım da sabah olsun.”</p>

      <div style="display:none;">
        <a id="GBS.0339.03"></a>
      </div>

      <p>Yastıklardan biri kokuyor. Annem bluzunu koymuş, annem kokuyor çok güzel ama dibinden başka biri kokuyor. Sanki Jale’anım Teyze’nin kocası gibi biri kokuyor. Perdeler, kül tablası gibi kokuyor, ta yatağa kadar geliyor kokusu.</p>
    </section>

    <section class="voice2">
      <p>Benim gözüm açık ama ses çıkarmadığım için kimse görmüyor. Ses çıkarmıyorum ben... Çünkü Ayşe’nin annesi bizim eve de gelse böyle yapar belki. Her şeyi parmağının<a id="GBS.0339.04"></a> ucuyla tutuyor, burnunu çok yaklaştırmadan her şeyi kokluyor. “Öfff!” yapıyor, “Çıkarmayalım üstümüzü Aydın, pis hakikaten burası.”</p>

      <p>“Tek derdin o olsun Sevgi.”</p>

      <p>“Dışarısı nasıl hakikaten? Var mı bir şey?”</p>

      <p>“Her yer asker işte. Millet maç konuşuyor filan. ‘Hayat normale dönmüş’ yani!”</p>

      <p>Anneanneden <em>tıss tısss</em> diye ses gelmeye başladı. Ayşe’nin annesiyle babası pencerenin kenarında sigara<a id="GBS.0339.05"></a> içiyorlar:</p>

      <p>“Baban nasılmış, unuttum sormayı.”</p>

      <p>“İyi yav o, çıkarmışlar hastaneden!”</p>

      <p>“Uykum kaçtı benim Aydın.”</p>

      <p>“Benim de.”</p>

      <p>“...”</p>

      <p>“Babam yine tutturdu, ‘Yoldan kavun alın,’ diye. Ne kavunmuş arkadaş!”</p>

      <p>Ayşe uykusunda, “Anne, annecim,” diyor küçücük. Annemi özledim. Çok özledim. “Annecim,” diyeceğim ben de o gelince. Kitaplardaki çocuklar gibi “annecim” deyince annem çok<a id="GBS.0340.01"></a> şaşırır.</p>
    </section>

    <section class="voice1">
      <p>Annemle babam pencerenin önünde dururken yüzleri camda göründü. Camdaki kendilerine baktılar onlar. Sonra annem camdaki babama baktı, babam camdaki anneme baktı. Birden kapattılar perdeyi. Anladım ben babam neden perdeyi kapattı Hüseyin Abilerin düştüğü gece. Çünkü insan karanlık olunca camda kendini görüyor. Karanlık kendini görüyor insan. Biraz korkunçlu bir şey o.</p>

      <p class="lvl1">“Evladım<a id="GBS.0340.02"></a> ama yemen lazım, bak üstüne reçel koyunca hoşuna gidecek şimdi.”</p>

      <p>Anneannem o pis kokan peyniri bana yedirmeye çalışıyor. Benim canım hiç istemiyor. Hem zaten annem de yemedi. Babam da yemedi. Onlar hiçbir şey yemediler. Babam bacağını sallıyor masanın altında. Küçük kutuların içinde reçeller var ama onlar reçel kokmuyor. Hiçbir şey kokmuyor. Bizden başka kimse yok lokantada, otelin lokantası<a id="GBS.0340.03"></a> burası. İki adam duvara bayrak asıyorlar kocaman:</p>

      <p>“Oğlum gerdirsene! Gergin durması lazım.”</p>

      <p>“Gerersek yırtılır lan, eskimiş zaten!”</p>

      <p>“Sen ger oğlum, gergin iyidir!”</p>

      <p>Babam, “Gözünü seveyim Ayşe, ye de çabuk gidelim,” dedi bana. Bana kızmamış o, “asabı bozuk” bence.</p>

      <p>“Annecim ye bak, hadi. İlacını içelim, gideceğiz hemen. Ali yedi bak hepsini. Aaa! Ayşe bak! Ali, bakın bakın! Ne<a id="GBS.0340.04"></a> varmış gazetede.”</p>

      <p>Baktık biz Ali’yle:</p>

      <p>“Ama Ayşe yerse söyleyeceğim, çok güzel bir haber çünkü. Ama çok çok çok güzel!”</p>

      <p>Babama baktı:</p>

      <p>“<em>Çorum</em>’<em>un Sesi</em> gazetesi babası!”</p>

      <p>Ben yemeye başladım artık. Çiğnemeden yutunca peynirin kokusu gelmeyebilir. O zaman annem okudu:</p>

      <p>“<em>İlk kez Ordu</em>’<em>nun Perşembe ilçesine inen kuğuların Sibirya</em>’<em>dan geldiği sanılıyor. Belediye Başkanı’nın yaptığı<a id="GBS.0340.05"></a> açıklamaya göre kuğular kendi haline bırakıldığında bir-iki gün konakladıkları yerde kalacaklar, sonra şehri terk edecekler. Halkımız kuğuları görmek için Perşembe ilçesine akın etti</em>... Gördünüz mü bak! Kuğular gelmiş. Haydi ye bakalım Ayşecim. Aç ağzını...”</p>

      <p>Ben tam gülecektim, Ali gazeteyi alacaktı annemin elinden, içeri bir ablayla bir abi girdi. Bir masaya oturdular hemen. Abla başına örtü<a id="GBS.0341.01"></a> örtmeye çalıştı. Abi hızlı hızlı söyledi:</p>

      <p>“Şefim, iki çay bize!”</p>

      <p>“Dur kardeşim şu bayrağı asalım hele de!”</p>

      <p>Abla ile abi camdan dışarı baktılar. İkisi de hızlı hızlı sigara içti. İkisinin de yüzü kırmızı olmuş, koşmuşlar galiba. Camdan iki tane adam geçti. Kollarını aça aça yürüyorlardı böyle. Biraz korkunç adamlar onlar. Bellerinde Dedektif Amca’nın telsizinden var. Bayrak asan adamlar<a id="GBS.0341.02"></a> aşağı indiler, “Güzel oldu be!”, “Yok yok güzel oldu!” dediler. Dışarı gittiler. Abla ile abi sigaraları söndürdüler. Abi ablanın elini tuttu masanın üzerinde. Sonra ikisi de ellerini masanın altına koydular. Birbirlerine baktılar. Biz de onlara baktık. Ali ayağa kalktı. Annem adamları gördü, “Ali, otur,” dedi. Ali duymadı bile annemi. Yürüdü. O iki korkunç adamlar içeri girdiler, hepimize bakıyorlardı.<a id="GBS.0341.03"></a> Ali, ablayla abinin yanına yürüyordu. Gitti onların masasına oturdu. Korkunç adamlar abla ile abinin yanına giderken Ali bağırdı:</p>

      <p>“Annecim! Annecim! Benim her gün kibrit kutusu kadar beyaz peynir yemem lazım!”</p>

      <p>Ablanın yüzünü gördüm. Gözleri kocaman oldu. Yutkundu o, sonra bağırdı:</p>

      <p>“Tamam yavrum, şimdi söyleyeceğiz amcalara getirecekler. Bekle biraz bakalım.”</p>

      <p>“Ahmet! Üzme bakayım<a id="GBS.0341.04"></a> anneni!” dedi abi de. Abla Ali’yi kucağına aldı, öptü:</p>

      <p>“Üzmüyor babası!”</p>

      <p>Korkunç iki adam babama başlarıyla merhaba yaptılar. Sonra dışarı çıktılar. Ali masadan kalktı. Abla Ali’yi tutup sarıldı:</p>

      <p>“Sağ ol çocuk! Sağ ol!”</p>

      <p>Abla ile abi tam kapıdan çıkacakken İstiklal Marşı çalmaya başladı. Bayrağı asan adamlar içeri girerken abiyle abla koşarak çıktılar. Adamlardan biri bağırdı:</p>

      <div style="display:none;">
        <a id="GBS.0341.05"></a>
      </div>

      <p>“Saygı duruşu!”</p>

      <p>Öbür adam da girdi, ikisi birlikte hazır ol yaptılar. Bize baktılar:</p>

      <p>“‘İstiklal Marşı’ çalıyor! Hiç mi saygınız yok?!”</p>

      <p>Babam siyah oldu, çok kızdı galiba. Annem sigarasını bıraktı tablaya. Birbirlerine baktılar. Konuşuyor gibi baktılar. Anneannem fısır fısır söyledi:</p>

      <p>“Kalkın çocuklar ayağa, başımız belaya girecek!”</p>

      <p>Ali ile ikimizi kaldırdı anneannem. “İstiklal<a id="GBS.0342.01"></a> Marşı” daha uzunmuş gibi oldu. Babam Ali’ye baktı. Babam hep Ali’ye baktı. Babam küçük gibi oldu. Ali büyük gibi oldu. Annem Ali’nin omzuna elini koydu:</p>

      <p>“Sen çok kahraman ve çok akıllı bir çocuksun Ali!” dedi. O da babama bakıyordu. “İstiklal Marşı” bitince babam beni kucağına aldı:</p>

      <p>“Yürüyün gidiyoruz!”</p>

      <p>Arabaya bindik. Anneannem kuğunun ayaklarını bağlamış meğerse. Çözerken özür diledi<a id="GBS.0342.02"></a> kuğudan:</p>

      <p>“Yavruuum, yavruuum, geçti bitti. Haydi. Bak sana domates getirdim. Al bakayım...”</p>

      <p>Biz bu sefer bagaja oturduk, anneannem arka koltuğa oturunca yüzünü mendille sildi:</p>

      <p>“Sabah sabah ne sıcak! Aydın oğlum, unutma da kavun alalım yoldan. Baban dediydi de...”</p>

      <p>“Almıyoruz kavun filan!” dedi babam. Arkaya döndü. Yüzü siyahtı hâlâ. Simsiyahtı:</p>

      <p>“Ordu’ya da gitmiyoruz zaten!”</p>

      <div style="display:none;">
        <a id="GBS.0342.03"></a>
      </div>

      <p>Annem, anneannem dondular:</p>

      <p>“Ordu’ya gitmiyoruz. Çünkü... Anasını satayım Perşembe’ye gidiyoruz! Çocuklara kuğuları göstereceğim... Gidiyoruz anasını satayım! Hazır mıyız Tam Bağımsız Turizm yolcuları?!”</p>
    </section>

    <section class="voice2">
      <p>Ayşe’nin babası Hüseyin Abi gibi küfretti. Sigarasını Hüseyin Abi’nin çakmağıyla yaktı. Ayşe’nin annesi vitesin üzerinde Ayşe’nin babasının elini tuttu. Yüzünü pencereye döndü.<a id="GBS.0342.04"></a> Güldü galiba.</p>
    </section>
  </section>

  <div style="display:none;">
    <a id="GBS.0342.05"></a>
  </div>
</body>
</html>
