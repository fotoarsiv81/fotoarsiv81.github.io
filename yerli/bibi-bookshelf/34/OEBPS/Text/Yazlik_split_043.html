<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos208182"><span class="calibre3"><span class="italic"><span class="bold"><span class="calibre4">Nerelisin? “Tatil köylü!”</span></span></span></span></p>

  <p class="calibre16"><span class="calibre4">Artık tatil köyü lafı biraz demode olmaya yüz tuttu galiba, “Resort Otel” filan deniyor...</span></p>

  <p class="calibre16"><span class="calibre4">İsmi ne olursa olsun, bilhassa çocuğunuz varsa ve bilhassa yazlık eviniz yoksa, bu dinlence mekanlarının 3-5-7 yıldızlılarından birine yolunuz düşecektir yaz tatilinde.</span></p>

  <p class="calibre16"><span class="calibre4">Zira çocuk butik otel sevmez, pansiyonda sıkılır, tekneden denize düşme ihtimali ya da koşturması, gevezeliği, huysuzluğundan mütevellit denize atılma ihtimali vardır!</span></p>

  <p class="calibre16"><span class="calibre4">Oysa bir tatil köyünde sabiyi çocuk havuzunun kenarına yerleştirip hayatınıza bakabilirsiniz değil mi?</span></p>

  <p class="calibre16"><span class="calibre4">Yanlış! Çocuk havuzları, kanımca boşu boşuna para harcanmış yatırımlardır. Benim tanıdığım, gözlemlediğim bütün çocuklar nedense boğulmayı göze alarak büyük havuzlarında yüzmeyi tercih ederler! Hatta sadece yüzmezler, aynı zamanda tramplenin de en aktif kullanıcılarıdırlar.</span></p>

  <p class="calibre16"><span class="bold"><span class="calibre4">Çocuklar esasen yüzmeyi sevmez. Çocukların havuza olan ilgilerinin tek sebebi sürekli çıkıp çıkıp atlama imkânıdır!</span></span></p>

  <p class="calibre16"><span class="calibre4">Çocuk dediğin yaratık böyle bir şeydir. Durağan veya devamlılığı olan hareketleri değil, hızlı döngüleri, tekrarlayan çabuk aksiyonları sever. Mesela masanın etrafında sürekli dönmek. Veya efendi gibi oturup yemek yemek yerine, gidip koşup, gelip bir lokma almak, yine gidip koşup, yine bir lokma. Hanımlar, çocukkenki kafa yapımızı hiç değiştirme-seydik, hepimiz 34 bedendik vallaha billaha!</span></p>

  <p class="calibre16"><span class="calibre4">Çocuklar oturdukları yerde bacaklarını sallayıp, ritmik olarak koltuğun ayaklarına vurmayı severler. Salıncak, tahterevalli, hep bu garip pedagojik durumdan icat edilmiştir.</span></p>

  <p class="calibre16"><span class="calibre4">Dolayısıyla, hiçbir çocuk tramplenden atlayıp yüzmez.</span></p>

  <p class="calibre16"><span class="bold"><span class="calibre4">Düştüğü anda yerçekimine karşı koyan bir hızla geri çıkar ve diğer çocuklarla birlikte, yine atlamak için itiş kakış sıraya girer!</span></span></p>

  <p class="calibre15"><span class="calibre4">Çocuğun havuz olayı budur!</span></p>

  <p class="calibre16"><span class="calibre4">Ve sadece bu, başlı başına sizin havuz kenarında güneşlenme ve uzun uzun yüzme zevkinizi tamamen mahvetmi-yormuş gibi, çocuk her atlayışında, eş, dost, ebeveyn ve akrabalarını da ısrarla durumdan haberdar eder ve elbette yine çabuk ve ritmik, tekrar eden duyurularla: “Anne! Anne bak! Anne! Anne bak! Anne! Anne bak!”</span></p>

  <p class="calibre16"><span class="calibre4">Ve fakat anne bakmaz! Anne yılmıştır! Anne bitiktir!</span></p>

  <p class="calibre16"><span class="calibre4">On yedi, on sekizinci “Anne bak”a gelindiğinde, tek istediğiniz o anda arkadaşlarıyla çan çan eden annenin boynunu kırarak, trampleni seyreder pozisyona getirip, çocuğun muradına ermesini sağlamaktır!</span></p>

  <p class="calibre16"><span class="calibre4">Tatil köylerinin havuz kurallarına uymama özgürlüğü çocuklara özeldir!</span></p>

  <p class="calibre16"><span class="calibre4">Kitleler halinde tatil yapmanın belli bir disiplini vardır çünkü! Tatil köylerinde, odadan çıkılır, kapıdaki rahatsız etmeyin yazısını ters çevirmezseniz olmaz, odanız temizlenmez!</span></p>

  <p class="calibre16"><span class="calibre4">Havlu fişi alınır, havlu sırasına girilir, fişsiz havlu yasaktır, beyhudedir.</span></p>

  <p class="calibre16"><span class="calibre4">Havuz kuralları, malumunuz, havuz kenarında tabelaya yazılmıştır ve en az 6-7 şıktan oluşur: Havuza girmeden duş alın, ayaklarınızı dezenfektan içeren küçük ayak havuzunda yıkayın. Havuz saatleri dışına taşmayın. Uygun giysiler giyin. Atlamayın. Gürültü yapmayın. Top oynamayın. Fazla neşeli hareketlerde bulunmayın!</span></p>

  <p class="calibre16"><span class="calibre4">Kahvaltı, yemek saatleri bellidir, odaya yiyecek götürmek yasaktır. Tenis kortu vesaire gibi olanaklardan yararlanacak-sanız, bir gün önceden isminizi yazdırmanız gerekir.</span></p>

  <p class="calibre16"><span class="calibre4">Hatta sadece o otelde geçen, para yerine kullanılan fişler, boncuklar vardır çoğu “Resort Otel”de!</span></p>

  <p class="calibre16"><span class="bold"><span class="calibre4">Yani bildiğin, anayasası, yönetim şekli, para birimiyle, özerk, otoriter bir ülke!</span></span></p>

  <p class="calibre16"><span class="calibre4">Bu otoriter ülkenin toplum mühendisleri de, olsa olsa animatörlerdir! Yaşam tarzına müdahale konusunda bir numaradırlar ve tek tip bir eğlence anlayışı için gerekirse zor kullanırlar!</span></p>

  <p class="calibre16"><span class="calibre4">“Ne yapıyorsunuz bakalım burada? Halat çekip yumurta atma yarışı var, siz de kırmızı takıma seçildiniz. Çabuk kalkın! Kazanırsak ödül çilekli votka!”</span></p>

  <p class="calibre16"><span class="calibre4">“Halat çekmem, omuzum ağrıyor, yumurta sevmem, çileğe alerjim var, gündüz içki içmem, ayrıca ben güzel güzel kitabımı okuyordum.” demeye çalışırken, bir bakmışsınız 35 derece güneşin altında, kumlarda debelenerek, tanımadığınız bir sürü insanla birlikte, öteki ucunun nerede olduğunu bilmediğiniz bir halatı çekip duruyorsunuz ve mavi takımdan biri suratınıza yumurta atıyor!</span></p>

  <p class="calibre16"><span class="calibre4">Bunlar yine Club Med filan gibi alafortanfoni tatil köylerinin animatörleridir. Ben daha alaturka tatil köylerinde, kolundan çekip</span> <span class="bold"><span class="calibre4">“Kız n’olur be, gel, ölümü öp, kimse oynamıyor, müdür bize kızıyor,”</span></span> <span class="calibre4">diyeniyle de tanıştım!</span></p>

  <p class="calibre16"><span class="calibre4">Şunun şurasında 2-3 hafta bir tatiliniz var. Söylediklerimi dikkate alın, tatil köyü seçiminizi iyi yapın.</span></p>

  <p class="calibre16"><span class="calibre4">Neticede belli bir süre vatandaşı olacağınız ülkeyi seçiyorsunuz!</span></p>

  <div class="mbppagebreak" id="calibre_pb_43"></div>
</body>
</html>
