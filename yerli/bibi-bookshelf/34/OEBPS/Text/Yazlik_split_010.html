<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos31965"><span class="calibre3"><span class="italic"><span class="bold"><span class="calibre4">Kendinden 3D İstanbul!</span></span></span></span></p>

  <p class="calibre16"><span class="calibre4">Merak kediyi öldürür derler, kedi sağlam, bana bir hal olacak!</span></p>

  <p class="calibre16"><span class="calibre4">Neymiş, İstanbul’un en yüksek binasıymış, gidip o tepedeki terasa çıkarsam başım (gerçek manada) göğe erecekmiş! Bunları kimsenin bana dediği yok, kendi kendime düşünüp, kurtlanıp, arabaya atlayıp gidiyorum.</span></p>

  <p class="calibre16"><span class="calibre4">Ki artık İstanbul’da “Arabaya atlayıp gitmek,” pratikte mümkün değil. Bir deyim, bir hayal, bir “rooya” olabiliyor ancak! Çünkü trafik hakikaten Bombay’den daha fena hallere geldi!</span></p>

  <p class="calibre16"><span class="calibre4">Metro filan her yerlere ulaştı geyiği var. En son bir haberde gördüm, bizim havalı metronun içi, bir genç yerde gitar çalıyor, para topluyor filan, nassıl Avrupaii, nassıl Avrupaii. Ama istasyonun adı “Hacı Osman”, iyi mi! Şimdi bu şehirde mizah yapmayıp ne iş yapacaksın.</span></p>

  <p class="calibre16"><span class="calibre4">Metro iyi, güzel de, pek popüler değil galiba. Zaten karşı yakaya geçemedikten sonra...</span></p>

  <p class="calibre16"><span class="bold"><span class="calibre4">İşyeri Avrupa Yakası’nda olup karşı tarafta oturanlar, benim gözümde ermiş gibi, evliya gibi tipler.</span></span> <span class="calibre4">İnsan her gün 2-3 saatini arabanın içinde bekleyerek geçirir mi? Bunlar yanlışlıkla hapse filan girseler hiç sıkılmazlar ha. İdmanlılar çünkü. CD’den kitap filan dinliyorlar arabada, telefonla sos-yalleşiyorlar, tanıdığım bir tanesi kasetle şan çalışıyormuş, uydurmuyorum!</span></p>

  <p class="calibre16"><span class="calibre4">Ki ben o gün karşıya geçmeyecektim. Sadece Nişantaşı’ndan Levent’e gidiyordum, masumca ve şuursuzca! Son yılların büyük bölümünü Nişantaşı ev-Taksim set-Cihangir arkadaşlar arasında geçiren, araba yolculukları insana yakışır şekilde 15 dakikayı aşmamış biri olarak, bilmiyordum, bilmiyordum.</span></p>

  <p class="calibre16"><span class="calibre4">Haftanın hangi gününde olduğumuzu, saati, internetten yol ve hava durumunu, yol üzerindeki gökdelenlerin iş çıkışı dakikalarını kollamam gerektiğini bilmiyordum!</span></p>

  <p class="calibre15"><span class="calibre4">Trafikte kaldık bittabi.</span></p>

  <p class="calibre16"><span class="bold"><span class="calibre4">İleride sıkışıp kilit olacak gibi görünen trafiğin en karanlık habercileri, o eziyetin ilk uğursuz işaretleri, su ve simit-helva satıcılarıdır bence.</span></span> <span class="calibre4">Yüz metre ileride, yolun ortasında kâğıt helvacıyı mı gördün, bittin sen. En az yarım saat çilen var o güzergâhta, belli bir şey.Sıkışık trafikte yan yana durup bekleyen arabalar arasında, bir sempati, bir kader birliği olmaz. Zira bu, herkes için bir an önce bitmesi beklenen karanlık bir dönem, sonradan hatırlanmak istenmeyen bir süreçtir ve dolayısıyla kötü bir anıdır. Birlikte bir travma yaşamış, esir alınmış, birlikte suç işlemiş bir grup arkadaş psikolojisi diyelim. Dolayısıyla güzel bir anda, misal bir komedi gösterisine gitmişken, gülerken göz göze gelip sempati hissedeceğin, hatta gülmeni büyüterek selam vereceğin, sana benzeyen, yakın hissettiğin bir kişiyle, sıkışık trafikte gergince kesişebilir, birbirinin yolunu kesebilir, hatta arabadan inip kavga edebilirsin! Ben arkadaşımı görsem, soğuk davranırım, o denli!</span></p>

  <p class="calibre16"><span class="calibre4">Böylesine keyifli bir 100 dakikalık yolculuk sonrası Sapphire’a vardım.</span></p>

  <p class="calibre16"><span class="calibre4">En tepeye çıkacağım, İstanbul’u 360 derece seyredeceğim, sonra yazlık alışveriş yapıp evime döneceğim.</span></p>

  <p class="calibre16"><span class="bold"><span class="calibre4">Ancak o gün anladım ki, kurgu gerçeğe, sentetik doğala her zaman beş basar!</span></span> <span class="calibre4">O zararlı gofretlerin tadı nasıl elmadan güzelse, renkli lensler orijinal gözlerden etkileyiciyse, 3 boyutlu filmlerin sunduğu görüntü de hakiki hayattan daha gösterişli!</span></p>

  <p class="calibre16"><span class="calibre4">O en üst katta, İstanbul’un on dakikalık bir 3 boyutlu filmini seyredebiliyorsunuz. Güya bir helikopterle İstanbul turu atıyorsunuz ama o nasıl helikopterse, Yerebatan Sarnıcı’na, Topkapı Sarayı’nın içine filan da giriyor! Yağmurlar yağıyor, denizden üzerinize damlalar sıçrıyor, rüzgârlar esiyor, koltuğunuz bir sağa bir sola eğilip bükülüyor, arada helikopter arıza yapıp düşecek gibi oluyor ve ben, orada, kurgu dünyası sanki mesleğim değilmiş gibi, bir heyecanlanıyorum, bir salaklaşıyorum görme! On dakika bildiğin kendimi unuttum! Utanmasam, bittiğinde “Amca, bir daha seyredebilir miyim,” diyecektim görevliye! Ama halkla ilişkiler sorumlusu, yakamdan tutup orada bulunma sebebim olan terasa çıkarttı.</span></p>

  <p class="calibre16"><span class="calibre4">Ha, çok yüksek filan işte. Ama vallahi filmin yanında gözyaşları içinde kalır!</span></p>

  <p class="calibre16"><span class="calibre4">Neden sonra, görevli bana başka bir fantezi dünyasını gezdirmeyi teklif etti: Binada bulunan 7 milyon dolarlık bir apartman dairesi! Yok, mok diyorum, ısrar kıyamet. Gezince ne yapacaksam? “Ah bu tuvalet azıcık daha büyük olsıydıı, tüüh. Yoksa tam aradığım ev.”</span></p>

  <p class="calibre16"><span class="calibre4">Alan olmayacak mı? Sen ne diyorsun? Bu satırları yazdığım dakikalarda muhtemelen satılmıştır o ev! Günün her saatinde 10 kilometrelik yolu 2 saatte aldığın bir kentte, 7 milyon dolara daire satılır mı? Satılıyor arkadaş.</span></p>

  <p class="calibre16"><span class="calibre4">Çünkü bu şehir kendinden üç boyutlu bir fantastik komedi filmi bana kalırsa!</span></p>

  <p class="calibre16"><span class="calibre4">Ya Hacı Osman isimli istasyonda gitarla Radiohead çalınır mı arkadaş ya.</span></p>

  <div class="mbppagebreak" id="calibre_pb_10"></div>
</body>
</html>
