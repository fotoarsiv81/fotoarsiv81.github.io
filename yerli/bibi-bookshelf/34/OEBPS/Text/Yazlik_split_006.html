<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos12480"><span class="calibre3"><span class="italic"><span class="bold"><span class="calibre4">Çocukları erken yatırmayın! Ateşle oynamayın!</span></span></span></span></p>

  <p class="calibre16"><span class="calibre4">RTÜK ve dolayısıyla hükümetin ateşle oynadığını söyleyebilirim!</span></p>

  <p class="calibre16"><span class="calibre4">Her akşam dokuz buçukta televizyonlarda yayınlanan “Haydi çocuklar uykuya!” yazısıyla gelecek nesilleri baştan kaybettiniz, uyarayım!.. Sözüm aynı zamanda bu tanıtımlarda rol alan İbrahim Kutluay’a: Sen de bittin arkadaş, bütün çocuklar şu andan itibaren sana gıcık!</span></p>

  <p class="calibre16"><span class="calibre4">Çocuk dediğin, sabah uyandığı saatten, kahvaltıda yiyeceği yumurtaya, okulda ne okuyup yazacağından, yemeğini yiyip ellerini yıkayacağı dakikaya kadar, attığı her adım başkalarının emir ve gözetiminde olan zavallı bir mahluk, bir tür mahpustur!</span></p>

  <p class="calibre16"><span class="calibre4">Robot gibi yaşadığı günün sonunda, akşam yemeğinden sonra az bir özgürlük alanı bulup televizyonun karşısına geçmiş, bağımsızlık dakikalarını yudum yudum içiyor. Anne-baba dalmışken, uyandırmanın ne manası var?! Ben çocuk olsam fena kurulurdum şahsen! Ayrıca vücut ritmim hayat boyu dokuz buçukta uyumaya müsait olmadı, büyüme hormonu açısından da bir eksiklik göze çarpmıyor bildiğiniz gibi!</span></p>

  <p class="calibre16"><span class="calibre4">Aslında, vücut ritmi ne olursa olsun, çocuğun uyumaktan nefret etmesinin temel sebebi şudur:</span> <span class="bold"><span class="calibre4">Erişkinliğin aksine, çocukken uykunun bir lüks, bir dinlenme değil, bir mecburiyet olması!</span></span></p>

  <p class="calibre16"><span class="calibre4">Ebeveynler genellikle bir de yanlış ikna yolunu seçerek, çocuğa “Evladım bak, sağlık için, yarın dinç olman için,” diye vıdı vıdı ederler.</span> <span class="bold"><span class="calibre4">Çocuk sağlığını niye düşünsün sevgili kardeşim? Önünde yaşayacağı daha en az 70-80 yıl filan var.</span></span> <span class="calibre4">Uyumazsa göz kenarlarının kırışacağından mı korkacak, ertesi gün ofiste toplantıda performansının düşeceğinden mi? Çocuğa daya kahveyi, sabaha kadar kovalamaca oynat, eziyeti yine kendine değil ki. Ertesi gün ders anlatmaya çabalayan öğretmene, huysuzluğunu çekecek anaya babaya!</span></p>

  <p class="calibre16"><span class="calibre4">Şöyle de bir teorim var ki, çocuk beyninde “gelecek” kavramı henüz gelişmemiş olduğundan, sabiler anı yaşar, on dakika sonrasını düşünmezler. Bu yüzden bir oturuşta iki kilo kiraz yiyip kusarlar, evden çıkıp bilmedikleri mahallelere girip kaybolurlar, okulun üç sınıf büyük kabadayısının kafasına top atar ve kaçınılmaz sonuçlarla karşılaşırlar! Hepsini yaptım, oradan biliyorum! Şimdi bu herif “Yarın sınıfta dinç olmalıyım,” diye planlı programlı şekilde, kendiliğinden gidip yatarsa, o zaman kork işte!</span></p>

  <p class="calibre16"><span class="calibre4">Benim yatma saatim daha da insafsızca 9’du! Ve pazar geceleri, dokuzu on geçe Dallas başlardı! Dizi meraklısı değilimdir. Belki de son yıllarda gördüğüm dizilerin çoğunda erkeklerin mütemadiyen bağırıp kavga ediyor, kadınların ağlıyor oluşu içime fenalık getirdiğinden. Ancak dikkat ediniz, evde bir tek siyah beyaz televizyon olduğu, o televizyonda bir adet kanal olduğu ve şu anda bildiğimiz haliyle bilgisayarın icat edilmediği yıllardan bahsediyoruz! Şimdilerde sabilerin kendi odalarındaki televizyondan, bilgisayardan filan gizlice TV seyrettiğini duyuyor fakat amatörce ve çok riskli buluyorum. O bilgisayar, o televizyon, evdekilerin uyanık ve asabi bir gecesine denk geldi mi odadan gitti gider arkadaş! Dolayısıyla, o dönemde Dallas’ı seyredebilmek için geliştirip muvaffakiyetle kullandığım daha klasik ve güvenli “uykuya gitmeme” tekniklerimle buradan genç dostlarıma, akıl vermek olmasın ama ee aslında, evet, akıl vermek istiyorum:</span></p>

  <p class="calibre16"><span class="calibre4">Konunun en hassas noktası haftada bir iki özel gece seçmek ve geç yatma hakkınızı o gecelerde kullanmaktır. Her güne bindirip istismar ederseniz, hiçbir planınız inandırıcı olmayacaktır.</span></p>

  <p class="calibre16"><span class="calibre4">Ortada görünmemek, dikkat çekmemek, özellikle huysuzluk yapmamak esastır. Ebeveynin görüş açısı dışında kalmaya dikkat ediniz.</span></p>

  <p class="calibre16"><span class="calibre4">Salonun ölü alanında sessizce konuşlanarak, koltuğa büzülüp ayaklarımı altıma alarak, hatta yemek masasının altına yatarak, yani gerçek bir insan değil bir hologram haline gelerek gece yarısı haberlerine kadar fark edilmemişliğim vardır!</span></p>

  <p class="calibre16"><span class="calibre4">Kitap okuyorum numerosu ve (nedense salonda) ders çalışıyorum numerosu, en azından kırk-kırk beş dakika zaman kazandırır. Televizyon ekranıyla kitap-defter arasında bakışlarınızı dengeli dağıtın ki</span> <span class="bold"><span class="calibre4">“Ders çalışmıyorsun, dizi seyrediyorsun körolası, git zıbar!”</span></span> <span class="calibre4">şeklinde nahoş bir an yaşanmasın!</span></p>

  <p class="calibre16"><span class="calibre4">Süt içiniz! Bu benim en başarılı olmuş yöntemimdir. “Bunun yatma saati gelmedi mi?” elektriğini alır almaz ya da İbrahim Kutluay’ın suratını televizyonda görür görmez anneden süt istenir, gelince sıcak istenir, o da gelince bu sefer içine bal, muz, çilek vesaire koyulması talep edilir. Sütü elinize alana kadar geçen vaktin üzerine, minik yudumlar alarak anneyi delirtecek kadar yavaş içeceğiniz bir saati de ekleyiniz!</span></p>

  <p class="calibre16"><span class="calibre4">Dokuz civarı en tatlı gülücükler ve en masum acıkmış suratlarla ablayı/anneyi ayartıp kek, puding, un helvası pişirtip yemeden yatmam diye yaygara koparınız.</span></p>

  <p class="calibre16"><span class="calibre4">Çaresiz kalıp odanıza gönderildiyseniz oturduğunuz evi iyi tanıyın. Benim odamın camı, karşı apartmanın tele-vizyonlu salonuna bakıyordu örneğin ve çok defalar Dallas’ı sadece görüntülerden takip etmişliğim vardır!</span></p>

  <p class="calibre16"><span class="calibre4">• Bu da olmadıysa, yorganın altında bir el feneri ve kitap uykusuz genç bünyelerin can sıkıntısına bire birdir. Ayrıca kitap okuma alışkanlığı da geliştirilmiş olunur!</span></p>

  <p class="calibre16"><span class="calibre4">Gelecek nesillerin favori ünlülerinden olacağımı bu yazıyla garanti etmiş bulunuyorum. Bundan sonrasını RTÜK yetkilileri, hükümet ve İbrahim Kutluay düşünsün!</span></p>

  <div class="mbppagebreak" id="calibre_pb_6"></div>
</body>
</html>
