<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos153066"><span class="calibre3"><span class="italic"><span class="bold"><span class="calibre4">ÜGG: Uymasa da giyer gezinirim</span></span></span></span></p>

  <p class="calibre14"><span class="calibre4">Bazen kendimi çok takdir ediyor, çok kişilikli buluyorum!</span></p>

  <p class="calibre16"><span class="calibre4">Son birkaç yıldır sebepsizce modayı istila eden UGG botları, almadım, giymedim mesela. Bir iki sene daha direnir-sem bu furyayı atlatacağız diye düşünüyorum.</span></p>

  <p class="calibre16"><span class="calibre4">Gerçi zamanında Crocs terlik, Burlington baklavalı çorap, Harley Davidson motosiklet çizmesi ve Barbour yeşil parka akımlarına takılmışlığım vardır, itiraf ediyorum. Ne o kaba Crocs’ların estetik olarak hastası oldum, ne İstanbul Burlington çorap giyecek kadar soğuktu, ne motosiklet kullanıyordum ne de Barbour parkamla ava çıkmışlığım var. Ama nasıl bir pazarlama stratejisi, nasıl bir sürü psikolojisi idiyse alıp giydim. Neyse ki hepsi kullanımı kolay, işe yarayan, pratik tasarımlardı, bir şikâyetim olmadı.</span></p>

  <p class="calibre16"><span class="calibre4">Oysa dünyadaki bazı trendleri mantıklı sebeplerle açıklamak zor. Örneğin kola. Asitli, insanın ağzını yakan, aromasız, kahverengi bir su. Normalde içer misin? İlaç olsa içmezsin. Ama sudan sonra en çok tüketilen soğuk sıvı.</span></p>

  <p class="calibre16"><span class="calibre4">UGG’u da anlamış değilim.</span> <span class="bold"><span class="calibre4">Bir pazarlamacı, bir kadına plajda içi miflonlu çizme giydirebiliyorsa, o adamın alnından öpmek lazım.</span></span></p>

  <p class="calibre16"><span class="calibre4">Ayağında UGG gördüğüm her kadınla ilgili benim aklıma ilk olarak şu geliyor: “Terli ayak!”</span></p>

  <p class="calibre16"><span class="calibre4">Oysa UGG’un arkasında uzuun bir hikâye, o zevksiz yamuk suratlı pufidik çizmelerin benimkinden heyecanlı bir özgeçmişleri var: Kanguru derisiymiş de sörfçüler için yapılmış da yazları serin ve kurak, kışları sıcacık tutuyormuş da filan.</span></p>

  <p class="calibre16"><span class="bold"><span class="calibre4">Kırmızı yüksek topuklu ayakkabının özgeçmişi var mı? Yok. Çünkü ihtiyacı yok. Fiziğiyle kurtarıyor zaten!</span></span></p>

  <p class="calibre16"><span class="calibre4">Yine de, bakın yemin ediyorum, ilk çıktığında, karda kışta giyerim niyetiyle topuklusu mevcut mu diye araştırmışlığım var. Ne yazık ki bunun trendy olanı da yerle bir olan mode-liymiş. İşte zaten o noktada benim için Türkiye’deki UGG merakını anlamak iyice imkânsızlaştı:</span> <span class="bold"><span class="calibre4">Kate Moss ve Sienna Miller’ın kalçalarını bile yere yakın gösteren ayakkabının, benim mantığıma göre, dünyada hedef kitlesi, üreticinin karısı ve akrabaları dâhil 20-30 kadını geçmemeliyken, İstanbul sokakları Kızılay vatandaşa UGG dağıtmış gibi!</span></span></p>

  <p class="calibre16"><span class="calibre4">Irkımızın ufak tefek, geniş kalçalı, bacak boyu Heidi Klum’un kol boyu kadar kızlarının topunun ayağında bir UGG. Hele bazen bir de streç kotların altına giyiyorlar ki, şapken şeker oluyorlar! Yahu bırakın gerçeğini, sahtelerinin satışından Çin ihya oldu, ABD’ye kafa tutuyor farkında değilsiniz! Hayır, bekledim bekledim, modası da geçmiyor, dedim bari bir yazı yazayım. Belki UGG’lar tarihe karışır, yerine kadınları güzelleştiren “Balık pulundan platform topuklu Mugg,” gibi bir furya başlar, moda dünyasına faydam dokunur.</span></p>

  <p class="calibre16"><span class="calibre4">Hemen ardından lostra salonlarında “UGG bakımı yapılır,” tabelaları okumaya başlayınca da yazı konusunda kesin kararımı verdim.</span> <span class="bold"><span class="calibre4">Zira söz konusu zevksiz çizme, sadece çirkin değildi, bir de talepkâr ve kaprisliydi.</span></span> <span class="calibre4">Kendime bakım yaptırmıyorum, botla mı uğraşacağım yahu?</span></p>

  <p class="calibre16"><span class="calibre4">İşte tam da UGG’lara çakmayı düşünürken, kundura dünyasının bu en tipsiz ve huysuz üyesinin bir de sağlığa zararlı olduğu ortaya çıkmasın mı?! Efenim, Britanya Kemik Hastalıkları Tıp Okulu açıklamış, bu tür botlar, iç destek yeterli olmadığı için ayakların yanı sıra bilek, diz, kalça ve belde problemlere yol açabiliyormuş! UGG’ların kemikleri henüz gelişmekte ve esnek olan genç kızlarda sorunlara yol açtığı belirtilmiş. Ayak sağlığı uzmanı Mike O’Neill da bu botların içinde ayakların sağa sola kaydığını ve bu yüzden eklem yerlerinde aşınma olabildiğini, ayak bileğinin yanlış pozisyonda durduğunu, uyluk kemiğinin pozisyon değiştirdiğini ve pelvisteki anormal hareketlerin belde sorunlara yol açtığını söylemiş!</span></p>

  <p class="calibre16"><span class="calibre4">Bakın solaryumlu Nişantaşı hanımları, tiki genç kızlar, liseliler, ilköğretim okullular, akıntıya kapılıp Ugg giyenler, “Karda kışta ayağımı sıcak tutar,” diye kananlar, hatta trendy delikanlılar... Moda otoritesi değilim, ukalalık yapmıyorum. Ama “Ev kirası gibi bir fiyat ödemek, bacakların olduğundan kısa görünmesi, popoda yere yakınlık, ayakların terlemesi, ayda bir bakıma götürme mecburiyeti, bu esnada uyluk kemiğinin yer değiştirmesi ve kemik gelişimiyle ilgili problemler benim için hiç sorun değil, ben Ugg’umu giyer, uymasa da giyer, paytak paytak gezinirim,” diyorsanız, siz bilirsiniz!</span></p>

  <p class="calibre16"><span class="calibre4">Değilse, bunun babeti vaar, stilettosu vaar, mokaseni vaar, sandaleti vaaar.</span></p>

  <div class="mbppagebreak" id="calibre_pb_32"></div>
</body>
</html>
