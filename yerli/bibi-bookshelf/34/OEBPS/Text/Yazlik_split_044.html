<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos215194"><span class="calibre3"><span class="italic"><span class="bold"><span class="calibre4">“Karşı konulmaz Türk erkeği” dünya televizyonlarında!</span></span></span></span></p>

  <p class="calibre16"><span class="calibre4">İnanamıyorum! Aklım memleketteki genel atmosferin de etkisiyle komplo teorilerine, organize örgütlere gidiyor!</span></p>

  <p class="calibre16"><span class="calibre4">Kanımca yıllardır gazetelerin 2. sayfalarındaki bikinili sarışın turist kız resminin altına “Türk erkekleri çok mükemmel/muhteşem/seksi/güçlü/cazibeli” başlığı attıran bir gizli “Türk erkeği propagandası” örgütü var ve bu örgüt 2011 itibarıyla gelmiş geçmiş en büyük ve uluslararası eylemine imza attı!</span></p>

  <p class="calibre16"><span class="calibre4">Ve bunu deşifre etme gazetecilik başarısına da ben imza atıyorum!</span></p>

  <p class="calibre16"><span class="calibre4">Şöyle ki: Her kadın gibi Jane Austen romanları, bunların uyarlama filmleri ve İngiltere kırsalında geçen uzun etekli, yeşillikli, büyük İngiliz evlerinin başrolde olduğu ve genellikle evin kızının koca bulma sorunsalı üzerine kurulmuş,“entelektüel ve tarihi pembe dizi” diyebileceğimiz eserlere bayılırım! Ki azınlıkta olmadığımı düşünüyorum, çünkü yine, 2011 itibarıyla İngiltere’de üretilip tüm dünyayı kasıp kavuran iki yeni dizi var: Biri kırk yıllık</span> <span class="italic"><span class="calibre4">Yukarıdakiler Aşağıdakiler</span></span><span class="calibre4">’in yenilenmiş versiyonu, ikincisi de, yazımızın konusu</span> <span class="italic"><span class="calibre4">Downton Abbey</span></span> <span class="calibre4">dizisi, ki, şu anda sadece anavatanı İngiltere’de değil, Amerika’da da harika reytinglere ve</span> <span class="italic"><span class="calibre4">New York Times</span></span> <span class="calibre4">başta olmak üzere önemli basın organlarının övgülerine mazhar olmakta.</span></p>

  <p class="calibre16"><span class="calibre4">Dizinin üçüncü bölümünde, bizi ilgilendiren hikâyeyle karşılaşıyoruz. 1900’lerin başında, zengin ve soylu Crawley ailesinin mal</span> <span class="italic"><span class="calibre4">Downton Abbey</span></span> <span class="calibre4">ikanesine, elbette koca arayan en büyük, en akıllı ve en güzel kızları Mary’nin talibi olarak, bir İngiliz asılzadesi gelecek, yanında da misafiri var, haberi geliyor.</span></p>

  <p class="calibre15"><span class="calibre4">Misafir bir Türk diplomat!</span></p>

  <p class="calibre16"><span class="calibre4">Bu snop aile ve kızları “Acaba yabancı misafir ata binmeyi filan biliyor mudur, hayır ava mava çıkılacak, yoksa adamı nerede serip nerede kuruturuz,” diye endişelenirke-en, bir Türk diplomat geliyor ki, amanın aman!</span></p>

  <p class="calibre16"><span class="calibre4">Theo James isimli Yunan asıllı İngiliz aktörün canlandırdığı, nefes kesici yakışıklılıkta, janti mi janti, müthiş ata binen, hanımların ellerini öpen, etkileyici, entelektüel, esprili, malikânenin tüm genjkızlarından, hanım lady’sine, hatta aşçı kadınlara bile iç geçirten bir civan! Adı da Kemal Pamuk.</span> <span class="bold"><span class="calibre4">Muhtemelen yazarlar Mustafa Kemal Atatürk ve Orhan Pamuk dışında ünlü Türk tanımadıkları için!</span></span></p>

  <p class="calibre16"><span class="calibre4">Diziyi tüm dünyada tahmini 50-60 milyon kişinin izlediğini kaydedersek, sadece bu bile Turizm Bakanlığı’nın özel ödenek çıkartarak yapamayacağı bir tanıtımdır “Türk erkeklerine bayıldım,” diyecek tüm Helga’lar, Jane’ler, İngrid’ler için diye düşünüyorum.</span> <span class="bold"><span class="calibre4">Ama Türk Erkeği Propagandası Örgütü, esas bu noktada tamamen ipleri eline alıyor!</span></span> <span class="calibre4">Zira Kemal Pamuk hemşerim, Mary hanımkızın, o esnada bir sürü talibi olmasına rağmen, bir gecede kalbini çalmayı başarıyor! Tam da Türk usulü! Önce kızı etkiliyor, sonra uşağı kafa kola alıp Mary’nin yatak odasının yerini öğreniyor. Gece karanlığında da odada bütün cazibesiyle beliriverip, Türk erkekleri bir olup fantezilerini yazmışçasına, azıcık zorlama, azıcık flört, azıcık maçoluk ve emrivakiyle, o ulaşılmaz, burnu büyük, kurallı kızı yatağa atmayı başarıyor, iyi mi?</span></p>

  <p class="calibre16"><span class="calibre4">O andan sonra, Mary, bir Türk magazinci ifadesini alsa,</span> <span class="bold"><span class="calibre4">“Ne olduğunu anlamadım, Kemal hem çok yakışıklı, hem çok güçlü! Türk erkeğinin maçoluğu ve dehşet pazıları beni benden aldı, İngiliz erkeklerine de yuh olsun! Yaz tatilinde İstanbul’dayım!”</span></span> <span class="calibre4">diyecek kıvamda!</span></p>

  <p class="calibre16"><span class="calibre4">Benim bile televizyonun karşısında vatandaşlarım adına koltuklarım kabarırken, senaryoda aniden bir sürpriz oluyor. Kemal Pamuk kıza artık neler yaptıysa, bu özel gecenin sonunda kalpten ölüyor!</span> <span class="bold"><span class="calibre4">Gidiyor gencecik çocuk ve neyse ki en azından mutlu gidiyor!</span></span></p>

  <p class="calibre16"><span class="calibre4">Sonrası yedinci bölümde hâlâ çözülmemiş bir skandal tabii. Mary ve annesi, ateşli gece anlaşılmasın diye, Kemal’in cesedini kendi odasına taşımış, hizmetçilerden görenler var, skandal, şantajlar, Türk büyükelçiliğine yazılan mektuplar... Mary zaten aşkını kaybetmiş olmaktan dolayı bunalımda ve Londra’nın 1. Dünya Savaşı öncesi en büyük dedikodu kazanı kaynıyor!</span></p>

  <p class="calibre15"><span class="calibre4">Diziyi şiddetle tavsiye ederim, ayrı konu.</span></p>

  <p class="calibre16"><span class="calibre4">Ama rahmetli kurgusal diplomat yakışıklı Kemal Pamuk, 2011 yaz sezonu turizm sektörümüzün en büyük bombası olabilir. Benden söylemesi!</span></p>

  <div class="mbppagebreak" id="calibre_pb_44"></div>
</body>
</html>
