<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos203810"><span class="calibre3"><span class="italic"><span class="bold"><span class="calibre4">Yazlıkçı kimdir, tatilci kime denir...</span></span></span></span></p>

  <p class="calibre16"><span class="calibre4">Her yaz, yazlıkçı olma hayalleriyle yanıp tutuşup, “Ay bir kitap çıkarsam”, “Yav dizi erken başlıyor”, “Amanın reklam çekimi çıktı”, “Evin tadilatını yaza sıkıştırsak,” gibi sebeplerden, tatilci olduğumla kalıyorum arkadaş!</span></p>

  <p class="calibre16"><span class="calibre4">Yazlıkçılıkla tatilcilik aynı şey değildir. Tatilci acele eder, yazlıkçı gevşektir. Tatilci sabahtan akşama kadar güneş kremi, beta karoten hapları, zeytinyağı, koka kola, kakao yağı gibi hızlandırıcılarla başka bir ırka aitmiş gibi görünmeye çabalar, yazlıkçı gölgede kitap okur!</span></p>

  <p class="calibre16"><span class="calibre4">Tatilci sabahtan akşama kadar mayoyla dolaşır, geceleri gezer tozar. Tatilci sabahtan tişörtünü, şortunu giyer, sallana sallana kahve içer, gazetesini okur. Akşam televizyon seyreder, sessiz film oynar, uyur...</span></p>

  <p class="calibre16"><span class="calibre4">Tatilci bulunduğu sıcak iklim beldesinin bütün özelliklerini sınırlı zamanda yaşayabilmek için plan program yapar. Bütün plajlara gider, yeni açılan yerlere takılır, yerel yemeklerden tadar, koşturur durur.</span></p>

  <p class="calibre16"><span class="calibre4">Yazlıkçı balkonunda mangal yapıp, esneye esneye salıncakta sallanır!</span></p>

  <p class="calibre16"><span class="bold"><span class="calibre4">Tatilci zamana karşı yarışmaktadır, yazlıkçı ise zaman öldürmektedir.</span></span></p>

  <p class="calibre16"><span class="calibre4">Mesela ev kadınları çok heveslenir tatil zamanı gelsin de yazlığa gidelim diye. Hiç anlamamışımdır. Eğer ev işinden şikâyetçiysen, yazlıkta da aynı düzen sürecek. Üstelik altyapı daha zayıf, fasiliteler daha gariban olduğundan, örneğin mikrodalgan, mutfak robotun, yeni düdüklü tenceren şehirdeki evde kaldığından, işin daha zor!</span></p>

  <p class="calibre16"><span class="calibre4">Ha, zaten ev işi yapmayan tiplerdensen, e zaten hiçbir şey yapmıyorsun, tatil olunca ne değişti?</span></p>

  <p class="calibre16"><span class="bold"><span class="calibre4">Bir de her yazlık sitede var olan emekli amcalar çok sever yazlığa gitmeyi. Amca, televizyonu balkona koymuşsun, denize gitmezsin, öğlenleri uyursun, hava 30 derece ama “esiyor” diye üzerinde hırka, ayağında çorap! O zaman kışlık evde otur, ne fark eder?</span></span></p>

  <p class="calibre15"><span class="calibre4">Kendi hesabıma, en son ortaokul yıllarında yazlıkçı oldum.</span></p>

  <p class="calibre16"><span class="calibre4">Her yaz, üç ayı ailelerimizle sayfiye evlerinde geçirmek zorunda kalan bir avuç ergen olarak, sabahtan akşama kadar şikâyet ediyorduk.</span></p>

  <p class="calibre16"><span class="calibre4">Salıncaklar, bahçe sulama, akşamüstü çayları, mangal partileri, çobansalata, balkondan televizyon seyretme, marketin önündeki duvarda oturan çocuklar, denizde voleybol oynayanlar. Hepsi sinirimize dokunmaya başlamıştı.</span></p>

  <p class="calibre15"><span class="calibre4">Fazla yavaştı, fazla iyimserdi.</span></p>

  <p class="calibre16"><span class="calibre4">Denize gitmeyi reddediyor, odalarımıza kapanıp müzik dinleyerek bu bize göre ölü zamanları protesto ediyorduk!</span></p>

  <p class="calibre16"><span class="calibre4">Kısa bir süre içinde bu uyuşuk yazlıkçılık fırsatını deli gibi arayacağımızın farkında olmadan!</span></p>

  <p class="calibre16"><span class="calibre4">Ama kararım kesin. Bu yaz en az bir ay Bodrum’da bahçe, gölge, kitap, mangal. “Ben bugün denize inmeyeceğim, her gün her gün sıkıldım,” diyebilme lüksü.</span></p>

  <p class="calibre16"><span class="calibre4">Emekli olup hırkamı, çorabımı çekip, balkonda haberleri seyretme dönemine gelmeden önce, bunu bir kere yapmalıyım!</span></p>

  <div class="mbppagebreak" id="calibre_pb_42"></div>
</body>
</html>
