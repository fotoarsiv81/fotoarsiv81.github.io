<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos70492"><span class="calibre3"><span class="italic"><span class="bold"><span class="calibre4">Ofis halk için midir, sanat için mi?</span></span></span></span></p>

  <p class="calibre14"><span class="calibre4">Yıllardır toplantı özürlü biriyim.</span></p>

  <p class="calibre16"><span class="calibre4">Hayır iş toplantılarında pısırıklık yapıp konuşamadığım ya da “beyin fırtınası”, “sinerji”, “Hadi sesli düşünelim” gibi kavramları beyhude bulduğumdan değil.</span></p>

  <p class="calibre15"><span class="calibre4">Toplantı yapacak yerim yok!</span></p>

  <p class="calibre16"><span class="calibre4">Diyelim ki bir yapım şirketinden aradılar, teklifleri var, kibarlık yapıp “Biz size gelelim konuşalım,” diyorlar.</span></p>

  <p class="calibre16"><span class="calibre4">“Biz” diye bir şey yok ki! Olsa olsa bizim ev var. Adamların beklentisiyse ciddi bir ofis, hatta belki bir şirket. Vatandaş beni kurumsallaşmış sanıyor, hâlbuki benim evdeki çalışma odamda oturacak yer bile yok!</span></p>

  <p class="calibre16"><span class="calibre4">Birkaç ay önce ünlü bir yazar-komedyen arkadaşım iş konuşmak için davet etti. Etiler’de koskocaman harika bir daireye gittim. Nefis döşenmiş, duvarda sağlam tablolar, dev ekran plazma ve salonda 12 kişilik bir yemek masası. “Yemeğe çok gelen giden misafir oluyor mu?” gibi bir soru sorunca, anladım ki o daire evi değil ofisi, masa da yemek değil toplantı masası!</span></p>

  <p class="calibre16"><span class="calibre4">Şimdi iade-i ziyareti mümkün olduğunca ertelemeye çalışıyorum! Bir gün emrivaki yapıp “işyerime” gelmeye kalkarsa benim evin salonundaki aile resimlerini alelacele kaldırıp orayı ofisim gibi tanıtacağım, başka çare yok!</span></p>

  <p class="calibre16"><span class="calibre4">Bazen toplantıları kafelerde yapmayı teklif ediyorum.</span> <span class="bold"><span class="calibre4">Ancak bu kafe buluşmaları da Nişantaşı ve Cihangir civarında gerçekleşirse, ertesi gün toplantı notlarını sektördeki arkadaşlardan bire bir dinliyorum, zira yerin ve yan masaların kulağı var!</span></span> <span class="calibre4">Alışveriş merkezlerinin kafeleri desen, hepsinin birer paparazzisi var, çat diye toplantı anını çekip ertesi gün basıyorlar.</span></p>

  <p class="calibre16"><span class="calibre4">Velhasıl bu “Sizin orada toplantı yapalım” hikâyeleri yeni proje talepleriyle çoğaldıkça, kendime hesaplı bir ofis edinmeye karar verdim.</span></p>

  <p class="calibre16"><span class="calibre4">Aradığımı kısa sürede buldum. Bir yapım şirketinin binaları içinde, kısmi deniz manzaralı kaloriferli güvenlikli bir mekân.</span></p>

  <p class="calibre16"><span class="calibre4">Nohut oda bakla sofa desem o bile değil, sadece nohut oda! 21 metrekareye yayılmış bir iş kompleksi!</span></p>

  <p class="calibre16"><span class="calibre4">Demirbaş listesi şöyle: İki adet ikili deri kanepe, bir çalışma masası, bir toplantı masası ve sandalyeleri, bir adet tüplü televizyon. Bir de oraya ne zaman ve nasıl geldiği bilinmeyen, ağırlık dolayısıyla yerinden oynatılamayan dev bir kasa! Kasa, evet. Bir ilkokul çocuğu boyunda, büyük anahtarlı, eski, paslı bir kasa!</span></p>

  <p class="calibre16"><span class="calibre4">Önce mızmızlandım, sonra ev sahibinin kasanın mizahi bir obje olduğu, hatta neden olmasın belki bereket getireceği yönündeki telkinleriyle sakinleştim!</span></p>

  <p class="calibre16"><span class="calibre4">Bilgisayarımı, yazıcımı yerleştirdim. Büro tipi bir buzdolabı ve şık bardaklar aldım. Böylece sektörün değerli temsilcileri bana toplantıya geldiğinde, “Bir kahve çay içer misiniz?”in yanında, mevsimine göre bir leblebili boza, buz gibi bir karpuz suyu, tek viski, bir bardak sütlü Malibu gibilerinden ikram şanslarım da olacak.</span></p>

  <p class="calibre15"><span class="calibre4">Her şeyim tamamdı yani.</span></p>

  <p class="calibre16"><span class="calibre4">Ancak yerleştikten kısa süre sonra kombinin bozuk olduğu, bacanın “Şeyin şeyi şey olduğunda iptal edilmiş,” bulunduğu ve ofisin ısınmadığı ortaya çıktı!</span></p>

  <p class="calibre16"><span class="calibre4">Bu yeni ofisimde çalışmamı engelleyecek miydi? Asla! Ancak tabii ortaya komedyen arkadaşımın lüks dairesinin aksine şöyle bir görüntü çıktı: Masada soğuktan mütevellit üzerimde paltomla oturuyorum, hemen yanı başımda eski bir kasa!</span> <span class="bold"><span class="calibre4">Yani ünlü senarist-oyuncudan ziyade her an kapıya “Namaza gittim gelicem,” diye kâğıt asabilecek bir esnaf görüntüsü!</span></span> <span class="calibre4">Sanat mı yapıyorum, lületaşından kül tablası ticareti mi belli değil! Zaten arayana da “Ofisteyim,” değil, gayri ihtiyari “Dükkândayım,” diyorum!</span></p>

  <p class="calibre16"><span class="calibre4">Geçen gün yeni iPad’in tanıtımlarını gördüğümde teknolojiyle ilgili bir yazı yazayım diye düşündüm. Sonra “dükkânda” yaşadıklarım aklıma geldi. 21 metrekarelik iş kompleksime kablosuz internet ve uydu bağlatarak dünyanın her yerindeki tüm bilgi ve yayınlara anında ulaşmak 3 saat sürdü, sadece ısı enerjisi üretecek kombinin tamiri ise bir hafta!</span></p>

  <p class="calibre16"><span class="calibre4">Önümdeki gayet gelişmiş dizüstü bilgisayardan istersem Japonya’yla saatlerce görüntülü konuşabilirim ama ayaklarım donuyor! Ayrıca yanı başımda bırakın internet şubesini, henüz banka denen kurum icat edilmemiş gibi görünen dev bir kasa var ve dün itibarıyla de tavan akmaya ve yazıcıya su damlatmaya başladı! Onun hallolması zormuş diyorlar, yani ofiste çalışmak için kuru havaları tercih edeceğim!</span></p>

  <p class="calibre16"><span class="calibre4">Zengin komedyen arkadaşımı ya evde ya da sakin bir ka-fede ağırlarım artık.</span></p>

  <p class="calibre16"><span class="bold"><span class="calibre4">Bu ofisi ise “Son teknolojiyle ortaçağın aynı çatı altında buluşması-günümüzden tezatlar” konulu bir enstalasyon olarak sanatseverlere açacağım.</span></span></p>

  <p class="calibre16"><span class="calibre4">Giriş biletinden kazandıklarımı da kasaya doldururum artık!</span></p>

  <div class="mbppagebreak" id="calibre_pb_17"></div>
</body>
</html>
