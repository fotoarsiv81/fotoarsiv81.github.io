<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos91744"><span class="calibre3"><span class="italic"><span class="bold"><span class="calibre4">Zenginin vergisi, züğürdün çenesi...</span></span></span></span></p>

  <p class="calibre14"><span class="calibre4">Vergi rekortmenlerinin listesi açıklandı.</span></p>

  <p class="calibre16"><span class="calibre4">Biz Türkiye’nin ilk 100 zengini arasına girmeyen sıradan faniler için çene yoran bir dönem, şahane bir muhabbet konusudur.</span></p>

  <p class="calibre16"><span class="calibre4">“Kim kimi geçmiş?”, “İsmini açıklamak istemeyenler acaba kimler?”, “Bu kira kazancıyla listeye giren hanımın aciba kaç evi var?”, “Vay be adam avukat ama amma kazanmış?” konulu beyhude sohbetler bitmek bilmez!</span></p>

  <p class="calibre16"><span class="calibre4">Maalesef gerek bu sohbetlerde, gerekse rekortmenlerle ilgili yapılan haberlerin internetteki okuyucu yorumlarında, çoğu zaman aynı tuhaf önyargı vardır:</span> <span class="bold"><span class="calibre4">“Vay be, amma para cukka-lamışlar!”</span></span> <span class="calibre4">Dolayısıyla çatır çatır vergisini vermiş, normal şartlarda o levhayı göğsüne takıp şehirde şeref turu atması gereken insanlardan bazıları, isimlerini gizlemeyi tercih etmektedirler.</span></p>

  <p class="calibre16"><span class="bold"><span class="calibre4">Hâlbuki “cukka” söz konusuysa bu listelerde olanlara değil, olmayanlara gıcık kapmak daha yerindedir.</span></span></p>

  <p class="calibre16"><span class="calibre4">Çünkü listedeki adam, çalışıp, kazanıp, sizin evin sokağının asfaltını, su borusunu yaptıran, güvenliğinizi sağlayan polisin maaşını veren, çocuğunuzun okulunda kaloriferin yanmasını sağlayan adamdır ve takdirname filan değil, bana kalırsa basbayağı madalya, hatta taç filan hak etmektedir bu ülkede.</span></p>

  <p class="calibre16"><span class="calibre4">Geleneksel alışkanlığımız, “Rekortmen Sanatçılar İlk 100” listesinde olmayan ünlülere de “Bak o kadar iş yaptı, demek vergi vermemiş,” diye sinirlenmektir öteden beri. Oysa bazı sanatçılar, örneğin tiyatrosu, şirketi vs’si olanlar, serbest meslek makbuzu değil, kurumlarından fatura keserler ve aynı vergiyi ödedikleri halde, bu gelir değil kurumlar vergisi olduğundan, başka kategoride “yarışıp” söz konusu listelere girmezler. Bazen de aynı zamanda yazarlık yapan sanatçılar, aldıkları ücretten stopaj otomatik kesildiği için, vergiyi peşin verirler ve bu, “stopaj” adı altında olduğu için listede yer almaz!</span></p>

  <p class="calibre16"><span class="calibre4">Sanatçıysanız kaçar yolunuz yoktur. Diğer işadamı vs’nin denetlenmesi için şart olan ihbar mekanizması, sanatçılar için gerekli değildir. Bir magazin haberinde kafadan uydurulmuş “Şu reklamdan şu kadar almış,” cümlesi bile hesaplarınızın didik didik edilmesine hatta sözleşmelerinizin istenmesine yeter. Sürekli denetime tabi tutulursunuz, yaptığınız her iş için elbette makbuz kesersiniz.</span></p>

  <p class="calibre16"><span class="calibre4">Duyduğum kadarıyla, bazı sanatçıların masraf olarak gösterdiği, 100-200 TL’lik faturaları olan ayakkabı, kostüm ve-saireyi bile bizzat görmek ister vergi denetmenleri! Peki. Doğrudur, iyidir, güzeldir.</span></p>

  <p class="calibre16"><span class="bold"><span class="calibre4">De, o zaman ufak bir ülkenin bütçesi olabilecek 7.1 milyon TL’yi yurtdışına götüren adam, bu kadar parayı kazanıp da nasıl vergisiyle yıllarca rekortmenler rekortmeni olmamıştır?</span></span></p>

  <p class="calibre16"><span class="calibre4">Zira Acun Ilıcalı’nın çılgınlar gibi vergi vermiş ve Türkiye’deki o kadar kuyumcunun, inşaatçının şunun bunun arasından sıyrılıp ilk 100’e girmiş olması, Türkiye’ye hop diye 7.1 milyar TL getiren arkadaşın ise kim olduğunu bilmememiz ve yıllardır rekortmen listelerinde gördüğümüz insanlar arasında olmaması enteresandır!</span></p>

  <p class="calibre16"><span class="calibre4">Hayatımda bir kez, geçen sene, ödediğim miktar değerlendirildiğinde, sanatçılar listesinin ilk 100’üne son sıralardan girebildim. Ne var ki maliye, hakkımı ve 80 küsurunculuğu-mu yiyerek beni listede yayınlamadı! Arayıp sorduğumda “Aa Gülse Hanım, siz bilmem kaç kod numarası kategorisinde, yani yazarlar arasında sayılıyorsunuz, verginizi makbuz kesip sanatçılar yüzdesiyle verdiğiniz halde sanatçılar grubuna girmediğinizi sanıp atlamışız,” dediler!</span></p>

  <p class="calibre16"><span class="calibre4">Yani “sanatçı değil”, “yazar” sayılıyorum ki kendi içinde çelişen bir cümledir!</span> <span class="bold"><span class="calibre4">Yoksa eşe dosta, aileye “Köprüler yaptırdım gelip geçmeye, çeşmeler yaptırdım suyun içmeye,” diye çok fena hava basacaktım.</span></span></p>

  <p class="calibre16"><span class="calibre4">Neyse ki geçen gün 2008 vergimle ilgili maliyeden bir takdirname en sonunda elime ulaştı. Onu çerçeveletip salona asacağım!</span></p>

  <p class="calibre16"><span class="calibre4">Ama o 7.1 milyar TL’yi kazanıp yurtdışına götürmüş arkadaş neresine ne asar, artık onu bilemem.</span></p>

  <p class="calibre16"><span class="calibre4">Yalnız kendisine de benim takdirnamenin aynısından verirlerse, barış marış dinlemem, dünya ahiret iki elim yakalarında olur, şimdiden söyleyeyim!</span></p>

  <div class="mbppagebreak" id="calibre_pb_20"></div>
</body>
</html>
