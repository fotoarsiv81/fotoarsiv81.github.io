<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos5335"><span class="calibre3"><span class="italic"><span class="bold"><span class="calibre4">Temizlik gününün diktatörü!</span></span></span></span></p>

  <p class="calibre14"><span class="calibre4">Tırsıyorum!</span></p>

  <p class="calibre15"><span class="calibre4">Yerde ıslak bir bez. Yatak odasının önündeyim.</span></p>

  <p class="calibre16"><span class="calibre4">İkilemim şu: Emine Hanım yatak odasını mı temizledi, salonu mu? Zira hangi taraf temizse, oraya girerken terliklerimi beze silmem gerekiyor. Aksi halde, yani altı ıslak terliklerle pis tarafa geçersem, “Çzamur yapiysun” şeklinde bir eleştiri almam kaçınılmaz!</span></p>

  <p class="calibre16"><span class="calibre4">Emine Hanım Karadenizli. Bir gün bir Karadenizli oy-narsam katıksız Karadeniz şivesi konusunda ders alacağım tipte bir Karadenizli. Bazen interkoma basıp kapıcıya bir şey söylüyor: “Ondir orda mı, odayza gelivesuyokari,” gibilerinden. Kapıcı dört kere tekrar ettirince kızıp, şahane bir sövgüyle kapatıyor interkomu ve bana dert yanıyor: “Anlamiyrum anlamiyrum, ne anliysun ki.” “Haklısın val-la,” diyorum ama ben de anlamamış oluyorum esasında“Önder orada mı, oradaysa bir yukarı geliversin,” demiş olduğunu!</span></p>

  <p class="calibre16"><span class="calibre4">Şahane biçimde beyaz tenli, mavi gözlü, 1.80 boyunda, iri yarı ve çoğu Karadenizli kadın gibi sert, kalın sesli Emine Hanım. Dolayısıyla kapıcı da ben de tırsıyoruz biraz!</span></p>

  <p class="calibre16"><span class="bold"><span class="calibre4">Temizlik günleri evdeki tüm iktidar Emine’nin. Üstelik de ülkeyi diktatörlükle idare ediyor.</span></span> <span class="calibre4">Bense bildiğin yanaşma, en itaatkâr, en alt sınıftan bir tür serf, hatta paryayım! Bir odadan diğerine giderken Emine’nin gözünün içine bakıyorum koskoca şanlı şöhretli halimle! Terliklerime cinai bir bakışı hemen tornistan etmeme yetiyor. Anlıyorum ki o oda daha silinmemiş ve az önce bir bezi yere atıp buyurgan bir sesle “Ayağını siley misun,” dediği için, terliklerin altı temiz ve ıslak olduğundan, söz konusu oda bana haram!</span></p>

  <p class="calibre16"><span class="calibre4">Bazen yerdeki ayağımı sildiğim ıslak bezi anılardan hatırlıyorum. 1995, bir Bodrum yazı, Beyaz Ev’de canlı müzik dinlerken giydiğim Tazmanya Canavarı tişörtü. Emine, asla fabrika işi bez kullanmıyor. Bilimin tüm nimetlerini bünyesinde toplamış nanoteknoloji mikrofiber akıllı bezler Emine’ye hitap etmiyor. O daha ziyade anılarımı bez yapmayı tercih ediyor. Hiç de sormadan.</span> <span class="bold"><span class="calibre4">“Bezin deseni amma da benim o hediye tişörte benziyor,” derken, bakıyorum tişört çekmecede yok.</span></span> <span class="calibre4">Bir kere hesap sordum, “Ne edecek-sun eski şeyi yaa, o kada aliysun yenilerinu,” diye fırça attı. Protesto tonunda bir şeyler mırıldanarak odaya çekildim. Ama temizlenmiş odaya bittabi, korku dağları bekler!</span></p>

  <p class="calibre16"><span class="calibre4">Emine’nin okuma yazması yok. Benimse Columbia’dan yüksek lisansım var ama neye yaradı. “Prezans” veya “Bulunduğu yeri doldurma” tabir ettiğimiz konuda bir hiçim! Varlığımla yokluğum bir! Temizlik günleri de, karaktersiz-leşmede zirveye çıktığım günler. Evdeysem, kitabımı, cep telefonumu alıp bir köşeye pısıp oturuyorum, mümkün olduğu kadar varlığımı hissettirmemeye çalışarak ve bir iş görüşmesinde sıramı bekler ezikliğiyle. Emine ise bütün alana hem kendi varlığını, hem deterjan, bez, elektrik süpürgesi gibi aksesuvarlarını yayarak, meydan okuyan adımlarla o odadan o odaya özgürce dolaşıyor. Eşyaların yerlerini değiştiriyor, yemeğini yiyor, kahvesini içiyor, telefonla konuşuyor, tişörtlerimi bez yapıyor...</span></p>

  <p class="calibre15"><span class="calibre4">Ama o günlerden birinde zaafını yakaladım işte.</span></p>

  <p class="calibre16"><span class="calibre4">Benim bilgisayarı silerken yanlışlıkla bir tuşa bastı ve ekranda açık olan dosyayı yazıcıya yolladı. Yazıcı büyük bir gürültüyle çalıştığında, Emine dönüp bana baktı ve gözlerinin içindeki dehşetle karışık panik ifadesini hissettim!</span></p>

  <p class="calibre16"><span class="calibre4">Sonraki hafta karşısına çıkaracağım rakip elimdeydi! Bir temizleme robotu! Hani şu şarjlı, yerde kendi kendine dolaşıp süpüren, silen, uzaktan kumandalı, bir engele çarptığında, oyuncak gibi, dönüp yanından geçen, sensörlü, son teknoloji temizleyicilerden. Aleti çalıştırıp yere koyuyorsunuz, bir iki saat içinde yerleri hem süpürüyor, hem temizliyor. İşte bu Emine’nin hakkından gelebilecek tek şeydi!</span> <span class="bold"><span class="calibre4">Ve aynı zamanda insanoğlunun en büyük korkularından biri: Sizin yerinize geçecek akıllı bir robot!</span></span></p>

  <p class="calibre15"><span class="calibre4">“Bak Emine Hanım,” dedim, “Yeni çıkmış, ne güzel.”</span></p>

  <p class="calibre16"><span class="calibre4">Emine bir süre fikse olup cinai bakışlarla seyretti, çalışırken bir yandan neşeli sesler çıkaran robotu. Ki robotun da hakkını vermek lazım, harbiden güler yüzlü bir tipti. Bir iki kere önüne geçtim, ayaklarıma çarpıp “Zipzupzip dring dring” gibi şakacı bir nida yapıp, diğer tarafa yöneldi.</span> <span class="bold"><span class="calibre4">Hiç öyle bazı başka arkadaşlar gibi “Çek ayağinu, sen işe git-meyezee misun yaa,” filan demedi!</span></span></p>

  <p class="calibre16"><span class="calibre4">Sanırım o gün Emine hayatındaki dönüm noktalarından birini yaşadı.</span></p>

  <p class="calibre16"><span class="calibre4">Varlık sebebini, hayatını, mesleğini tekrar gözden geçirmiş olabilir.</span> <span class="bold"><span class="calibre4">Senaryo yazan robot çıksa benim ne ukalalığım kalır ne bir havam civam. Şapkamı önüme koyar geçmiş muhasebesi yaparım yeminle.</span></span></p>

  <p class="calibre16"><span class="calibre4">Sonraki hafta Emine bana bir torba balık getirdi! Boğaz’da tutmuşlar. Kızartıp ikram etti sağ olsun. Pek güzeldi.</span></p>

  <p class="calibre16"><span class="calibre4">Bu sessiz anlaşmanın karşılığı olarak temizlik robotunu ortadan kaldırdım.</span></p>

  <p class="calibre16"><span class="calibre4">Zaten aslında sadece bir blöftü ve çok da başarılı, kenar köşeci bir temizlikçi değildi kendisi! Güler yüzle, sempatiyle işi idare etmeye çalışıyor, işini biraz yalapşap yapıyordu.</span></p>

  <p class="calibre16"><span class="calibre4">Emine’nin güçlü kişiliğini ve gömlek ütüsünü aratacaktı eninde sonunda!</span></p>

  <div class="mbppagebreak" id="calibre_pb_5"></div>
</body>
</html>
