<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos109397"><span class="calibre3"><span class="italic"><span class="bold"><span class="calibre4">Sanatçı açılımını açıyorum!</span></span></span></span></p>

  <p class="calibre14"><span class="calibre4">Gittik, gördük, yedik!</span></p>

  <p class="calibre16"><span class="calibre4">Sanki çok gizli şeyler konuşulmuş gibi medya büyük ilgiyle yakından takip etti. Madem bu kadar merak edilen bir konu, bu hafta, başbakanın kahvaltılı davetindeki izlenimlerimi yazıp köşeyi kurtarma niyetindeyim.</span></p>

  <p class="calibre16"><span class="calibre4">Her şeyden önce bundan sonraki tüm sanatçı davetleri için bir tavsiyem var: Kahvaltıyı değil, akşam yemeği organizasyonunu tercih edin! Sanatçı, sinemacı, komedyen tayfası, bendeniz de dâhil, bir cumartesi günü sabah 10:00’da, ancak başbakanın zoruyla bir yerde olur! Ondan sonra “Cem Yılmaz, Ata Demirer, Şahan Gökbakar oradaydı ama hiç şaka yapmadılar, sus pus oturdular,” diye şikâyet edersiniz. Adamlar uykularının REM bölümüne geçemeden kalkıp, takım elbiseleri çakıp gelmişler, ruhları değil, bedenleri orada sadece, ne şakası?</span></p>

  <p class="calibre16"><span class="bold"><span class="calibre4">Dolayısıyla Dolmabahçe’ye vardığımda, bahçede, suratı çarşamba pazarı gibi, hepsi siyah kıyafetli, güneş gözlüklü bir sürü sanatçı gördüm ve “Aramızdan biri ölmüş de cenazesine gelmişiz gibi,” diye düşünerek ürperdim.</span></span> <span class="calibre4">“Kahvaltıdan notlar” diye gayet magazinel girip yaşananları anlatmak istiyorum:</span></p>

  <p class="calibre16"><span class="calibre4">Tayyip Erdoğan içeri girip herkesin elini sıkıp hatır sorduktan sonra, tüm sanatçıları kürsüden tahmin edileceği gibi “en kalbi duygularıyla” selamladı. Bense daha çok beyni duygularımla oradaydım ve İclal Aydın’la not alıp durduk. Hülya Avşar herhalde bize çalışkan öğrenci şakası filan yapmak için “Siz niye not alıyorsunuz ki?” şeklinde bıyık altından sırıtan bir soru yöneltti, “Gazeteye yazmak için,” cevabını alınca hazırladığı espri muhtemelen güme</span></p>

  <p class="calibre5"><span class="calibre4">gitti.</span></p>

  <p class="calibre16"><span class="calibre4">Başbakanın prompter numarasını, filmleri ve yönetmenleri seri halde arka arkaya sıraladığı an şüphelenip, uyku sersemi olmama rağmen, ayıptır söylemesi üçüncü dakikada çözdüm! Zira şeffaf prompter’lardan bir değil iki adet vardı ve aynı metnin basılı hali başbakanın önündeydi.</span></p>

  <p class="calibre16"><span class="calibre4">Bir saat süren konuşma esnasında bittabi kimse önündeki kahvaltıya dokunamadı. Aç gelenler muhtemelen zor anlar yaşadı.</span></p>

  <p class="calibre16"><span class="calibre4">Kahvaltının mönüsü, bütün gazetelerde çıktı, detaya girmeyeceğim. Bu toplantılarda niye uzun uzun mönü yazılır bilmiyorum ama ben de hep zevkle okurum. Galetaya sarılı pastırmalar, koku yönünden toplantı süresince ağırlığını koydu diyebilirim. Alfabetik soyadı sırasıyla oturduğumuz masada sol yanımda gelmeyen Oya Başar ve sağ yanımda Ekrem Bora’nın bal-kaymaklarını da yedim, itiraf ediyorum.</span></p>

  <p class="calibre16"><span class="calibre4">Yine aydınlatıcı bir bilgi vereyim, davete icabet edip çay içtik diye ne Ak Parti’li olduk, ne de ampul rozeti dağıtıldı! Canı istemediği veya iktidarın icraatlarına gıcık olduğu için hiç gelmeyenler de vardı, tam da bu sebeplerden gelip üstelik asabi tavırlarla bunu pat pat söyleyen, eleştiri yapan da. Davet edildiği için müteşekkir olan da vardı, bunu bir emrivaki gibi gören de.</span></p>

  <p class="calibre16"><span class="calibre4">Kendi hesabıma ülkenin başbakanı, kim olursa olsun, kahvaltıya davet ederse, gitmeyi gitmemeye tercih ederim. Hem yazmak için haber çıkar, hem soru sorarsın, hem de eleştiri yapacaksan, yüz yüze yapacak ortamını bulmuş olursun. İletişim her zaman iyidir.</span></p>

  <p class="calibre16"><span class="calibre4">Her soru-cevaplı ortamda olduğu gibi, en başta söz isteyen tek kişi bile olmadı. Herkes birbirine baktı. Nimet Çubukçu’nun sessizliği kırıcı “Hanımlar başlasın o zaman” fikrini müteakip herkes bizim tarafa, sonra da nedense bana baktı ve elime mikrofon tutuşturuldu! Allah tarafından, gazetecilik yanımı hatırlayıp “Eee şimdi bu açılımı bir açalım bakalım, madde madde, çünkü ismi var ama kimse aslında tam olarak neden bahsettiğinizi bilmiyor,” gibilerinden bir soru sordum. Başbakan sonuçta tecrübeli bir siyasetçi ve soru ne olursa olsun, cevap olarak kendi anlatmak istediğini anlatıyor! Bir miktar demokratik açılımdan bahsetti. (Dikkatimi çeken, bu konunun Kürtlere özel olmadığının, Türkiye’de yaşayan herkesi kapsadığının altını çizmesi, Türkçenin dışında resmi dil kabul etmediklerini ısrarla söylemesi, bol bol Romanlardan, Alevi çalıştayından, azınlıklardan bahsetmesi, Güneydoğu ile ilgili, daha çok “ihmal edilmişliğin ortadan kaldırılması” üzerinde durması oldu. Zannediyorum Habur skandalın-dan sonra, iktidar, Güneydoğu konusuna biraz yoğurdu üfleyerek yaklaşmaya başlamış.) Ama laf nasıl olduysa Erzincan depreminde yapılan yardım ve götürülen hizmetlere kadar geldi.</span></p>

  <p class="calibre16"><span class="calibre4">Toplantıda söz alıp, taş atan çocukların hapiste olmasının yeni bir Diyarbakır Cezaevi etkisi yaratabileceğini söyleyen de oldu, “Ben artık Türküm demekten korkmaya başladım,” diyen de.</span></p>

  <p class="calibre16"><span class="calibre4">Mesleki sorunlar, Türk sinemasının dünyaya açılması konuları dile getirildi, kültür bakanı bol bol not aldı.</span></p>

  <p class="calibre16"><span class="calibre4">Çıkarken başbakan bana “Sadece sahne ve sinemada değil, köşede de destek bekliyorum,” dedi, ben de “Tabii, notlarımı aldım,” diye cevap verdim. Destekten kast ettiği “Demokratik açılım”a destek tabii. Onu zaten her zaman veririz. Tutup da “Valla insanlar birbirini öldürmeye devam etsin, çok heyecanlı oluyor,” diyecek bir psikopat sanatçı tanımıyorum.</span></p>

  <p class="calibre16"><span class="calibre4">Ama ben de mizahçılara, eleştiri yapanlara, bu ülkede dini ve geleneksel hassasiyetlerinin yanında laiklik gibi, Atatürkçülük gibi, başka manevi değerleri de olan kendim de dâhil, tüm vatandaşlara destek ve hoşgörü bekliyorum. Her şey karşılıklı!</span></p>

  <div class="mbppagebreak" id="calibre_pb_24"></div>
</body>
</html>
