<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos103269"><span class="calibre3"><span class="italic"><span class="bold"><span class="calibre4">Ebeveyn İzleme Kurulu potansiyel üyelerine!</span></span></span></span></p>

  <p class="calibre16"><span class="calibre4">“Ebeveyn İzleme Kurulu” fikrinin hastasıyım, en başından söyleyeyim.</span></p>

  <p class="calibre16"><span class="calibre4">Bir grup sorumlu uzman, televizyonda yayınlanacak dizileri, program ve filmleri yayından önce seyredip, hangilerinin toplumumuz için faydalı, hangilerinin zararlı olduğuna karar verecek ve bu kurulun kararlarına göre yayın politikaları belirlenecek.</span></p>

  <p class="calibre16"><span class="bold"><span class="calibre4">Sansürün hiç bu kadar</span></span> <span class="calibre4">şı</span><span class="bold"><span class="calibre4">k ve böyle ebeveyn filan diyerek “ailevi” ifade edildi</span></span><span class="calibre4">ğ</span><span class="bold"><span class="calibre4">ini duymam</span></span><span class="calibre4">ış</span><span class="bold"><span class="calibre4">t</span></span><span class="calibre4">ı</span><span class="bold"><span class="calibre4">m. Vallahi neredeyse ben bile yiyordum.</span></span></p>

  <p class="calibre16"><span class="calibre4">Çok değerli biri olduğuna eminim ama bir gün Sel-ma Aliye Kavaf’ı dizi karakteri olarak yazmak istiyorum. Hatta onu Binnur Kaya oynasın istiyorum. Çok kıyak hikâyeler var kafamda. Bir sanatçıya ilham kaynağı olmak hoş bir şeydir de, bir mizahçının ağzını bu kadar sulandırıyorsanız biraz huzursuz olup “Acaba bir şeyleri yanlış mı yapıyorum?” diye düşünmenizde yarar var! İnsanın fiziği “Ben Finlandiya Yeşiller Partisi milletvekili ve Avrupa Parlamentosu üyesi Sonja Grüngen’im,” der ama fikirleri böyle olabilir mi yahu? Biz “Mecliste daha çok kadın olsun istiyoruz,” derken bunu kast etmemiştik aslında.</span> <span class="bold"><span class="calibre4">Yani “Mecliste daha çok kadın, her ailede en az üç çocuk, dünyada eser miktarda eşcinsel, dizilerde mümkünse sıfır öpüşme sahnesi,” gibi bir bakış açımız yoktu, galiba yanlış anlaşıldı!</span></span></p>

  <p class="calibre16"><span class="calibre4">Aniden “Muhafazakâr aile yapımızın çok kötü bozulmuş ve koruyup kollanması gereken” bir şey olduğunu ve değerler sistemimizin “fena halde erozyona uğradığını” öğrendik. Aile yapımızın ne kadar ve kime/neye göre muhafazakâr olduğu, hangi konularda ne tür bir muhafazakârlıktan bahsedildiğinin öznelliği, bak yine mizahçı olarak ağzımın suyunu akıtıyor. İmam nikâhlı üç eşli ama zinhar alkol kullanmayan bir adamla çocuklarını konu ediyorsak senaryoda, aile yapımıza zarar vermiş oluyor muyuz? Birbiriyle çok iyi anlaşan, haram yemeyen, saygılı sevgili bir ailenin kızı bikini giyiyor ve sevgili ediniyorsa, bu durum muhafazakâr aile yapımıza ters mi? Tam olarak nasıl bir aile ve yaşam tarzı isteniyor senaryoda, bence detaylı bir kitapçık olarak hazırlanıp sanatçılara dağıtılırsa, kafa karışıklıklarını önler, biz de ona göre yazarçizer oynarız!</span></p>

  <p class="calibre16"><span class="bold"><span class="calibre4">Ya da şöyle yapalım, ben aklımdaki soruları şimdiden sorayım, yarın öbür gün bir dizi, film, tiyatro filan bir şey yaparken kurula takılmasın!</span></span></p>

  <p class="calibre16"><span class="calibre4">Varsayalım Ebeveyn İzleme Kurulu oluşturuldu. O gün mesela</span> <span class="italic"><span class="calibre4">Avrupa Yakası’nın</span></span> <span class="calibre4">ilk başladığı gün olsa, şöyle sorular aklıma geliyor:</span></p>

  <p class="calibre19"><span class="calibre4">Aslı Cem’le flört edebilecek, mini etek giyebilecek mi?</span></p>

  <p class="calibre19"><span class="calibre4">Aslı’nın Volkan’a çaktığı laflar olduğu gibi kalacak mı yoksa “Muhafazakâr aile yapımızda abiye bir karış dil çıkmaz” diye sansüre mi uğrayacak?</span></p>

  <p class="calibre19"><span class="calibre4">Tanrıverdi-Fatoş aşkı kanuna aykırı bir durum olmadığı halde yaş farkı yüzünden gelenek-göreneklere aykırılık gerekçesiyle makas yiyecek mi? Dizinin yayına devam etmesi açısından mecburen nikâhlandılar diyelim, Fatoş’un yaşı itibarıyla 3 çocuk yapamayacak olmaları bizi bozar mı?</span></p>

  <p class="calibre19"><span class="calibre4">Dilber Hala’nın eski sevgilisi Azim’le erotik anları dizinin kaldırılmasına sebep olacak mı?</span></p>

  <p class="calibre19"><span class="calibre4">Bülent Onaran karakteri, “Şarap ve çapkınlığı bırakıp tövbe etmesi şartıyla” mı dizide var olmaya devam edebilecek?</span></p>

  <p class="calibre19"><span class="calibre4">Akraba evliliği, beşik kertmesi, berdel, kumalık gibi muhafazakâr yapımızda maalesef yeri olan korkunç durumlar, kurulun ahlaki skalasında nereye düşüyor? Onları da olduğu gibi “muhafaza” etmeli miyiz? Örneğin Volkan’ın hala kızı Makbule ablasıy-la nişanlanması benim için sapıkça bir ihtimalken, acaba söz konusu kurul buna mı sinir olur, yoksa Makbule’nin yan komşu Sayın Altıntop’la nikâhsız aşk yaşamasına mı?</span></p>

  <p class="calibre19"><span class="calibre4">Herhangi bir ahlaki erozyon varsa bunun sebebi televizyon dizileri değil de, yoksulluk, işsizlik, göç filan olabilir mi, aniden aklıma geldi?</span></p>

  <p class="calibre19"><span class="calibre4">Dünyada eşi benzeri görülmemiş bu öznel kural, kurul ve sansür durumlarından sonra mizah yapmanın artık zor değil imkânsız olacağı korkusu içindeyim. Bir noktadan sonra acaba mizah eserlerine değil, ağlanacak halimize mi güleceğiz, bu konudaki plan ne?</span></p>

  <p class="calibre18"><span class="calibre4">Saygıyla arz ederim!</span></p>

  <div class="mbppagebreak" id="calibre_pb_23"></div>
</body>
</html>
