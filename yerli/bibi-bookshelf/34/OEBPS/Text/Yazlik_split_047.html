<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos227341"><span class="calibre3"><span class="italic"><span class="bold"><span class="calibre4">Uzaylılar geliyor, paçam tutuştu!</span></span></span></span></p>

  <p class="calibre16"><span class="calibre4">Çin’de gökyüzünü uzaylı bastı diye havaalanı kapatıldı, dünyanın her yerinden Ufo sinyalleri geliyor. Bunlar niyetli arkadaş!</span></p>

  <p class="calibre15"><span class="calibre4">Diyeceksiniz ki geliyorlar da sana mı geliyorlar?</span></p>

  <p class="calibre16"><span class="calibre4">Hayır, niye gelmesinler? Geçen gece Saba Tümer’in programına çıkan gayet sade görünüşlü, orta yaşlı Sixto Jose Paz Wells’i defalarca ziyaret edip, hatta “Vallahi itiraz yok, seni alıp götürüyoruz, bir çayımızı içmeden bırakmayız, bizim oraları gör,” diye uzay gemisine bindirip gezegenlerinde de misafir etmişler. Sixto Bey’in televizyon ekranından algılanabilen bir özel vasfı, sahne ışığı, karizması, hele ki yakışıklılığı filan hiç yok. Muhabbetinden de bir keyif alamadım. Uzaylılar seni alıp ortamlarına götürüp, yedirmiş içirmiş, tuvaletlerine kadar girmişsin, artık bundan daha bomba hikâye evrende yok.</span> <span class="bold"><span class="calibre4">Öyle sıkıcı anlatıyor ki, sanki teyzesi gillere son yaptığı bayram ziyaretini dinliyorsun, mıy mıy mıy.</span></span> <span class="calibre4">Beni alıp götürselerdi hem görsel olarak, hem muhabbet açısından dünyayı daha iyi temsil edebilirdim diye düşünüyorum.</span></p>

  <p class="calibre16"><span class="calibre4">Gerçi Sixto Bey’in ikram olarak “Beyaz pırasa püresi gibi bir şey,” verildiğini söylemesi beni biraz yıldırdı ama olsun, önüme koyulanı yiyen insanım, bir tek zeytinyağlı bakla sevmem! Hadi beni bırak, burada resim olarak bir Kıvanç Tatlıtuğ’umuz, Beren Saat’imiz, sohbet olarak bir Cem Yılmaz’ımız varken, gezegenimizin o sinameki Sixto Bey tarafından temsil edilmesini, numune olarak onun seçilmesini dudak bükerek karşılıyorum. Belki batılı fotoğrafçıların, bel-geselcilerin bizim topraklara gelip en fakir, en bakımsız, en tipsiz ne varsa çekmesi gibi önyargılı bir bakış açısı, bir nevi oryantalizm olabilir yaptıkları ki, hiç yakıştıramadım.</span></p>

  <p class="calibre16"><span class="calibre4">Fiziki güzellik ve sohbet kalitesinin öneminde niye bu kadar ısrar ettiğimi merak ediyor olabilirsiniz.</span> <span class="bold"><span class="calibre4">Ama affedersiniz, bu gezegende uzaylılara hava atabileceğimiz başka ne var? Fındık, kuru incir, buldan bezinden nevresim takımı mı götüreceğiz dünyayı temsilen?</span></span> <span class="calibre4">“Bakın süper bir şey yaptık” diye iPad’le mi hava atacağız uzay gemisini hologram haline getirmiş, galaksiyi 10 dakikada dolaşan adama?</span></p>

  <p class="calibre16"><span class="calibre4">Gezegende herkes birbirine kurulmuş, kavga edip duruyor, pisliğimiz, özensizliğimiz dillere destan. Adamcağızlar gelip hem burayı, hem Samanyolu’nu kurtarmak için nükleer santrallerdeki radyasyonu temizleyip temizleyip gidiyorlar</span></p>

  <p class="calibre16"><span class="calibre4">mış söylenene göre! E bu ülkeden bahsedersek, onlara “Dişi cinsimize ait canlıların kafa bölgelerinin üzerindeki koruyucu kılların hiçbirini göstermeyen bir tür başlık takarak öğretim kurumlarına gidip gidemeyecekleri,” diye tercüme edebileceğimiz bir sorunu yıllardır tartıştığımızı öğrenirlerse, medeniyetimizden pek etkilenmezler diye düşünüyorum!</span></p>

  <p class="calibre16"><span class="calibre4">Malumunuz turist olarak Norveç’e denize girmeye, Tibet’e elektronik almaya gidilmez, her bölgenin iddialı olduğu bir alan vardır. Misal Kayseri’nin pastırması meşhurdur, İzmit’in pişmaniyesi! Güneş sisteminin bu cenahında da uzaylılara rakip olabileceğimiz iki konu var: Bir, cinsimizin fiziki güzelliği ki bu konuda uzaylılarla ilgili iddialı iltifatlar yok. Sixto Bey bile “orada” gördüğü dişi uzaylıların bir şeye benzemediğini ifade etti. İkinci istisnai niteliğimiz de “keyifli muhabbetimiz”, zira uzaylıların telepatiyle anlaştığını söylüyorlar.</span></p>

  <p class="calibre16"><span class="calibre4">Yani güneş sisteminin dünyadan başka bir yerinde, bir Angelina Jolie, bir Jerry Seinfeld mevcut değil bugünkü bilgilerimiz dâhilinde.</span> <span class="bold"><span class="calibre4">Bu iki alanda, saydığım isimlerin aksine, Sixto Bey’in çok zayıf olduğunu tekrarlayarak, yıllardır buraya bir uzaylı turist akını olmamasının da bu yanlış tanıtıma bağlı olduğu kanaatindeyim.</span></span></p>

  <p class="calibre16"><span class="calibre4">Kültür elçileri olarak bu vasıflarda bir ekibi alıp götürüp misafir ederlerse, yeryüzünün tanıtımını çok daha iyi yapmış oluruz kanımca.</span></p>

  <p class="calibre16"><span class="calibre4">Pırasa püresinden iflahı kesilmiş gelen ilk uzaylı kafileyi de ekmek arası dönere alıştırdık mı, ardı arkası kesilmez artık!</span></p>

  <div class="mbppagebreak" id="calibre_pb_47"></div>
</body>
</html>
