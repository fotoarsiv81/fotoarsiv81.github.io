<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos53625"><span class="calibre3"><span class="italic"><span class="bold"><span class="calibre4">Kahraman Kurukahveci Starbucks’a karşı!</span></span></span></span></p>

  <p class="calibre16"><span class="calibre4">Ünlü bir kahve zinciri ya da amaan, adını da söylerim ne olacak, Starbucks, logosunu değiştireceği için kahve bağımlıları ayağa kalkmış! Logodaki değişiklik de çıplak gözle görülebilen bir şey değil ha, yanlış anlamayın. Denizkızının etrafındaki yazı kalkıyor, hikâye bu!</span></p>

  <p class="calibre16"><span class="calibre4">E ama sen dünyanın bütün şehirlerinde, her köşe başında, aynı dükkânda, aynı dekorla, aynı bardakla, aynı kahveyle kurabiyeyi satar hale gelirsen, minik bir logo değişikliği, zaten kafeinden siniri tepesinde müşterinin beyin kablolarını yakabilir!</span></p>

  <p class="calibre16"><span class="calibre4">Ki esas soruna ve yazının konusuna da gelmiş bulunuyoruz böylece!</span></p>

  <p class="calibre16"><span class="calibre4">Global bir “büyük şirketleşme” içinde, artık seyahat etmenin bile zevki kalmadı! Budapeşte’ye, New York’a, Paris’e,hatta Beyrut’a git, bütün caddeler, sokaklar birbirine benziyor artık. Köşe başında bir Starbucks, ileride bir Mc Donalds, arada bir Gap, bir Banana Republic, bir Nike, Adidas, Zara vesaire, kozmetikse konu ya Mac ya Sephora, alışveriş merkezi gezeyim dediğinde de yine bunların daha ufak şubeleri! Dünyanın bütün caddelerinde aynı logolar, aynı kapılar, aynı renkler, aynı dekorlar, aynı giysiler, aynı sandviçler, aynı kahveler! Küçük dükkânları, yerel markaları, orijinal tatları, desenleri teker teker kaybediyoruz.</span></p>

  <p class="calibre16"><span class="calibre4">Dünyanın yeni salgını bu! Şirketler büyüyüp küçük işletmeleri yok ettikçe ya da bünyesine katıp kendi damgasını bastıkça, tüketici olarak seçim hakkımız da azalıyor!</span></p>

  <p class="calibre16"><span class="calibre4">İstanbul bile dünyanın herhangi bir yerine benzemeye başladı. Starbucks’ın kahvesine bayılıyorum, Zara’nın devamlı müşterisiyim, eyvallah.</span></p>

  <p class="calibre16"><span class="calibre4">Ama mahallede, ne sattığı ya da satmadığı belli olmayan tarihi dükkân Alaaddin’e gözüm gibi bakmak, Tatbak Kebap’a arada girip “Bir sorununuz var mı?” diye sormak, Erol Ayakkabıcısı’na destek vermek, Konak Pastanesi’nin meyve şekerlemelerini öpmek istiyorum! Çünkü son 20-30 yıl içinde, bu semtte, uluslararası büyük şirketlere ait olmadan veya o şirketlerin ürünlerini kendi isimleri altında satmadan ayakta kalabilen ender işletmelerden bunlar!</span></p>

  <p class="calibre16"><span class="calibre4">Hadi giyim kuşam, kahve o kadar da hayati değil diyelim. Ama gıda ve ilaçta da durum aynı!</span> <span class="italic"><span class="calibre4">Food Inc</span></span> <span class="calibre4">belgeselindeki gibi, 50 yıl önce Amerika’da yüzden fazla irili ufaklı gıda şirketi, daha fazla rekabet ve üretim merkezi çeşitliliği varken, artık 8-10 büyük şirket piyasanın büyük bölümünü ele geçirmiş durumda. Markalar çoğalmış ama hepsinin sahibi aynı büyük şirketler! Ve bu şirketler bir masanın etrafında bir araya gelip</span> <span class="bold"><span class="calibre4">“Bundan sonra hepimiz gıdalarımıza biraz da arsenik katalım, heyecanlı olur,”</span></span> <span class="calibre4">derse, artık “O zaman ben de şu yerel markaya geçerim veya mahalle kasabının yaptığı sucuktan alırım, “ deme şansınız yok, zira büyük para ve güçle siyasileri de kontrol altında tutup, istedikleri gıda kanununu çıkarıp istemediklerini iptal ettirebiliyor, küçük işletmeleri şu veya bu bahaneyle kapattırabiliyorlar!</span></p>

  <p class="calibre16"><span class="calibre4">Örneğin Türkiye’de bundan sonraki plan, küçük eczanelerin tasfiyesi ve Amerika’daki Duane Reade gibi büyük şirketlere ait dev eczane zincirlerinin yapılması!</span> <span class="bold"><span class="calibre4">Ondan sonra fiyatına, etkisine göre ilaç seç bakalım sıkıysa!</span></span> <span class="calibre4">2-3 büyük zincir mağazada ne varsa, onlar neyi satmayı uygun gör-düyse onu alacaksın!</span></p>

  <p class="calibre15"><span class="calibre4">Tehlikenin farkında mısınız?</span></p>

  <p class="calibre16"><span class="calibre4">Büyük şirketler siyasi bağlantılarının ve lobi faaliyetlerinin de yardımıyla, daha ufak firmaları satın alıp durduğundan, tekel haline gelip hammadde satanlara da istedikleri şartları diretebildiğinden, dünyadaki Kahraman Bakkal Sü-permarkete Karşı durumu, artık ilaçtan içeceklere, tekstilden otomobile kadar bütün sektörlerde baş döndürücü bir hızla büyüyor. Kapitalizmin en şahane yönü olan “rekabet” yok olmak üzere, hem de dünya çapında!</span></p>

  <p class="calibre16"><span class="calibre4">Bir gün tüm dünya aynı kıyafetleri giyen, aynı yiyecekleri tüketen, aynı ilaçları alan, aynı kahveleri içip, aynı inşaat şirketlerinin yaptığı bir örnek evlerde oturan, aynı sokaklarda yürüyen, seçeneksiz, mutsuz ve sıkıcı insanlardan mı oluşacak, bilmiyorum. 80’li yıllarda Taksim’e Türkiye’nin ilk fast food zinciri açıldığında, arkadaşlarımla birlikte koşa koşa gidip dünyanın en zararlı yiyeceğini büyük bir heyecan ve mutlulukla mideye indiren salaklardanım çünkü!</span></p>

  <p class="calibre16"><span class="calibre4">O zaman mahalledeki köfte ekmekçinin değerini bilemiyorduk. Ama şimdi köşedeki eczanemden, bakkalımdan, börekçimden ve özellikle de kahvehanemden vazgeçmeyeceğim!</span></p>

  <div class="mbppagebreak" id="calibre_pb_13"></div>
</body>
</html>
