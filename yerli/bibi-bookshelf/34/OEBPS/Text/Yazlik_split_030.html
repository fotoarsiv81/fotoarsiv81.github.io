<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos140430"><span class="calibre3"><span class="italic"><span class="bold"><span class="calibre4">Bronzlaş ey insanoğlu!</span></span></span></span></p>

  <p class="calibre16"><span class="calibre4">Biliyordum. İnsanı bu kadar güzelleştirip mutlu eden bir şeyin zararlı değil, faydalı olduğunu biliyordum! Plajda kitap okurken, denizde voleybol oynarken, iliğimin kemiğimin ısınmasından hissediyordum!</span> <span class="bold"><span class="calibre4">“Aman güneşe çıkmayın, zinhar bronzlaşmayın, 70 koruma faktörsüz şuradan şuraya gitmeyin, Ocak ayında şapkasız pencere önünde durmayın, Güneş isimli kişilere selam vermeyin...” Bu ne be?!</span></span></p>

  <p class="calibre16"><span class="calibre4">Ne oldu? Gelişmiş ülke insanlarının yüzde 90’ından fazlasında D vitamini eksikliği çıktı, iyi mi?</span></p>

  <p class="calibre16"><span class="calibre4">Son zamanların en çok konuşulan vitamini D, sadece kemiklere iyi gelip kırıkları engellemiyormuş. Meğer her derde devaymış. Meğer beyinden kalbe, kaslardan bağışıklık sistemine; vücudun her dokusu, adam gibi çalışmak için ümitsizce D vitaminine ihtiyaç duyuyormuş. D vitamininin, yani “Güneşte kendini sala sala dolaşma zamanlarının” eksikliği, kolon, göğüs ve prostat kanseri, yüksek tansiyon, bağışıklık sistemi sorunları, enfeksiyonlar, diyabet ve kalp romatizması riskini artırıyormuş!</span></p>

  <p class="calibre16"><span class="calibre4">Hikâye şu aslında: İnsanoğlu kapalı kutular içinde güneşsiz yaşamak için tasarlanmadı! Atalarımız ekvatora yakın yerlerde ortaya çıkıp yaşadı ve göç ettikten sonra da yüzyıllarca, dağda bayırda, bahçede ovada, açık saçık kıyafetlerle dolaşıp durdu! O zaman hayat evden ofise, ofisten eve değildi ve insanlar sabah kalkınca yüzlerine 50 güneş korumalı ürünler sürüp dışarı çıkmıyordu! Güneşsiz bölgelerde yaşayanların tenleri daha çok güneş ışığı emebilmek için açıldı, Afrikalılarınki ise yaşadıkları yerde zaten yeterli güneş aldıkları için koyu kaldı. Dolayısıyla D vitamini eksikliği diye bir sorun yoktu!</span></p>

  <p class="calibre16"><span class="calibre4">Ne yazık ki şu anda, örneğin ABD’de, başta koyu tenli vatandaşlar olmak üzere, herkeste belli oranlarda D vitamini eksikliği ve bundan kaynaklandığı anlaşılan hastalıklar var! Bu yazının çıkış noktası olan “Neyiniz eksik? Muhtemelen D vitamininiz!” başlıklı makalenin</span> <span class="italic"><span class="calibre4">The New York Times’ın</span></span> <span class="calibre4">günlerdir e-postayla en çok yollanan haberi olması boşuna değil. Özellikle son 20-30 yıldır cilt kanserinden ve yaşlanmaktan korkan Batılılar güneşi azaltıp kimi zaman tamamen bıraktı. Kadın dergileri, şehirde bir yerden bir yere 100 metre yürürken bile her yanınıza korumalı kremler sürmenizi, aksi halde buruşuk eriğe benzeyeceğinizi söyledi. Ve gerçekler ortaya çıktı! Ne yazık ki bazı gıdalarda kısmen bulunsa da D vitamininin esas kaynağı güneş ışığı! Hapını yutmakla aynı şey olmuyor işte.</span></p>

  <p class="calibre16"><span class="calibre4">Eğer yazın yeterince güneş ışığı alırsanız, vücut bir yıllık ihtiyacı depoluyor. Ne kadarın “yeterli” olacağı ten rengine, vücudun güneş ışığı alıp D vitamini yapma hızına, yaşa bağlı. Ne kadar koyu tenli ve yaşlıysanız, o kadar güneşte yatıp bronzlaşmaya ihtiyacınız var!</span> <span class="bold"><span class="calibre4">“Bronzlaşma”dan kasıt “yoğurt sürüp gece ağlayacak hale dönüşme”, “Çağla Şıkel rengine varma” kıvamı değil tabii.</span></span> <span class="calibre4">Ama ortalama bir tavsiye olarak, yaz aylarında, diyelim üç ay boyunca, yüzünüzü koruyarak, kolların ve bacakların büyük bölümü açıkta kalacak şekilde, haftada iki üç kez, sabah 10.00’la 15.00 arasında, 5-10 dakika boyunca, güneş ışığına bedeni bırakmak lazım! Bu formül hafif, tatlı bir bronzlaşma sağlayacaktır muhtemelen, kast ettiğim bu!</span></p>

  <p class="calibre16"><span class="bold"><span class="calibre4">Eda Taşpınar’ın, Allah korusun ciltle ilgili bir hastalığa yakalanmazsa, hepimizi gömeceğini bu haberden anlamış bulunuyoruz ama o kadar güneşe, en azından D vitamini için gerek yok!</span></span></p>

  <p class="calibre16"><span class="calibre4">Kendi hesabıma yukarıdaki formülü çocukluğumdan beri farkında olmayarak yapıyorum. Güzel havaya dayanamaz, deniz görünce girer yüzer, öte yandan saat dörtten önce güneşe 15 dakikadan fazla tahammül edemem! Bir zararını görmedim. Aksine bronz tenin aynaya bakıldığında bir yalancı güzellik-gençlik sağlayarak psikolojik faydası olduğunu da tespit ettim! Ancak senede bir dermatolog kontrollerimi de aksatmam, canım tatlıdır ha!</span></p>

  <p class="calibre16"><span class="calibre4">Bu arada</span> <span class="italic"><span class="calibre4">The New York Times’da</span></span> <span class="calibre4">bahsedilmemiş olsa da, bronz tenin psikolojik faydaları da saymakla bitmez!</span> <span class="bold"><span class="calibre4">Son on yıldır Haziran ayı civarında aynı illüzyonu yaşıyorum. Yeni bronzlaşmış tenimle aynaya bakıp diyorum ki, “Ne yaşlanması yahu, gittikçe gençleşip güzelleşiyorum ne acayip, demek ki sadece yeterince bronz değildim!”</span></span></p>

  <p class="calibre16"><span class="calibre4">Woody Allen, 60’lı yılların başyapıtı</span> <span class="italic"><span class="calibre4">Annie Hall</span></span> <span class="calibre4">filminde “Daha önce bize yararlı dedikleri her şey zararlı çıktı: Güneş, kırmızı et, üniversite eğitimi...” der.</span></p>

  <p class="calibre16"><span class="calibre4">2011 itibarıyla tam tersini söyleyebiliriz: “Daha önce bize zararlı dedikleri her şey faydalı çıktı: Güneş, kırmızı et, üniversite eğitimi!”</span></p>

  <p class="calibre16"><span class="calibre4">Onun için yaz aylarında çıkın, karpuz gibi güneşin altında yatın, abartmadan bronzlaşın, kışın da bana dua edin.</span></p>

  <div class="mbppagebreak" id="calibre_pb_30"></div>
</body>
</html>
