<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos77239"><span class="calibre3"><span class="italic"><span class="bold"><span class="calibre4">Üşenme, erteleme, vazgeçme...</span></span></span></span></p>

  <p class="calibre16"><span class="calibre4">“Bütün gün ofisteydim, hiç işi halledemedim”, “Saatlerdir bilgisayar başındaydım ne yaptığımı bilmiyorum”, “Çalış çalış bir arpa boyu yol gidemiyorum,” diye inleyenler! Üretken olamayanlar, bugünün işini yarına bırakıp yarın da harekete geçemeyenler, üşenenler, erteleyenler, vazgeçenler! Yaptığı tatilden bir şey anlamayanlar, “Otelin geceliğine 100 Euro verdim bir gıdım uyuyamadım”, “Tibet’e gittim huzuru bulamadım,” diyenler! Dostlarım, kardeşlerim! Bana kulak verin!</span></p>

  <p class="calibre16"><span class="calibre4">Çağımızın hastalığının domuz gribi olmadığı ortaya çıktı. AIDS ilaçlarla büyük ölçüde yıldırıldı. Depresyon desen hapını yuttun mu bir ay sonra sokağa çıkıp hoppidi hoppidi papatya toplayacak kıvama geliyorsun.</span></p>

  <p class="calibre16"><span class="bold"><span class="calibre4">O zaman size çağımızın gerçek hastalığını açıklıyorum: İşle eğlencenin birbirine karışması.</span></span></p>

  <p class="calibre16"><span class="calibre4">Bir zamanlar insanlar sabah kalkıp ofislerine, tarlalarına, bahçelerine, fabrikalarına gidip gerçekten de yemek ve çay molası hariç çatır çatır çalışırlar, akşamüstü evlerine dönüp keyif çatarlardı.</span></p>

  <p class="calibre16"><span class="bold"><span class="calibre4">Mesai saatleri uzadı, ofis çalışanları çoğaldı, bilgisayarlar çıktı, internet çıktı, sonra da bilgisayarsız hayat, hayat olmaktan çıktı!</span></span></p>

  <p class="calibre16"><span class="calibre4">İlk haliyle, iş halletmeye, üretimi arttırmaya, az zamanda çok ve büyük işler yapmaya yönelik icat edilmiş bilgisayar, artık üretkenliğin en büyük düşmanlarından biri. Gittikçe uzayan saatler, rahat çalışma koltukları, telefonla yemek siparişi seçenekleri ve saksı orkideli, turuncu eşyalı ofisler ev hayatının işyerlerine, ev-ofis modasıyla iş hayatının eve taşınması, günümüz insanının kafasını çorba etti!</span></p>

  <p class="calibre16"><span class="calibre4">Ne zaman çalışıyoruz, ne zaman dinlenip eğleniyoruz, kimse emin değil.</span></p>

  <p class="calibre16"><span class="calibre4">Evinde, kanepesine yayılmış televizyon seyreden işadamı aslında elinde blackberry’siyle iş mail’lerine cevap veriyor. Sabah erkenden ofisine gelmiş kahvesini içmiş bilgisayarının başına geçmiş memur, internet üzerinden komik videolara bakıyor!</span></p>

  <p class="calibre16"><span class="calibre4">İş toplantılarında ünlülerin estetik ameliyatları üzerine geyik muhabbetleri dönüyor, önemli kararlar şirketlerin Antalya spa otellerindeki iki masaj arası hafta sonu seminerlerinde alınıyor.</span></p>

  <p class="calibre16"><span class="calibre4">“Özel hayat kalmadı,” diye şunu bunu suçlamayın, özel hayatla iş hayatı arasında sınır çizgisi kalmadı asıl!</span></p>

  <p class="calibre16"><span class="calibre4">O zaman da ne oldu? Ne işin verimi kaldı, ne tatilin eğlencesi.</span></p>

  <p class="calibre16"><span class="calibre4">Kısmen kendi, kısmen arkadaşlarımın tecrübeleri ve uzman tavsiyeleri ışığında işleri daha çabuk halledip gerçek tatillere çıkmanız için birkaç âcizane verimlilik önerim olacak:</span></p>

  <p class="calibre16"><span class="calibre4">Konsantre olun arkadaş!</span> <span class="bold"><span class="calibre4">“Twitter’a dün akşam gittiğim filmle ilgili değerli izlenimlerimi koyayım”, “Facebook’ta bir arkadaşa bakıp çıkacağım,” derken, akşam olur!</span></span> <span class="calibre4">Eğer çalışmaya gerçekten niyetliyseniz, televizyonu, radyoyu, bilgisayar oyunlarını, chat pencerenizi kapatın. Beş dakika ara verecekseniz sanal bir ara olmasın, zira internette ofiste yapılacak kültürfizik hareketlerinden girer, diyet yemek tariflerine takılır, bir saat sonra kendinizi Demet Akalın mı Hande Yener mi anketine oy verirken bulabilirsiniz! Beş dakikalık molanızda bilgisayar başından kalkın, en yakın pencereye (chat penceresi değil) veya balkona gidin, gerekirse sokağa çıkın ve temiz hava alın!</span></p>

  <p class="calibre16"><span class="calibre4">Kendinizi programlayın dostum! Her sabah önce bir yapılacak işler listesi hazırlayın. Günlük iş yükünüzü görmek ve unutmamak için faydalı olur, bitirip üstlerini çizdikçe kendinizi dünyayı kurtarmış gibi hissetmek de cabası!</span></p>

  <p class="calibre16"><span class="calibre4">Motivasyonunuzu kaybetmeyin kardeşlerim! Dünyanın en bayıcı mesleğini, en boğucu işyerinde yapıyor olabilirsiniz. İşi tamamladığınızda hissedeceğiniz rahatlığı hayal edin. Her bitirişten sonra kendinize güzel bir kahve, çikolata gibi ödüller koyun. Bu işte başarıdan başarıya koştuğunuz için yükselip, transfer olacağınız farklı harikulade (en azından daha iyi) şirketleri, daha yüksek pozisyonları, alacağınız daha yüksek maaşlarla yapacaklarınızı düşünün. En azından yıllık izninizi tahayyül edin!</span></p>

  <p class="calibre16"><span class="calibre4">Tatillerde, hafta sonlarında, hatta mesai saatleri dışında işle ilgili mail’leri açmayın, iş arkadaşlarınızla konuşmayın, internette dolaşacaksanız mesleğiniz dışındaki konulara takılın. İş dışı saatlerin kalitesini yükseltin. Bütçeye-zevke göre masaj yaptırın, halı sahada futbol oynayın, yürüyüş yapın, küveti doldurup gevşeyin, çay bahçesine gidin, konu komşu ziyareti yapın. Eve, mecburiyet değilse veya mesleğinizin çok eğlenceli olduğunu düşünmüyorsanız iş getirmeyin.</span></p>

  <p class="calibre16"><span class="calibre4">Bu yazıyı yazmaya başlamam bir moda dergisi, iki arkadaş telefonu, televizyonda Ermeni tasarısı tartışmaları takibi ve internette bir restoran araştırması sayesinde olması gereken zamanın üç saat sonrasına denk geldi!</span></p>

  <p class="calibre15"><span class="calibre4">Yani dediğimi yapın, yaptığımı yapmayın.</span></p>

  <div class="mbppagebreak" id="calibre_pb_18"></div>
</body>
</html>
