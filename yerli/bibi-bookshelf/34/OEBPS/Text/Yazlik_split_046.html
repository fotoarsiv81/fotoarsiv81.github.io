<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos221718"><span class="calibre3"><span class="italic"><span class="bold"><span class="calibre4">Alpha Centauri Türkçe Olimpiyatlarında!</span></span></span></span></p>

  <p class="calibre16"><span class="calibre4">Kanımca son günlerin en tabloid haber başlığıdır: “Uzaylılar Türkçe konuşuyor!” Ki altındaki haberi okuduğumuzda şunu öğreniyoruz: İspanyol Gizli Servisi’nin hazırladığı (bittabi) çok gizli bir rapor var ve raporda dünyamıza 4.3 ışık yılı uzaklıktaki Alpha Centauri yıldız sisteminde yaşayan uzaylıların Türkçeye benzeyen bir dil kullandığı yazıyor.</span></p>

  <p class="calibre16"><span class="calibre4">Ancak biz Türkler raporun gerisini merak etmeyip bunun üzerinde geyik çeviririz!</span></p>

  <p class="calibre16"><span class="calibre4">Ve ancak Türk medyası “İspanyol Gizli Servisi’nin bir raporuna göre şu yıldız sisteminde iki farklı cinsten meydana gelen uzaylılar yaşıyor ve şu şu özellikleri var,” çarpıcı ve önemli gerçeğinden ziyade, söz konusu yaratıkların Türkçeye benzeyen bir dil konuşma ihtimalini haber yapar! Eğer gerçekten Türkçe konuşan uzaylılar varsa, bunlar muhtemelen Türk’tür.</span></p>

  <p class="calibre16"><span class="calibre4">Zira dilimiz, neredeyse sadece biz ve soydaşlarımız tarafından konuşulan, uluslararası alanda tercih edilmeyen bir dildir, üstelik İngilizceye filan nispetle zordur ve hatta fonetik bir dil gibi görünmesine rağmen bazen pratikte yazıldığı gibi okunmaz, yabancı Türkçe meraklılarını deli eder. Dolayısıyla kâinatsal alanda niye tercih edilsin? Bu teorimle Alpha Centaurililerin medyasının da bizimkine benzer, en azından kafa dengi olduğunu varsayabiliriz. O zaman bizde yer alan haberin yankısı da muhtemelen soydaşlarımızın gezegeninde “Bütün Türkiye bizi konuşuyor, artık kâinatın her köşesinde ismimiz duyuldu, yerküre yerküre duy sesimizi,” şeklinde olmuştur!</span></p>

  <p class="calibre16"><span class="calibre4">Alpha Centaurililerin, tarihi detay veremesem de bir noktada anavatanlarından göç etmiş Türkler olduğuna aşağı yukarı eminim! Her şeyden önce Türkler, tarihin hiçbir döneminde sabit bir yerde sakin sakin oturmamış, genellikle iş ve aş için, uzaklara gitmiştir. Kızılderililerin aslen Türk olması ve Bering Boğazı muhabbetine hakikaten girmek istemiyorum. Ancak birkaç yıl önce Seyşel Adaları’nın en ücra ve turistik olmayan noktasına yaptığım turistik gezide, bir Avrupalı’ya, bir Amerikalı’ya rastlamamış olmam, fakat yerel bir boncuk dükkânında oranın melez yerlilerinden sandığım hanımın beni görünce aniden “Amanııın, ben dün gece</span> <span class="italic"><span class="calibre4">Aliye</span></span> <span class="calibre4">dizisindeki Aliye’yi rüyamda gördüm, dedim Allah hayır etsin, demek sizi görecekmişim,” şeklinde bir ifade kullanması, bu tezimi güçlendirmektedir! Türkler dünyanın her yerindedirler ve her yere de kendi</span></p>

  <p class="calibre16"><span class="calibre4">alışkanlıklarını hiç bozmadan götürürler. Aynen bu teyzemin tee Seyşel Adaları’nda, tepemizde yarasalar uçar, mercan dolu denizde dev kaplumbağalar yüzerken, rüyasında göre göre bir Türk dizi kahramanını görmesi ve turistik resim olarak benimle fotoğraf çektirmiş olması gibi! Türkler göç ettikleri yere inşaat yaparlar! Bakınız gecekondular, bakınız inşaat sektörümüzün dünyadaki başarısı. Türk, önce başını sokacak bir yer bulur, sonra da kültürünü ve başını soktuğu yeri yaymaya başlar! Kaçak kat, kaçak balkon, hazine arazisine yapılmış ev, askeriyeye taşmış tarla, dönerin Almanya’nın bir numaralı fast food’u haline gelmesi, hepsi bu genetik kod yüzündendir. Ve Avrupa, bu genetik kodun gayet farkında olduğundan bizi AB’ye almaktan tırsmaktadır. Alpha Centaurili soydaşlarımızla ilgili habere bakıyoruz: “Sistemde yaşayan varlıkların, yakınında bulunan gezegenleri kolonileştirdiği iddia ediliyor.” Aha! Buy-run! O komşu gezegenlerde cami ve döner bulunursa bir gıdım şaşırmam, söyleyeyim.</span></p>

  <p class="calibre16"><span class="bold"><span class="calibre4">Belki bir gün şeffaf yeşil, antenli, kel, kocaman gözlü bir yaratığı, üzerinde bindallı, “Yüksek yüksek tepelere...” söylerken de görürüz Türkçe Olimpiyatları’nda, bilemem.</span></span> <span class="calibre4">Ama son zamanlarda tartışmalarda söz alan üniversite öğrencilerinin kendilerini “Ee yani. hani. şimdi. mesela... yani... bence... şöyle... hani...” şeklinde, toplam 50 kelimeyle ifade etmeye çalışıp, bazen sanki bir yabancı dil konuşuyormuşçasına “Kkk. gak. guk.” diye takılıp kalmalarını dehşet içinde seyrediyorum. Türkçe, UNICEF’in</span></p>

  <p class="calibre16"><span class="calibre4">yeryüzünden yok olmakta olan diller kapsamında değil, çünkü bence kimseye çaktırmadan yok oluyor! Dolayısıyla Alpha Centaurililerin Türkçe konuşması, beni, bu yönden de, ziyadesiyle, memnun etti. Yeryüzünden yok olmaya yüz tutan düzgün Türkçe, belki başka bir gezegende yaşamaya devam eder!</span></p>

  <p class="calibre16"><span class="calibre4">O değil de uzaylılarla ilgili bir televizyon haberinde de bir kere</span> <span class="italic"><span class="calibre4">E.T.</span></span> <span class="calibre4">filmindeki bisikletle uçma sahnesi olmasın be kardeşim!</span></p>

  <div class="mbppagebreak" id="calibre_pb_46"></div>
</body>
</html>
