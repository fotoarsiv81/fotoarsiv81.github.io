<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos184450"><span class="calibre3"><span class="italic"><span class="bold"><span class="calibre4">Doktor benim neyim var?</span></span></span></span></p>

  <p class="calibre16"><span class="calibre4">Bir 14 Şubat Sevgililer Günü’nü yazmak istiyordum ama okuyacağınız yazının bu konuyla hiç ilgisi yok! Bugün Sevgililer Günü’nden, kırmızı kalpçiklerden, yalnızlık mızmızlanmalarından, restoranlarda sanki Sevgililer Günü değil Dünya Gastronomi Günü imişçesine iki lokma bir şey yemek için yer bulamamaktan, kebapçılarda dahi krepon kâğıtlı süsler, özel mönüler bulunmasından, ayrıca bırakın âşıkları, yalnız ve azgın bekârlara yönelik alternatif “Yalnız Kalpler Birbiriyle Tanışsın”, “Yalnız Kalpler Ümidini Yitirmesin”, “Yalnız Kalpler Kanki Kankiye Eğlensin”, “Yalnız Kalpleri Bırakın Dağınık Kalsın” temalı partilerden bile içi bunalanlar için alakasız bir konuya değinecek, illa günün anlam ve öneminde ısrar edenler için ise sonunu yine Sevgililer Günü temasına bağlayacağım!</span></p>

  <p class="calibre16"><span class="bold"><span class="calibre4">Bu arada görüldüğü gibi üstte 81 kelimeden oluşan bir cümle kurdum ve tümce düşüklüğü bile olmadı.</span></span> <span class="calibre4">Yani mevsimsel depresyonda olabilirim ama hâlâ yazı konusuna hâkimim!</span></p>

  <p class="calibre16"><span class="calibre4">Ve evveeet, uyanık okuyucular hemen yazı konusunu yakaladılar: İngilizcesi Seasonal Affective Disorder diye anılan, hatta baş harfleri kullanılıp SAD (İngilizcede üzgün anlamında) gibi bir de söz sanatına konu olan, yazın zıp-laya zıplaya yürüyüp, yüzünden gülücük eksik olmayan adamı soğuk ve karanlık kış günlerinde ezik muşmulaya döndüren psikolojik bozukluktan söz ediyorum. Benim neyim eksik, 81 kelimelik cümleyi şıp diye kurabilen bir Türk, niye bu hafif depresyon türüne kendi diliyle söz sanatı ya-pamasın? Buyurun bakın şöyle diyelim:</span> <span class="bold"><span class="calibre4">“Bunalımdayım, İstesem de Takatsizlikten, İsteksizlikten Kurtulamıyorum.” Ne etti? BİTİK!</span></span> <span class="calibre4">BİTİK olduğunuzu, yani mevsimsel psikolojik bozukluğa yakalandığınızı anlamanın yolları şunlar:</span></p>

  <p class="calibre16"><span class="bold"><span class="calibre4">Hüzün:</span></span> <span class="calibre4">Melankolik mi hissediyorsunuz?</span> <span class="italic"><span class="calibre4">Öyle bir Geçer Zaman ki</span></span> <span class="calibre4">sizi derinden mi etkiliyor? Hürrem’e bile gözyaşı dökmeye mi başladınız? Haberleri seyretmeyi zaten çoktan bıraktınız mı? Sabah yağmur yağması içinizi mi karartıyor? BİTİK’liğin ilk belirtisi bu!</span></p>

  <p class="calibre16"><span class="bold"><span class="calibre4">Uyku ve halsizlik:</span></span> <span class="calibre4">“Aman sabahlar olmasın” sizin için gece hayatı değil, daha çok uyku arzusu belirten bir kalıp mı? 10 saat uyuyup kahvaltıdan sonra hâlâ ufak bir şekerleme peşinde misiniz? Bu da ikinci belirti.</span></p>

  <p class="calibre16"><span class="bold"><span class="calibre4">Hassaslık ve sinirlilik:</span></span> <span class="calibre4">Komşunun üst katta gürültü yapmasını, sıkışık trafikte arkadaki arabanın tampona dokunmasını polisiye olaylar haline getiriyor ve etkisinden günlerce çıkamıyorsanız, halsizliğe rağmen en küçük gerginlikte ses telleri ful performans sergiliyorsa, ahan da bu önemli bir belirti.</span></p>

  <p class="calibre16"><span class="bold"><span class="calibre4">İştah artışı:</span></span> <span class="calibre4">İki saatte bir acıkıyor, hayalinizde mantıdan kebaba türlü yemekler canlandırmaktan işe güce konsantre olamıyorsanız, bu mevsimsel BİTİK’likten olabilir.</span></p>

  <p class="calibre16"><span class="bold"><span class="calibre4">Karbonhidrat merakı:</span></span> <span class="calibre4">Özellikle makarnaya pilava, tatlıya düştüyseniz, sevgilinizi bile ekmek arası hayal ediyorsanız, mevsimsel hafif depresyonun önemli belirtilerinden birini yaşıyor olabilirsiniz. İştah ve özellikle karbonhidrat arzusunda artış, soğuk ve karanlık kış mevsiminde beynin daha çok serotonine ihtiyacı olup, bunu başka kaynaklarda araması yüzünden ortaya çıkıyormuş.</span></p>

  <p class="calibre16"><span class="bold"><span class="calibre4">Konsantrasyon düşüklüğü:</span></span> <span class="calibre4">İsimleri, numaraları unutmaya, iş toplantılarında hayal kurmaya, gazetelerin kendilerini bırakıp eklerini okumaya, hatta onların dilini de ağır bulmaya mı başladınız? “Kafam bu aralar hiç çalışmıyor” mu diyorsunuz? İlkbaharda kısmetse düzeleceksiniz!</span></p>

  <p class="calibre16"><span class="calibre4">Yukarıdaki belirtilerin hepsi ya da çoğu sizde varsa, “Havadandır,” deyip geçenlere kafa atmayın! Güneşsiz, soğuk mevsimlerde beynin kimyası değişip sizi, Amerikalıların yüzde 20’sinde olduğu gibi, ilkbahara göre daha halsiz, pasif ve mutsuz, yani “BİTİK” yapabilirmiş. Dolayısıyla sevgiliniz özel gününüzde program yapmak, kırmızı kalpli iç çamaşırı giymek, sizi hediyelere boğmak için can atmıyorsa, hemen ilişkide bir problem olduğunu düşünmeyin. Oncağızım belki BİTİK’tir!</span></p>

  <p class="calibre16"><span class="calibre4">Yaa, demiştim, sonunu da böyle temaya bağlarım işte!</span></p>

  <div class="mbppagebreak" id="calibre_pb_38"></div>
</body>
</html>
