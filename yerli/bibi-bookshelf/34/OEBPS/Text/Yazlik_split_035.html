<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos165332"><span class="calibre3"><span class="italic"><span class="bold"><span class="calibre4">Büyükdere geçilmez!</span></span></span></span></p>

  <p class="calibre16"><span class="calibre4">Midemden ufak bir rahatsızlık geçirdim geçen hafta. Stres kaynaklı olabilir dendi. Teorim kahve içip sabahlayarak yazmaların hediyesini sonunda aldığım yönünde. Ama “Vah vah yahu, hâlbuki sen hep neşeli görünen birisindir, demek içine atıyorsun,” nazlandırmaları karşısında, “Evet, aslında ağlayan palyaçoyum,” diye duygu sömürüsü yapmak da fena olmadı. Sanatçı kısmısı her tür ilgi alakayı sever, malumunuz!</span></p>

  <p class="calibre16"><span class="calibre4">Ancak gastroskopi yaptırma mecburiyeti ortaya çıkınca, bana Maslak Acıbadem yolu göründü. Söz konusu hastaneye bu gastroskopi gününden 3 gün önce İbrahim Tatlıses’in kaldırıldığı malum gerçeği, yazının omurgasını oluşturuyor!</span></p>

  <p class="calibre16"><span class="calibre4">Ne bu gastroskopi diyenler için, ağzınızdan kameralı bir boru sokup, mideye kadar inip, hasarı inceliyorlar ve ne mutlu ki bu esnada sizi bayıltmış oluyorlar deyip geçeyim!</span></p>

  <p class="calibre16"><span class="calibre4">Ne var ki o sabah hastaneye giderken yaşadığım endişe, gastroskopinin bizatihi kendisinden değil, kapıdaki gazeteci ordusundan kaynaklanmaktaydı. Zira bu tür işlemler ne hikmetse sabah saatlerinde yapılmakta ve ben de o saatlerde, henüz birkaç saat önce uyumuş olduğumdan, “picture per-fect” tabir ettiğimiz, “kamera için şaheser” görünümde olmuyorum! Ancak “sanaatımı icra ederken” pek de “bu eşsiz surat ve hokka gibi burun sayesinde” para kazanmadığım için, çok umurumda değil, zaten galiba “kamera için şaheser” bir günüm ömrümde olmadı!</span> <span class="bold"><span class="calibre4">Daha ziyade Tatlıses’in sağlığıyla ilgili bir dizi soru karşısında çuvallayıp “Ben onun için gelmedim, bana ne,” kabalığıyla “Aileden bilgi aldım, Allah Tatlıses’i başımızdan eksik etmesin,” yalancılığı arasında gri alanlar bulma “kem kümü” korkutuyordu beni!</span></span></p>

  <p class="calibre16"><span class="calibre4">Aynı hastanenin doktoru olan ağabeyim “Geldiğinde bizim ekip seni direkt bana yönlendirecek, oradan yukarı çıkarırlar,” gibi hamhumşarolop bir ifade kullandığı için (ki doktorların el yazıları kadar konuşmaları da böyle flu oluyor bazen, fazla bilgili oldukları için ve galiba tıp biliminde yüzde yüz kesin konuşulmadığı için) hastaneye bir sazan tavrıyla girip, bana “Gülse Hanım buradan buyurun,” diyen ilk takım elbiseli beyefendiyi takip ettim! Beni yakamdan tutup götürdüğü yerin Derya Tuna ve Tatlıses’in yakınlarının dinlendiği oda olduğunu elbette bilmeyerek! Kapıda “Gülse Birsel geldi,” şeklinde anons edilip, Derya Tuna’nın gayet nazik biçimde kalkıp bana sarıldığı ana kadar kafamda“Beni bayıltırlarken narkozla mı, iğneyle mi acaba?” sorusu vardı, itiraf edeyim! Takdir edersiniz ki aslında ziyarete gelmediğiniz bir hasta yakınıyla muhabbet etmek zor bir durumdur! Dolayısıyla, beni öpen bu ilk kez tanıştığım acılı hasta yakınına önce “Şey ben onun için gelmedim de...” ka-balığıyla başlayıp “Ama çok iyi oldu sizi gördüğüm, geçmiş olsun, haberler iyiymiş değil mi?” gibilerinden bir geveleme sunabildim ancak!</span> <span class="bold"><span class="calibre4">Sonra durumun tuhaflığına bir de galiba içeridekilere el sallayarak eşsiz bir final yaptım!</span></span></p>

  <p class="calibre16"><span class="calibre4">Gastroskopi basitmiş. Ama işlemin bitiminde saatler öğle vaktini gösterdiği ve bu da gazeteci taifesinin hastane nöbetinin başlama vakti olduğundan, çıkışım kolay olmadı. Önce şu resmi fark ettim: Hastanenin önünde süper lüks bir araba durdu, içinden kürklü, sarışın bir kadın indi ve tüm kameralar koşarak kadının etrafını çevirdi! Ne var ki kadıncağız ünlü ve/veya sosyetik olmadığı gibi Türk de değildi ve muhtemelen hastaneye check-up filan yaptırmaya gelmiş ve gazetecilerin saldırısından ödü patlamış sıradan bir kişiydi! Tatlıses’le bir tanışıklığı ya da sağlık durumuyla ilgili bir bilgisi olmadığı anlaşılınca, bir sincap gibi sessiz ve derinden, arabasına binmekte olan bendeniz fark edildim ve bana doğru koşu başladı!</span> <span class="bold"><span class="calibre4">Hastanenin bulunduğu Büyükdere Caddesi magazin basınının Çanakkale’si gibiydi ve röportaj yapmadan geçilmiyordu!</span></span></p>

  <p class="calibre16"><span class="calibre4">Soru seli karşısında elimdeki hastane dosyamı gösterip “Ben başka bir şey için geldim,” dediğimde, 2. soru olarak “İbrahim Bey ne zaman sahneye dönecekmiş?” cümlesini</span></p>

  <p class="calibre16"><span class="calibre4">duyunca “Daha iyiymiş, evet evet, iyiye gidiyormuş,” gibi bir şeyler geveleyip kendimi arabaya attım!</span></p>

  <p class="calibre16"><span class="calibre4">Oysa elimde kapı gibi dosyam vardı, kan testleri, şeker ölçümü, neler neler! O gizli dosyaların hepsini atladı bizim basın! Yoksa midemin iç mukozasının daha önce hiçbir yerde yayınlanmamış fotoğraflarıyla “Gülse Birsel en çıplak haliyle” gibi bir bomba patlatılabilirdi!</span></p>

  <p class="calibre16"><span class="calibre4">Ertesi gün bütün gazetelerde Tatlıses’i ziyaret eden sanatçılar listesinde ismim ve resmim çıktı! Elimde dosyamla!</span></p>

  <p class="calibre16"><span class="calibre4">Ben de kendime göre değerli bir sanatçıyım ama elâlem vurulunca haber, benim gastritimle ilgili tek satır yok!</span></p>

  <p class="calibre15"><span class="calibre4">Magazin basınını esefle kınıyor, protesto ediyorum!</span></p>

  <div class="mbppagebreak" id="calibre_pb_35"></div>
</body>
</html>
