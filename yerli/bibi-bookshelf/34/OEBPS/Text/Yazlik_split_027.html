<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos128568"><span class="calibre3"><span class="italic"><span class="bold"><span class="calibre4">Eeeeeh, yetti beee!</span></span></span></span></p>

  <p class="calibre16"><span class="calibre4">Geçen gün kuaförde yanımda oturan iki teyze içinde “yargı bağımsızlığı”, “demokraside denetim”, “rejim sorunu” gibi terimler geçen bir muhabbeti uzattıkça uzattıklarında, bir an ülkeye yabancılaştım!</span></p>

  <p class="calibre16"><span class="calibre4">Bir süredir memleketin köy kahvehanelerinden lüks ka-felerine, konken masalarından okul kantinlerine, erkek berberlerinden altın günlerine, bankalarından nargilecilerine, siyaset, muhabbetlerin yüzde doksanını kaplıyor.</span></p>

  <p class="calibre16"><span class="calibre4">Haberler o kadar taze, hızlı ve flaş ki, heyecanlı bir diziyi takip eder gibi seyrediyoruz. “Kılıçdaroğlu ne demiş?”, “Aç aç, Tayyip konuşuyor”, “Kııız, altyazı geçiyor, komutanları serbest bırakmışlar”, “Belge bulunmuş yine ayol, belge”, “Ay dur bakalım yarınki görüşmede ne olacak, bize gelin, ana haberi birlikte seyrederiz,” gibi, arkası yarın merakıyla yaşıyoruz bu günleri.</span></p>

  <p class="calibre16"><span class="calibre4">Üç beş kişinin bir araya geldiği her sohbet ortamı “Siyasal Bilgiler tartışma kulübü aylık toplantısı” tadında. Sohbet yargı reformundan giriyor, seçimden çıkıyor.</span></p>

  <p class="calibre16"><span class="calibre4">İlkokul çocukları “sivil dikta”nın ne demek olduğunu biliyor, mahalle teyzeleri HSYK hakkında görüş bildiriyor, Danıştay başkanı Fatmagül’den daha popüler!</span></p>

  <p class="calibre16"><span class="calibre4">Daha da beteri milletin hayal gücü o kadar gelişti ki, herkesin iyi kötü bir komplo teorisi var asker-siyasiler-cemaatler-sivil toplum örgütleri vs hakkında. Yakında herkes senarist olacak, mesleğim elden gidecek, ona yanarım!</span></p>

  <p class="calibre16"><span class="calibre4">Hayır, bir şey çözeceğimiz filan yok da, herkes geleceğe karanlık bir tünel gibi bakıp “Titrerim mücrim gibi baktıkça istikbalime,” havasında olduğundan çenemize vurdu, okulda, evde, kahvede, televizyonda çaresizce tartışıp duruyoruz!</span></p>

  <p class="calibre16"><span class="bold"><span class="calibre4">En son dün, bir arkadaşımın evinde evi temizleyen ve okuma yazma bilmediği için toz alırken kitapları kütüphaneye ters türs dizen yardımcı hanım “Anayasa deeşme-den düzelmez bu ülke ha,” deyince, siyasi muhabbetler konusunda bir doyma noktasına geldiğimi hissettim!</span></span></p>

  <p class="calibre15"><span class="calibre4">Yangın var diye bağırmak istiyorum!</span></p>

  <p class="calibre16"><span class="calibre4">Şu anda Norveç’te hangi kafede ülkenin yasama-yürütme-yargı üçlüsü arasındaki ilişki tartışılıyordur çok merak ediyorum. Belki parlamentonun kafesinde olabilir.</span></p>

  <p class="calibre16"><span class="bold"><span class="calibre4">Norveçli balıkçılar ellerine sürmek için krem icat ediyorlar, İstanbullu balıkçılar balyoz planı gerçek mi değil mi diye tartışıyor, böyle iş mi olur yahu?</span></span></p>

  <p class="calibre16"><span class="calibre4">Artık balıkçıların balıktan, bankacıların döviz kurlarından, üniversite hocalarının bilimden, oyuncuların sinemadan, ev kadınlarının yemek tariflerinden, genç kızların pop müzik starlarından, üniversite öğrencilerinin sevgililerinden, kuafördeki kadınların saç köpüğünden, emeklilerin tatil planlarından bahsettiği bir ülkede yaşamak istiyorum.</span></p>

  <p class="calibre16"><span class="calibre4">İnsanlar rejimin geleceğinden değil, evlerinin damının akmasından endişe etsinler.</span></p>

  <p class="calibre16"><span class="calibre4">Teyzelere “Seçim hakkında ne düşünüyorsun?” dendiğinde sırıtarak kocalarını işaret edip “Beni seçen zamanında seçmiş beğenmiş anacım,” filan diye cevap versinler.</span></p>

  <p class="calibre16"><span class="calibre4">Kahvelerde kasketli amcalar “ıslak imza” tamlamasını, muhtarın elindeki belgelere çay damlayınca kullansınlar, ne bileyim. Tekel işçileri alamadıkları hakları için değil “Sigara sağlığa zararlıdır, biz bile içmiyoruz,” diye sembolik gösteri yapsınlar.</span></p>

  <p class="calibre16"><span class="calibre4">“Balyoz” kelimesi, Kenan İmirzalıoğlu’nun oynadığı kabadayı bir popüler dizi karakterinin takma adı olduğu için iki cümlenin birinde geçsin.</span></p>

  <p class="calibre15"><span class="calibre4">Depolitize olalım demiyorum asla.</span></p>

  <p class="calibre16"><span class="calibre4">Ama en azından bir süre için, ne bileyim bir hafta için, tatlı, sorunsuz, kavgasız, güvenli bir ülkede yaşadığımız, vatandaş olarak sadece kendi hayatlarımız, günlük bireysel dertlerimiz, kişisel heyecanlarımız, işimiz gücümüz, aşklarımızla uğraştığımız illüzyonuna kapılmak istiyorum.</span></p>

  <p class="calibre15"><span class="calibre4">Norveçlilerden ne eksiğimiz var ki?</span></p>

  <div class="mbppagebreak" id="calibre_pb_27"></div>
</body>
</html>
