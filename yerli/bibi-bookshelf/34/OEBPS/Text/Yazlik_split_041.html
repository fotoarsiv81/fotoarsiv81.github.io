<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos197804"><span class="calibre3"><span class="italic"><span class="bold"><span class="calibre4">Issız adaya düşseniz, yanınıza alacağınız en lezzetli üç arkadaşınız kimlerdir?!</span></span></span></span></p>

  <p class="calibre14"><span class="calibre4">Her uçağa bindiğimde aynı şeyi düşünüyorum.</span></p>

  <p class="calibre15"><span class="calibre4">Neden bu kadar yıldır konforla ilgili bir gelişme olmuyor!</span></p>

  <p class="calibre16"><span class="calibre4">Uçak yolculuklarındaki yemek tepsileri, beni intihara sürüklüyor misal.</span></p>

  <p class="calibre16"><span class="calibre4">Endüstri tasarımı bu kadar gelişmiş. Masaj yapan koltuklar, yemeği sıcak tutan tabaklar, her şey portatif, akıllı, iPad’ler filan çıkmış, cep telefonu bütün elektronik aletleri bünyesinde toplamak üzere. Ama uçak yemeği, hem tasarım, hem içerik olarak herhalde 1900’lerin başından beri aynı!</span></p>

  <p class="calibre16"><span class="bold"><span class="calibre4">Bir kere her şey küçük: Mini şişeler, mini çatal bıçak, mini dikdörtgen tabak, mini fincan. E ben maksiyim, ne yapacoğuk?</span></span></p>

  <p class="calibre16"><span class="calibre4">Zaten en başta o tepsiye her şeyi sığdıran, eminim kendiyle gurur duymuştur ama bir kere o mükemmel ahengi bozdun mu, bir daha hiçbir şey yerine oturmuyor kardeşim. Yapboz gibi!</span></p>

  <p class="calibre16"><span class="calibre4">Çatal bıçağı naylondan çıkarttın, naylonu ne yapacaksın? Ekmeği fincanın içine sokmuşlar, çıkarttın, elinde mi kalacak? O oraya, bu buraya, değiştir, değiştir, hep bir parça artıyor! Delireceğim, zekâ testi gibi.</span></p>

  <p class="calibre16"><span class="calibre4">Belki de insanlar yolculukta oyalansın diye yapıyorlar, bilmiyorum. Ama hostes, dağınık bir tepsi geri veriyorsan, bir kıl bakış atar, o kesin!</span></p>

  <p class="calibre16"><span class="calibre4">Tut ki zekâ testini çözemedin ve bardaklar tabaklar, naylonlar, çatal bıçak, buruşuk peçete, karmakarışık üst üste tepsiye yığılmış. Hostes surat asar! Zira onun da o tepsilere sığdırması gereken kat kat yapboz arabası vardır ve senin tepsi yukarı doğru şiştiğinden, bir kata sığmaz! Gel o hostesten ekstra çay iste sıkıysa!</span></p>

  <p class="calibre16"><span class="calibre4">Ayrıca, diyelim ki koridor tarafında değil, cam tarafında oturdun ve yemekler dağıtıldı. Sakın tuvalete gitmeye yeltenme arkadaşım! Zamanında yapacaktın. Artık tepsiyi alıp, masayı kapatıp, yanındakinden izin alıp, onun tepsisini almasını bekleyip, masasını kapatmasına izin verip, birlikte kalkmak, tepsini eğilerek kendi masana koymak ve nihayet özgür olmak için, tatilin bütün enerjisini harcaman gerekiyor!</span></p>

  <p class="calibre16"><span class="calibre4">Uçaklar aslında bilinmeyen bir ırka ait, daha minik insanlar için yapılmıştır. Her şey gerekenin yüzde altmışı boyuttadır. Koltuklar, masa, yemek tepsisi, çantaların konduğu “baş üstü bölmeler!”</span></p>

  <p class="calibre16"><span class="calibre4">O uçak yanlardan acık, şöyle 50’şer santim geniş olsaydı uçmayacak mıydı? Yapsaydınız ya şunu azıcık daha ferah, efendi gibi otursaydık!</span></p>

  <p class="calibre15"><span class="calibre4">Allah tarafından uçak korkum yoktur.</span></p>

  <p class="calibre16"><span class="calibre4">Uçağın düşme ihtimalinde, nedense kafamda hep iyimser bir ıssız ada senaryosu olur. Uçak mecburi iniş yapmış, Sur-vivor adası gibi bir yerdesin mesela!</span></p>

  <p class="calibre16"><span class="bold"><span class="calibre4">Dolayısıyla “Issız bir adaya düşseniz yanınıza alacağınız üç şey,” geyiğine hep hazırlıklı cevap veririm: “Deniz motoru, su, kıtalararası cep telefonu!” Bitti. Rasyonel insanım.</span></span> <span class="calibre4">Ne o öyle “Oyuncak ayım, sevgilim ve gümüş Çin çubuklarım.” Sevgilinle oturur oyuncak ayıyı çubuklarla yemekle başlarsınız artık tatile! Ayı bitince de birbirinizi! Allah açlıkla terbiye etmesin.</span></p>

  <p class="calibre16"><span class="calibre4">Gelmiş geçmiş en kral magazin gazetecisi sorusunu birkaç yıl önce duydum:</span> <span class="bold"><span class="calibre4">“Issız bir adada aç kalsanız arkadaşınızı yer miydiniz”?</span></span></p>

  <p class="calibre16"><span class="calibre4">Bir kere bu sorunun cevabı, başka bir sorudur:</span> <span class="bold"><span class="calibre4">Arkadaşlarımdan hangisini?</span></span></p>

  <p class="calibre16"><span class="calibre4">Çünkü burada bazı kriterler var: Kilo durumu, yaş, cinsiyet, aramızdaki manevi ilişkinin boyutu, onun bu işe ne kadar gönüllü olduğu.</span></p>

  <p class="calibre16"><span class="calibre4">Mesela bazı tipler vardır, arkadaşlık ilişkisinde illa her şeyin karşılığı olsun isterler. Her şey illa sırayla olacak: “Geçen sefer ben seni aldım evden, bu sefer sen beni al. Ben seni iki defa aradım, sen beni bir defa aradın. Son öğle yemeğini ben ısmarladım, bunu sen ısmarla,” gibi. İşte bu son verdiğim örnek var ya, o örnek, ıssız adada, birbirimizi yemek üzereyken benim işime gelmez! Bugün benim kolumu yiyelim, yarın seninkini yeriz, olmaz! Her zaman bir tarafın ötekine göre daha fedakâr, daha verici, daha alttan alıcı olması gerekir ki, ilişkiler yürüsün değil mi efendim? Benim dostluktan anladığım budur!</span></p>

  <p class="calibre16"><span class="calibre4">Bu vesileyle pilotlara sesleniyorum, türbülansa girmeyin, çocuklar çığlık atıyor, sinirim oynuyor!</span></p>

  <div class="mbppagebreak" id="calibre_pb_41"></div>
</body>
</html>
