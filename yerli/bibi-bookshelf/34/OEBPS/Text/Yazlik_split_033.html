<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos159053"><span class="calibre3"><span class="italic"><span class="bold"><span class="calibre4">Modanın sokağa pörtlediği gece!</span></span></span></span></p>

  <p class="calibre16"><span class="calibre4">Yani nedir, İngilizce “Fashion’s Night Out” tabir edilen, sezonun bir günü dükkânların gece yarısına kadar açık olduğu fanfinfon etkinlik. Başlık benim kişisel çevirim, dolayısıyla çevirmen yorumu var bittabi. Bizzat yaşayıp gördüğüm için “pörtleme” anlarını, o bakımdan.</span></p>

  <p class="calibre16"><span class="calibre4">Bir kere hadisenin fikrini sonsuz takdir ediyorum, söyleyeyim. Milletçe şık giyinmeye her zamankinden daha çok ihtiyacımız olan şu günlerde, inanın memlekette başka bir sorun göremiyorum! Büyüme hızı harika, IMF’e olan borç bizim için baş göz sadakası, demokrasi şahane, özgürlükler fevkalbeşer! Hehehehe.</span> <span class="bold"><span class="calibre4">Yok kız yok, gülün diye söyledim!</span></span></p>

  <p class="calibre16"><span class="calibre4">Ama işte bu ahval ve şerait içinde dahi vazifesi modayı kurtarmak olan “Fashion’s Night Out” katılımcılarını gözleme fırsatı buldum.</span></p>

  <p class="calibre16"><span class="calibre4">Bir iktisat mezunu olarak her zaman bilimsel konuşurum. Referandum zamanı tahminlerim sorulduğunda “Yüzde elli beş filan ‘evet’ çıkacak hacı, ben size söyleyeyim ha,” şeklinde konuşmuştum misal. Ve istatistik bilimine göre sapma olarak yüzde üçe beşe bakılmaz, doğru kabul edilir. Tarhan Erdem’den sonra ben diyebilirim. Ve bu sayısal isabetliliğim ışığında analizim şu:</span></p>

  <p class="calibre16"><span class="calibre4">Sokakta “akan” ahalinin yüzde otuzu “Nümayiş mi var?”, “Evime gidiyorum ne bu kalabalık kardişim?”, “Manken ne arar la bizim sokakta?” tarzında olaya katılmış mahalleli.</span></p>

  <p class="calibre16"><span class="calibre4">Yüzde on, çoluğunu çocuğunu toplayıp uzak semtlerden gelmiş “Eğlenceli gülünçlü bir şey varmış, neymiş anlamadık da, çekirdeemizi alıp bakarak olmaya geldik,” çizgisinde.</span></p>

  <p class="calibre16"><span class="calibre4">Benim de içinde olduğum diğer bir yüzde on “Bir ayakkabıya bakıp çıkacaktık” sazanlığıyla alışverişe çıkıp sonradan uyanmış duruma. Başka bir yüzde on, “şöhretli” kategorisine giren sosyetik, artiz, manken-çanken tayfası, cool ve şık, kafelerde oturan moda gazetecileri, telaşlı ve terli, koşuşturan magazin gazetecileri.</span></p>

  <p class="calibre16"><span class="bold"><span class="calibre4">Kalan yüzde kırk ise dilimizdeki ince seslileri telaffuz edemeyen genç kızlardan müteşekkil.</span></span> <span class="calibre4">“Saat sakız oldu, ban acıktaam”, “Malıs’lar galmış mıı” diye vızıldıyorlar, hep mızmızlanarak bir yere yürüyorlar, sürekli bir telefonla konuşma, buluşma, buluşamama hali, mütemadiyen bir devinim!</span></p>

  <p class="calibre16"><span class="calibre4">Ve yine kendi çapımda girip çıktığım dükkânlarda yaptığım istatistiklerde, kalabalığın yüzde doksan “kuru kalabalık” olduğu, “Bir çöp almadıkları,” sonucu çıktı!</span></p>

  <p class="calibre16"><span class="calibre4">Kalan yüzde on kalkındırmaya yetmiş midir dükkânları, bilmem. Fakat kuru muru, kalabalıktı. Dükkânların önü birer canlı müzikli, ikramlı, şans çekilişli, fotoğraf çekilişli partiye dönüşmüş, satış elemanları işi bırakmış kapının önündeler, garsonu, stant mankeni, konu mankeni filan, hepsini ekle.</span> <span class="bold"><span class="calibre4">Özetle halk sokakları doldurmuştu ve vatandaş alışveriş yapamıyordu!</span></span> <span class="calibre4">Ya da, evet, moda sokaklara “pörtlemişti” hakikaten.</span></p>

  <p class="calibre16"><span class="calibre4">Her dükkânda ısrar kıyamet bir ikram yapılıyor, genellikle içki yanı buzlu badem, kanepe, fındık fıstık cinsinden.</span></p>

  <p class="calibre16"><span class="calibre4">Yedi sekiz dükkân sonra mecburen kafam güzelleşin-ce kendimi nostaljiye vurdum. Ben bu caddenin silme konut olduğu günleri bilirim. Köşede Derishow açılmıştı da, “Anaa, yeri ne ters, kim alışveriş yapar anacım burada,” demiştik billahi! Kafe olarak bir Cafein vardı. Sonraki yıllarda küçük küçük butiklerin açılmasını, krizden sonra güzelim kıyafetleri yok pahasına satıp hepsinin kapanmasını, bir bir hatırlıyorum. Kim derdi ki dergilerde gördüğümüz markaların hepsi burada şube açacak daa, gece yarılarına kadar canlı müziklerle vur patlasın çal oynasın alışveriş yapılacak daa, pee.</span></p>

  <p class="calibre5"><span class="calibre4">Çok şey değişti Nişantaşı’nda ve değişmeyen tek şey. Hayır, değişim değil, inşaat! Ben bu kadar çok yıkılıp yapılan bir semt görmedim arkadaş. O açık hava partisinin göbeğinde işçiler kaldırıma yeni döşenmiş taşları cilalıyorlardı, kulak parçalayıcı bir gürültü ve toz dumanla.</span></p>

  <p class="calibre16"><span class="calibre4">“Türkiye’de güzel şeyler de oluyor,” diye ekonomiyi canlandırma amaçlı avuç içi kadar neşeli etkinlikten zorlama sonuç çıkarayım diyeceğim, yemeyeceksiniz. O zaman madem konumuz moda,</span> <span class="bold"><span class="calibre4">“Türkiye’de şık şeyler de oluyor,”</span></span> <span class="calibre4">diyeyim, gideyim ben.</span></p>

  <p class="calibre16"><span class="calibre4">Moda insana yakışandır, amaan sabahlar olmasın ve maksat gönüller bir olsun!</span></p>

  <div class="mbppagebreak" id="calibre_pb_33"></div>
</body>
</html>
