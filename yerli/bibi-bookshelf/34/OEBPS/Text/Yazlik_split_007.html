<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos19634"><span class="calibre3"><span class="italic"><span class="bold"><span class="calibre4">Büyüklerin ellerinden, küçüklerin gözlerinden!</span></span></span></span></p>

  <p class="calibre14"><span class="calibre4">Bayram adamı bitirir!</span></p>

  <p class="calibre16"><span class="calibre4">Seyahate çıkıp aile ve akrabalardan uzaklaşanlar, muhtemelen bir iki santim artmış göbek, buna mukabil sıfır bedene ulaşmış bir cüzdan ve belki dönüş gününün kalabalığından mütevellit bir bitkinlikle dönerler eve!</span></p>

  <p class="calibre16"><span class="calibre4">Seyahate çıkmayıp, bayramı, gelenek olduğu üzere aile, komşu, akraba ve tanıdık ziyaretleriyle geçiren erişkinler ise kanımca daha yorgun olurlar.</span></p>

  <p class="calibre16"><span class="calibre4">Yirmilerin sonuyla ellilerin başı arası yaşlardaysanız, sizi bu bayram değil, her bayram neyin yorduğunu şu anda açıklıyorum: Çikolata, şeker, lokum, baklava, likör ve Türk kahvesinin ilk yarım saatte verdiği yalancı enerji sonrası, şeker yüklemesinin kaçınılmaz sonucu olan bitkinlik hali değil sebep!</span></p>

  <p class="calibre16"><span class="calibre4">Şehir trafiği de değil, yalan söylemeyin, bayramlar trafiğin insana yakışır seviyeye indiği tek dönemlerdir!</span></p>

  <p class="calibre16"><span class="calibre4">Yorgunluğunuzun sebebi</span> <span class="bold"><span class="calibre4">“Ara kuşak bayram send-romu!”</span></span></p>

  <p class="calibre16"><span class="calibre4">Eğer el öpüp bahşiş almak için çok yaşlı, el öptürmek içinse çok gençseniz, yani “olgun erişkinlerdenseniz,” bayram dönemi zor geçmiş olabilir!</span></p>

  <p class="calibre16"><span class="calibre4">Zira bu yaş grubu için, bayram, küçükler için olduğu gibi ne bir bahşiş, bir hediye, “Aman da aman paşam gelmiş” şeklinde bir ilgi ve alaka kaynağıdır, ne de şımarıklıkla “Amaaan ben gelmiceeem, ders çalışıyor filan deyin,” şeklinde işin içinden çıkılabilecek bir “sıkıcı parti.”</span></p>

  <p class="calibre16"><span class="calibre4">“Büyükler” tabir ettiğimiz 60’lardan “Allah uzun ömür versin”e giden yaşlarda bulunanlar için olduğu gibi, “Herkesin gelip, saygı ve bağlılıklarını bildirip, ne anlatırsan anlat, huşu içinde dinleyip iltifatlar edip gittikleri terapi günleri” anlamına da gelmez.</span></p>

  <p class="calibre16"><span class="calibre4">Bayram ziyaretleri, bu gariban ara kuşak için, şirketlerin, güzel otellerin sezon dışı dönemlerine denk getirdiği hafta sonu eğitim seminerlerine benzer.</span> <span class="bold"><span class="calibre4">Eğlence ve tatil gibi görünüp insanı kandırır ama yoğun programlar ve sorumluluklar yüzünden fitil fitil burnunuzdan gelir!</span></span></p>

  <p class="calibre16"><span class="calibre4">Evi her tür bayram misafiri için derli toplu, çikolatalı ve bahşişli tutmak, bu esnada büyüklere yapılacak bayram ziyaretleriyle, size bayram ziyaretine gelecekleri çakıştırma</span></p>

  <p class="calibre16"><span class="calibre4">dan, mükemmel bir zamanlama trafiği kurmak zorundası-nızdır!</span></p>

  <p class="calibre16"><span class="calibre4">Aile büyükleri ve yaşlı akrabalar için “ara kuşak”, itilip kakılıp azarlanmak için yeterince genç ama her konuda yerinde, olgun ve saygılı davranmasını beklemek için yeterince yaşlıdır! 17 yaşındaki torunun kulaklıkla müzik dinleyip hatır sorulmasını bile şımarıkça duymama özgürlüğünü yıllar önce kaybetmişsinizdir. Ama 70 yaşındaki amcanın, herkesi fırçalayıp, sonra koltukta şekerleme yapması, siz onu uyan-dırmamaya çalışarak kalkınca da “Elimi öpmeden gittiler,” diye bir yıl şikâyet edebilmesi gibi bir avantaj içinse uzun yıllar beklemeniz gerekmektedir!</span></p>

  <p class="calibre16"><span class="calibre4">“Büyüklerin” işiniz varsa ne zaman evleneceğinizi, ev-lendiyseniz ne zaman çocuk yapacağınızı, hiçbir şey bulamazlarsa ne zaman kendi evinizi alacağınızı sormaları ve aldıkları cevapla asla yetinmeyip kendi özgeçmişlerini model olarak sunmaları kahrına katlanmak, yorgunluğunuzun sebeplerinden olabilir! Zira “Ben senin yaşındayken, ohooo, üç çocuğum vardı, müdür olmuştum, evimi yazlığımı almıştım da, yatırım için arsa bakıyordum,” şeklinde başa çıkması imkânsız iddialı cümleler havada uçuşur!</span> <span class="bold"><span class="calibre4">“İyi de, o evleri kasabada almıştın, müdürü olduğun şirkette toplam 4 kişi çalışıyordu, çocuklardan sonuncusu da, hiç olmasa, memleket için daha hayırlı olurmuş”</span></span> <span class="calibre4">gibi gerçekçi cevapları da, ayıp olacağı için, mecburen ağızdan çıkmadan “gulp” diye yutmak, bünyeyi sarsar!</span></p>

  <p class="calibre16"><span class="calibre4">Bayram ziyaretine yırtık kotuyla geldiği için tepki çeken ergeni, yaşlı tayfaya “Gençler böyle işte, n’apıceksin”; evlerinde kablosuz internet ve kola bulunmadığı için tepki çeken yaşlı tayfayı, ergene “Yaşlı bunlar işte, böyle n’apıceksin” şeklinde mazur göstermeye çalışmak, ara bulmak, tampon bölge olmak, katalizörlük yapmak mecburiyeti sinirleri harap edebilir!</span></p>

  <p class="calibre16"><span class="calibre4">“Zemanının Tapu Tahrir defterine istinaden, arazilerin maliki biziz, fekat, efendim bunlar müruru zamana uğramış,” gibi heyecanlı hikâyeler anlatan bir grupla, kendini “Anane, cepten mesaj atıyorum, açamıyosun, Face’in de yoksa, twit atayım ama follow etmen lazım,” biçiminde ifade eden başka bir grubun, birbiriyle iletişim kurmasını sağlamak, gerekirse mütercim tercümanlık yapmak, tabiatıyla enerjiyi emen bir aktivitedir!</span></p>

  <p class="calibre16"><span class="calibre4">Bu vesileyle büyüklerin ellerinden, küçüklerin gözlerinden öperim. Elbette aradakiler yine havasını alır!</span></p>

  <div class="mbppagebreak" id="calibre_pb_7"></div>
</body>
</html>
