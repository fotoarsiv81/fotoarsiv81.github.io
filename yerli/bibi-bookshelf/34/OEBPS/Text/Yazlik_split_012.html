<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos44170"><span class="calibre3"><span class="italic"><span class="bold"><span class="calibre4">Alışveriş, ruhu kaç saat mutlu eder?</span></span></span></span></p>

  <p class="calibre16"><span class="calibre4">Amerika’nın son alışveriş trendi: Alışveriş yapmamak! Hatta eldeki mallardan da kurtulup hayatı sadeleştirmek!</span></p>

  <p class="calibre16"><span class="calibre4">Şahsen bir alışveriş merkezinden az önce döndüğüm şu dakikalarda, bu fikir bana fırından yeni çıkmış ekmek kadar sıcak ve çıtır çıtır geliyor!</span></p>

  <p class="calibre17"><span class="calibre4">Yıldım kardeşim!</span></p>

  <p class="calibre17"><span class="bold"><span class="calibre4">Mağazalardaki satış elemanlarının:</span></span></p>

  <p class="calibre17"><span class="bold"><span class="calibre4">Yaşam koçu</span></span></p>

  <p class="calibre16"><span class="bold"><span class="calibre4">Oradan tesadüfen geçen ilgisiz kişiden başka çeşidi olmamasından yıldım!</span></span></p>

  <p class="calibre16"><span class="calibre4">“Bunun 38 bedeni var mı?” sorusuna “Bilmiyorum, orada varsa vardır,” veya “Cık, siz 38 değilsiniz, 36’sınız ama zaten ben size başka bir şey göstereceğim,” cevaplarını almaktan bıktım! Var mı yok mu hemşerim, onu bir deyiver yahu!</span></p>

  <p class="calibre16"><span class="calibre4">Az önce bir satış elemanı beğendiğim elbisenin benim tarzım olmadığına karar verip asla giymeyeceğim bir etek bluz giydirdi, üzerine de saçma bir bolero verdi! “Bu kıyafetin altına düz bir babet giyip, arkadaşlarımla hafta sonu brunch’ına filan gidebilirmişim.”</span></p>

  <p class="calibre16"><span class="calibre4">Brunch yapmam! Babet giymem! Ama kabul etmedi! Boyum zaten çok uzunmuş, hep topuklu giymeme anlam vere-miyormuş! Bu konudaki tercihimi tekrar gözden geçirmem konusunda ısrar etti. “Ama... bn... ayakk... bacağım... çünkü...” gibi bir şeyler geveledim, katiyen kabul etmedi ve konuyu değiştirip saçımı da uzatmam gerektiğini söyledi.</span></p>

  <p class="calibre16"><span class="calibre4">Hayır giyinme kabininde yarı soyunukken fırt diye perdeyi açıp “Nasıl oldu?” diye baktığı için, zaten ezik ve mahcubum, bütün kozlar onun elinde!</span> <span class="bold"><span class="calibre4">Zira giyinik bir kişinin soyunuk bir kişi karşısında elde var bir üstünlüğü kaçınılmazdır!</span></span></p>

  <p class="calibre16"><span class="calibre4">Tam “Sizce mesleğimi veya oturduğum semti değiştireyim mi, o konuda ne tavsiye edersiniz,” noktasına gelmiştim ki, mağazaya giren başka bir kurban, beni kurtardı. Bildiğiniz sıvıştım oradan!</span></p>

  <p class="calibre16"><span class="calibre4">Kaldı ki zaten bir elbiseye daha kesinlikle ihtiyacım yoktu. Hatta herhangi bir eşyaya da aslında ihtiyacım yoktu. Ve galiba bütün dünyayı yavaş yavaş bu duygu sarmaktaydı!</span></p>

  <p class="calibre16"><span class="calibre4">Kriz sonrası, çalışanlar gelirlerinin daha büyük bir bölümünü harcamayıp biriktirmeye başlayınca, ABD’li üreticilerin etekleri tutuşmuş! Şu ara yapılan çoğu tüketici araştırmaları “Bu adamlar ne satın alırlarsa mutlu olurlar”la ilgili. Ortaya çıkmış ki bir servis almak, mal almaktan daha faydalı insan doğasına. Yani bir ayakkabı yerine kutu oyunu, pahalı bir çanta yerine spor salonu üyeliği, araba yerine seyahat, ruj yerine sinema bileti, insanları daha mutlu ediyor! Bir tecrübe satın almak, kişiye daha yoğun ve uzun süreli bir tatmin sağlıyor.</span></p>

  <p class="calibre16"><span class="calibre4">Üstelik “Mal edinme”nin mutluluk getirmediğini öğrenen “dünyanın en çok satın alan halkı” kocaman arabalarını, dört oda bir salon evlerini, 48 parçalık yemek takımlarını, doğrayan parçalayan karıştıran onlarca mutfak aletlerini satıp ayrı bir oda haline gelmiş gardıroplar dolusu giysilerini fakirlere bağışlayıp hayatlarını sadeleştiriyorlar. Bazı aileler 40 metrekare bir evde, 4 tabak dört bardakla ve işe bisikletle gidip gelerek yaşamanın onları hiç olmadıkları kadar mesut ettiğini iddia ediyorlar. Bu esnada biriktirdikleri parayı yoga derslerine ve tatillere harcıyorlar.</span></p>

  <p class="calibre16"><span class="bold"><span class="calibre4">Bir internet sitesi, tüketicileri sadece ve sadece 100 adet kişisel eşyayla yaşamaya davet ediyor!</span></span> <span class="calibre4">Yani kıyafet, kozmetik, ayakkabı, kitap, kalem, her şey toplam yüz parça edecek. Sitenin çağrısı büyük ilgi görüyor ve internet kullanıcılarından hatırı sayılır sayıda bir grup, kişisel eşyalarını hayır derneklerine bağışlayıp hayatlarındaki kalabalıktan kurtuluyorlar!</span></p>

  <p class="calibre16"><span class="calibre4">Hikâye, psikologlara göre şu: İnsanlar, iyi ya da berbat, yaşamlarındaki tüm değişikliklere çabucak alışıyorlar ve doğalarında var olan sabit mutluluk seviyesine bir an önce ulaşmaya çalışıyorlar. Ebeveynlerinden birini kaybeden bir insanın bir süre sonra eski mutluluk ve neşesine kavuşması da bu yüzden, yalı alanın birkaç sene sonra yalıda oturmayı kanıksayıp denize arkasını dönüp eskisi kadar “mutsuz” oturması da!</span></p>

  <p class="calibre16"><span class="calibre4">Yani para mutluluk getirmiyor denemez ama parayla satın alınan mallar mutluluk getirmiyor! Şan dersleri, seyahatler, piknikler, tiyatro oyunları filansa başka! Farklı tecrübeler hayatı zenginleştirip memnuniyeti yükseltiyor!</span></p>

  <p class="calibre16"><span class="calibre4">Los Angeles’lı filmci Roko Belic dünyayı dolaşıp</span> <span class="italic"><span class="calibre4">Happy</span></span> <span class="calibre4">(Mutlu) isimli bir belgesel üzerinde çalışıyor.</span> <span class="italic"><span class="calibre4">The New York Times</span></span> <span class="calibre4">gazetesinin haberine göre San Fransisco’nun kalburüstü semtlerinden birindeki evini bırakıp hayatını tamamen değiştirip Malibu plajında bir karavana taşınmış! Haftada üç dört gün sörf yapabildiği için şu anda ufacık karavanda çok daha mutlu bir hayat yaşadığını anlatmış.</span></p>

  <p class="calibre15"><span class="calibre4">Bittabi, herkes gider Mersin’e, biz.</span></p>

  <p class="calibre16"><span class="calibre4">Şu anda ülkede tam bir AVM patlaması yaşanıyor. Buluşmalar, sosyalleşmeler, hafta sonu aile gezmeleri, her tür eğlence hep alışveriş ve merkezleri etrafında dolanıyor. İndirim dükkânlarının kapısındaki kuyruk ve izdihamlar da cabası. Geçen gün haberlerde, yastıkların birer liraya satıldığı bir indirim dükkânında birbirini ezen kalabalığın arasından bir ev kadını, bağırarak kameralara anlatıyor: “Ben altı tane kapabildim, iki oğlum var, onlar da ikişer tane aldı, keşke on tane daha taşıyabilseydik!”</span> <span class="bold"><span class="calibre4">Muhtemelen 4 kişi olan bu ailenin 20 adet yastıkla ne yapacağı ise meçhul!</span></span></p>

  <p class="calibre16"><span class="calibre4">Türkler artık mümkün olduğu kadar çok malı, mümkün olduğu kadar çabuk alıp evlerine götürmek için yaşıyorlar!</span></p>

  <p class="calibre16"><span class="calibre4">Alışveriş niyeti olmayan bile vitrin bakıp hayal kuruyor. Konsere gidip keman çalmayı, müzeye gidip ressam olmayı hayal eden pek az. Hayat amaçlarımız genelde “Bazı ürünleri edinmek” üzerine kurulu.</span></p>

  <p class="calibre16"><span class="bold"><span class="calibre4">70’li yıllarda bir siyah beyaz televizyon, bir adet buzdolabı, merdaneli çamaşır makinesi ve salonda üzeri tığ işi örtülü sabit hat telefonu olan her aile kendini son derece zengin ve konforlu hissederdi.</span></span> <span class="calibre4">Sonra işler yavaş yavaş değişti. Artık cep telefonu bu yılın modeli olmayan vatandaşın devlete isyan edesi var!</span></p>

  <p class="calibre16"><span class="calibre4">Almaya doyup “Hayatı sadeleştirme” aşamasına ne zaman geliriz, o meçhul.</span></p>

  <p class="calibre16"><span class="bold"><span class="calibre4">Şahsen “Kesmece karpuz” tabir ettiğimiz pazarlama yöntemi, tüm sektörlere yayılana kadar ben de alışveriş yapmayacağım!</span></span> <span class="calibre4">Fıstık gibi satış tekniği değil midir ama? Adam gözünün önünde keser, kabağı bırakırsın, kan kırmızıya sardırırsın! Yani kırmızı, olmuş ve bal gibi bir karpuz yeme beklentini yüzde yüz yerine getireceğini taahhüt edinceye dek, malını çöpe atar karpuzcu! Hangi makyaj malzemesinin dudaklarımı Scarlett Johansson kıvamına getireceği kesin? Öyle olsaydı parfümeride dudak parlatıcısı kalmazdı! Hoop, çöpe, yine Scarlett olmadım, hoop çöpe, hoop çöpe! Hangi arabanın istediğiniz kızı tavlamaya yardımcı olacağı garanti? Ha?</span></p>

  <p class="calibre16"><span class="calibre4">Kesmece karpuz kesinliğinde bir satış vaadi olsun, işte o malı alırım ben!</span></p>

  <div class="mbppagebreak" id="calibre_pb_12"></div>
</body>
</html>
