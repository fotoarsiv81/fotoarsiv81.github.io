<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos134510"><span class="calibre3"><span class="italic"><span class="bold"><span class="calibre4">Yatak giysilerinde bir devrim!</span></span></span></span></p>

  <p class="calibre16"><span class="calibre4">Kütahya depreminde yüreğiniz ağzınıza geldi mi sevgili İstanbullular? Yaa. Bir an için unutmuştuk sanki değil mi? Oysa bir iki sene öncesine kadar başucumuzda çorap, tişört, el feneri, düdük, gofret ve sudan mütevellit deprem çantası duruyordu...</span></p>

  <p class="calibre16"><span class="calibre4">Çorabın ehemmiyetini ‘99 depreminden beri çözebilmiş değilim esasen.</span></p>

  <p class="calibre16"><span class="calibre4">Enkazın altından çıkarılmışsın, çoraplarının kirli veya temiz olması hayatında neyi değiştirecek? Bilakis üç gündür giydiğin çorap, ekiplerin seni kokuyu takip ederek bulması için bir avantaj bile olabilir. Iyyy kötü espri evet ama bu konu beni geriyor ne yapayım?</span></p>

  <p class="calibre16"><span class="calibre4">O gece deprem olunca da gerildim işte. İnsanın ilk düşündüklerinden biri, iyi ihtimalde, yani binanın sağlam kaldığı, kapının önüne çıkıp “Ay amma sallandık kardiş,” diye mahalleliyle muhabbet ettiğin bir durumda, üzerinde ne bulunduğu oluyor!</span></p>

  <p class="calibre16"><span class="bold"><span class="calibre4">Şahsen “ev hali” ve “yatak kıyafeti” alanlarında çocukluğumdan beri bir başarı, istikrarlı bir stil sağlayamadım.</span></span></p>

  <p class="calibre16"><span class="calibre4">Yalandan “ev hali” giysilerim var. Kendimi çok bakımlı hissettiğim günlerde veya çok yakın bir arkadaşım gelecekse, “Ay ben de öyle evde yayılmıştım,” ayağına yattığım kapri pantolon üstü Çin gömleği takımlarım mevcut. Altına da uygun renkte bir çift babet, valla görseniz etkilenirsiniz! “Vay be, işte starın ev hali de anca böyle olur,” dersiniz. İşin aslı hiç öyle değil ve bu ipek takımlar hiç ama hiç rahat değil.</span></p>

  <p class="calibre16"><span class="calibre4">Şimdiye kadar kadınlar için hazırlanmış herhangi bir pijama takımla da rahat ettiğimi hatırlamam. Genellikle pantolonun paçası kısa gelir, üstün de omuzları dar. Dolayısıyla, özellikle kış aylarında, bilhassa geç saatlere kadar yazdığım dönemlerde, klasik takımım, bir erkek pijamasının altı ve üzerine, uykulu halde gelişigüzel giydiğim, genel olarak rengi uymayan bir tişörttür!</span></p>

  <p class="calibre16"><span class="bold"><span class="calibre4">Tişörtler malumunuz ikiye ayrılır: Dışarıda giyilen fıstık gibi, parlak, çıtır tişörtler ve evde giyilen, yumuşacık, ipeksi, yıllar tarafından yıpratılarak ikinci bir ten haline gelmiş, emekli tişörtler.</span></span> <span class="calibre4">Emeklilik, lafın gelişidir, yoksa gece vardiyasında iş hayatlarına gayet aktif devam ederler. Sadece prezantabl değildirler. Başta yaka kayması tabir ettiğimiz durum, etek yamulması, renk atması, yer yer şeffaflaşma, hatta zaman zaman minik delikler ortaya çıkması vuku bulur ki, amaan uyurken ne gam!</span></p>

  <p class="calibre16"><span class="calibre4">Ancak, ya deprem olursa! Ya “Niye üzerimde efendi gibi bir pijama takım yoktu da, emekli tişörtü mahalleye reklam ettik,” dersem! Hayır mahalle de Nişantaşı, görüyor musun başımıza geleni!</span></p>

  <p class="calibre16"><span class="calibre4">Aslında pijama denen kıyafetin, en başta deprem ihtimal-li geceler için yaratılıp yaratılmadığını da düşünüyorum. Yakalı, manşetli ve önü cepli bir pantolon ceket takımı hangi insan, başka hangi sebeple gece yatarken giysin? Ki benim normal hayatta sahip oldukları tek pantolon ceket takım, pijamaları olan tanıdıklarım da var! Bir de, o cebe ne koyulacak ki? Onu bırak, yakalar niye vardır? Rüzgâr eserse kaldırıp ıssız sokakta yürümeye devam etmek için mi? Yaa bırak yaa.</span></p>

  <p class="calibre15"><span class="calibre4">Gecelik desen, o daha büyük rezalet.</span></p>

  <p class="calibre16"><span class="calibre4">Kadıncağız yatarken niye uzun etekli bir gece elbisesi giyecek yahu, yazık değil mi? Bacaklar üşümesin diyeyse dev bir tasarım hatasıdır. Birkaç kere özenip denedim, sabaha karşı uyandığımda, kendi etrafımda kaç kere döndüysem, gecelik boynumda bir rulo atkı halini almıştı!</span></p>

  <p class="calibre16"><span class="calibre4">Ama şaşırmıyorum. Vallahi. Giyim sanayi, dünyadaki en zeki sanayi değil.</span> <span class="bold"><span class="calibre4">Çoraplara minik askılar yapan bir sektör bu!</span></span> <span class="calibre4">Ne yapacağım çorap askısıyla kardeşim? Bir de satın alırken “Askıyı istiyor musunuz” diyorlar ya, ona bayılıyorum!</span> <span class="bold"><span class="calibre4">“Evet, evde el kadar cücelerim var, onların giysi dolaplarında kullanacağım!”</span></span></p>

  <p class="calibre16"><span class="calibre4">Sonuçta gece kıyafetlerimi bir standarda sokamadım arkadaş.</span></p>

  <p class="calibre16"><span class="calibre4">Eğer Allah korusun bir sallantı daha olursa, çaresiz, bir terzi bulup çeşit çeşit takımlar diktireceğim. Ama pijama tarzında değil. Tiril tiril koton pijama kumaşından blucin üzeri beyaz gömlek baskılı, ne bileyim siyah döpiyes süsü verilmiş, kapri pantolon-boğazlı kazak görünümlü, karanlıkta gündüz giyilen asıllarından ayrılmayacak takımlar olacak bunlar!</span></p>

  <p class="calibre16"><span class="calibre4">Şu anda modada bir devrim yapmış olabilirim, fikrim çalınmadan bir şirkete satmaya koşuyorum, eyvallah!</span></p>

  <div class="mbppagebreak" id="calibre_pb_29"></div>
</body>
</html>
