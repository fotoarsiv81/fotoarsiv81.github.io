<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yazlık</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos146731"><span class="calibre3"><span class="italic"><span class="bold"><span class="calibre4">Gençlik ve güzelliğin sırrını veriyorum bak!</span></span></span></span></p>

  <p class="calibre16"><span class="calibre4">Erkeklerin botoks sırasına girdiği bir semtte oturuyor olmanın dezavantajıdır herhalde diyorum. Ama içinde bulunduğumuz dönemin genç görünme baskısı baş edilecek gibi değil!</span></p>

  <p class="calibre16"><span class="calibre4">Annelerimizin bizim yaşlardaki resimlerine bakıyoruz kızlarla, döpiyes, inci kolye ve robadan göbek bir mecburiyet gibi!</span></p>

  <p class="calibre16"><span class="calibre4">Bizlerinse o resimlere bakılan andaki çabası, sıfır selülitle 34 beden mini kot eteğin içine girmek ve günışığında makyajsız mükemmel görünmek ki en son 13 yaşında başarmışız bunu!</span></p>

  <p class="calibre16"><span class="bold"><span class="calibre4">Bir önceki neslin kadınları,</span></span> <span class="italic"><span class="bold"><span class="calibre4">Sex and the City</span></span></span> <span class="bold"><span class="calibre4">yıldızlarının yaşlarına geldiklerinde köşelerine oturup, başlarına beyaz tülbent örtmeye başlarlardı!</span></span> <span class="calibre4">Peki biz niye ağız tadıyla yaş alamıyoruz arkadaş, bizim suçumuz nedir?</span></p>

  <p class="calibre16"><span class="calibre4">Eğri oturup doğru konuşayım, hayatımın hiçbir döneminde aynaya baktığımda bunalıma girmiş biri değilim. Hem pek bir şikâyetim olmadı, hem de mankenlik filan yapmadığım için geçer notla idare ettiğimi düşündüm, kafaya takmadım.</span></p>

  <p class="calibre16"><span class="calibre4">Fakat bu yeni genç görünme rüzgârına illa ki takılıyor insan.</span></p>

  <p class="calibre16"><span class="calibre4">Örneğin son zamanlarda, yıllardır bir özellik olarak gördüğüm uzun boyun lüzumsuzluğunun farkına vardım. Podyuma çıkmıyorsan, basket oynamıyorsan, üst raflardan tencere alabilmek dışında kime ne yararı var? Yanıma jön bulunamıyor, yönetmen orta boylu oyuncularla yakın plan ikili kadraja sokamıyor (Benim üst gövdemle karşıdakinin yüzü denk geliyor ancak) , küçük dekorlarda Güliver gibi duruyorum, ee ne anladım ben bu vasıftan?! Akraba hanımların “Bir yere girince herkes bakıyor,” övgüsünün, esasen mahcup mizaçlı birine ne kadar faydalı olduğu tartışılır, ayrıca bir biçimde ünlü olduk, uzun kısa, zaten bakıyorlar! Üstelik bodur tavuk her zaman piliç değil midir?</span></p>

  <p class="calibre16"><span class="bold"><span class="calibre4">Bedia Akartürk’ün torununun çocuğu olmuş, kadın benden beş yaş büyük görünüyor!</span></span> <span class="calibre4">Hayır ben ana sınıfındaydım, yine böyle görünüyordu!</span></p>

  <p class="calibre16"><span class="calibre4">1.60’lık ablam da Bediagillerden! Benden 13 yaş büyük, geçen gün bir mağazada kardeş olduğumuzu öğrenip “Hanginiz büyüksünüz,” diye sordular, fena oldum!</span></p>

  <p class="calibre16"><span class="calibre4">Gençlik furyasının gereklerinden biri estetik müdahalelere başvurmak. Göz kaleminden bile korkan bir insan olarak bir türlü şu işlere girişemedim. 27-28 yaşında arkadaşlarım var, hepsi botoksun, dolgunun, daha adını hatırlayamadığım nelerin kitabını yazmışlar! Onların tavsiyesiyle mezolifting’e başladım. Aklıma yattı, cilde iğnelerle vitamin şu bu takviyesi yapılıyor, sağlık desteği gibi geldi kulağıma.</span></p>

  <p class="calibre16"><span class="calibre4">Yüzünüze bir krem sürüp uyuşturuyorlar, sonra belki 20 yerden iğne yapıyorlar.</span> <span class="bold"><span class="calibre4">Acısını bıraktım, çıkışta Mike Tyson’la bar kavgası yapmış gibiydim! Morluklar 10 günde geçti!</span></span> <span class="calibre4">Hâlbuki bir sürü isim vermişlerdi bana, falanca her hafta yaptırıyor, fişmanca hiç aksatmaz diye.</span></p>

  <p class="calibre16"><span class="calibre4">Mezolifting’in mecburi 10 seansından sadece birine gitmiş oldum böylece! Ve gençliğin ne olduğunu anladım! Aynaya bakınca değil ama. Konsept olarak!</span></p>

  <p class="calibre16"><span class="calibre4">Derler ya, “Gençlik sağlıklı cilttir”, “Gençlik bir enerjidir,” filan.</span> <span class="bold"><span class="calibre4">Gençlik azimmiş arkadaş!</span></span> <span class="calibre4">O da bende yok! Ben dünyanın hiçbir ödülü, hiçbir parası, kimsenin hatırı için 10 defa o iğneleri yemem! Oturur 5 tane film senaryosu yazarım daha kolay.</span></p>

  <p class="calibre16"><span class="calibre4">Bazen kadın dergilerinden filan arayıp “Güzellik sırlarınız nedir, kullandığınız ürünler,” filan diye fikir soruyorlar! Bir kere, ekrana çıkıp hâlâ Osmanlı’nın burunsal mirasını taşıyan tek kadın ben kalmışım, insan şüphelenip</span> <span class="bold"><span class="calibre4">“Sormayalım kız, boş ver, bilmez o yelken burun be,”</span></span> <span class="calibre4">demez mi?</span></p>

  <p class="calibre16"><span class="calibre4">Ama kırmıyorum, diyorum ki “Gül suyu!” “Ama doğal gülsuyu olacak, yapayı değil,” diye de önemle ekliyorum! Not filan alıyorlar yazık.</span></p>

  <p class="calibre16"><span class="calibre4">Gül suyu kullanmıyor muyum? Aa kullanıyorum. Bir zamanlar eve koliyle hediye gelmiş Gülbirlik’den, sağ olsunlar. Tonik olarak sürüyorum ki, tonik kozmetik ürünlerinin arasında en gereksizidir. Olsa da olur olmasa da. Gülsuyunun da bir zararını görmedim, dolayısıyla içim rahat tavsiye edebilirim. Muhallebinin üzerine döküp yiyebiliyorsan, yüzüne de sürebilirsin gibi bir mantığım var. Ayrıca “Cildime ne güzel bakıyorum, doğal gülsuyu her derde deva, şimdiden on yaş gençleştim,” durumunun psikolojik yararı saymakla bitmez. Benden en kral güzellik öğüdü bu kadar.</span></p>

  <p class="calibre16"><span class="calibre4">Konuya daha ciddi yaklaşan ve illa ki genç görünme derdinde olan arkadaşlar için de “azim” tavsiye ediyorum ve Ajda’yı bkz. olarak veriyorum!</span></p>

  <div class="mbppagebreak" id="calibre_pb_31"></div>
</body>
</html>
