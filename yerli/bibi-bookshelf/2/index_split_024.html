<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Orhan Pamuk: Babam�n bavulu</title>
    <meta name="generator" content="pdftohtml 0.36"/>
    <meta name="author" content="� THE NOBEL FOUNDATION 2006"/>
    <meta name="date" content="2007-10-01T20:31:39+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre6" id="calibre_pb_23"><b class="calibre7">15 </b></h2>
<p class="calibre2"><b class="calibre4">15. B e n i m   A d ı m   E s t e r  </b></p>
<p class="calibre2"/>
<p class="calibre2"/>
<p class="calibre2"/>
<p class="calibre2">Aşk mı insanı budala yapıyor, yoksa yalnızca budalalar mı  âşık oluyor? Yıllardır bohçacılık, çöpçatanlık yapıyorum, bunun cevabını bilemiyorum. Birbirlerine tutuldukça daha zekileşen, daha bir kurnaz olup akıllıca dolaplar çeviren bir çifti, hele bir erkeği tanımak isterdim çok. Bildiğim; kurnazlıklara, küçük tuzaklara, hilelere başvuruyorsa, bir erkeğin hiç mi hiç âşık olmadığıdır. Kara Efendimiz ise daha şimdiden soğukkanlılığını kaybettiğini, benimle Şeküre'den bahsederken bile bütün ölçüleri kaçırdığını gösteriyor. </p>
<p class="calibre2">Pazar yerinde ona Şeküre'nin sürekli onu düşündüğünü, onun cevabını sorduğunu, onu hiç böyle görmediğimi ve bunun gibi, herkese söylediğim nakaratı ezberden söyledim. Öyle bir bakıyordu ki bana, acıdım ona. Bana verdiği mektubu acele doğru Şeküre'ye götürmemi söyledi. Bütün budalalar, aşklarında sanki çok özel bir acele gerektiren bir durum var sanıp, aşklarının  şiddetini açığa vurup, âşıklarının eline silah verir; onlar da akıllıysalar cevabı geciktirirler. Sonuç: Aşkta acele işleri geciktirir. </p>
<p class="calibre2">Bu yüzden, Kara Efendi, "acele acele" diye verdiği mektubu önce başka bir yere götürdüğümü bilseydi bana şükrederdi. Çârşı yerinde onu uzun uzun beklerken donmuştum. Isınmak içini önce yolumun üzerindeki evlatlarımdan birine uğrayayım dedim. Mektubunu taşıyıp, kendi elimle evlendirdiğim kızlarıma, evladım, derim ben. Bu kaknem kız öyle müteşekkirdir ki bana, peşimde çevremde pervane olmaktan başka, elime birkaç akçe de tutuşturur. Gebeymiş, sevinçliydi. Ihlamur kaynattı, tadım çıkararak içtim. Yalnız kaldığımda Kara Efendi'nin verdiği paraları da saydım. Yirmi akçe. </p>
<p class="calibre2">Tekrar yola koyuldum. Ara sokaklardan, çamuru donup yürünmez hale gelmiş uğursuz geçitlerden geçtim. </p>
<p class="calibre2">Evin kapısını vururken şakacılığım tuttu da bağırdım. </p>
<p class="calibre2">"Bohçacı geldi, bohçacı," dedim. "Padişah'a layık en âlâsından raksbendi tülbentim var, Keşmir'den gelmiş </p>
<p class="calibre2">harika  şallarım, Bursa kadifesinden kuşaklığım, en iyisinden kenarı ipekli Mısır bezinden gömlekliğim, nakış </p>
<p class="calibre2">nakış tülbentten örtülerim, döşek ve yatak çarşaflarım, rengârenk mendillerim var, bohçacı!" </p>
<p class="calibre2">Kapı açıldı, içeri girdim. Her zamanki gibi ev, yatak, uyku, kızarmış yağ ve nem kokuyordu. Yaşlanmakta olan bekâr erkeklerin o korkunç kokusu. </p>
<p class="calibre2">"Cadaloz," dedi. "Niye bağırıyorsun?" </p>
<p class="calibre2">Hiçbir  şey demeden çıkarıp mektubu verdim. Yarı karanlık odada gölge gibi yaklaşıp bir anda kaptı onu elimden. Yan odaya geçti, orada yanan bir lamba vardır hep. Kapının eşiğinde durdum. </p>
<p class="calibre2">"Baban Efendi yok mu?" dedim. </p>
<p class="calibre2">Cevap vermedi. Kendinden geçmiş, mektubu okuyordu. Bıraktım okusun. Lamba arkasında olduğu için yüzünü hiç göremiyordum. Mektubu bitirince, bir daha okumaya başladı. </p>
<p class="calibre2">"Evet," dedim. "Ne yazmış?" </p>
<p class="calibre2">Hasan okudu: </p>
<p class="calibre2"> <i class="calibre3">"Sevgili  Şeküre Hanım. Ben de, yıllarca bir tek kişinin hayaliyle yaşadığını için kocam beklemeni, ondan</i> <i class="calibre3">başka hiç kimseyi düşünmemeni takdirle anlıyorum. Senin gibi bir kadından dürüstlük ve iffetten başka ne</i> <i class="calibre3">beklenir ki. </i>(Bir kahkaha attı Hasan!) <i class="calibre3"> Ama nakış için babanı görmeye gelmem seni taciz etmek değildir. Bu hiç</i> <i class="calibre3">aklımdan geçmez. Senden işaret, hele cesaret aldığımı öne sürecek hiç değilim. Yüzün pencerede bana nur gibi</i> <i class="calibre3">gözüktüğünde, bunun Allah'ın bana bir ihsanı olduğundan başka bir şey düşünmedim. Çünkü senin yüzünü</i> <i class="calibre3">görebilmek mutluluğu bana yeter. </i> ("Burasını Nizami'den araklamış" diye araya girdi öfkeyle.) <i class="calibre3"> Ama madem bana</i> <i class="calibre3">yaklaşma diyorsun, söyle, bir melek misin ki sen yanına yaklaşmak korkunç olsun? Dinle beni, şunu dinle:</i> <i class="calibre3">Gece yarıları umutsuz bir hancı ile idam kaçkını haydutlardan baş kimseciklerin konaklamadığı  ıssız ve</i> <i class="calibre3">lanetli kervansarayların pencerelerinden çıplak dağlara vuran ay ışığını seyrederek ve benden de bahtsız yalnız</i> <i class="calibre3">kurtların ulumalarını dinleyerek uyumaya çalışırken, bir gün ansızın bana, işte o pencerede göründüğün gibi</i> <i class="calibre3">görüneceğini düşünürdüm. Dinle: Şimdi kitap için babana geri geldiğimde, çocukluğumda yaptığım resmi bana</i> <i class="calibre3">geri veriyorsun. Bu benim için seni bulduğumun işaretidir, biliyorum. Ölümün değil. Oğullarından birini,</i> <i class="calibre3">Orhan'ı gördüm. Zavallı yetim. Onun babası olacağım!" </i> </p>
<p class="calibre2">"Maşallah, iyi yazmış," dedim. "Şair olmuş bu." </p>
<p class="calibre2">"Melek misin ki sen yanına yaklaşmak korkunç olsun," dedi. "İbni Zerhani'den çalmış o sözü. Ben daha iyi yazarım."'Cebinden kendi mektubunu da çıkardı. "Al götür bunu Şeküre'ye." </p>
<p class="calibre2">Mektuplarla birlikte verdiği para ilk defa huzursuz etti beni. Bu adamın karşılık alamadığı  aşkına çılgınca bağlanmasında tiksinti verici bir şey hissettim. Sanki sezgilerimi doğrulamak ister gibi Hasan, uzun zamandır ilk defa efendiliği bir yana bıraktı ve şöyle dedi kabadayıca: </p>
<p class="calibre2">"Söyle ona, istersek onu kadı zoruyla eve getiririz." </p>
<p class="calibre2">"Gerçekten söyleyeyim mi?" </p>
<p class="calibre2">Bir sessizlik oldu. "Söyleme," dedi. Odadaki lambanın  ışığı yüzüne vurdu da, suçunu bilen bir çocuk gibi önüne baktığını gördüm. Bu hallerini bildiğim için aşkına saygı duyar, mektupları taşırım. Sanıldığı gibi para için değil. </p>
<p class="calibre2">Evden çıkıyordum, beni kapıda durdurdu Hasan. </p>
<p class="calibre2">"Şeküre'ye onu ne kadar çok sevdiğimi söylüyor musun?" sordu heyecanla ve akılsızca. </p>
<p class="calibre2">"Mektuplarında bunu sen yazmıyor musun?" </p>
<p class="calibre2">"Söyle bana, onu, babasını nasıl ikna edebilirim onları?" </p>
<p class="calibre2">"İyi bir insan olarak," dedim, kapıya yürüdüm. </p>
<p class="calibre2">"Bu yaştan sonra çok geç..." dedi, içten bir acıyla. </p>
<p class="calibre2">"Çok para kazanmaya başladın Hasan Çavuş. İnsanı iyi yapar bu..." dedim, çıktım. </p>
<p class="calibre2">Evin içi o kadar karanlık ve kasvetliydi ki, dışarıda hava ısınmış gibi geldi bana. Yüzüme güneş vurdu. </p>
<p class="calibre2">Şeküre'nin mutlu olmasını istediğimi düşündüm. Ama nemli, soğuk ve karanlık evi gördüğüm o zavallıyı da bir şekilde sayıyordum. Hiç hesaplarımda yokken, içimden geliverdiği için, Laleli'deki Baharatçılar Çarşısı'na saptım, tarçın, safran, biber kokuları arasında kendime gelirim sanıyordum, ama yanılmışım. </p>
<p class="calibre2">Evinde, Şeküre, mektupları aldıktan sonra Kara'yı sordu ilk. Aşk yangınının her yerini acımasızca sardığını söyledim, hoşuna gitti. </p>
<p class="calibre2">"Evlerinde örgü ören karılar dahil herkes zavallı Zarif Efendi'nin niye öldürüldüğünden söz ediyor," diye sözü değiştirdim sonra. </p>
<p class="calibre2">"Hayriye, helva yap da zavallı Zarif Efendi'nin karısı Kalbiye'ye götür," dedi Şeküre. </p>
<p class="calibre2">"Cenazesine bütün Erzurumiler, pek çok kalabalık gelecekmiş," dedim. "Akrabaları kanı yerde kalmayacak diyorlarmış." </p>
<p class="calibre2">Ama  Şeküre, Kara'nın mektubunu okumaya başlamıştı. Bütün dikkatimle ve öfkeyle yüzüne baktım. Bu kadının o kadar hayat deneyimi vardır ki tutkularının yüzüne yansıyış biçimini denetleyebilir. Mektubu okurken, susmamın hoşuna gittiğini, bunu Kara'nın mektubuna verdiği özel önemin benim tarafımdan da onaylanması olarak gördüğünü hissettim. Böylece, mektubu bitirip bana gülümseyince Şeküre'nin hoşuna gitsin diye, şu soruyu ona sormak zorunda kaldım: </p>
<p class="calibre2">"Ne diyor?" </p>
<p class="calibre2">"Çocukluğundaki gibi... Bana âşık." </p>
<p class="calibre2">"Ne düşünüyorsun?" </p>
<p class="calibre2">"Ben evliyim. Kocamı bekliyorum." </p>
<p class="calibre2">Tahminlerinizin aksine, benim ilgilenmemi istedikten sonra, bu yalanı atıvermesine hiç kızmadım, hatta bunun beni rahatlattığını söylemeliyim. Mektup taşıyıp, hayat üzerine öğütler verdiğim pek çok genç kız ve kadın Şeküre'nin gösterdiği dikkati gösterseydiler hem benim işim, hem onların işi yarı yarıya kolaylaşır, hatta bazıları çok daha iyi kocalara varabilirlerdi. "Öteki ne diyor?" diye sordum yine de. </p>
<p class="calibre2"/>
<p class="calibre2">"Hasan'ın mektubunu şimdi okumak istemiyorum," diye cevap verdi. "Hasan'ın, Kara'nın  İstanbul'a döndüğünden haberi var mı?" </p>
<p class="calibre2">"Varlığından bile haberi yok." </p>
<p class="calibre2">"Hasan'la konuşuyor musunuz?" diye sordu güzelim kara gözlerini açarak. </p>
<p class="calibre2">"Sen istediğin için." </p>
<p class="calibre2">"Evet?" </p>
<p class="calibre2">"Acılar içinde. Seni çok seviyor. Gönlün bir başkasına meyletse bile, bundan sonra ondan kurtulman çok zor. Mektuplarını kabul etmen onda çok umutlar uyandırdı. Ondan kork. Çünkü değil seni eve geri getirmek, ağabeyinin öldüğünü kabul ettirip seninle evlenmeye hazırladı kendini." Son sözümün tehditkâr yanını dengelesin ve beni o mutsuzun sözcüsü durumuna düşürmesin diye gülümsedim. </p>
<p class="calibre2">"Öteki ne diyor peki?" diye sordu, ama kimi sorduğunu biliyor muydu? </p>
<p class="calibre2">"Nakkaş mı?" </p>
<p class="calibre2">"Aklım karmakarışık," dedi birden, belki de düşüncelerinden korkarak. "Her şey daha karışacakmış gibi de geliyor bana. Yaşlanıyor artık babam. İleride bizlere, bu yetim çocuklara ne olacak? Hepimize bir kötülüğün yaklaştığını,  Şeytan'ın bizler için kötülükler hazırladığını seziyorum. Ester, bana öyle bir şey söyle, mutlu olayım." </p>
<p class="calibre2">"Sen hiç merak etme canım Şekürem," dedim içim titreyerek, "Gerçekten çok akıllısın, çok güzelsin sen. Bir gün yakışıklı kocanla aynı yatakta yatacak, ona sarılacak, bütün dertlerini unutup mutlu olacaksın. Bunu gözlerinin içinde okuyorum." </p>
<p class="calibre2">Öyle bir sevgi yükseldi ki içimde gözüm nemlendi. </p>
<p class="calibre2">"İyi de hangisi olacak o koca?" </p>
<p class="calibre2">"Bunu senin o akıllı yüreğin sana söylemiyor mu?" </p>
<p class="calibre2">"Yüreğimin ne dediğini anlayamadığım için mutsuzum beri </p>
<p class="calibre2">Bir sessizlik oldu. Bir an Şeküre'nin bana hiç mi hiç güvenmediğini, ağzımdan laf almak için güvensizliğini ustalıkla gizlemekte olduğunu, kendini açındırdığını düşündüm. Mektuplara şu anda bir cevap vermeyeceğini anladığım zaman, bütün kızlara, şaşılara bile söylediğim şu sözü söyleyip bohçamı kapıp, çıkıp sıvıştım. </p>
<p class="calibre2">"O güzel gözlerini dört açarsan başına kötü bir şey gelmez canım, merak etme sen." </p>
<p class="calibre2"/>
<p class="calibre2"/>
<p class="calibre2"/>
</body>
</html>
