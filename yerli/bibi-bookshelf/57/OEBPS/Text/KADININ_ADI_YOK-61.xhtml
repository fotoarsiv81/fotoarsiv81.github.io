<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-61.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">63</span></h1>

    <p class="duz" xml:lang="tr"><span class="duz">Bir odada üç kişi çalışıyoruz. Ben, Süleyman, Serhat... Serhat’ı çok seviyorum.. Hemen hemen en iyi dostlarımdan biri oldu... Mehmet’e sorarsam, Serhat da bana âşıkmış... Deli mi ne... Ona göre, bir erkek bir kadına sıcak bir ilgi gösterirse, âşık demektir... Tutucu ve gerici bir adam Mehmet. Hem âşıksa âşık, ne var bunda? Hem aşk bu kadar basit bir şey mi? Âşık değildir, olamaz.</span></p>

    <p class="duz" xml:lang="tr"><span class="duz">Serhat’a koltuk değnekli bir genç geliyor... Bir köşeye çekilip fısır fısır konuşuyorlar. Koltuk değnekli genç, Serhat’a bir şeyler veriyor, dosyalar, kâğıtlar bırakıyor, gidiyor... Benimle de arkadaş oldu... Çok zayıf, uzun boylu, terbiyeli, hoş bir genç adam. Bir gün pat diye yaşını sordum, hayret ettim, ne kadar küçükmüş, ama saçları kırlaşmış sanki, belki de sakalı yüzünden. Ben onu benden büyük sanıyordum...</span></p>

    <p class="duz" xml:lang="tr"><span class="duz">Bir akşam meyhaneye gidiyorlarmış. “Hadi sen de gel” dedi Serhat. KDG sanki irkilmiş gibi geldi bana ama, ben de gittim onlarla.</span></p>

    <p class="duz-ilk-paragraf" xml:lang="tr"><span class="duz">“İdealizm sözcüğünün içinde kasıtlı olarak bir ahlak kavramı vardır ve bu materyalizm düşmanlarının kurduğu bir tuzaktır. Materyalizm düşmanları dünyayı maddeyle değil, bir ruhla açıkladıkları için, gerçekte, yalnız onların bir fikre, bir ideale sahip olabileceklerine herkesi inandırmak isterler... Bu bir safsatadır. Felsefî idealizm, gerektiğinde en iğrenç işlere kılıf görevini de görür. İdeal üstüne söylenen şatafatlı sözler, kabul ettirilmeye çalışılan sömürünün üzerini asla örtemeyecektir. Yani materyalizm ile idealizm kesin olarak birbirleriyle bağdaşamazlar, materyalizmin her ilerlemesi, idealizme indirilen bir darbedir. Bu, karşıtların birliğidir ve materyalizm ile idealizmin arasındaki savaş kaçınılmazdır...”</span></p>

    <p class="duz" xml:lang="tr"><span class="duz">Aman Tanrım, neler söylüyor bu adam? “Siz ikiniz ne kadar idealist gençlersiniz böyle” dedim diye, ne çok laf etti bu... Hani söylediği terimleri biliyorum bilmesine de, bu terimleri böyle bir arada, hiç duymamıştım...</span></p>

    <p class="duz" xml:lang="tr"><span class="duz">KDG, yanağımı okşuyor, “Utanma küçük hanım, bilmemek ayıp değil, öğrenmemek ayıp” diyor...</span></p>

    <p class="duz-ilk-paragraf" xml:lang="tr"><span class="duz">Bilmediğim ne çok şey varmış... KDG’nin verdiği tüm kitapları yutarcasına okuyorum... Altlarını çizerek, ezberleyerek... Akşamları KDG ile Serhat geliyorlar bana. Artık konuştukları pek çok şeyi anlayabiliyorum. Bir yabancı dil gibi gelmiyor bana. Ne nedir? Neden öyledir? Ne olması gerekir? Ne zaman, nerede, ne olmuştur?</span></p>

    <p class="duz" xml:lang="tr"><span class="duz">Bize tarih ve felsefe derslerinde bunları öğretmeliydiler. İnsanları eğitirken pek çok gerçeği saklamaya hakları yok. Diledikleri bilgiyi verip, dilemediklerini anlatmamaya ne hakları var? Ben, KDG’yle karşılaşmasaydım, bunlardan yoksun kalabilirdim. Ve kendimi okuduğum romanlarla, çok bilgili sayabilirdim. Şimdi de çok bilgili değilim herhalde ama, çalışıyorum hiç olmazsa.</span></p>

    <p class="duz" xml:lang="tr"><span class="duz">KDG beni çok takdir ediyor. Bana bayılıyor. Bazen yüzüme hayran hayran bakıyor. Onun bana hayran olması çok hoşuma gidiyor, gururumu okşuyor. O kadar akıllı, o kadar kültürlü, o kadar güzel konuşuyor ki! Bazen evde otururken, “Konuşmam var” diyor, gidiyor... Koltuk değneklerine dayanarak, uçarcasına gidiyor. O gidince evde bir sessizlik oluyor.</span></p>

    <p class="duz" xml:lang="tr"><span class="duz">Mehmet artık o evdeyken gelmiyor. Birkaç kez hep beraber olduk. Konuşacak hiçbir şey bulamadık. Mehmet KDG’den hiç hoşlanmıyor. KDG ise Mehmet’ten hiç. O gelince bütün neşesi kaçıyor. Ona nefretle bakıyor ve kalkıp gidiyor. Ve ben o gidince çok üzülüyorum, onunla konuşacak, tartışacak çok şeyimiz var.</span></p>

    <p class="duz" xml:lang="tr"><span class="duz">“Mehmet, lütfen bu eve gelirken haber ver. Hiç olmazsa istemediğin kişiler varken gelmezsin de, böyle tatsızlık çıkmaz.”</span></p>

    <p class="duz" xml:lang="tr"><span class="duz">“Bu istemediğim kişiler, hep gelecek mi bu eve?”</span></p>

    <p class="duz" xml:lang="tr"><span class="duz">“Tabiî ki gelecek, çünkü onlar senin istemediğin kişiler, benim değil. Ben onları çok seviyorum.”</span></p>

    <p class="duz" xml:lang="tr"><span class="duz">Mehmet gittikten sonra içim acıyor. Duygularımı kestiremiyorum... Ne oldu bana? Ne oldu Mehmet’e? Ne oldu bize? Aşka...</span></p>
  </div>
</body>
</html>
