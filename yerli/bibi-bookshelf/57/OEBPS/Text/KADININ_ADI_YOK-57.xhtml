<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-57.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">59</span></h1>

    <p class="duz" xml:lang="tr"><span class="duz">Gürkan bana, beni seviyormuş gibi davranmadı. Ya da davranışları benim sevgi ölçülerime hiç uymadı. Olaylar tersine yaşansaydı, o ben, ben de o olsaydık, ben bambaşka davranırdım. Olayı öğrendiğim gün evden çıkıp giderdim ya da onu evden kovardım. O andan itibaren, ona artık hiç dokunmazdım. Ya da ona yeniden kendimi sevdirebilmek için elimden geleni yapardım. ona kendisini çok sevdiğimi söylerdim, ona sarılır sarılır öperdim, onun saçını okşardım.</span></p>

    <p class="duz-ilk-paragraf" xml:lang="tr"><span class="duz">O kadar uğraştım, o kadar uğraştım ki bir avukat tutması, boşanma davasının açılması için. Sonunda avukatı da ben buldum ona, eve götürdüm, vekâlet verdirttim... İki tanık buldum.. Tanıklar ve avukatlar mahkemeye gittiler... Tanıklardan biri döndü, geldi... ‘Boşandınız’ dedi. Boşandınız. Boşandınız. Demek biz boşandık, ben boşandım...</span></p>

    <p class="duz" xml:lang="tr"><span class="duz">Kimsenin karısı değilim artık. Ben, benim...</span></p>

    <p class="duz" xml:lang="tr"><span class="duz">Evden çıktım, arabama bindim... Gittim... gittim... gittim...</span></p>

    <p class="duz" xml:lang="tr"><span class="duz">Bir matbaaya girdim.. Kartvizit ısmarladım... kendime... Üzerine kendi adımı, kendi soyadımı, kendi adresimi yazdırttım.</span></p>

    <p class="duz" xml:lang="tr"><span class="duz">“Çabuk yapın” dedim adama. “Çok çabuk yapın, yarın verin kartlarımı bana.”</span></p>

    <p class="duz-ilk-paragraf" xml:lang="tr"><span class="duz">Sonra onun evine gittim. Kapıyı açtı. Yüzü çok soluk. Üzgün mü acaba? Beni kucaklamak istedi... “Karım evine mi dönmüş yoksa” dedi alaylı olmaya çalışan bir sesle...</span></p>

    <p class="duz" xml:lang="tr"><span class="duz">“Biliyor musun, bana karım demenden hiçbir zaman hoşlanmamıştım, hep kızmıştım, aşağılayıcı, küçültücü bir şeyler bulmuştum bu sözcükte... Ama şimdi komik geldi. Çünkü şu anda senin karın değilim.”</span></p>

    <p class="duz" xml:lang="tr"><span class="duz">Yüzü sanki daha bir soldu... İnanamadı... “Bitti mi?” dedi. (Yoksa sen benim bunalımlarımı, gözyaşlarımı, hüznümü... avukatları, vekâletnameleri hep bir oyun mu sanıyordun? Evliliği, birlikteliği, süslü püslü karını koluna takıp gezdirmek sandığın gibi, her şeyi ama her şeyi bir oyun mu sanıyordun?)</span></p>

    <p class="duz" xml:lang="tr"><span class="duz">“Bitti” dedim.</span></p>

    <p class="duz" xml:lang="tr"><span class="duz">“Kalan üç-beş parça eşyamı almaya geldim, bitti Gürkan” dedim...</span></p>

    <p class="duz" xml:lang="tr"><span class="duz">“Hiçbir parça eşyayı alamazsın, hiçbir şeyde hakkın yok senin... Sen suçlusun, cezanı çekeceksin... Bu evi terk edip giden sensin... Suçlular gider, hiçbir şeyi alamazsın...”</span></p>

    <p class="duz" xml:lang="tr"><span class="duz">Yatak odasına gittim, içinde pırlanta alyansın, pırlanta kakmalı altın kolyenin ve daha birçok parıltılı şeyin durduğu kutuyu tuvalet masasının iyice görünür bir yerine koydum... Küçük zincir kolyemi, -kendi paramla almıştım- çoraplarımı, çamaşırlarımı, ayakkabılarımı, birkaç elbisemi topladım... Gürkan kapıya yaslanmış duruyor.</span></p>

    <p class="duz" xml:lang="tr"><span class="duz">“Senin için önemli olan hiçbir şeyi almadım, istersen bunları da almam. Ama şunu iyice öğren artık Gürkan. Ben suçlu değilim, hiçbir zaman olmadım. Sevgiyi bırak bir yana, seni beğenmemeye başladığım an her şey bitmişti. Seni beğenmeyerek, seninle yaşasaydım, o zaman asıl suçlu ben olurdum... Ve en kötüsü, o zaman hiç kimse beni suçlamazdı, beni suçluyacak tek kişi kendim olurdum... Kendim tarafından suçlanmaya da hiç dayanamazdım... Ben hiç suçlu olmadım Gürkan ve kimseyi suçlu görmeye niyetim yok... Sevmedikleri kocalarıyla, bir mahkûm gibi oturan binlerce kadın bile belki suçlu değil... Belki de esas suçlu onlar. Bilemiyorum. Ve ben onları hiç tanımıyorum... Ama ben hiç suçlu olmadım... Şunu iyice kafana sok ve artık anla.”</span></p>

    <p class="duz" xml:lang="tr"><span class="duz">Onu bıraktım... Üzgündü... onun üzülmesini hiç istemezdim...</span></p>
  </div>
</body>
</html>
