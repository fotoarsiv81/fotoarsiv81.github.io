<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-3.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">4</span></h1>

    <p class="duz" xml:lang="tr"><span class="duz">“Anne, benim memem olmayacak mı?”</span></p>

    <p class="duz" xml:lang="tr"><span class="duz">“Olacak evladım, artık büyüdün, yakında senin de memen olacak.”</span></p>

    <p class="duz" xml:lang="tr"><span class="duz">“Neden benim de memem olacak? Memeler ne işe yarıyor?”</span></p>

    <p class="duz" xml:lang="tr"><span class="duz">“Çocuğun olunca sütü memenden içecek, büyüyecek.”</span></p>

    <p class="duz" xml:lang="tr"><span class="duz">“Neden babaların memesinden süt içilmiyor?”</span></p>

    <p class="duz" xml:lang="tr"><span class="duz">“Çünkü bu iş annelerin görevi.”</span></p>

    <p class="duz" xml:lang="tr"><span class="duz">“Neden babaların görevi değil? Onların görevi nedir?”</span></p>

    <p class="duz" xml:lang="tr"><span class="duz">“Onların görevi çocuklarını... en iyi biçimde yetiştirmek. Onlar para kazanırlar, eve getirirler, çocuklarını en iyi biçimde giydirir, okutur, büyütürler.”</span></p>

    <p class="duz" xml:lang="tr"><span class="duz">“Memeleri yok diye mi bunları yaparlar?”</span></p>

    <p class="duz" xml:lang="tr"><span class="duz">“Yok canım. Onların görevi çalışıp, para kazanmak.”</span></p>

    <p class="duz" xml:lang="tr"><span class="duz">“Siz niye çalışıp para kazanmıyorsunuz? Memeniz var diye mi? Süt veriyorsunuz diye mi?”</span></p>

    <p class="duz" xml:lang="tr"><span class="duz">“Olur mu kızım. Biz de istesek çalışırız ama vakit yok ki; o zaman sizi kim büyütecek?”</span></p>

    <p class="duz" xml:lang="tr"><span class="duz">“Ben memem çıksın istemiyorum. Para kazanmak istiyorum. Param olunca her istediğimi yapabilirim. Ama Berrin, kocaman memeleri olsun istiyor. Bebekleri olsun, bir evi olsun, onları büyütsün istiyor. Ben istemiyorum. Memeli kadınlar ağlıyorlar, şişman oluyorlar. Kocaları da çirkin ve asık suratlı.”</span></p>

    <p class="duz" xml:lang="tr"><span class="duz">“Sen ne kadar karamsar bir çocuk oldun böyle. Böyle şeyler düşünme, daha çok ufaksın. Bak Berrin içeride ne güzel bebeklerinle oynuyor. Git onun yanına, sen de oyna.”</span></p>

    <p class="duz" xml:lang="tr"><span class="duz">“Peki anne bebekler nasıl oluyor? Niçin bunu anlatmıyorsun?”</span></p>

    <p class="duz" xml:lang="tr"><span class="duz">“Anlattım ya evladım. İki kişi evlenince bebek oluyor.”</span></p>

    <p class="duz" xml:lang="tr"><span class="duz">“Hiç de değil. Ali dedi ki, ‘Erkekler kadınların içine işiyormuş, sonra bebek oluyormuş.’ Anne bu doğru mu? Niçin içimize işiyorlar?”</span></p>

    <p class="duz" xml:lang="tr"><span class="duz">“Hay Allahım, kızacağım şimdi. Yok böyle bir şey. Kesinlikle yok. Hadi git oyna. Niçin sen de Berrin gibi cici bir kız olmuyorsun? Biraz daha sabreeeet, memelerin büyüsüün, cici kız oool, bebeklerinle oynaaa.”</span></p>

    <p class="duz-ilk-paragraf" xml:lang="tr"><span class="duz">“Anne anne, mememin ucu acıyor. Hem de sertleşti.”</span></p>

    <p class="duz" xml:lang="tr"><span class="duz">“Ne bağırıyorsun kızım, ne ağlıyorsun? Bakiim. Ah! Benim güzel kızım büyümüüş, memecikleri patlamış. Aman da aman, artık genç kız oluyorsun.”</span></p>

    <p class="duz" xml:lang="tr"><span class="duz">“Anne, çok acıyor, utanıyorum, genç kız olmak istemiyorum; oğlan çocukları bakıyorlar, acayip sözler söylüyorlar. Komşu teyzeler, ‘Bakiim, büyümüş mü’ diye hep oramı tutuyorlar. Canım acıyor, genç kız olmak istemiyorum.”</span></p>

    <p class="duz" xml:lang="tr"><span class="duz">“Kızım, ne acayip çocuksun sen, bak Berrin’e, o hiç ağlıyor mu, büyüsün diye hep ucundan çekiştiriyor. Kambur durma bakiim!”</span></p>

    <p class="duz" xml:lang="tr"><span class="duz">“Anne, Berrin’e annesi demiş ki,; ‘Üzerine ne koyarsan, memen o büyüklükte olur.’ O da hamam tasını koymuş büyük olsun diye. Ben de koyayım mı?”</span></p>

    <p class="duz" xml:lang="tr"><span class="duz">“Koy, ne kadar büyüklükte olsun istiyorsan, o boy bir şeyi memeciklerinin üzerine koy.”</span></p>

    <p class="duz" xml:lang="tr"><span class="duz">“Yoğurt kâsesini koyayım mı anne?”</span></p>

    <p class="duz" xml:lang="tr"><span class="duz">“Koy yavrum koy, ağlama da ne koyarsan koy... Kambur durma!...”</span></p>

    <p class="duz-ilk-paragraf" xml:lang="tr"><span class="duz">“Kızım ben sana 10 yumurta al demiştim, kesekâğıdında iki yumurta var, gerisi nerede?”</span></p>

    <p class="duz" xml:lang="tr"><span class="duz">“Anne, anneciğim, ben on tane aldım.”</span></p>

    <p class="duz" xml:lang="tr"><span class="duz">“Ne oldu, ne bu halin, yüzün gözün ter içinde, kıpkırmızı olmuşsun?”</span></p>

    <p class="duz" xml:lang="tr"><span class="duz">“Anne, bakkaldan dönerken, kahvenin önünden geçerken, adamlar çok fena baktılar. Şimdiye kadar hiç böyle olmamıştı. Gözlerini diktiler. Bir şeyler söylediler. Ah! Ah! diye bağırdılar. Korktum. Koşarken yumurtalar düşmüş.”</span></p>

    <p class="duz" xml:lang="tr"><span class="duz">“Allah, kahretsin! Allah belalarını versin! Küçücük çocuğa laf atıyorlar. Bir daha sizi hiçbir yere yollamam. Baban duymasın.”</span></p>
  </div>
</body>
</html>
