<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-40.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">42</span></h1>

    <p class="duz" xml:lang="tr"><span class="duz">Genel bir rapor hazırladım... Yıllık. Çok şık, hoş bir şey oldu. Hepimizden isterler bunu yıl sonunda... Ben raporun girişini ve sonunu biraz da esprili bir dille yazdım. Zerrin’e götürüp verdim... Şöyle bir iki sayfasına göz attı, “Deli misin sen, olmamış” dedi... Güzelim bembeyaz sayfalarımı, kıpkırmızı kalemiyle çiziverdi. Hırsla aldım raporu, yerime geçtim.</span></p>

    <p class="duz" xml:lang="tr"><span class="duz">(Pis cadı sen ne anlarsın rapordan, herifin koynundan çıkıp şeflik taslıyorsun. Her gittiğin yerde mutlaka kendine bir herif bulur yaltaklanırmışsın, kendi kendine kalamaz, kendi kendine hiçbir şey yapamazmışsın... Çalıştığın yerlerde mutlaka bir müdür, bir patron ayarlamışsın... Her şeyi biliyorum, her şeyi öğrendim ben... Sen ne anlarsın, iyi rapordan?)</span></p>

    <p class="duz-ilk-paragraf" xml:lang="tr"><span class="duz">Ertesi gün telefonum çaldı. Faruk Bey... kendisi.. Sekreteri de değil, kendisi... Zaten onunla aram çok iyi son günlerde, geçen gün kapıda karşılaştık, beni evime kadar arabasıyla getirdi...</span></p>

    <p class="duz" xml:lang="tr"><span class="duz">“Biraz gelir misin” dedi, “raporunla.”</span></p>

    <p class="duz" xml:lang="tr"><span class="duz">“Ra...” dememe kalmadan kapattı...</span></p>

    <p class="duz" xml:lang="tr"><span class="duz">Ben de üzeri kırmızı çarpılarla kaplanmış olan raporumu aldım, odasına girdim... “Herkesinki geldi, senin raporun yok, çalışmadın mı?” dedi...</span></p>

    <p class="duz" xml:lang="tr"><span class="duz">“İşte burada” deyip verdim.</span></p>

    <p class="duz" xml:lang="tr"><span class="duz">“Bu ne bu, kırmızılar...”</span></p>

    <p class="duz" xml:lang="tr"><span class="duz">“Sizden önce Zerrin’e gösterdim, beğenmedi, karaladı...”</span></p>

    <p class="duz" xml:lang="tr"><span class="duz">Gülümsedi mi, bana mı öyle geldi...</span></p>

    <p class="duz" xml:lang="tr"><span class="duz">“Otur” dedi... Okumaya başladı... Okudukça gülümsüyor, bir yerinde kahkaha attı. Birden arkasına dayandı, “Nefis, nefis” dedi.</span></p>

    <p class="duz" xml:lang="tr"><span class="duz">“Bu rapor küçük bir hanıma ait olmasa, yönetim kurulunda okurdum.”</span></p>

    <p class="duz" xml:lang="tr"><span class="duz">“Beğendinizse okuyun bari” dedim.</span></p>

    <p class="duz" xml:lang="tr"><span class="duz">Güldü, yerinden kalktı, dev gibi yanımda dikildi, ayağa kalksam mı kalkmasam mı diye düşünürken, saçımı okşadı, sırtımı sıvazladı...</span></p>

    <p class="duz" xml:lang="tr"><span class="duz">“Düşünürüz” dedi. Yerimden kalktım, tam çıkarken:</span></p>

    <p class="duz" xml:lang="tr"><span class="duz">“Arada bir kapımdan içeri gir de güzel yüzünü göster, herkes gelir benim odama, kapım açıktır, bir sen gelmezsin” dedi...</span></p>

    <p class="duz" xml:lang="tr"><span class="duz">“Olur” deyip kapıyı çektim...</span></p>

    <p class="duz" xml:lang="tr"><span class="duz">Ve tam karşımda Zerrin. Elimde kırmızı çarpılı raporum, “Temize çekeceğim de” dedim.</span></p>

    <p class="duz" xml:lang="tr"><span class="duz">“Maşallah, bizi çiğneyip patronlara mı çıkıyorsun?” dedi.</span></p>

    <p class="duz" xml:lang="tr"><span class="duz">“Seni çiğnemedim, kendisi raporu okumak istedi” dedim.</span></p>

    <p class="duz" xml:lang="tr"><span class="duz">“Yaa” dedi tıslayarak, tam içeri girecekti ki, kolundan yakaladım... “Şekerim, beni işe alan sensin, başarılarımla gurur duymalısın, üstelik Faruk Bey raporu çok beğendi” dedim sırıta sırıta...</span></p>

    <p class="duz" xml:lang="tr"><span class="duz">“Yaaa” dedi, içeri girdi, güm diye kapıyı kapattı.</span></p>

    <p class="duz" xml:lang="tr"><span class="duz">Faruk Bey, bir hafta sonra bir akşamüstü, masamın başında durdu, “Ben de senin tarafa gidiyorum bugün, istersen seni götüreyim” dedi.</span></p>

    <p class="duz" xml:lang="tr"><span class="duz">Zerrin odasının camları arkasından bakıyor, konuştuklarımızı duymuyor ama, gözlerinden ateşler saçıyor.</span></p>

    <p class="duz" xml:lang="tr"><span class="duz">“Peki” dedim, çekmecelerimi kilitledim, Faruk Bey’le çıktık.</span></p>

    <p class="duz" xml:lang="tr"><span class="duz">Önümüzde adamlar iki kat, biri çantasını taşıyor, biri kapıyı açıyor, biri arabasını hazırlamış. Benim de önümde iki kat değildiler. (Daha önce nerelerdeydiniz, bir sandviç almaya bile gitmezsiniz, çağırsak gelmezsiniz..)</span></p>

    <p class="duz" xml:lang="tr"><span class="duz">Yanına oturdum, yola çıktık...</span></p>

    <p class="duz" xml:lang="tr"><span class="duz">“Biliyor musun çok başarılısın” dedi.</span></p>

    <p class="duz" xml:lang="tr"><span class="duz">“Teşekkür ederim.”</span></p>

    <p class="duz" xml:lang="tr"><span class="duz">“Ama başarını çekemeyenler var.”</span></p>

    <p class="duz" xml:lang="tr"><span class="duz">“Aman efendim kim olabilir?”</span></p>

    <p class="duz" xml:lang="tr"><span class="duz">“Hadi hadi, numara yapma, çok akıllısın, her şeyin farkındasındır. Çok da tatlısın, bizim oraya bir hava, bir neşe getirdin.”</span></p>

    <p class="duz" xml:lang="tr"><span class="duz">“Teşekkür ederim.”</span></p>

    <p class="duz" xml:lang="tr"><span class="duz">“Şurada durup bir çay içelim mi?”</span></p>

    <p class="duz" xml:lang="tr"><span class="duz">Ne desem? Kafam karıştı yine... Ne olur içersek, bunda ayıplanacak ne var? Patronuyla memuru bir yerde çay içemezler mi? (Ama bir gören olursa? Olursa olsun, fena bir şey yapmıyorsun ki, sen kendinden emin değil misin? Eminim... Eee, öyleyse, köylü kızları gibi ne kızarıyorsun, onun bunu yapmaya hakkı varsa, senin de var...)</span></p>

    <p class="duz" xml:lang="tr"><span class="duz">“Tabiî içelim...”</span></p>

    <p class="duz" xml:lang="tr"><span class="duz">Bu deniz kıyısına ne zaman gelmişiz biz, yol buradan geçmiyor ki! Neyse, herhalde benimle iş konuşacak, belki de beni terfi ettirecektir.</span></p>

    <p class="duz" xml:lang="tr"><span class="duz">Çaylarımız geldi... Uzanıp elimi tuttu.. “Öyle tatlısın ki” dedi. Kıpkırmızı olmuşum ve yanmış gibi elimi çekmişim...</span></p>

    <p class="duz" xml:lang="tr"><span class="duz">“Evlisin biliyorum, senden bir şey isteyecek değilim, arada çıkıp çay içelim, arada bir odama gel, yüzünü göster, yeter bana.”</span></p>

    <p class="duz" xml:lang="tr"><span class="duz">“Çayı odanızda içsek” demişim sesim titreyerek.</span></p>

    <p class="duz" xml:lang="tr"><span class="duz">Bir baba gibi... kahkahalarla güldü... “Olur odamda içeriz” dedi... Ve beni evime bıraktı.</span></p>
  </div>
</body>
</html>
