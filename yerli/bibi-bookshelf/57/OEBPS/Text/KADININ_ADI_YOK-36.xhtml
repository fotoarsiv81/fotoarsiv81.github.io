<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-36.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">38</span></h1>

    <p class="duz" xml:lang="tr"><span class="duz">Üniversiteyi bitirdim, koskoca diplomamı aldım... Hemen kendime bir kartvizit bastırdım... Üzerine mesleğimi ve adımı yazdırdım...</span></p>

    <p class="duz" xml:lang="tr"><span class="duz">Artık hiçbir şeye inancım yok, ama diplomamı alıp babamı ziyarete gitmek istiyorum... Mezarının yerini bile bilmiyorum. Annemle gidiyoruz, annem o kadar zayıfladı ki...</span></p>

    <p class="duz" xml:lang="tr"><span class="duz">“Sen gelme kapıda bekle” diyorum mezarın yerini öğrendikten sonra...</span></p>

    <p class="duz" xml:lang="tr"><span class="duz">Çantamdan diplomamı çıkarıyorum. “Babacığım nah bitirirsin demiştin ya, hani bitirirsem alnımı karışlayacaktın ya, işte bitirdim, bak diplomam burada. Her ne kadar istemiyorduysan da başarılarımıza sevindiğine eminim... Hadi alnımı karışla... karışla... Hani bitiremezdim, hani oğlun olsaydı neler neler verirdin... İşte diplomam işte işte... Al, al da bak... İki ayakkabı, üç kemik etle çocuk mu büyütülür sanıyorsun, en basit şeyleri bile ne büyük savaşla aldık senden... Her şeyle, ama her şeyle savaştık, zorla, söke söke, bir mutlu gençlik yaşatmadın bize... Üniversiteye bile suçmuş gibi gittik... Sanki lütfettin... Al işte al da bak, hadi alnımı karışla karışla...”</span></p>

    <p class="duz" xml:lang="tr"><span class="duz">Annem koşarak geliyor, mezarın üstüne attığım diplomamı alıyor, çantasına koyuyor...</span></p>

    <p class="duz" xml:lang="tr"><span class="duz">Ağlayarak başımı annemin omzuna dayıyorum...</span></p>

    <p class="duz" xml:lang="tr"><span class="duz">“Anne, ben ona iyi şeyler söyleyecektim, diplomamı gösterecektim, kavga etmeye niyetim yoktu” diye hıçkırıyorum.</span></p>

    <p class="duz" xml:lang="tr"><span class="duz">Onunla son bir kavga daha etmeye gerçekten niyetim yoktu.</span></p>
  </div>
</body>
</html>
