<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-6.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">7</span></h1>

    <p class="duz" xml:lang="tr"><span class="duz">Geceleri yine gizli gizli çıkıp saklambaç oynuyoruz. Babam sofrada o kadar uzun zaman kalıyor ki, o yemekten kalkana kadar biz kurtlarımızı döküyoruz.</span></p>

    <p class="duz" xml:lang="tr"><span class="duz">Saklambaç oynarken, hiç ebe olmak istemiyorum. Hep saklanmak istiyorum. Ama tek başıma da saklanmak zevkli değil...</span></p>

    <p class="duz" xml:lang="tr"><span class="duz">Ben Mehmet’le saklanmak istiyorum. Onunla küçük çam ağacının arkasına saklanıyoruz. Birbirimize sokuluyoruz. İçim bir hop ediyor.</span></p>

    <p class="duz" xml:lang="tr"><span class="duz">Bir keresinde kömürlüğe girdik, kapısını da kapadık. “Burası çok karanlık,” dedim, “korkuyorum”. Oysa korkulacak hiçbir şey yoktu. Kömürlerden korkulur mu? Mehmet daha küçük, ama çok güçlü. Elini omzuma attı, sıkıca tuttu. Sanki o anda kalbim yere düştü. Başımı omuzuna koyup orada, öylece kalmak istedim. Dışarıdan çocukların sesi de gelmiyordu. Ama başımı omuzuna koyamadım. Kömürlüğün penceresinden dışarı bakıyor gibi yaptım, aklım saklambaçtaymış gibi davrandım. O zaman Mehmet, “Bizi bulamayacaklar galiba, çıkalım” dedi. Oysa ben yıllarca orada öylece kalabilirdim. “Tamam, çıkalım,” dedim. Çıktık. Mehmet neşeyle koştu, sobe yaptı. Ben gidip sobelemeye tenezzül bile etmedim. Kırılmıştım. Mehmet’in suratına da hiç bakmadım. “Ben içeri gidiyorum” dedim, eve girdim. Hepsi çok şaşırdı.</span></p>

    <p class="duz" xml:lang="tr"><span class="duz">Ertesi gün evde çok sıkıldım. Hep köşedeki beyaz eve bakıp durdum. Akşamüstü ilk gelen Berrin oldu. Ali, Yusuf hepsi geldiler. Ben hep sıkıldım durdum. Mehmet’in nerede olduğunu hiçbirine soramadım. Acaba neredeydi Mehmet?</span></p>

    <p class="duz" xml:lang="tr"><span class="duz">İki saat saat sonra Mehmet geldi. Ah, kalbim yerinden fırlayıverecekmiş gibi oldu, yüzüm de öyle bir kızardı. Hemen başımı önüme eğdim. Yüzümün kızarıklığı geçene kadar, öylece kaldım.</span></p>

    <p class="duz" xml:lang="tr"><span class="duz">Ben bir tuhaf oldum.</span></p>

    <p class="duz-ilk-paragraf" xml:lang="tr"><span class="duz">Mehmetler Erdek’e gidiyorlar, bir ay orada kalacaklar.</span></p>

    <p class="duz" xml:lang="tr"><span class="duz">Gece babam yine bizi bağıra bağıra içeri çağırdı. Bu kez çok utandım, çok. Böyle bağırmaya hakkı yok. Kapıyı güm diye vurup içeri girdim. Hemen yukarı yatmaya çıktım. Üst katın penceresinden yarı belime kadar sarktım. Mehmet de bahçe duvarının demirlerine çıktı. İyice eğildim ama eline yetişemedim. O an, beni hatırlaması için ona bir şey vermeyi istedim. Annemin küpesinden düşen inciyi aldım. Yine sarkarak ona attım. “Bana güle güle demeyecek misin?” dedi. Ona güle güle demeyi çok istedim. Eline dokunabilmeyi çok istedim. Yetişemiyordum ki. Aşağı inmeli ve ona güle güle demeliydim. Ama babam salonda oturuyordu ve kapı da açıktı. Kapının önünde çömeldim, bekledim, bekledim. Bir ara, babam bakmazken çömelerek kapının önünden geçtim. O an, Mehmet için her türlü özveride bulunabileceğimi hissettim, kapıyı açtım. “İyi ki babamın kulakları iyi işitmiyor,” diye düşündüm, Mehmet duvardan sarktı, parmaklarımın ucunda yükseldim, dudaklarım yanağına değdi. “Güle güle,” dedim. Kapıyı güm diye vurup, paldır küldür merdivenleri çıktım.</span></p>

    <p class="duz" xml:lang="tr"><span class="duz">Babam, “Neler oluyor?” diye bağırdı, hiç aldırmadım. O gece hiç uyuyamadım, hiç.</span></p>
  </div>
</body>
</html>
