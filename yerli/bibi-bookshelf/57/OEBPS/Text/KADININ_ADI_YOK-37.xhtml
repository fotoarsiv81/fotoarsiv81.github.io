<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-37.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">39</span></h1>

    <p class="duz" xml:lang="tr"><span class="duz">Yemek yap, evi topla, uyu, süslen, arkadaşına git, kocanı bekle... Akşamları onun gelmesini iple çeker oldum. Koşa koşa onu karşılıyorum, ama artık söyleşmelerimiz eskisi gibi değil... Contalar, makineler, vidalar, bilmem neler, bir sürü şey öğrendim, ne yapsın adam, kendi işini anlatıyor işte...</span></p>

    <p class="duz" xml:lang="tr"><span class="duz">“Sen ne yaptın bugün.”</span></p>

    <p class="duz" xml:lang="tr"><span class="duz">“Hiç, anneme gittim, Nilay’ı gördüm, kardeşime uğradım.”</span></p>

    <p class="duz" xml:lang="tr"><span class="duz">“Nasıllar.”</span></p>

    <p class="duz" xml:lang="tr"><span class="duz">“İyiler... Biliyor musun herkese iş aradığımı söyledim, ne dersin, bir itirazın var mı?” Ya itirazım var derse... Ya var derse...</span></p>

    <p class="duz" xml:lang="tr"><span class="duz">“Ne itirazım olabilir, çalış tabiî... Ama.. Sanki sen... Biraz...”</span></p>

    <p class="duz" xml:lang="tr"><span class="duz">“Evet, biraz... ne?”</span></p>

    <p class="duz" xml:lang="tr"><span class="duz">“Biraz tembel ve lapacısın gibi geliyor bana... Ama yaparsın yaparsın, gir bir işe eğlen, olmadı çıkarsın...”</span></p>

    <p class="duz" xml:lang="tr"><span class="duz">(Eğlen ha.... Olmadı çıkarsın ha... Biraz tembel ve biraz lapacıyım ha... Babam kılıflı herif... Gömleklerin ütülü, çorapların mis gibi dolaplarında... Her akşam üç çeşit yemek... Bir, eline sağlık yok... Lapacıyım ha... Yok masada toz varmış, yok lavabo üç gündür temizlenmiyormuş... Sen hiç utanmıyor musun leş gibi çoraplarını toplansın diye yerlere saçmaya... Ben kirli çamaşırlarımı kedi bokunu örter gibi saklıyorum senden, bana ait pis bir şeyi görme diye... Bütün bu incelikler, insanlıklar bize mi özgü... Pis herif, kaba herif... İşe gir oyalan ha... Eğlen ha... O bok makinelerinle dünyayı mı kurtaracağını sanıyorsun, şef oldun da cumhurbaşkanı mı oldun. On yılda bir okul bitirdin de adam mı oldun? Eğlen ha, oyalan ha, olmazsa çıkarım ha... Sen... Sen beni ne zannediyorsun, işe yaramaz bir kadın mıyım ben? Eğlen ha, lapacı ha...)</span></p>

    <p class="duz" xml:lang="tr"><span class="duz">Bir saniyede, içimden bunlar nasıl geçti bilmiyorum... Bunları düşünen ben miyim onu da bilmiyorum...</span></p>

    <p class="duz" xml:lang="tr"><span class="duz">Şaşkın şaşkın yüzüme bakıyor... Düşündüklerimi mi anladı acaba? Meğer gözlerimden sicim gibi yaşlar akıyormuş...</span></p>

    <p class="duz" xml:lang="tr"><span class="duz">“Görürsün” dedim... Kalktım sofradan...</span></p>

    <p class="duz" xml:lang="tr"><span class="duz">Ben bu sözcüğü bir erkeğe daha söylemiştim...</span></p>

    <p class="duz" xml:lang="tr"><span class="duz">Aynı ses tonu, aynı vurgulama kulaklarımda çınladı:</span></p>

    <p class="duz" xml:lang="tr"><span class="duz">“Görürsün baba, görürsün...”</span></p>
  </div>
</body>
</html>
