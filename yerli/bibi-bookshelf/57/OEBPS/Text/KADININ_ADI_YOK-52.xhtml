<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-52.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">54</span></h1>

    <p class="duz" xml:lang="tr"><span class="duz">Mehmet gelmiş.. İşe telefon etti... İş çıkışında kapının önüne gel dedim, o artık işten ayrıldığına göre, iş kurallarına aykırı bir şey yapmıyorum. En civcivli, en kalabalık saatte, herkesin gözü önünde arabasına bindim, boynuna sarıldım. O tepedeki çay bahçesine gittik. “Dur” dedi, “inme bir dakika!” Arka koltuktan bir sepet aldı, kucağıma koydu.</span></p>

    <p class="duz" xml:lang="tr"><span class="duz">“Bu benden sana bir armağan, yaşadıkça beni anımsayacaksın, yaşadıkça hiç unutmayacaksın, beğenmesen de atamazsın satamazsın.”</span></p>

    <p class="duz" xml:lang="tr"><span class="duz">Sepetin kapağını açtım. Miniminnacık, ufacık, parmak kadar, bembeyaz bir kedi yavrusu. Ne güzel şey, ne şirin... Gözlerime inanamıyorum, bu kedi şimdi benim mi, bana mı getirdin, benim bir kedim mi var artık?</span></p>

    <p class="duz" xml:lang="tr"><span class="duz">“Senin tabiî” dedi. “Nerelerden geliyor bu zavallıcık bir bilsen.” Van’dan geliyormuş, oradaki bir arkadaşına ısmarlamış, arkadaşı kediyi bir otobüse koymuş, bir otobüsten öteki otobüse, Mehmet’e ulaşmış, oradan da arabayla... İstanbul’a... bana gelmiş..</span></p>

    <p class="duz" xml:lang="tr"><span class="duz">“Ah canııım, bu açtır şimdi.”</span></p>

    <p class="duz" xml:lang="tr"><span class="duz">Hemen gidip süt alıyoruz, bir çay tabağına koyup içiriyoruz bebek kediye, daha süt içmesini bile bilmiyor, o kadar ufak... Hayatımda hiçbir armağan beni bu kadar sevindirmemişti. Bir kez daha Mehmet’in boynuna sıkı sıkı sarılıyorum... Bazen sözcükler gerçekten yetersiz. “Teşekkür ederim” desem çok komik kaçar herhalde...</span></p>

    <p class="duz" xml:lang="tr"><span class="duz">(İşte aşk bu. İşte bu aşk. Sevdiğin insana, ta Van’lardan kedi ısmarlayıp onu arabana koyup, taa, nerelerden getirmek, getirebilmek.. İşte aşk bu. Ve işte bu aşk için ben seni seviyorum. Aşk için... Hayalimdeki aşkın gerektirdiği her şeyi yapıyorsun... Ve bu bebek kediyle sen, öylesine önemlisiniz ki benim için, Faruk Bey’in, Zerrin’in, Gürkan’ın, Özcan’ın, senin karının... bize karşı olan kim varsa hepsinin... ve de tüm kuralların...</span></p>

    <p class="duz" xml:lang="tr"><span class="duz">Hiçbir şeyin önemi yok benim için aşktan başka... Çünkü aşk beni mutlu ediyor. İşte aşk bu. Mehmet, sevgilim, seni ne kadar çok seviyorum... Şu yeryüzünde, yaşadığım şu andan daha önemli ne olabilir?)</span></p>

    <p class="duz-ilk-paragraf" xml:lang="tr"><span class="duz">Akşam eve avucumun içindeki kediyle giriyorum. Gürkan hemen alıyor, seviyor, “Nereden buldun bunu” diyor.</span></p>

    <p class="duz" xml:lang="tr"><span class="duz">“Mehmet getirdi, ta, “Van’dan getirtmiş” diyorum. Kediyi koltuğun üzerine bırakıyor. “O gitmemiş miydi?” diye soruyor...</span></p>

    <p class="duz" xml:lang="tr"><span class="duz">“Gitmişti ama döndü, bana kediyi getirebilmek için dönmüş doğum günüm yaklaştı ya.” Yine seviyor kediyi.</span></p>

    <p class="duz" xml:lang="tr"><span class="duz">“Adı ne bunun?”</span></p>

    <p class="duz" xml:lang="tr"><span class="duz">“Umut koydum” diyorum.</span></p>

    <p class="duz-ilk-paragraf" xml:lang="tr"><span class="duz">Yaş günlerimi çok severim, mutlaka sevdiğim insanları toplarım o gün. Akşam evde bir parti vereceğim... Gürkan kimleri çağırdığımı soruyor... Söylüyorum. “Bütün bu insanları çağırmak zorunda mısın” diyor.</span></p>

    <p class="duz" xml:lang="tr"><span class="duz">“Zorunda değilim, canım istiyor” diyorum. Bekliyorum, bir şey daha söyleyecek gibi, ‘Bu akşam baş başa yemek yesek, ne dersin’ dese şimdi, ne yaparım? Partiyi iptal edebilir miyim acaba?</span></p>

    <p class="duz" xml:lang="tr"><span class="duz">“İyi o zaman, ben çıkıyorum, altıda gelirim” diyor.</span></p>

    <p class="duz" xml:lang="tr"><span class="duz">“Çık, güle güle.”</span></p>

    <p class="duz" xml:lang="tr"><span class="duz">(Çık bir daha da gelme, dünyadan habersiz adam, neyi kurtarmak istiyorsun, nasıl kurtaracaksın, ruhsuz, duygusuz, çık git bir daha da gelme.)</span></p>

    <p class="duz-ilk-paragraf" xml:lang="tr"><span class="duz">Akşam hepsi geliyorlar... Şermin, Zerrin, Gül, Nilay, kardeşim, kocası, Mehmet ve karısı... Mehmet’in karısı bana, kendi eliyle bir bluz örmüş, askılı, merserize. “Bu renk sana çok yakışır” diye verdi. Gerçekten güzel örmüş, hazır alınmış gibi... Çok beğeniyorum, yanaklarından öpüyorum. Nilay mutfakta yanıma geliyor:</span></p>

    <p class="duz" xml:lang="tr"><span class="duz">“İnanılacak gibi değil, sen çılgınsın, siz çılgınsınız, nasıl aldın o bluzu öyle, hiç tepki göstermedin, hiç utanmadın, sanki dünyanın en normal şeyleri olmakta.”</span></p>

    <p class="duz" xml:lang="tr"><span class="duz">“Nilay, düşünecek olursan dünyanın en anormal şeyleri olmamakta. Biz başkalarıyla evliyiz, ama birdenbire birbirimizi sevmeye başlıyoruz. Sevgi, aşk, sınırlanacak, yönlendirilecek şeyler değil. Oluveriyor işte... Bunda kimin suçu olabilir. Belki bizi sevdiklerini iddia ettikleri halde, kendilerini sevdiremeyen o iki kişinin suçu olabilir... Ama bu da olamaz, çünkü onlar kendilerince ellerinden geleni yaptılar. Ama ellerinden bir şey gelmedi.”</span></p>

    <p class="duz" xml:lang="tr"><span class="duz">“Peki bu böyle nasıl devam edebilir?”</span></p>

    <p class="duz" xml:lang="tr"><span class="duz">“Bilmiyorum, hiçbir planım yok.”</span></p>

    <p class="duz-ilk-paragraf" xml:lang="tr"><span class="duz">Pastamı keseceğim, ışıkları söndürüyorlar, alkışlar arasında kesiyorum.</span></p>

    <p class="duz" xml:lang="tr"><span class="duz">“İlk lokmanı kime vereceksin bakalım” diyor biri... Kısa bir sessizlik oluyor, herkes olayı bildiği için, onlara göre çok heyecanlı bir parti bu. Çatal bıçak elimde, pastadan bir lokma kesiyorum, çatalı elime alıyorum, herkes heyecanla bana bakıyor, kendimi bir yıldız, bir yaratık, dünyanın merkezi gibi görüyorum... Ben bir simgeyim.. Ben savaşın, ben cesaretin, ben dürüstlüğün, ben aşkın simgesiyim. Bakın bana bakın, ilk lokmayı kime vereceğim acaba?</span></p>

    <p class="duz" xml:lang="tr"><span class="duz">Hem ilk lokmayı hem de koca dilimi, önce kendim yiyorum. Kendime veriyorum. Ve tam o anda, Gürkan elinde muhteşem bir paketle geliyor, sahi bu adam bana daha armağanını vermemişti. “Doğum günün kutlu olsun karıcığım” diyor.</span></p>

    <p class="duz" xml:lang="tr"><span class="duz">(Ben, bu karıcığım sözünden, hiç hoşlanmam. Ben, karım diye tanıştırılmaktan da hoşlanmam. Herkesin içinde, bana, karım dedi, bunu özellikle, beni sinirlendirmek için, yaptı. Karı... karım... öylesine küçültücü bir şey ki bu...)</span></p>

    <p class="duz" xml:lang="tr"><span class="duz">Paketi alıyorum, bordo renkli, uzun bir kadife kutu. Çok görkemli bir şey. Açıyorum, kalın altın bir zincir üzerine kakılmış pırlantalar... Bu adam banka mı soydu ne? Yarın blucinimi giyerim, üzerine de bunu takarım, pek hoş olur!.. Gül ve Nilay’dan bir ıslık duyuluyor.. Ayağa kalkıyorum, herkes bize bakıyor, ben bir yıldızım, ben bir simgeyim. Gürkan’ın elini sıkıyorum, yanaklarından öpüyorum, “Teşekkür ederim Gürkan, gerçekten çok pahalı bir şey” diyorum, kutuyu masanın üzerine bırakıyorum. Bir bakıyorum ayaklarımın altında Umut... “Umut, Umut, Umut,” deyip bebek kediyi elime alıp her tarafını öpüyorum.</span></p>
  </div>
</body>
</html>
