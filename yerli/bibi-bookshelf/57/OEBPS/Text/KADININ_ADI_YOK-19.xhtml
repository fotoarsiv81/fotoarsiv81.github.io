<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-19.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">20</span></h1>

    <p class="duz" xml:lang="tr"><span class="duz">Erhan’a deli gibi âşığım, artık bu sözü söylemekten korkmuyorum, altı aydır birlikteyiz... Öpüşüyoruz... ama Okyay’la öpüşmelerim hiçbirine benzemiyor, Nilay “O ilkti de ondan” diyor. Geçen gün kardeşimle içimize mayolarımızı giyip matematik kursuna diyerek plaja gittik... Bütün bir gün. Oh! Ne güzeldi. Nejat, kardeşim, ben, Erhan. Kabine giyinmeye girdiğimde, Erhan kapıyı itip içeri girdi, Allah’tan daha mayomu çıkartmamıştım. Bana sımsıkı sarıldı. Sarıldık. Öpüştük. Her tarafı her tarafıma deyiyor... İçim çekildi, bayılacağım sandım... Erhan sarsıldı, inledi, arkasını döndü ve koşa koşa denize atladı. Ben öylece kalakaldım, ne olduğunu, ne olduğumu anlayamadan. Ve garip bir rahatsızlıkla.</span></p>

    <p class="duz-ilk-paragraf" xml:lang="tr"><span class="duz">Eve geldiğimizde, annem bir çığlıkla karşıladı bizi. “Aman Allahım, aman Allah’ım, Allah cezanızı vermesin, anlamıştım zaten.” Kardeşimin yüzü pancar gibi, aynaya baktım, benim de. Öyle bir yanmışız ki! “Anne, arkadaşın balkonunda çalıştık” filan derken, “Sus, sus Allah’ın cezası” diyerek kaplan gibi üstüme atılıp yanağımı yaladı, “Arkadaşının balkonununda tuz banyosu da mı yaptınız?”</span></p>

    <p class="duz" xml:lang="tr"><span class="duz">O gece babamdan saklandık. Kardeşim hastalandı, her tarafına yoğurt sürdük. Çok yanmış.</span></p>

    <p class="duz" xml:lang="tr"><span class="duz">“Bir de liseyi bitirmeye uğraşıyorsunuz, değil mi” dedi annem, “zor bitirirsiniz bu gidişle.”</span></p>

    <p class="duz-ilk-paragraf" xml:lang="tr"><span class="duz">O gece erkenden yattım, yanıklarım içinde yana yana Erhan’la çıplak vücutlarımızın birbirine deyişini düşledim.</span></p>
  </div>
</body>
</html>
