<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-68.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">70</span></h1>

    <p class="duz" xml:lang="tr"><span class="duz">Beni müdür yaptılar. Müdürümüzü müdürlükten alıp, genel koordinatörlüğe getirdiler. Yaşlanmışmış, deneyimlerini burada daha iyi kullanabilirmiş. Beni müdür yaptılar.</span></p>

    <p class="duz" xml:lang="tr"><span class="duz">Bunu haketmiştim. Çok çalıştım, şu kıytırık müdürlüğü alabilmek için çok uğraştım. Erkek arkadaşlarımın çalıştığından, didindiğinden iki kat, dört kat daha fazla uğraştım. Para pul demedim, gece gündüz demedim, bir dilim vardı, ikinciyi öğrendim. Ne verirlerse yaptım. Yaparken de kimseyi incitmemeye, kızdırmamaya özen gösterdim. Ben bu müdürlüğü çoktan haketmiştim.</span></p>

    <p class="duz-ilk-paragraf" xml:lang="tr"><span class="duz">Arkadaşlarım şaşırıyorlardı beni görünce. Gözlerim bozuldu okumaktan. Akşamları beynim karıncalanıyor gibi oldu.</span></p>

    <p class="duz" xml:lang="tr"><span class="duz">“Ne bu halin, neden yapıyorsun, kime yaranacaksın, patronunun gözüne girmek için değer mi şu hallere düşmeye?”</span></p>

    <p class="duz" xml:lang="tr"><span class="duz">“Patronumun gözüne girmek için çalışmıyorum. Hiçbir şeyi, hiçbir zaman anlayamadınız. Güçlü olmak için çalışıyorum, onlardan bir eksikliğim olmadığını kanıtlamak için çalışıyorum. Kimseye muhtaç olmak istemiyorum. En korktuğum şey bu; annemi düşünüyorum, Şermin Teyze’yi, Mualla Teyze’yi.... Tümü de muhtaçtılar, kimliklerini yitirmişlerdi, yaşamıyorlardı sanki. Onlar gibi olmak istemiyorum, erkek ya da kadın kimseye muhtaç olmak istemiyorum, istemediğim kişiyle birlikte olmak zorunda kalmayacağım, bunlar için de para gerek, para bir çeşit özgürlük. Hayır zengin koca da istemiyorum, bu kez onu bırakıp gitme özgürlüğüm olmaz, hem bir işe yaramak istiyorum ben, beynimi kullanmak istiyorum, o kadınların, annemin, o teyzelerin donuk gözlerini, ölmüş balık bakışlarını anımsadıkça, çalışıyorum işte, çalışacağım da. Anlamıyor musunuz siz, kendim olmak istiyorum, kendi adımla anılmak istiyorum ve erkeklerden, evlilikten yalnızca dostluk bekliyorum. Dostluk da saygı da eşitlikle olur, anlamıyor musunuz, eşitliğin olmadığı yerde ikisi de yok.”</span></p>

    <p class="duz-ilk-paragraf" xml:lang="tr"><span class="duz">Patron çağırdı. Odasına girdiğimde Doğan Bey de oradaydı. Patronu bu belki de ikinci görüşüm.</span></p>

    <p class="duz" xml:lang="tr"><span class="duz">Anlattılar. Sonra servis elemanlarını çağırıp müdürlüğümü onlara da bildirdiler. İlan tahtalarına patronun imzasıyla yazılar yazıp müdürlüğümü astılar.</span></p>

    <p class="duz" xml:lang="tr"><span class="duz">Odacılar koşuşup eşyalarımı yeni odama taşıdılar. Arkadaşlarım grup grup odama girip beni kutladılar.</span></p>

    <p class="duz" xml:lang="tr"><span class="duz">(Hadi konuşun, hadi saldırın, hadi patronun yatağına girdi deyin. Sizin yüzünüzden Doğan Bey’in odasına bile giremiyordum, patronla karşılaşmamak için elimden geleni yaptım. Hadi hadi bir şeyler bulun. Kocası sayesinde bir şeyler yapıyor deyin, patronla oynaştı deyin, hadi. Bulamayacaksınız, sen bile bulamayacaksın söyleyecek bir şey Süleyman.)</span></p>

    <p class="duz" xml:lang="tr"><span class="duz">Yılbaşında koca bir ikramiye alacakmışım. Ah ikramiyelerim, artık bir küçücük kat alabilirim kendime. Bir katım olsa, benim katım. Benim.</span></p>

    <p class="duz" xml:lang="tr"><span class="duz">Arabanın yarı parasını Gürkan’a vermeseydim şimdi biraz daha birikmiş param olurdu ya. Pis adam, nasıl da almıştı parayı. İşleri bozukmuş da, yoksa almazmış da.</span></p>

    <p class="duz" xml:lang="tr"><span class="duz">Pis adam... Demek ki pis adam? Ne tuhaf, bir zamanlar deli gibi sevdiğim adama, şimdi pis adam diyorum. Şu sevgi denilen şey ne karmaşık.</span></p>

    <p class="duz" xml:lang="tr"><span class="duz">Evet pis adam, çünkü onu yitirdin, sonuna kadar kullandın, bitirdin. Yıllarca aynı kaptan yediniz, aynı kaba bilmem ne yaptınız, aynı yastıkta uyudunuz. Yıllarca. Kanlı basur kâğıtlarını gördün tuvalette, o da senin, bir yerde bıraktığın ya da çöpe attığın, kâğıdından fırlamış aybaşı pamuklarını gördü. Hasta oldunuz, geğirdiniz, gaz çıkardınız, horladınız. Her şeyinizi ama her şeyinizi gördünüz birbirinizin, hiçbir gizlilik kalmadı. Oysa evlenmeden önce, bir eve girmek zorunluluğundan önce hep birbirinizin güzelliklerini biliyordunuz. O sevdiğin delikanlının gümbür gümbür horlayabileceğini düşünebilir miydin? Kokmuş çoraplarını, ön kısımları sararmış külotlarını, yemek yedikten sonra durmadan geğirdiğini bilmek zorunda mıydın? Paylaşmakmış... Tüm pislikleri, çirkinlikleri paylaşmak evlilik dedikleri... Güzellikler bu zorunluluk içinde eriyip gidiyor, unutuluyor. Alışkanlık, her gece aynı yatağa gireceğini bilmenin heyecansızlığı yanındakinin arzulanır bir beden olduğunu bile duyurmuyor insana. Ağır olduğu için yeri değiştirilemeyen bir dolap, bir gömme banyo küveti gibi oluyoruz birbirimiz için. En ufak bir gizlilik, en ufak bir bilinmeyen yok.</span></p>

    <p class="duz" xml:lang="tr"><span class="duz">Erhan da, Mehmet de, hiçbir zaman pis adam olmadılar benim için. Onları yitirmeden bırakabildim çünkü.</span></p>
  </div>
</body>
</html>
