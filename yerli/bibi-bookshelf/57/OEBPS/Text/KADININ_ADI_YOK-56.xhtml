<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-56.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">58</span></h1>

    <p class="duz" xml:lang="tr"><span class="duz">Komisyoncu bana ecel terleri döktürüyor. Karşısında ezilip büzülmemek için olanca gücümü kullanıyorum.</span></p>

    <p class="duz" xml:lang="tr"><span class="duz">“Yalnız mı oturacaksınız?”</span></p>

    <p class="duz" xml:lang="tr"><span class="duz">“Evet, şimdilik öyle.”</span></p>

    <p class="duz" xml:lang="tr"><span class="duz">“Ne demek şimdilik, herhalde evleneceksiniz, nişanlı filansınız, değil mi?”</span></p>

    <p class="duz" xml:lang="tr"><span class="duz">“Herhalde.”</span></p>

    <p class="duz" xml:lang="tr"><span class="duz">“Herhalde demeyin, sizi götüreceğim evlerin sahipleri mazbut kadın isterler, hiç olmazsa nişanlı olmanız gerek, eğer evlenecekseniz...”</span></p>

    <p class="duz" xml:lang="tr"><span class="duz">“Evleneceğim tabiî, neden olmasın.”</span></p>

    <p class="duz" xml:lang="tr"><span class="duz">“İyi, iyi, evlenin tabiî. Kaç para kazanıyorsunuz.”</span></p>

    <p class="duz" xml:lang="tr"><span class="duz">“...”</span></p>

    <p class="duz" xml:lang="tr"><span class="duz">“Çalışıyorsunuz herhalde, maaşınız kaç?”</span></p>

    <p class="duz" xml:lang="tr"><span class="duz">“Maaşım iyi.”</span></p>

    <p class="duz" xml:lang="tr"><span class="duz">“Nerede çalışıyorsunuz?”</span></p>

    <p class="duz" xml:lang="tr"><span class="duz">“Bir işyerinde, maaşım çok iyi.”</span></p>

    <p class="duz" xml:lang="tr"><span class="duz">“Kiraları gününde ödeyebilirsiniz, değil mi?”</span></p>

    <p class="duz" xml:lang="tr"><span class="duz">“Öderim ama biliyorsunuz çok pahalı bir ev düşünmüyorum.”</span></p>

    <p class="duz" xml:lang="tr"><span class="duz">“Yok canım, ben de size pahalı yer göstermeyeceğim, ama işyerinden bir kâğıt filan isterlerse...”</span></p>

    <p class="duz" xml:lang="tr"><span class="duz">“Siz beni eve götürün de, bunları ev sahibiyle konuşayım.”</span></p>

    <p class="duz" xml:lang="tr"><span class="duz">“Onlar her işi bize bırakır. Bakın peşinsiz, depozitsiz bir kat var elimde, bundan iyisini bulamazsınız, sahibi de bir yaşlı teyze.”</span></p>

    <p class="duz-ilk-paragraf" xml:lang="tr"><span class="duz">Evi tutuyorum. Yaşlı teyze beni çok seviyor, yakında evleneceğime ve bir yerde çalıştığıma hemen inanıyor, evini bana veriyor. Tamirciler, otomobil yedek parçacıları, pazar yeri, kahvehaneler... Bunların ortasındaki, birinci kat dairemi tutuyorum. Duvarların boyası biraz dökülmüş ama olsun... Evde bir tane gardrop bile yok, olsun. Banyosu da kurnalı... Olsun. Bir an önce bu eve başımı sokmalıyım...</span></p>

    <p class="duz" xml:lang="tr"><span class="duz">Mehmetler çocuklarının odasını değiştiriyorlarmış... Mehmet çocuğunun eski yatağını ve dolabını bana veriyor... Kardeşimden de iki şezlong alıyorum. Balkonda dura dura eskimiş, bir kenara koymuşlarmış... Olsun ben onların yüzünü değiştiririm, mis gibi olur. Küçük bir mutfak masası ile iki sandalye alıyorum, açılır kapanırlardan, çok ucuz. Yatak odasının bir yanından öteki yanına bir ip geriyorum, çocuğun dolabına sığmayacak her şey... Giysilerimi ipe asıyorum. Kardeşim Amerikan bezinden perdeler dikiyor bana, bezleri, camlara göre ölçüp, iki ucunu kıvırıveriyoruz, işte sana perde. Nilay bir çiçek, Gül eski ütüsünü, Fügen bir masa örtüsü getiriyor... Posterlerim de var... İşte evim, güzel evim.</span></p>

    <p class="duz-ilk-paragraf" xml:lang="tr"><span class="duz">Evdeki ilk gecem... Hiç kimseyi çağırmadım, hiç kimsenin çağrısını kabul etmedim. İçim içime sığmıyor... Evi çok seviyorum, çok da beğeniyorum... Mutfak dolaplarını iyi ki kırmızıya boyamışım, ne güzel oldular... Her taraf cıvıl cıvıl... Odaları geziyorum... Zaten topu topu iki oda var ve bir tanesi de bomboş... Bir de salon tabiî. Bir tek eksiğim var... Şu ampullerin üstüne bir lamba bulup takmalı, acaba eşarp koysam nasıl durur?... Bir kâğıt fener taksam? Evet, evet.. ampuller böyle çıplak iyi durmuyor... Gürkan hiç olmazsa oturma odasındaki küçük aplikleri verseydi, onları ben almıştım.. Neyse yakında çözerim bu işi. Ben çözerim.</span></p>

    <p class="duz" xml:lang="tr"><span class="duz">Umut ayağımın dibinde uyuyor... Elimde uzun süredir okuyamadığım, yarım kalmış kitabım, şezlonga uzanmışım... Varsay ki bir deniz kenarındasın, gölgeye çekilmiş kitabını okuyorsun... (Bir zamanlar lüks otellerde gölgeye çekilip kitabımı okurdum da, Gürkan’ın arkadaşları alay ederlerdi, kitap kurdu aman oku oku, ‘asosyable’ kadın diye...) Neden kendimi deniz kenarında varsayayım, evimdeyim, kendi evimde... Kendi kendimeyim. İstersem uyurum, istersem yatağımda okurum, istersem ışık açık uyurum, istersem kapatırım, istersem kapı çalınınca açmam, istersem açarım. İstersem yemek pişiririm, istemezsem pişirmem... Canım isterse yerim, istemezse yemem.. İstersem elbiselerimi asarım. İstersem yerlere atarım, istersem müziğimi ağzına kadar açarım, istersem hiç radyo açmam ve hizmet etmem gereken kimse yok. Özgürüm ben özgür... Canım ne isterse onu yaparım... Hiç kimse beni görüp eleştiremez.</span></p>
  </div>
</body>
</html>
