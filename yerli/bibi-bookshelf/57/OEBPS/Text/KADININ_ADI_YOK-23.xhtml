<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-23.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">24</span></h1>

    <p class="duz" xml:lang="tr"><span class="duz">Bir şeyi daha öğrendim bu yaşımda, 18’ini çoktan bitirmiş koca bir kız olarak, bir şeyi daha öğrendim: birisini zorlarsan, en doğal isteklerine, karşı çıkarsan, “Hayır” dersen, o iş o birisi için çok büyük önem kazanıyor. Yapacağım diye sonuna kadar gidiyor. İşte kardeşimin örneği. Nejat’ı o kadar çok seviyordu ki, ta lise çağlarından beri. Nişanlanmak istedi, babam “Olmaz” dedi, “ben daha liseli serseriye kızımı nişanlamam.” Kardeşim çıldırdı, Nejat’ı kafasına taktı, hastalandı, iğne ipliğe döndü, annem her gece baş ucunda ağladı. Babam “Olmaz” dedi. Babam olmaz dedikçe kardeşim Nejat’ı sevdi, onun için gözyaşı döktü. Ve sonunda bir doktor, -ne akıllı doktormuş!- “Bu kızın istediğine evet deyin, göreceksiniz hem iyileşecek hem de her şey bitecek” dedi.</span></p>

    <p class="duz" xml:lang="tr"><span class="duz">Ve kardeşimle Nejat’ı nişanladılar.</span></p>

    <p class="duz" xml:lang="tr"><span class="duz">Ve kardeşim nişanlandığının dördüncü ayında nişanı attı, Nejat’tan ayrıldı. “Ne sersem şeymiş, meğer yaptığım çocuklukmuş, onu hiç sevmemişim” dedi...</span></p>

    <p class="duz" xml:lang="tr"><span class="duz">Ve kardeşim şimdi bir tiyatrocuyu seviyor...</span></p>

    <p class="duz" xml:lang="tr"><span class="duz">Adam ondan epey büyük, fakülteye derse geliyor...</span></p>

    <p class="duz" xml:lang="tr"><span class="duz">Kardeşim ona vurulmuş, adam da ona. Akşamları okuldan onun arabasıyla çıkıyorlar.</span></p>

    <p class="duz-ilk-paragraf" xml:lang="tr"><span class="duz">İlkokulda yavrukurt olmak istemiştim, babam izin vermemişti, daha sonra balerin olmak istedim, “Delirdiniz mi siz” dedi annemle bana. Ortaokulda tiyatrocu olmak istedim, kaşlarını çattı: “Bütün bu manyaklıklar senden mi çıkacak,bir daha duymayayım, vallahi bu okuldan da alır eve kapatırım seni” dedi.</span></p>

    <p class="duz" xml:lang="tr"><span class="duz">Ve kardeşim şimdi babama göre bir manyakla, o tiyatrocuyla evlendi. Biz artık büyüdük,istediği kadar dirensin, direnemiyor, çünkü biz büyüyoruz ama o yaşlanıyor. İşte kardeşim tiyatrocuyla evlendi. Ne kadar kültürlü, ne kadar esprili, ne hoş bir insan tiyatrocu. Kardeşimden 15 yaş büyük ama birbirlerini deli gibi seviyorlar. Balayına gittiler, o mutlu diye ben de mutluyum.</span></p>

    <p class="duz" xml:lang="tr"><span class="duz">Kardeşimin bir oğlu oldu... Kardeşim çok mutlu...</span></p>

    <p class="duz-ilk-paragraf" xml:lang="tr"><span class="duz">Geçen gün kardeşime gittim, kapıyı açtı, saçı başı dağınık, ağlıyor, epeyce de kilo almış, gebeymiş, doğuracakmış, tiyatrocu, doğursun istiyormuş, ikisi bir arada çıkarmış... Ve tiyatrocu o gece eve dönmemiş... Her gece geç dönermiş ama, bu gece hiç dönmemiş, kardeşim onu merak ediyormuş.</span></p>

    <p class="duz" xml:lang="tr"><span class="duz">“Hadi gel bize gidelim, annemi görürsün, oyalanırsın.”</span></p>

    <p class="duz" xml:lang="tr"><span class="duz">“Hayır, annemin beni böyle üzgün görmesini istemiyorum.”</span></p>

    <p class="duz" xml:lang="tr"><span class="duz">“Niye üzgünsün, herif bir yere takılmıştır, merak etme...”</span></p>

    <p class="duz" xml:lang="tr"><span class="duz">“Evet bir yere takılmıştır... Her gece takılıyor, benim de onunla gezmemi istemiyor, ‘Tiyatrocular, pis insanlar, senin onların arasında işin yok’ diyor. Ama her gece gelirdi ve içki kokan ağzıyla beni uyuyor zanneder ve öperdi...”</span></p>

    <p class="duz" xml:lang="tr"><span class="duz">“Bak çok kilo almışsın, biraz versen.”</span></p>

    <p class="duz" xml:lang="tr"><span class="duz">Kapı yıkılacakmış gibi çalınıyor, tiyatrocu herif sallanarak içeri girip, kardeşime sarılıyor...</span></p>

    <p class="duz" xml:lang="tr"><span class="duz">“Miniğim benim, miniğim, merak etmedin ya, oyuna Belediye Başkanı geldi, çok beğendi, biz de bunu kutlamak için gittik bir yerlerde içtik, Meloş’un evinde sızıp kalmışım” diyor...</span></p>

    <p class="duz" xml:lang="tr"><span class="duz">Kardeşim onu iterek, “Ben sana hiçbir şey sormadım ki” diyor...</span></p>

    <p class="duz" xml:lang="tr"><span class="duz">“Bilirim, bilirim sormaz benim miniğim...” Boynuna dolanmış asılmış kalmış, tüm odayı içki kokusu doldurmuş...</span></p>

    <p class="duz" xml:lang="tr"><span class="duz">Elini karnına koyuyor, “Nasıl bizim oğlan, ha nasıl” diyor...</span></p>

    <p class="duz" xml:lang="tr"><span class="duz">Göbek bağlamış herif, evlenmeden önceki o tatlı, o kültürlü adam bu mu? Bu mu benim neşeli, cıvıl cıvıl kardeşim... Saç baş dağılmış, şişmanlamış, irin gibi bir surat...</span></p>

    <p class="duz" xml:lang="tr"><span class="duz">Tiyatrocu bana dönüyor, “Heey, baldız, sen tiyatroyu seversin, görecektin dün bizi” diyor...</span></p>

    <p class="duz" xml:lang="tr"><span class="duz">Birden midem bulanıyor, karşımdaki tablo iğrenç bir şey:</span></p>

    <p class="duz" xml:lang="tr"><span class="duz">“Bok herif tiyatron batsın, şu kardeşimin haline bir baksana” deyip kapıya doğru koşuyorum...</span></p>

    <p class="duz" xml:lang="tr"><span class="duz">Önce anlayamıyor, “Ne varmış kardeşinin halinde” filan gibi bir şeyler geveliyor, sonra arkamdan seğirtiyor, “Pis cadı, hiçbir kadın bana böyle bir söz söyleyemez” diye koşuyor...</span></p>

    <p class="duz" xml:lang="tr"><span class="duz">“Bundan sonra hazırlan, söyleyecekler” diyerek, koşuyorum, kendimi caddeye atıyorum...</span></p>

    <p class="duz" xml:lang="tr"><span class="duz">Galiba yapmamalıydım, onlara karışmaya ne hakkım var, kardeşim ne kadar üzülmüştür şimdi...</span></p>

    <p class="duz-ilk-paragraf" xml:lang="tr"><span class="duz">Kardeşim ikinci çocuğunu da doğurdu. Biri altı aylık, öteki ikibuçuk yaşında. Kardeşimin tam 15 kilo fazlası var. O güzelim yüzü, gıdıkların, yanakların arasında kaybolmuş sanki... Bol elbiseler giyiyor. Tiyatrocu yoktur diye gittim, yine geç gelmiş, sızmış, ta yatak odasından gök gürültüsü gibi horlamaları geliyor.</span></p>

    <p class="duz" xml:lang="tr"><span class="duz">Kardeşim iki çocuğuyla çok mutlu... İyi bir anne olmaya çalışıyor... Ben gittiğimde kocasının gömleklerini ütülüyordu, çocukları zar zor yatırmış...</span></p>

    <p class="duz" xml:lang="tr"><span class="duz">“Bir yardımcı tutsan,” dedim.</span></p>

    <p class="duz" xml:lang="tr"><span class="duz">“On beş günde bir büyük temizliğe geliyor, daha fazlası olmaz” dedi.</span></p>

    <p class="duz" xml:lang="tr"><span class="duz">“Neden arada bir fakülteye gelmiyorsun, eski arkadaşları görürdün, hava değişikliği olurdu!” dedim...</span></p>

    <p class="duz" xml:lang="tr"><span class="duz">“Bu halde mi” dedi... Hem böyle şeylere tiyatrocu izin vermiyormuş, “Senin yerin artık evin, ne işin var elin itlerinin arasında” diyormuş.</span></p>

    <p class="duz" xml:lang="tr"><span class="duz">“Haklı” dedi, “ben evli bir kadınım artık”.</span></p>

    <p class="duz" xml:lang="tr"><span class="duz">“Ne olmuş kızım evli olursan, evli olunca insanın dünyası değişmez ki! Zevklerin, mutlulukların, yaşam biçimin hep aynı kalmaz mı? Bırak herifin kıçındaki külotları temizlemeyi, bırak gömleklerini ütülemeyi, çık dışarı, zayıfla, arkadaşlarını gör...”</span></p>

    <p class="duz" xml:lang="tr"><span class="duz">Birden kafamda bir nokta aydınlanıyor, ta yıllar önce, tiyatrocunun gözümüze sevimli geldiği dönemlerde, bir içki sofrasında söylediği sözü anımsıyorum:</span></p>

    <p class="duz" xml:lang="tr"><span class="duz">“Takacaksın kadına iki çocuk, oturtacaksın evde, ondan sonra, sen, gel keyfim gel...”</span></p>

    <p class="duz" xml:lang="tr"><span class="duz">Biz bu sözü şaka sanıp gülmüştük...</span></p>

    <p class="duz" xml:lang="tr"><span class="duz">Tiyatrocu içki kokuları sala sala odadan çıkıyor... Beni küçük düşürmek için, birdenbire hiç duymadığım edebiyatçıların, tiyatro yazarlarının adlarını ve yapıtlarını sıralamaya başlıyor...</span></p>

    <p class="duz" xml:lang="tr"><span class="duz">“Yaa, küçük hanım, duymuş muydun bunları” diyor...</span></p>

    <p class="duz" xml:lang="tr"><span class="duz">“Senin entelektüelliğin batsın, yamalı herif, yamaların sökülünce görülüyor içindeki yırtık” diyorum, ama tabiî içimden, bundan böyle ona hakaret etmeyeceğim... Çıkıp gidiyorum evden...</span></p>

    <p class="duz-ilk-paragraf" xml:lang="tr"><span class="duz">Anneme kardeşimden geldiğimi söylüyorum...</span></p>

    <p class="duz" xml:lang="tr"><span class="duz">“Ah! Ne iyi” diyor, “sen onun kadar olamadın, bak ne güzel iki çocuğuyla evli bir kadın” diyor... Bundan sonra kardeşimden hiç söz etmeyeceğim.</span></p>
  </div>
</body>
</html>
