<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-47.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">49</span></h1>

    <p class="duz" xml:lang="tr"><span class="duz">Yeni kurulacak servisin müdürü ben olacakmışım... Kulaklarıma inanamıyorum... Faruk Bey bunu açıklarken, kıpkırmızı kesiliyor, sevinçten düşüp öleceğimi sanıyorum. Öyle bir servis ki bu, işi çok ağır, insanlarla ilişkileri çok, yolculuklar çok...</span></p>

    <p class="duz" xml:lang="tr"><span class="duz">Şermin ile Zerrin dahil şimdilik beni pek kutlayan yok... Teoman, Mehmet ve birkaç arkadaş... Özcan fena halde bozuk... Özel olarak gidip patronla konuşmuş, bu servisin işinin çok ağır olduğunu, bir kadının yapamayacağını anlatmış...</span></p>

    <p class="duz" xml:lang="tr"><span class="duz">Sonunda Özcan beni kutlamaya geldi... Şermin ve Mehmet’le oturuyorduk...</span></p>

    <p class="duz" xml:lang="tr"><span class="duz">“Seni kutlarım” dedi, “kadın olmanın avantajlarını kullandın işte, şık pık giyineceksin, erkeklere göz süzeceksin, bacaklarını açıp oturacaksın ve müşterileri kendine hayran edip, iş bağlayacaksın.”</span></p>

    <p class="duz" xml:lang="tr"><span class="duz">“Özcan, sen benim ne zaman gözümü süzüp, bacak açıp oturup adam tavladığımı gördün?”</span></p>

    <p class="duz" xml:lang="tr"><span class="duz">“Tavladın ki bu karar senin lehine çıktı, bundan sonra bir sürüsünü tavlayacaksın, senden bu isteniyor. Neden bir erkek seçilmedi, hadi erkeği bırak, neden yıllardır buranın kahrını çeken bir kadın, örneğin Şermin seçilmedi? Güzel ve kırıtkan bir kadın aradılar da ondan.” Şermin’e bakıyorum bir şeyler söylesin diye... Gıkı çıkmıyor, üstelik son sözlerden sonra kapıyı vurup odadan çıkıyor... Özcan’a hiçbir yanıt veremiyorum, ben güzel miyim, gerçekten güzel olduğum için seçilmiş olabilir miyim?</span></p>

    <p class="duz" xml:lang="tr"><span class="duz">“Özcan üzülme, sen de bir yere müdür olacaksın mutlaka, Faruk Bey seni çok sever, bilirsin.”</span></p>

    <p class="duz" xml:lang="tr"><span class="duz">“Evet canım” diyor, “ama seni sevdiği gibi sevmez.” Kapıyı vurup çıkıyor...</span></p>

    <p class="duz" xml:lang="tr"><span class="duz">O kadar üzülüyorum, o kadar üzülüyorum ki, Zerrin’e, Şermin’e, Özcan’a benimle birlikte mutlu olmadıklarından ötürü, o kadar şaşırıyorum ki, müdürlüğümü küçük bir paket yapıp üzerine kurdelalar takıp, Özcan’a armağan etmeye hazırım...</span></p>

    <p class="duz" xml:lang="tr"><span class="duz">Ben yine olabilirim nasıl olsa...</span></p>
  </div>
</body>
</html>
