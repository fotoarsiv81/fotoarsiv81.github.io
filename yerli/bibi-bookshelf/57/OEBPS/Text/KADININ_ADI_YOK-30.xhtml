<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-30.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">31</span></h1>

    <p class="duz" xml:lang="tr"><span class="duz">Her sabah erkenden kalkıyorum, Ci-Ci servisine yetişsin diye kalkıp çayı koyuyorum, kahvaltıyı hazırlıyorum, o gidiyor...</span></p>

    <p class="duz" xml:lang="tr"><span class="duz">Artık sabahları işe gidişine ilk günlerdeki kadar üzülmüyorum. Bu onu artık eskisi kadar sevmediğimden değil, gidişine alıştım... Ama ilk günler, ah, o ilk günler... Hiç unutmuyorum ilk işe gittiği gün boynuna sarılıp hüngür hüngür ağlamıştım, bütün gün onu göremeyeceğim diye. Şimdi artık üzülmüyorum.</span></p>

    <p class="duz" xml:lang="tr"><span class="duz">O gittikten sonra biraz daha yatıyorum, sonra hemen alışverişe çıkıyorum... Annemin tarif ettiği yemekleri, defterimden okuya okuya yapıyorum, annem kadar çabuk yapamıyorum ama yine de harika oluyor, aynı onunkiler gibi. Et soteler, imambayıldılar, kremalı elma tatlıları...</span></p>

    <p class="duz" xml:lang="tr"><span class="duz">Sonra akşam caddeye çıkıyorum, servisinin gelmesini bekliyorum, servisten iniyor, sarmaş dolaş eve gidiyoruz...</span></p>

    <p class="duz" xml:lang="tr"><span class="duz">Sofrayı hazırlıyorum, yememiz 10 dakika kadar sürüyor...</span></p>

    <p class="duz" xml:lang="tr"><span class="duz">Sofrayı topluyorum, o da yardım ediyor.. Bulaşıkları yıkıyorum (bazen ertesi güne bırakıyorum) o da çalkalıyor...</span></p>

    <p class="duz" xml:lang="tr"><span class="duz">Ci-Ci biraz titiz... Geçen gün alışveriş torbasını tezgâhın üzerine koydum diye beni azarladı... Yok canım... Evet, evet azarladı. Altı pismiş torbanın, tezgâhın üstünde ekmek kesiyormuşuz...</span></p>

    <p class="duz" xml:lang="tr"><span class="duz">Bir gün de ayağımı küçük sehpanın üzerine dayamış ayakkabımı ilikliyordum, “Biz bu sehpanın üzerinde çay içiyoruz, bir şeyler yiyoruz küçük hanım” dedi... Benim aklıma bile gelmez böyle şeyler, annesi titiz herhalde kim bilir.</span></p>

    <p class="duz" xml:lang="tr"><span class="duz">Bir gün de yatak odasında yere fırlattığı çoraplarını kaldırmamışım, şöyle bir eline aldı, fırlatıp yine yere attı, hiçbir şey söylemedi... Ne yapmam gerek bilmiyorum. Sofrayı topluyor aslında... Hatta bir akşam kardeşimin kocası ve babam onu sofrayı toplarken görmüşlerdi de, anneme, “Senin kız gönlüne göre bir hanım evladı bulmuş işte” demişlerdi...</span></p>

    <p class="duz" xml:lang="tr"><span class="duz">Bir sofrayı toplamakla hanım evladı olunur mu?</span></p>

    <p class="duz-ilk-paragraf" xml:lang="tr"><span class="duz">“Uğraşıyorum, didiniyorun, yemek on dakikada bitiyor” diyorum...</span></p>

    <p class="duz" xml:lang="tr"><span class="duz">“E, ne olabilirdi, içki içenlerin yemeği uzun sürer, istersen tiyatrocu gibi her akşam içelim” diyor... Artık ilk günlerdeki gibi, “Eline sağlık, nefis olmuş” filan gibi şeyler de söylemiyor. Tabiî neden söylesin ki, hep güzel oluyor işte, alıştı artık.</span></p>

    <p class="duz" xml:lang="tr"><span class="duz">Bu benim işim.</span></p>
  </div>
</body>
</html>
