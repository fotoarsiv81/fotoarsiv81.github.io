<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-31.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">32</span></h1>

    <p class="duz" xml:lang="tr"><span class="duz">Gecikti, tam 13 gün gecikti. Göğüslerim, ellerim, karnım her tarafım şişti. Bu hiç aklıma gelmemişti doğrusu... Bir çocuğum mu olacak yani şimdi benim? Anne mi olacağım yani şimdi ben?</span></p>

    <p class="duz" xml:lang="tr"><span class="duz">İdrar tahlili yaptırdım, pozitif çıktı... Akşam Ci-Ci’ye söyleyeceğim, filmlerdeki gibi olsun istiyorum...</span></p>

    <p class="duz" xml:lang="tr"><span class="duz">Sofrayı her zamankinden daha güzel hazırladım, çiçeklerle ve mumla süsledim... Şarap aldım... Nasılsa fark etti. “Ne oluyor bir şey mi kutluyoruz?” diye sordu... “Oturalım da” dedim. Oturduk, birkaç kadeh şarap içtik, en romantik sesimle, “Hayatım” dedim, “sana bir müjdem var.” “Ne var söylesene, çatlatma insanı, piyango mu çıktı, ne oldu?” Biraz sinirlendim. “Hayatım” dedim, “aklın fikrin piyangoda, parada , bir çiftin yaşamındaki en önemli şey nedir sence?” Yine en yumuşak sesimle konuşmuştum. “Nedir?” dedi. (Ananın...) Dış görünüş olarak romantizm harika, ama kafamdan geçenleri yönetemiyorum. Dediğimi duymuş gibi utandım...</span></p>

    <p class="duz" xml:lang="tr"><span class="duz">“Hayatım, bir bebeğimiz olacak,senin bebeğin, ikimizin bebeği...”</span></p>

    <p class="duz" xml:lang="tr"><span class="duz">O kadar şaşırdı, o kadar şaşırdı ki, sanki dünyada bebeği olacak ilk insan ikimiziz. “Sahi mi söylüyorsun, doğru mu?”</span></p>

    <p class="duz" xml:lang="tr"><span class="duz">“Doğru tabiî, bak tahlil raporuna...” Yüzü mü sarardı bana mı öyle geldi.?</span></p>

    <p class="duz" xml:lang="tr"><span class="duz">“Sevgilim çok sevinçliyim, çok iyi de... Daha çok erken değil mi, daha gezecektik, Avrupalara gidecektik, annem çok yaşlı, seninki hasta... Kim bakar bu çocuğa...”</span></p>

    <p class="duz" xml:lang="tr"><span class="duz">(Hani, ‘Sahi mi?’ diye havalara sıçrayacaktı. Hani başını karnıma koyup, ‘Oğlum, oğlumuz burada şimdi’ diyecekti. Hani elimden tabakları alıp, ‘Aman sevgilim sen yorulma, otur, ben her işi yaparım’ diye beni bir koltuğa oturtup bacaklarıma yün battaniye örtecekti...)</span></p>

    <p class="duz" xml:lang="tr"><span class="duz">“İstemiyor musun yani şimdi sen bu bebeği?” dedim, buz gibi bir sesle...</span></p>

    <p class="duz" xml:lang="tr"><span class="duz">“Sevgilim çok genciz, biraz yaşasaydık, ama daha vaktimiz var değil mi, düşünürüz...”</span></p>

    <p class="duz" xml:lang="tr"><span class="duz">(Hani işe gidince günde elli kez beni arayacaktı, “Bebeğimizin annesi nasıl” diyecekti. Hani her gün elinde bebeğe aldığı armağanlarla eve dönecekti?)</span></p>

    <p class="duz" xml:lang="tr"><span class="duz">Masadan kalktım... Yatak odasına gidip kapıyı kilitledim...</span></p>

    <p class="duz" xml:lang="tr"><span class="duz">Masallar, masallar... Pamuk Prensesli, Külkedili masallar... Başında kurdelesi, uzun kirpikleriyle prenslerini bekleyen kızlar... Ve prensler...</span></p>

    <p class="duz" xml:lang="tr"><span class="duz">Romanlar, öyküler... Biri kız biri oğlan iki çocuklu aileler... Mutfakta kek pişiren mutlu anneler, evrak çantalı, otomobilli babalar...</span></p>

    <p class="duz" xml:lang="tr"><span class="duz">Fügen’ler, Günseli’ler... Şişko bedenleriyle, saçı başı dağılmış çocuk peşinde koşan kadınlar, evrak çantalı kocalar, yüzü gözü morarmış kadınlar, çılgın sevişmeler, karşılıklı orgazmlar...</span></p>

    <p class="duz" xml:lang="tr"><span class="duz">Masallar, Romanlar... Filmler... Dört duvar arasında mutluluk simgesi kadınlar, donuk bakışlı, gülümsemesiz anneler...</span></p>

    <p class="duz-ilk-paragraf" xml:lang="tr"><span class="duz">Aynada yüzümü gördüm, bembeyazdı... Gözlerimse koskocaman... Hep uyanış, hem uyanışla mı geçecek ömrüm?</span></p>
  </div>
</body>
</html>
