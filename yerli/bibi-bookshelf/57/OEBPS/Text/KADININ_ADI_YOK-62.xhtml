<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-62.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">64</span></h1>

    <p class="duz" xml:lang="tr"><span class="duz">“Allah cezanı versin Umut senin. Arkadaşlarımla konsere gidecektim... Koltuk Değnekli Genç de gelecekti... Onunla konuşma fırsatından yoksun bıraktın beni... Bütün gün evde aç bilaç beni bekliyorsun... Umut, ciğerini salonun ortasına getirip oynama, yerleri kirletiyorsun, şezlonglarımın yeni kumaşını da tırmaladın, her tarafından iplikler çıktı... Ben her gün sana taze ciğer almak, pis ciğer kokularını sabah sabah içime çekmek, sen açsındır diye her akşam eve dönmek zorunda mıyım?</span></p>

    <p class="duz" xml:lang="tr"><span class="duz">Gece geç geldiğim zaman ayaklarıma sürünüyorsun, kucağıma çıkıp mırıl mırıl mırıldanıyorsun, seni evde yalnız bırakıyorum diye üzülüyorum.. Ben senin yüzünden üzülmek zorunda mıyım? Seni bahçeye koysam, sen de hemcinslerin gibi bahçede oynasan, kendi yemeğini kendin bulsan... Neden korkuyorsun bahçeye çıkmaya ha, neden? Bana bu kadar bağlı olman gerekir miydi? Bana bu kadar bağlı olmana, bana muhtaç olmana dayanamıyorum... Beni sinirlendiriyorsun... Kedi çekil yanımdan, senin için üzüldüm. Yeme o çiçeğin yapraklarını, pis kedi... Senin yüzünden mutsuzum, ben artık mutsuz olmak istemiyorum.</span></p>

    <p class="duz" xml:lang="tr"><span class="duz">Gel kucağıma canım, gel... Sen de mi olmamalısın acaba? İnsanın özgür olabilmesi için, bağlı olduğu ya da ona bağlı olan bir kedi bile olmamalı mı yaşamında... Sevmek mi insanı bağımlı kılan? Acımak mı insanı sinirlendiren? Kısıtlanmak mı insanı sevgisizliğe iten?</span></p>

    <p class="duz" xml:lang="tr"><span class="duz">Özgür ve bağımsız olmak için, bir canlı, bir tek canlı bile olmamalı mı insanın yaşamında?</span></p>

    <p class="duz" xml:lang="tr"><span class="duz">Özgürlüğün bedeli bu mu? Bu, yalnızlık mı?</span></p>
  </div>
</body>
</html>
