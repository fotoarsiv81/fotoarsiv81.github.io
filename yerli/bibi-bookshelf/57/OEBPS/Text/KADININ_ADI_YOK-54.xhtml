<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-54.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">56</span></h1>

    <p class="duz" xml:lang="tr"><span class="duz">Faruk Bey beni odasına çağırttı. Gittim. Epeyce heyecanlı görünüyor... Sinirli ve solgun.</span></p>

    <p class="duz" xml:lang="tr"><span class="duz">“Ne yazık ki çevreden gelen baskılara dayanamadım, Mehmet’le ilişkinizi herkes biliyor... Artık, bu iş yerinde duramazsın, benim yapabileceğim bir şey yok” dedi. İş yerindeki herkes, Özcan’lar, Şermin’ler... herkes bana karşıymış ve artık benimle bir çatı altında olmak istemiyorlarmış...</span></p>

    <p class="duz" xml:lang="tr"><span class="duz">İçim... şöyle bir cız ediyor...</span></p>

    <p class="duz" xml:lang="tr"><span class="duz">Şöyle bir cız... Küçük bir cız...</span></p>

    <p class="duz" xml:lang="tr"><span class="duz">Hepsi bu kadar.</span></p>

    <p class="duz" xml:lang="tr"><span class="duz">Demek Şermin son günlerde bana bunun için surat asıyormuş, benimle artık, bir çatı altında yaşamak istemediği için... Özcan da, o da, bu da... Demek artık Faruk Bey’in bile yapabileceği bir şey yokmuş...</span></p>

    <p class="duz" xml:lang="tr"><span class="duz">“Siz bilirsiniz, nasıl isterseniz,” dedim.. Ayağa kalktım, elimi uzattım... İçimde yalnızca bir cız...</span></p>

    <p class="duz" xml:lang="tr"><span class="duz">“Söylemek istediğin bir şey var mı?” dedi son sözlerimi soran yargıç gibi...</span></p>

    <p class="duz" xml:lang="tr"><span class="duz">“Yok” dedim... “Eğer beni işimle ilgili bir hata yüzünden kovsaydınız, kendimi savunur, söyleyecek bir şeyler bulurdum... Şimdi söyleyecek hiçbir şeyim yok” dedim... Çıktım...</span></p>

    <p class="duz-ilk-paragraf" xml:lang="tr"><span class="duz">Şermin, ortalarda görünmüyor, sekretere bir an önce eşyalarını toplasın, çıksın demiş... Teoman geldi. “Teoman herkesi anladık da, Şermin’e ne oluyor, onun ahlak kurallarının bu denli sıkı olacağını bilmezdim” dedim... Teoman kem küm etti. “O sana bütün sırlarını anlatırken, sen ona Mehmet’i anlatmamışsın, ona çok bozulmuş” dedi... Yine bir küçük... küçücük cız daha... Nedeni bu muymuş? Şermin’in şu anda yanımda olmamasının, bir an önce gitmemi istemesinin nedeni bu muymuş? Kadın, kadına niçin düşman?</span></p>

    <p class="duz" xml:lang="tr"><span class="duz">Teoman ağlamaklı...</span></p>

    <p class="duz" xml:lang="tr"><span class="duz">“Helal olsun sana Teoman, Faruk Bey tarafından işten kovulmuş birinin yanındasın ve onunla konuşuyorsun, bu ne cesaret, helal olsun sana.”</span></p>

    <p class="duz" xml:lang="tr"><span class="duz">“Sivri bir insansın... Seninle savaşamadılar, yenik düştüler, kıskandılar, uğraştılar, sen öylece kaldın ortada, olduğun gibi... Belki bu kadar sivri olmamalıydın?”</span></p>

    <p class="duz" xml:lang="tr"><span class="duz">Bu kez küçücük cız’ım gelmedi bile...</span></p>

    <p class="duz" xml:lang="tr"><span class="duz">“Teoman hoşça kal, ara beni.”</span></p>

    <p class="duz" xml:lang="tr"><span class="duz">Elimde iki küçük torba eşyam... arabama biniyorum... Hadi bana eyvallah sevgili işim, bunca emek verdiğim, sevdiğim iş yerim... Hadi bana eyvallah...</span></p>

    <p class="duz-ilk-paragraf" xml:lang="tr"><span class="duz">Sivriymişim, belki bu kadar sivri olmamalıymışım... İşimde hiçbir hırsım, hiçbir çabam olmasaydı... Müdürlük masasına oturmayı hak etmeseydim, oraya Özcan oturabilseydi... Faruk Bey’le, hiç canım istemediği halde, biraz fazlaca cilveleşebilseydim... Mehmet’ten hoşlansam bile, bu olayı hiç başlatmasaydım... Ya da Mehmet’le gizli gizli buluşup bunu kimselere duyurmadan keyfime baksaydım... Gürkan’ı artık hiç sevmediğim halde, onunla evliliğimi sürdürüp seçkin insanlar arasında, güzel ve güler yüzümle mutlu bir kadın gibi yapsaydım... Gürkan’ı hiç sevmediğim halde, onunla aynı yatağa girip, dişlerimi sıkıp sevişseydim... Onun satın aldığı pırlanta yüzükleri, pırlanta kakmalı altın kolyeleri, önce onun boynuna heyecanla sarılıp sonra kendi boynuma taksaydım... Mutluymuşum gibi yapsaydım... Hep “gibi” yapsaydım... Sivri olmazdım... Yapmadım mı... Zaman zaman ben de, mutluymuşum gibi, doğruymuşum gibi, cesurmuşum gibi, seviyormuşum gibi, memnunmuşum gibi yapmadım mı?</span></p>

    <p class="duz" xml:lang="tr"><span class="duz">Daha fazla yapacak gücüm hiç kalmadı artık...</span></p>

    <p class="duz-ilk-paragraf" xml:lang="tr"><span class="duz">Evdeki birkaç eşyamı küçük çantama koyuyorum, naylon torbalarım elimde... Gürkan’a bir not yazıyorum... Gürkan, artık gitmem gerekiyor, birkaç parça eşyamı aldım, yine geleceğim ve sadece bana ait olanları, sadece kendi paramla aldıklarımı, giysilerimi, çamaşırlarımı alıp götüreceğim... Hoşçakal.</span></p>

    <p class="duz" xml:lang="tr"><span class="duz">Arabama biniyorum, ilk fırsatta bu arabanın yarı parasını ona ödemeliyim... Arabamız değil, arabam var artık... Ve bir de içimde küçük bir cız.</span></p>

    <p class="duz" xml:lang="tr"><span class="duz">Arabam beni Mehmet’in evine götürmüş... Kapısında durmuş... Kapıyı çalmışım, Mehmet’in karısı açmış, onun boynuna sarılmışım, “Evden de çıktım, işten de çıktım” diye hüngür hüngür ağlamışım... O da ağlamış... “Üzülme” demiş bana, “bu insanlar böyle, yargılamasını çok iyi bilirler ama düşünmesini hiç, üzülme, üzülme” demiş. Bana bir uyku ilacı vermiş, uyutmuş, çorba pişirmiş, içirmiş... Hep “üzülme” demiş... “Bu insanlar böyle, hem yaşayamazlar hem yaşatmazlar... Ezmek öldürmek isterler, kadınız biz, ezik olmalıyız, güçsüz olmalıyız, onlara uymalıyız, uymazsak kırarlar, döverler, biçerler, üzülme, her şey düzelecek” demiş...</span></p>

    <p class="duz" xml:lang="tr"><span class="duz">Ona, “Hoşçakal, ben gidiyorum” demişim... Gitmişim.</span></p>
  </div>
</body>
</html>
