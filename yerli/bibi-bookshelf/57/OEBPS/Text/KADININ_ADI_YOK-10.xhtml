<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-10.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">11</span></h1>

    <p class="duz" xml:lang="tr"><span class="duz">İlk teneffüste kızlar toplanmış bir şeyler konuşuyorlar çok gizli bir şey olduğu kesin, hemen aralarına koşuyorum. Birden susarak,kim geldi diye bakıyorlar, ben olduğumu anlayınca açılıp aralarına alıyorlar. Fügen anlatıyor, içimizdeki en büyük kız o, iki yıl sınıfta kalmış, yine de hiç ders çalışmıyor.</span></p>

    <p class="duz" xml:lang="tr"><span class="duz">“Ondan sonra, kalktım üstümü başımı temizledim, ıslanmıştı her yanım. Atıf da çok üzülmüştü, beni avutmaya çalışıyordu, ‘Ne yapayım o kadar hoşsun ki dayanamadım’ diyordu.”</span></p>

    <p class="duz" xml:lang="tr"><span class="duz">“Ne olmuş, ne olmuş, baştan anlatsana, üstüne başına ne olmuş?” diyorum heyecanla, çok garip bir şeyler olduğu kesin. Kıkırdıyorlar; biri, “Hafta sonunda Atıf’la sevişmiş, onu anlatıyor” diyor.</span></p>

    <p class="duz" xml:lang="tr"><span class="duz">“Üstün mü ıslandı sevişince” diyorum.</span></p>

    <p class="duz" xml:lang="tr"><span class="duz">“Yahu işte bir şeyler oluyor ya, biz bir şey yapmadık tabiî ama, yine de o benim etekliğimi çıkarttı.”</span></p>

    <p class="duz" xml:lang="tr"><span class="duz">“Peki ama üstüne ne oluyor” diye üsteliyorum yine, pek bir şey anlayabilmiş değilim çünkü.</span></p>

    <p class="duz" xml:lang="tr"><span class="duz">“Bir de uyanık geçinirsin, ne sersem şeysin be, adamların şeyi gelmiyor mu, üstüne gelince de batıyorsun işte.”</span></p>

    <p class="duz" xml:lang="tr"><span class="duz">Artık bilgili olduğumu kanıtlamalıyım, “Evet bu çok kötü, bunun sonunda çocuk olur” diyorum.</span></p>

    <p class="duz" xml:lang="tr"><span class="duz">“Olamaz canım çünkü hiçbir şey yapmadık, yani ben bakireyim.”</span></p>

    <p class="duz" xml:lang="tr"><span class="duz">“Evlenecek misiniz peki” diye soruyoruz. Hepimiz Fügen’in yüzüne merakla bakıyoruz, sanki Fügen değişmiş gibi geliyor bize ama pek bir değişiklik de yok.</span></p>

    <p class="duz" xml:lang="tr"><span class="duz">“Herhalde evleneceğiz, tabiî” diyor.</span></p>

    <p class="duz" xml:lang="tr"><span class="duz">Günseli nedense oldukça endişeli. “Bana bak bunları kimseye anlatma sakın, sonra senin için orospu derler” diyor.</span></p>

    <p class="duz" xml:lang="tr"><span class="duz">“Kızım orospu yatıp kalktıktan sonra erkeklerden para alana derler, biz para alıyor muyuz?”</span></p>

    <p class="duz" xml:lang="tr"><span class="duz">“Bilmiyorum ama erkeklerle böyle şeyler yapanlara orospu diyorlar.” Durmadan üsteliyor Günseli, Fügen çok kızgın.</span></p>

    <p class="duz" xml:lang="tr"><span class="duz">“Ben size bir şey söyleyeyim mi, ister yatın ister yatmayın, hepiniz için söylenebilir bu söz, yolda yürüdüğünüz için söylenebilir, mektuplaştığınız için söylenebilir, âşık olduğunuz için söylenebilir, arabalarına bindiğiniz için...”</span></p>

    <p class="duz" xml:lang="tr"><span class="duz">Gül, Fügen’in sinirini yatıştırmak isteyerek sözünü kesiyor:</span></p>

    <p class="duz" xml:lang="tr"><span class="duz">“Neden Atıf’a orospu denmiyor da, Fügen’e denecekmiş?”</span></p>

    <p class="duz" xml:lang="tr"><span class="duz">“Çünkü Atıf’ın zarı yok da ondan.”</span></p>

    <p class="duz" xml:lang="tr"><span class="duz">“Zarı yok mu onun?”</span></p>

    <p class="duz" xml:lang="tr"><span class="duz">Binnur’un sorusuna kahkahayla gülüyoruz, o da bilgisizliğinden utanıyor. Katılırcasına gülmemiz bittiğinde sessizce birbirimizin yüzüne bakıyoruz. İçimizden biri çıkıp da, “Şu efsane gibi duyduğunuz zar denen şey ne ola ki, nasıl bir şeydir?” dese, kalakalacağız.</span></p>

    <p class="duz" xml:lang="tr"><span class="duz">Hiç ama hiçbir şey bilmiyoruz, isimlerinden ve önemlerinden başka.</span></p>
  </div>
</body>
</html>
