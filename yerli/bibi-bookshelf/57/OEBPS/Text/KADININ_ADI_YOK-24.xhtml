<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-24.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">25</span></h1>

    <p class="duz" xml:lang="tr"><span class="duz">Erhan’la kapı aralarında, kırlarda, bayırlarda, plajlarda öpüşüyoruz. Sımsıkı sarılıyoruz birbirimize, çok güzel, çok tuhaf, insanın içi çekiliyor sanki. Fügen’le Günseli’yi hiç anlayamıyorum, insan bir sarılma, bir öpüşmeyle bu duyguları duyarsa, her şey olup bitince neler hisseder kim bilir? Ama ben okumak istiyorum, evlenmek istemiyorum, evlenmeyince de nasıl öğreneceğim neler olduğunu?</span></p>

    <p class="duz" xml:lang="tr"><span class="duz">Ve bir gün beni yine evine çağırıyor, annesi geç gelecekmiş, gitmeli miyim? Çok istiyorum, elimi tutuyor, gözlerime bakıyor, içim titriyor, içimin bu titremelerine bayılıyorum.</span></p>

    <p class="duz" xml:lang="tr"><span class="duz">Tirtir titriyorum, sanırım o zevkten sanıyor, bense çok korkuyorum. Eli bluzumun içinde, eteğimin fermuarında.</span></p>

    <p class="duz" xml:lang="tr"><span class="duz">“Korkma korkma” diye fısıldıyor, “büyüdün sen, koskocaman kız oldun, bak arkadaşların çoluğa çocuğa karıştı, seni seviyorum, korkma”. Dedikleri artık anlaşılmıyor.</span></p>

    <p class="duz" xml:lang="tr"><span class="duz">Gözlerimi sımsıkı kapamışım, çok utanıyorum, olan biteni görmek istemiyorum, kaskatıyım...</span></p>

    <p class="duz" xml:lang="tr"><span class="duz">Ona sarılıyorum, çıplaklığımı görmesin diye yanımdan kalkmasını istemiyorum, çok utanıyorum, nedir kötü olan, neden kötü? “Gördün mü, hiçbir şey olmadı” diyor.</span></p>

    <p class="duz" xml:lang="tr"><span class="duz">Eve döndüğümde hemen banyoya girip, her tarafımı kazırcasına yıkıyorum. Fügen’i, Günseli’yi düşünüyorum, biz onların yaptığını yapmadık, ona karşın çok güzeldi, onlarınki neden kötü, bilemiyorum. Bilmediğim çok şey var, soramıyorum.</span></p>

    <p class="duz" xml:lang="tr"><span class="duz">Annemin yüzüne bakamıyorum, ne yaptım ben, ah ne yaptım?</span></p>
  </div>
</body>
</html>
