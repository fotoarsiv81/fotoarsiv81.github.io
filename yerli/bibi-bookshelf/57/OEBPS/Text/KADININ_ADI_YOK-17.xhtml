<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-17.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">18</span></h1>

    <p class="duz" xml:lang="tr"><span class="duz">Nilay’ın babası öldü.</span></p>

    <p class="duz" xml:lang="tr"><span class="duz">Nilay’ı daha geçen gün koca bir sopayla dövmüş, geceyarısı, gecelikle sokağa atmıştı. “Ben evimde orospu istemiyorum” diye bağırarak. Annesi araya girmeye çalışmış, o da bir tokat yemiş. Gecenin saat on birinde, Nilay bizim kapının önünde, gecelikle, bir taksiden inmiş, babama, ağlayarak, “Amca şu taksinin parasını öder misiniz,ben size sonra veririm” demişti. Nilay’ın suçu, bakkaldan dönerken mahalleden bir oğlanla köşebaşında durup konuşmak. Nilay’ın odunla dövülüp evden atılmasının nedeni bu.</span></p>

    <p class="duz" xml:lang="tr"><span class="duz">Babam bile kızdı, küfretti Dursun Amca’ya. “Nilay” dedim, “ o adama bir kötülük yapmalısın, öcünü almalısın, hiç kimsenin, kimseye hayvan gibi davranmaya hakkı yok, sen onun malı değilsin, öcünü al!” “Allah onu kahretsin” dedi Nilay, vücudu şişmiş, çürükler içindeydi. “Anneme bile vurdu benim yüzümden” diye ağlamaya başladı. “Hep vurur mu annene” dedim. Yüzünü sakladı Nilay, annesinin dövülüyor olması onu utandırıyordu belli ki. “Vurur mu Nilay, vurur mu?”</span></p>

    <p class="duz" xml:lang="tr"><span class="duz">“Vurur ama her zaman değil, eve geç gelince filan.”</span></p>

    <p class="duz" xml:lang="tr"><span class="duz">Ve bu adam mühendis ve bu adam okumuş... Aklıma hizmetçimiz geldi. İkide bir yüzü gözü morarmış gelir, ne oldu diye sorarız, hiç utanmadan, hatta gülerek, “Bizimki patlattı bir tane” der.</span></p>

    <p class="duz" xml:lang="tr"><span class="duz">Patlatıyorlar, vuruyorlar, kırıyorlar. Ve hiçbirimiz hiçbir şey yapamıyoruz.</span></p>

    <p class="duz" xml:lang="tr"><span class="duz">Annemi düşündüm, her gittiği yerden eve koşa koşa, kan ter içinde gelişini, üstüne bir şey alabilmek için babama yalvar yakar oluşunu... Babam dövmüyor... evet... ama o yüzünün ifadesi dayaktan beter... Hepimiz onun elinde esiriz.. evet. Onun parası var.</span></p>

    <p class="duz-ilk-paragraf" xml:lang="tr"><span class="duz">“Nilay bu adamdan kurtulmalısınız” dedim. Nilay yaşlı gözlerle yüzüme baktı. Tüm bedeni şişmişti ve tek suçu, o adamın yasakladığı bir şeyi yapmaktı. Yasakların ise hiçbir nedeni yoktu.</span></p>

    <p class="duz-ilk-paragraf" xml:lang="tr"><span class="duz">O adam öldü. Nilay’ın babası, bir gece, yatağında uyurken, bir iki hırıltı çıkararak öldü.</span></p>

    <p class="duz" xml:lang="tr"><span class="duz">Koştum Nilay’ın evine. Şaşkındı, ağlıyordu. Onu evden çıkardım, parka götürdüm, denize karşı bir banka oturduk, artık ağlamıyordu, yalnızca şaşkındı.</span></p>

    <p class="duz" xml:lang="tr"><span class="duz">45 yaşındaymış babası, ölüm için daha çok gençmiş, durmadan ben hastayım diyormuş da kimse inanmıyormuş... Ve bir gece gık diye, kalbi duruvermiş...</span></p>

    <p class="duz-ilk-paragraf" xml:lang="tr"><span class="duz">Nilay’ı dövdüğü gece “Allah onu kahretsin” dediğimi anımsadım. İçimden geçenleri Nilay’a bile söyleyemem ama hiç üzülmedim. Kurtuldular... Nilay da annesi de kurtuldular.</span></p>
  </div>
</body>
</html>
