<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-8.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">9</span></h1>

    <p class="duz" xml:lang="tr"><span class="duz">Babam aylarca güvenilir bir kız okulu aradı ve ünlü Rabianım’ın okulunu buldu. Okula gidip müdürle konuştu ve beni okula yazdırdı. Başlarken de, müdiranıma gerekenleri söylediğini, kötü şeyler yaparsam okuldan atacaklarını bildirdi... Ama bu kötü şeylerin ne olduğunu anlatmadı. Bildiğimi varsayıyor.</span></p>

    <p class="duz" xml:lang="tr"><span class="duz">Okulda saçları uzatmak yasak, kulaklarımızı biraz geçen saçlarımızı örmek zorundayız. Hepimiz sıçan gibiyiz. Üniformalar ve şapkalar giyiyoruz. Her pazartesi sabahı müdiranım bizzat geliyor, tırnak, saç, göz, yüz muayanesi yapıyor. Bir keresinde benim tırnaklarımı eliyle kazıdı kazıdı, “Cila mı sürdün” dedi. “Hayır efendim, bu kendi pembeliği” dedim.... İnanmamış gibi yüzüme baktı. “Hımm, haftaya görüşürüz” dedi.</span></p>

    <p class="duz" xml:lang="tr"><span class="duz">Bu kadın benden hiç hoşlanmıyor.</span></p>

    <p class="duz" xml:lang="tr"><span class="duz">Sabah okula giderken Yusuf’a rastladım, konuşa konuşa okula kadar yürüdük, onun okulu da bizimkinden biraz ileride... Yolda biyoloji öğretmenini gördük. “Günaydın efendim” dedim, hiç yanıt vermedi...</span></p>

    <p class="duz" xml:lang="tr"><span class="duz">Okul gittiğimde müdiranım beni çağırdı, “Yaptığından utanmıyor musun?” diye sordu. “Hangi yaptığımdan” dedim. “Efendim diyeceksin, efendim!” diye bağırdı... Demiyeceğim işte, sustum. “Yolda seni bir oğlanla görmüşler... Babanı çağırttım, böyle bir şey bir kez daha olursa, seni okuldan atarım!” dedi...</span></p>

    <p class="duz" xml:lang="tr"><span class="duz">“Zor çıkartırsın, burası paralı okul, daha sonra kardeşimin geleceğini biliyorsun” dedim, içimden.</span></p>

    <p class="duz-ilk-paragraf" xml:lang="tr"><span class="duz">Gerçekten babamı çağırtmış, babam evde o kadar kızdı, o kadar kızdı ki, bütün mahalle çın çın çınladı, bir kez daha rezil oldum arkadaşlarıma... Bir kez daha... Bir kez daha...</span></p>

    <p class="duz-ilk-paragraf" xml:lang="tr"><span class="duz">Ve babam bir minibüs tuttu okula gidip gelmem için. Okulun camları da beyaza boyandı, yoldan geçen Fransız Liseli oğlanları görmeyelim diye... Oysa çıkış saatlerimiz aynı ve onlar hep okulun kapısında kümeleşiyorlar. Ben her akşam bir tanesini görüyorum, çok hoşuma gidiyor. Ne kadar yakışıklı Tanrım...</span></p>

    <p class="duz" xml:lang="tr"><span class="duz">Ve onu cumartesi akşamları sinemada da görüyorum. Her cumartesi babam bizi sinemaya götürüyor. Daha önceden locada yer ayırtıyor. Locasız sinemalara asla gitmiyoruz. Annemi ve bizi insanların arasında oturtamayacağını söylüyor. “Veririm paramı, keyfime bakarım” diyor. Annem, kardeşim, ben, komşumuz Gülriz Abla, her cumartesi gidiyoruz... Ve o da geliyor... O kadar uzun bakışıyoruz ki...</span></p>

    <p class="duz-ilk-paragraf" xml:lang="tr"><span class="duz">Halam artık çok yaşlanmıştı, hastaydı. Günlerden cumartesi, babama bir telefon geldi, halam çok kötüymüş, çağırdılar. Bizde sinemaya bilet almıştık. Babam gitti, gelmek bilmiyor, sonra telefonla annemi çağırttı, akşam oldu, ikisi de ortada yoklar. Meraktan çatlayacağız. Neden gelmiyorlar, iki saat sonra film başlayacak, daha yemek bile yenmedi.</span></p>

    <p class="duz" xml:lang="tr"><span class="duz">Halama telefon etmeye karar veriyoruz. Kardeşim, “Babam kızar” diyor ama ben ediyorum. Annem çıkıyor telefona. “Aferin benim hayırlı kızım” diyor.”Ama üzülme, o çok yaşlıydı, öldü, siz bizi beklemeyin, bir şeyler yiyin ve sakın kendinizi üzmeyin, hayat böyledir işte.”</span></p>

    <p class="duz" xml:lang="tr"><span class="duz">Allah kahretsin. Bu gece sinemeya gitmemiz mümkün değil.</span></p>
  </div>
</body>
</html>
