<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-60.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">62</span></h1>

    <p class="duz" xml:lang="tr"><span class="duz">Kendi kendime bile söylemek istemediğim bazı şeyler ben istemesem de beynimin içine giriyor, çakılıyor.</span></p>

    <p class="duz" xml:lang="tr"><span class="duz">Sus, sus, söyleme, duyma.</span></p>

    <p class="duz" xml:lang="tr"><span class="duz">(Mehmet’ten heyecanlanmıyorum artık. Mehmet’i eskisi kadar beğenmiyorum, Mehmet bana sıkıntı veriyor. Karısıyla, çocuğuyla, yeni kurduğu işiyle, seni seviyorum’larıyla, bitmez tükenmez öpücükleriyle, en önemlisi kararsızlığıyla, ürkekliğiyle, ne istediğini bilmemesiyle, güçsüzlüğüyle Mehmet’ten sıkılıyorum.)</span></p>

    <p class="duz" xml:lang="tr"><span class="duz">Sus, sus, söyleme, bunları duyma.</span></p>

    <p class="duz" xml:lang="tr"><span class="duz">Olamaz böyle şey, olmamalı. O kadar savaştın, tüm yaşamını değiştirdin. Mehmet için bu denli savaştın. Şimdi yok edemezsin, silemezsin her şeyi.</span></p>

    <p class="duz" xml:lang="tr"><span class="duz">“Hayır, hayır” diyorum kendi kendime. “Sen Mehmet için savaşmadın, kendin için savaştın. Her şeyi kendin için yaptın.”</span></p>

    <p class="duz" xml:lang="tr"><span class="duz">(Ne savaştı ama, ne savaş, evliliğin kurallarını çiğneyip basit kadınlar gibi davranmanın adına savaş demek ne kolay yol.)</span></p>

    <p class="duz" xml:lang="tr"><span class="duz">“Evet, evliliğin kurallarını çiğnedim, ama dört duvar arasına girip, en ince noktalarına kadar birini tanıyınca, aşkın bitmesi benim suçum mu?”</span></p>

    <p class="duz" xml:lang="tr"><span class="duz">(Madem savaşı seviyorsun, evliliğine bir başka yön verseydin.)</span></p>

    <p class="duz" xml:lang="tr"><span class="duz">“Saçmalama, babamdan kurtulmak için evlendiysem, sonra o adama aşkım bittiyse, bu evliliği sürdürmek midir savaş?”</span></p>

    <p class="duz" xml:lang="tr"><span class="duz">(Aşkın bittiyse ayrılsaydın, yeni aşkını evli bir erkek seçmeseydin.)</span></p>

    <p class="duz" xml:lang="tr"><span class="duz">“Aşk seçimle olmuyor, o anki gereksinimlerime Mehmet yanıt verdi, aradıklarımı onda buldum.”</span></p>

    <p class="duz" xml:lang="tr"><span class="duz">(Şimdiki gereksinimlerine yanıt vermiyor ama.)</span></p>

    <p class="duz" xml:lang="tr"><span class="duz">“Evet, vermiyor, vermediği anda da çekip gitmesini bilmek gerek. Hoşlanmak, sevmek bir ömür boyu sürecek diye bir koşul mu var? Görüyorsun işte sevmedikleri erkeklerle oturan kadınların mutsuzluğunu.”</span></p>

    <p class="duz" xml:lang="tr"><span class="duz">(O zaman uzatma, kullanma insanları, mutluluk, zamanı geldiğinde bırakıp gidebilmektir. Daha yaşanacak öyle çok şey var ki!)</span></p>

    <p class="duz" xml:lang="tr"><span class="duz">Bu kavgamız hiç bitmeyecek.</span></p>
  </div>
</body>
</html>
