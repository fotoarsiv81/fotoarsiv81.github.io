<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KADININ_ADI_YOK-58.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:191bdbf1-8eeb-47d0-aea0-66192abcdd4f" name="Adept.expected.resource" />
</head>

<body>
  <div class="generated-style" id="kadinin-adi-yok">
    <h1 class="duz-ilk-paragraf-copy" id="toc-anchor" xml:lang="tr"><span class="dumduz-bold-baslik">60</span></h1>

    <p class="duz" xml:lang="tr"><span class="duz">Bir iş arıyorum... Kendi mesleğim dışında ne kadar iş varsa bakıyorum gazete ilanlarına.. Kendi iş alanımda kim varsa herkes beni konuşuyor, herkes yüz kızartıcı bir suçtan işten atıldığımı biliyor sanıyorum... Meslektaşlarımla karşılaşmamaya özen gösteriyorum... İşyerimin bulunduğu semtten geçemez oldum. Yüz kızartıcı bir suç... İş ahlakına uymayan hareketler... Bir adım olsaydı, ünlü bir işadamı olabilseydim, herkesi toplar brifing verirdim... Ya da gazetelere demeçler...</span></p>

    <p class="duz" xml:lang="tr"><span class="duz">Ben yüz kızartıcı bir şey yapmadım, ben âşık oldum, ben gönlümce davrandım, işle ilgili hiçbir suç işlemedim. Erkek yöneticilerimiz suçları kendilerine göre yorumlayabiliyorlar, kendilerinin aynı suçu işlemeye hakları var, bizim yok.. Ya da onlara reva görülen şey, bize gelince suç oluyor. İşyerlerinde birbirleriyle ilişki kuran bir sürü insan var ama işine son verilenler, suçlananlar, hakaret görenler, damgalananlar hep kadınlar oluyor.. Yalnızca patronların ilişki kurdukları köle kızlar işten atılmıyor. Buna kim karar veriyor, kim yargılıyor bizi... Onlara bizi yargılama, suçlama, ezme, sömürme, işten atma, damgalama hakkını kim vermiş?</span></p>

    <p class="duz" xml:lang="tr"><span class="duz">(Biz.)</span></p>

    <p class="duz" xml:lang="tr"><span class="duz">Ah, sevgili iç sesim benim... Biz mi? Biz kim?</span></p>

    <p class="duz" xml:lang="tr"><span class="duz">(Biz, kadınlar.)</span></p>

    <p class="duz" xml:lang="tr"><span class="duz">Olabilir mi bu?</span></p>

    <p class="duz" xml:lang="tr"><span class="duz">(Olabilir tabiî, olmuş bile.. Sen bile farkında değilsin, yaşam boyu karşına dikilip duranlar kimler? Sen bile, farkına varmadan savaşıyorsun. Bir düşün bakalım... Adamlar... Babalar, abiler, kocalar, sevgililer, müdürler, şefler, arkadaşlar... Ya hayır, olmaz diyorlar, ya sen delisin, kötüsün diyorlar, ya gel, gitme, beceremezsin diye seni etkilemeye çalışıyorlar, ya kötü kadın, orospu, bakire değil diye yargılıyorlar, damgalıyorlar. Ve biz... İşte biz, onlara bu izni veriyoruz.)</span></p>

    <p class="duz-ilk-paragraf" xml:lang="tr"><span class="duz">Uzun aylar, çok uzun aylar sonra, bankadaki paracıklarımı tüketip bitirince... suç işlemediğime, orospu olmadığıma, yine herkesin içine başım dik çıkabileceğime karar verebiliyorum... Karar vermek zorunda kalıyorum. Ve ikide bir beni arayıp haberler yollayan, hatırımı soran, işyerine çağıran Doğan Bey’in telefonunu çevirebiliyorum...</span></p>

    <p class="duz" xml:lang="tr"><span class="duz">Doğan Bey’in odasına girdiğimde, kapıyı arkamdan kapattığımda kan ter içindeyim... Bu iş yerindeki, benim mesleğimdeki insanlar ne diyorlardır şimdi benim hakkımda? İşyerinden yüz kızartıcı bir suçla atılan kadın bu işte, şimdi de buraya gelmiş, pis kadın, kötü kadın...</span></p>

    <p class="duz" xml:lang="tr"><span class="duz">Ter içinde kalmışım...</span></p>

    <p class="duz" xml:lang="tr"><span class="duz">Doğan Bey hararetle elimi sıkıyor. “Nerelerdesin kız, ne çok haber yolladım sana, insan bir uğrar.”</span></p>

    <p class="duz" xml:lang="tr"><span class="duz">Doğan Bey’in şişman göbeğine sarılıp, kırmızı yanaklarını sıkmak geliyor içimden.</span></p>

    <p class="duz" xml:lang="tr"><span class="duz">“İşte, biliyorsunuz, biraz dinleneyim istedim.”</span></p>

    <p class="duz" xml:lang="tr"><span class="duz">“Biliyorum tabiî, biliyorum; senin ne kadar yetenekli ve çalışkan bir eleman olduğunu da biliyorum... Tam sana göre bir iş var, biraz daha dinleneyim dersen, kaçırırsın haberin olsun.”</span></p>

    <p class="duz" xml:lang="tr"><span class="duz">(Doğan Bey’in kırmızı yanaklarını sıksam ne olur?)</span></p>

    <p class="duz" xml:lang="tr"><span class="duz">“Yarın, yarın başlayabilir miyim?”</span></p>

    <p class="duz" xml:lang="tr"><span class="duz">“Yarın başla, hadi göreyim seni.”</span></p>

    <p class="duz" xml:lang="tr"><span class="duz">Doğan Bey, bir sözcük daha söyleme. Sus. Ağlatacaksın beni.</span></p>
  </div>
</body>
</html>
