<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>GÜNDELİK</title>
</head>

<body>
  <h2 class="h21"><a id="a53"></a>GÜNDELİK</h2>

  <p class="p12">... Onlar olmadığımızı bilip, koyup kotarıp salt yalnızlıklara, yalnızlıklara gitmelerle...</p>

  <p class="p12">Burdakiler bilmezler D susar niçin suskuların densizliğini yüzer öyle külrenk. Bunun bi çeşit sevgi &ndash;salt sevgi diye bi nen olmadığından&ndash; olduğunu sezinlerim ben. Onunkisi bana doğru bi birikme, köpüklenme bi, tutunma ya da umma, güçlü sanışı beni, yağı oluşu, kendisinden başka türlü niteliklerle bulunduğum boyutlarda güçlü görünümüm, benden geçmeden gülü1er durmuyo dudaklarına. Bu sanıları D&rsquo;nin ayakta tutan beni. Bu etkiyi sürdürmem gerek. Bugünler ve öte günler için. Başaramamak: &ndash;o anlamda&ndash; sevilmemek, umulmamak, bakılmamak, urların büyümesi, D&rsquo;sizlik.</p>

  <p class="p12">Bunca işi çevirmeye koyuluyorum, n boyutlu yerden sonsuza doğru ve sonsuza paralel titrek bi bacak açıyorum, denge süreleri, kapatıyorum. Usul usul belli etmeden ekimi kapatıyorum. Kapatacak mıyım hep bilmiyorum, şimdilik hep böyle açık vermelere gelmiyo, böylesi gerek, bu süre böyle yapıyorum. Sonra karanlığa, M&rsquo;nin hiç jilet tutulmamış kanat altına sokuluyorum; gıcırtıyla açılıyor kanadı, <span class="t19">BÜYÜKÇE</span> <span class="t19">BI</span> <span class="t19">KU</span><span class="t19">Ş</span> <span class="t19">M</span>; iyot kokuyo, bütün deniz kokuyo. M, bunu kadınlık sanıyo, yumuşaklık, esriklik, yarımlık sanıyo. Kapatıyo, ekliyo, ısıtıyo. Tüm çabalarım, D&rsquo;yi kandırmak, güçler dokumak, dokunan güçle bi süre daha çok dayanmak &ndash;dayanabilmenin ürkünçlüğüne ve içrekliğine başka türlü&ndash; biçimde ve özde başka türlü bi biçimsizlik ve özsüzlükle karşı komak için diyorum M&rsquo;ye, &ldquo;Değil değil, ben seni tanırım&rdquo; diyo.</p>

  <p class="p12">A ve B&rsquo;nin yok sakıncaları hiç; kavuniçi dönemecinde maltataşlarının, zeytinyağlı fasulyeye domates ezerken cıyak cıyak anlatıyorlar. &ldquo;Birer hayvan bizim kocalarımız, kadın ruhunu bilmez bizim kocalarımız.&rdquo; Kaşları gözlerinin altından bakıyo A&rsquo;nın, kapkara boyanıyo, bacaklarının üzerinde nasıl dikeliyo kaya denli. Dirimde anca erkekle varlar; dudakları öpüler bekliyo, hep hep öpüler. Kim olursa olsun öpmek istesin onları, göz koysun dişiliklerine, ya da salt şunu söyleyin onlara: &ldquo;Sen sevmek, sevişmek için yaratılmışsın!&rdquo; Mahvoluyorlar, bitiyorlar, eriyorlar aşktan, doğalsal bir erk alıyorlar bu tümceden, öylesine yoksun kalmışlar sevilerden. Sevmedikleri kocaları bi yanda, öte yanda yoksullukları. &ldquo;Ayrılın, çalışırsınız&rdquo; diyoruz D&rsquo;yle. &ldquo;Biz mi&rdquo; diyorlar, &ldquo;biz mi? Ayda iki yüz lirayla!&rdquo; Çın çın uçuyor gülüşleri Çeliçev&rsquo;in elden ayaktan var ya ağacı hani sekiz senede yapmış, işte onun ikinci parmak dalma konuyorlar. &ldquo;Biz üç bin liraya zor geçiniyoruz&rdquo; diyo B. Bu arada A, &ldquo;Yavrularımız olmasa gözümüz para mara görmez&rdquo; diyo. Dediğinen bu sözü Çeliçev&rsquo;in ağacının içinde bi çocuk başı da var ya, o bi silkiniyo düşürüyo gülüleri dibine, ufalanıp toprağa karışıyorlar. D, gözümün içini kolluyo, benim düşünlerimi çıkarıp kendininkilere takacak. Ufak ayrımlarla Karenin&rsquo;lerin, Bovari&rsquo;lerin öyküsü hâlâ. Bu alabildiğine alaturka, alabildiğine iğrenç karıkocaların öyküsü bunlarınki de. Şimdi tutup olanca sevecenliklerimle aklı başında bi öykücünün yapması gerektiğince A ile B&rsquo;ye eğilip gözpınarlarımda tutamadığım yaşlarla savunmalıyım onları. Toplumsal koşulları, kişisel zorunlulukları, algı içi ve duyum ötesi durumları, nedenleri, yok şunları yok bunları göz önüne alıp temiz kâğıtlarını vermeliyim ellerine. Ama bunca yüzyıldan sonra hâlâ aynı sorunlarla uğraşacak değilim ya. Hem temizlik, kirlilik, suçlu yahut suçsuzluk diye bi sorun yok ki aslında. Canı isteyen ezbere bilinen yargıları da katsın hesaba. Ben A ile B&rsquo;nin bakımsız ölümlerden, sevilmemek sayılmamaktan. yoksulluktan şu ile bu ile gizli gizli sevişip kocalarının koynuna döndükçe, çevrelerine namus &ndash;yirminci yüzyılda Türkeli&rsquo;nde uygulanmış töre kuralları&ndash; öykünmeleri tasladıkça mutsuzluktan kurtulmayacaklarını, böylelerinin girdiği yazıların tadının bozulduğunu... D, bunları çıkaramadı yüzümden &ndash;çıkaramasın diye ne avurtlar yaptı&ndash;- çıkaramadı da, &ldquo;zavallılar&rdquo; dedi arkalarından. Nasıl sinirime dokundu D. Anladı da duygumu, bozuluverdi. Onun için <span class="t19">BENDEN</span> <span class="t19">GEÇMEDEN</span> <span class="t19">GÜLÜLER</span> durmuyo dudaklarına. Belki suskunluğ<a id="a54"></a>u da bu yüzden.</p>

  <p class="p12">D diyo ki; &ldquo;Kişilerin aramızda bilinenden ayrı olan ve her kişinin ötekinden ayrı olan ikinci bir dirimleri yok mu? Onu, asıl olan kişiliklerini &ndash;dirimlerini&ndash; yaşamasalar bile.&rdquo; Kendinden konuşurcasına söylüyor bunları ya da benden konuşurca. Boyutlar içinde kişinin asıl dirimini &ndash;onu yaşamasa bile&ndash; kestirmek. D&rsquo;ye benim gösterdiğim biçimde tanırsa beni, razıyım ama içime çok çok içime asıl, beni bulacağı değin içime girmesine değilim razı. Yittiğim gündür. D&rsquo;sizlik onun beni iyice tanıdığı gündür. Z&rsquo;nin de benden beklediği bu belki &ndash;belki değil kesin böyle&ndash; ama ne olursa olsun D&rsquo;yi asıl boyutlarıyla tanımalıyım ben. Onun suskunluğu ya da boyutlardan konuşuşu, bakışı bana, süslenişi, sigara yakarken memelerini kıpırdatışı, tırnaklarının her sürede görünmeden büyümeleri, çarpık bacaklarını kullanışı D&rsquo;den başka hiç mi hiç D olmayan, D&rsquo;nin ta kendisi olan bir D sürüyo ve gene de asıl D değil onlar. Böyle bu, bi uyumu bi uyumsuzluğunun, tabakları kurulamasının, beraber aynı kitabı okumamızın yok bir asısı D&rsquo;yi bulmama. O da neden böylesine öteki beni çıkarmaya çalışıyo. Ben bi sıçrıyorum, kalıyorum havada. <span class="t22">Glissade devant, glissade derrière,</span> yok beni bulamaz o. Göz göze gelince kaçırıyoruz gözlerimizi. Niye hiç iyice bakamamışız birbirimize, iş görürken ne diye sırıtıyoruz arada bi, ne için karşıma otururken eteklerini dizkapağının üzerlerine çekiyo, hafif yana eğiyor bacaklarını -ona en yakışan bu bacak durumunu kaç kez aynada denediğini biliyorum- ve ses çıkarmadan, güzelliğini iyice kurduktan sonra tutup gözümün dibine dibine bakıyo. Güzelliğini Övmemi bekliyo ille de.</p>

  <p class="p12">Bana ne bu hallerinden D&rsquo;nin. Güzelliğini ya da aramalarının tutunmalarının boynuzundaki kesikli karanlığı sevmişim; sevmişim ya da sevmemişim de dolaylarımda olsun dilemişim ya, özlemler çekmişim ya da çekmemişim de bi rastlantı &ndash;hem de opolağan bir rastlantı&ndash; böyle dostluklar andıran bi durum koymuş ortaya, böyle olmuşuz ya, ondan ötesi bana ne. Yok yonut denli bedeni, yok ışıl ışıl usu. Ben bekliyo muyum beğenmesini beni, övmesini? Bekliyorum belki de, bana yaslanışı, benim onun yaşantısında bi tek oluşum &ndash;hiç olmazsa şimdilik bi tek oluşum&ndash; doyuruyo beni veya şöyle bi nen oluyor: D, beni olmak istediğim ama olamadığım kişi sanarak benim kişiliğimi tamamlıyo. D diye tutturmam bundan.</p>

  <p class="p12">Birbirimizden beklediklerimiz var şüphesiz, umutsuz bi bekleyiş de olsa vazgeçemediğimiz. Z&rsquo;nin benden, benim ondan ve D&rsquo;den, D&rsquo;nin benden, bunlar da değil bireylerin toplumdan koparmak istediği &ndash;bizimkisi denli toplumlardan&ndash; yahut da toplumun bireylere zorla yüklediği de bu. Ama bir ayıklama işine bi tümdengelime mi kalktım salt D, Z veya M&rsquo;lerle çıkılmaz işin içinden, gene de öyküyü düzensel, toplumsal moplumsal sözlere boğmadan geçeyim geleyim düzensiz, sınırsız, koşulsuz bi yanından uslu bi yanından duygusal çıkmazlarda sıkışık o anlatmaya koyulduğum dostluk bitişikliğine.</p>

  <p class="p12">Böyle elim üstünde oyunlarıyla biz işte. Tüylerimizin eleklerinden salıveriyoruz &ldquo;ben&rdquo;leri, sel vuruyo içimize tam, tam arınacağız, şuralarımızda duruyo su. Na şuralarımızdan öte geçemiyor. Üstelik ayıklamakla, olanca gücümüzle eşelemekle, göstermeliklerimizin çarşısında ne biçim bi gerçek &ndash;gerçek diye bi nen olmadığını, göreceliğin tek bi gerçek olduğunu savunduğumuz halde&ndash; bekliyoruz.</p>

  <p class="p12">D kalkarken ayağa ipiçeri çekiyo karnını. Öyle incecik, körpe, katı olmak istiyor. Yonut soylu bedeninden güç alacak, varsın alsın. Gayrı sıkı eleyip ince dokumalar bi yana, Assia diyorum ama, Despiau'nun <span class="t22">Assia&rsquo;</span>sı diyorum hem de, güya duyulmasın istiyormuşçasına alçak sesle, ama duyuruyorum. Varsın güçlensin, varsın güçlensin insanlar, varsın büyüsünler, beğensinler kişiliklerini, varsın eli üstümde kalsın D&rsquo;nin. Hemen işlek bi <span class="t22">Assia</span> oluyo D, kollarını bedeninden geriye sallayıveriyo. &ldquo;Gidiyorum&rdquo; diyo. &ldquo;Olur&rdquo; diyorum ben de. &ldquo;Karas, Karas!&rdquo; sesleniyo. Karas giriyo odamıza, tüysüz sol kulağını kurşuni keten eteğine sürtüyo D&rsquo;nin. &ldquo;Canım!&rdquo; diyo D ona. &ldquo;Yavrum, koruk gözlüm benim.&rdquo; Büksüle büksüle çıkıyorlar. İki göğsümün ortasında urum şişiyo ardından. M&rsquo;nin kanatlarını, gıcırtılı açılışlarını özlüyorum birdenbire.</p>

  <p class="p12">Böyle işte, biz böyle. Ben onu ve o beni -evet gene de aradakilerden çok birbirimizi, her boyut içinde en çok birbirimizi sevip, baş aşağılarda, yanlamasına, dönük, Lambo&rsquo;yla içerkene, kadınların arasında ve erkeklerin içinde, kitaplarla ve yazılarla, bale ve resimlerle, ölümlerle, parasızken ve sevdiğimizi, nasıl sevmediğimizi bilmeden, bi çizekte yağılıka bi düzlemde aşka kıl kalmışken, İstanbul&rsquo;da ve analarımızın evinde gizler yaşıyoruz sanarak, Ahmet&rsquo;i dostumuz yapıp, ağlaşıp yetinip, kıçımızdan terleyerek ve bok kokan İzmir Körfezi&rsquo;ne dikili şu odamızda boyalı ellerimizde ve A ve B ve Z ve M ile Çeliçev&rsquo;in ağacına gizli gizli gülüler oturtup, Nana&rsquo;yı seyrederken kapalı gözlerle ezilip Kumkapı&rsquo;yı, Haliç&rsquo;i kırlangıçbalığı çorbası düşünürken &ndash;tüm bunlar sanki bi değermiş denli&ndash; birbirimizi asıl özlediğimiz kişiliklere koyup, koyup kotarıp ama onlar olamadığımızı bilip salt yalnızlıklara, yalnızlıklara, yalnızlıklara gitmelerle... Tüm bunlarla işte.</p>

  <p class="p9">1957</p>

  <p class="p12"><a id="a55"></a><span class="t11">&nbsp;</span></p>
</body>
</html>
