<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>BAY SURET</title>
</head>

<body>
  <h2 class="h21"><a id="a73"></a>BAY SURET</h2>

  <p class="p12">Bay Suret kentin daracık bir çıkmaz sokağındaki evine döndüğünde, giriş kapısındaki asma kilidin içerden takılı olduğunu anladı. Bodrum kattakiler sık sık bu oyunu oynuyorlardı ona. Bay Suret zillerini çalıp onları uyandırmak zorunda kalınca da çoluk çocuk sanki bütün gece bu anı bekliyorlarmış gibi hep birden kapı önüne dökülüyor ve hep bir ağızdan sayıp sövmeye başlıyorlardı. Bay Suret savunmayı ve tartışmayı sevmezdi ama kimi kez, kapıyı mahsustan içerden kilitlediklerini bildiğini söylemek zorunda kalıyor, &ldquo;Benden ne istiyorsunuz?&rdquo; diye de soruyordu. Sormasıyla da karşısındakiler büsbütün çığlığı basıyorlar, bütün katlardakileri uyandırıyorlardı. Yeni uyananlar kat sahanlıklarından sarkarak bu ne idüğü belirsiz herife ötekileri bastıran bir sesle bağırıp çağırmaya koyuluyorlardı. Bay Suret&rsquo;in bu çeşit basit olaylar üzerinde durmak alışkanlığı yoktu, onu şaşırtan kapıcının kızgınlığına bütün katların birden nasıl kapıldıklarıydı. Merdivenlerden yukarı, tavan arasındaki odasına doğru, kendisine yöneltilen bu büyük öfkenin arasında ağır adımlarla yürüyor, her katın merdiven başında ucu yumruklanmış ve kafasına doğru uzatılmış kolların altından geçerken aklına otuz beş yıl önce bir üsteğmenle evlenen ablası geliyordu. Beylerbeyi&rsquo;ndeki yalının alt katındaki geniş taşlıkta üsteğmenin arkadaşları karşılıklı geçmişler, kılıçlarını havada birbirine çatıp bir dam yapmışlardı. Üsteğmen enişte ve ablası da bu damın altından aynen böyle geçmişlerdi. Birkaç gün öncesinden, annesinin Hanife kıza ovdurup parlattırdığı mermerlerde gelinliğin durmadan uçuşan tüllü kuyruğu, öteye beriye takılıp düşüren parçalı duvağı Bay Suret&rsquo;i bu yumruklar arasından geçerken hafifçe güldürüyordu. Bu gülmesi yüzünden, kiracılar Bay Suret&rsquo;in ar damarı patlak bir adam, bir yüzsüz olduğunu günlerce konuşup duruyorlardı. Bu kez de yine öyle oldu. Şu farkla ki, kapısının önüne don gömlek fırlamış bağırmak için sırasını bekleyen son kiracı, cüce denli kısa, cılız bir adam, açık kapıdan sızan aydınlıkla büsbütün büyümüş ve çarpılmış bu gülüşle karşılaşınca Bay Suret&rsquo;in ensesine doğru tüm gücüyle bir yumruk indirerek bu arsız adamın gülmesini durdurdu. Bay Suret sendeledi, gene de savunmadı kendisini. İstese gençliğinden kalma judosu ile adamı birkaç saniyede altına alır, parmaklıklardan aşağıya fırlatıverirdi ama bu onun için düşüklük sayılırdı, onlarla bir olmak istemezdi. Tuhaf bir sesle, &ldquo;Siz herhalde kasapsınız?&rdquo; dedi. Adam da ardından, &ldquo;Kasap senin babandır bok yiyen!&rdquo; diye bağırdı. Bay Suret kendi katına varmıştı, soğukkanlı bir sesle, &ldquo;Babam General Tahsin Saluroğlu&rsquo;ydu, dedemse Yangıncı Haşan Paşa diye anılır&rdquo; dedi ve odasının kapısını yavaşça çekerek içeriye girdi. Kapıyı hızlı çekmek ona kızdığını belli etmek olurdu çünkü. Bay Suret düğmeyi çevirdi, ışıkları yanmıyordu. Yağmurdan olacak herhalde diyerek sırtını kapıya dayadı ve hafifçe inledi, hemen ardından kapıyı aralayıp dışarıya doğru sert sert öksürdü. Durmadan, &ldquo;Onlarla bir olmak bana yakışmaz&rdquo; diye düşünüyordu; &ldquo;insanları severim ben, şu zavallı insancıkları da severim, hümanistimdir ben.&rdquo; Bir yerlerde, geçen gecelerden kalma bir mum parçası olacaktı, aradı, bulamadı. Üst üste, &ldquo;Yağmurdandır, yağmurdandır&rdquo; diye söyleniyordu. Sessizce koridora çıkıp ayakyoluna yürüdü ve çişe durdu. Merdiven sahanlıklarına birikmiş kiracılar kadınlı erkekli yukarıya, çatı katına döndürdükleri ağızlarıyla bağrışıp duruyorlardı: bu kendini beğenmiş, bu küstah, bu gece yarıları herkesi tatlı uykularından kaldıran, kimseyle konuşmayan, sabah çıkıp sabah dönen pis sarhoşun kahrını çekmek zorunda mıydılar?</p>

  <p class="p12">Bay Suret ablasının duvağının düşürdüğü ortanca biçimindeki koca vazoyu anımsadı işerken. Böyle yapardı o, insanların çirkefliklerini görmemek için aklı çareler kurardı hep... Duvak o gece her şeye sarılıyordu; ilkin yengesinin pırlanta gül küpelerine takılmış, kadının sol kulağını yırtmıştı, ardından küçük kız kardeşinin kocaman muare kurdelesini koparmış, çocukcağızı cıyak cıyak ağlatmıştı. En sonunda da eniştesinin bir teğmen arkadaşının düğmesine sarılmış ve çıkmamıştı. Sarışın genç teğmen önce pembeleşmiş, sonra kırmızılaşmış, elleri titreyerek tülü sökmeye uğraştıkça iyice dolaştırmıştı. Annesi, eniştesi düğmeye yırtılarak giren bu acayip duvağı sonunda kesmişler ve teğmeni kurtarmışlardı. Genç teğmen düğmenin çevresinde sap sap sallanan beyaz iplik parçalarını çıkaramayınca, &ldquo;Hatıra kalır&rdquo; demişti. O düğün gecesi, ablasının ilk kez bir yabancı adamın koynuna gireceğini ilan etmesi demek olan o toplantı, çocukluğunda sık sık utanarak düşündüğü bir şeydi. Onlar ayıp bir şey yapacaklardı o akşam, bu yüzden herkesten kaçmaları, saklanmaları gerekirken, bir yığın insan toplamışlar, üstelik anne ve babalarının gözleri önünde gülüp eğleniyorlardı. Gramofon durmadan vals çalıyor, ablası enişteye sarılıp dönüyor dönüyor dönüyordu. Bir ara yukarıya kaçmış, başını yastığın altına gömmüş, galiba azıcık da ağlamıştı. Neden ağladığını bir türlü çıkaramıyordu şimdi. Bay Suret&rsquo;in sık sık başına gelirdi bu olay.</p>

  <p class="p12">Bir şey yapar ama neden yaptığını bir türlü açıklayamazdı. Demin adama neden, &ldquo;Siz herhalde kasapsınız&rdquo; dediğini de çıkaramıyordu şimdi. Kasaplara karşı kötü bir duygusu yoktu. Et de severdi üstelik... Gramofondan raspa sesleri gelince yeniden inmişti aşağıya. Raspa biraz daha o gecenin ne demek olduğunu unutturan bir danstı. Valste, eniştesinin ablasını kovalayıp yatırmak isteyişi gibi bir şey vardı...</p>

  <p class="p12">Bay Suret odasına geçerken işittiği son söz, &ldquo;Polise verelim bu adamı?&rdquo; oldu. Odasını kilitlemek istedi, anahtar dönmüyordu, zorladı zorladı, parmakları acıdı vazgeçti, &ldquo;yağmurdan&rdquo; diye geçirdi yeniden. Odanın soğuğuna yapışmış ekşimtırak katı bir koku burnunu, genzini yakıyordu. Camı açmak istedi, açılmadı. &ldquo;Yağmurdan&rdquo; dedi gene Bay Suret, &ldquo;yağmurdan pervazlar şişmiş olacak.&rdquo; Zorladı, açıldı pencere, içeriye giren buz gibi karanlığa dayanamayınca yeniden kapamak istedi, bu kez kapanmıyordu. Bay Suret paltosunun cebinden çıkardığı çakıyla pervazı yontmaya başladı, parmakları durana kadar yonttu. Karanlıkta görünmeyen sac sobanın olduğu yere doğru bir iki adım attı ve durdu. Odundu, tahta parçasıydı kalmamıştı. Bugün gazete bile almamıştı. Kibrit kutusunda iki üç kibrit çöpü kalmıştı. Sigarası yarım paket var yoktu. &ldquo;Bütün ağırlıklarımı attım&rdquo; diye düşündü; sevinci andırır bir duygu yüreğini yokladı. Camı kapatıp somyasına oturdu. Gözleri karanlığa alışmıştı. Dışardan bir yerlerden kopup gelmiş birkaç aydınlık parçası, odanın şurasına burasına yerleşmişti. Duvarı yalayan koyu bir ışık, orda, sakallı, kalın sarkık dudaklı, ince burunlu, gözleri yarım kapalı bir adamı aydınlattı. Adamın sol kaşını ortadan bölen derin bir yarık vardı. Duvar boydan boya aynı adamın çeşitli portreleriyle kaplıydı. Bay Suret eğilip bir fırça aldı ve duvardaki adamın gözlerine batırdı. Resim şimdi salt gözaklarıyla görmeye başladı. Fırçayı atıp köşede yerlere serilmiş kitaplara umutsuzlukla baktı. Galatasaray&rsquo;ı, Amerika&rsquo;yı ve sonra bu odayı yeniden gördü. Eniştesiyle Dimyat&rsquo;a hareket ederken, trenin penceresinde ablasının mutluluk ve gururla kamaşan gözlerini geçirdi oda içinden, tren kalktı. Ardından annesi yatağından yere attı kendini haykırarak. Elleriyle kasıklarına ve karnına bastırıyor ve durmadan, &ldquo;öldür beni, öldür beni!&rdquo; diye sesleniyordu oğluna, sonra elleri çözüldü ve birden lastik top gibi döşeme üzerine sıçradı, sıçraya sıçraya karyolanın altına kaçmıştı. Küçük kız kardeşle birlikte ordan çekip yatağa yatırdılar anneyi, çekerken oturağı devirmişler, kadını sidik içinde bırakmışlardı. Bay Suret yatağa koştu ve başını yastığının altına soktu, annesi yanına uzanmıştı. Ensesini elledi şişmişti, &ldquo;Ablamın karnı gibi şişmiş&rdquo; diye geçirdi. Ablasının karnına duyduğu tiksinti yerini korkulu bir acıya açtı. Acı ensesinden başlıyor, yüreğini, omuzlarını sarıyor, gözlerinden yaş getiriyordu, &ldquo;Ensemden, sadece ondan&rdquo; diye aklı korudu Bay Suret&rsquo;i, &ldquo;Ensemden de olamaz, ensem ağrıyamaz, onlarla bir olamam ben!&rdquo; diye düşündü gene. Yeniden fırçayı buldu, duvara bir şeyler çizmeye başladı. Küçük kız kardeş sarışın teğmene varıp gitmişti, yalı satılmış. Bay Suret Amerika&rsquo;ya yerleşmişti, fırçayı camdan dışarıya fırlattı. Yerdeki kitaplardan birini çekti. Yazılar okunmuyordu, sıvazladı kitabı tanıdı: <span class="t22">Egyptian Paintings,</span> Nina M. Davies, ötekini çekti: Bergson, <span class="t22">Les Données Immédiates de la conscience.</span> Bismarck; bu kitabı babasının etkisiyle almıştı; bir vakitler babası Bismarck için, &ldquo;Dünyaya gelmiş en büyük adam&rdquo; der dururdu. Sonra L. von Ranke, Nietzsche, darmadağınık bir <span class="t22">Petit Larousse</span> 1914 baskısı ve başkaları. Birkaç kitabı sobanın içine tıktı ve bir kibrit verdi. Oda tatlı turunculu kaygan bir renkle çarpıştı. Bay Suret olduğu gibi yatağına uzandı, duvarda karnı şişkin bir kadının bacakları arasından bir çocuk başı sallanıyordu, kadın ölmüştü, çocuk da morarıyordu. Tavanda kitap yapraklarının açılıp kapanan ışıkları dönüyordu. Bay Suret, ışıklara doğru mırıldandı:</p>

  <p class="p12"><span class="t22">Bir devlet dairesine kap</span><span class="t22">ı</span><span class="t22">lansayd</span><span class="t22">ı</span><span class="t22">m; 30 y</span><span class="t22">ı</span><span class="t22">ll</span><span class="t22">ı</span><span class="t22">k memurdum</span> <span class="t22">ş</span><span class="t22">imdi, benli</span><span class="t22">ğ</span><span class="t22">ini, özgürlü</span><span class="t22">ğ</span><span class="t22">ünü yitirmi</span><span class="t22">ş</span> <span class="t22">bir robottum, k</span><span class="t22">ı</span><span class="t22">z karde</span><span class="t22">ş</span><span class="t22">imin dedi</span><span class="t22">ğ</span><span class="t22">i k</span><span class="t22">ı</span><span class="t22">z</span><span class="t22">ı</span> <span class="t22">alsayd</span><span class="t22">ı</span><span class="t22">m pa</span><span class="t22">ş</span><span class="t22">a damad</span><span class="t22">ı</span><span class="t22">yd</span><span class="t22">ı</span><span class="t22">m; bir k</span><span class="t22">ı</span><span class="t22">l</span><span class="t22">ı</span><span class="t22">b</span><span class="t22">ı</span><span class="t22">k... Amerika iyiydi; kimse kimseyle u</span><span class="t22">ğ</span><span class="t22">ra</span><span class="t22">ş</span><span class="t22">maz, odalar s</span><span class="t22">ı</span><span class="t22">cak, s</span><span class="t22">ı</span><span class="t22">cac</span><span class="t22">ı</span><span class="t22">k olur, istedi</span><span class="t22">ğ</span><span class="t22">in kadar gezer istedi</span><span class="t22">ğ</span><span class="t22">in saat evine dönersin, y</span><span class="t22">ığı</span><span class="t22">nla arkada</span><span class="t22">ş</span><span class="t22">ı</span><span class="t22">n, elbisen, ayakkab</span><span class="t22">ı</span><span class="t22">n olur,</span> <span class="t22">ı</span><span class="t22">ş</span><span class="t22">ı</span><span class="t22">klar</span><span class="t22">ı</span> <span class="t22">kesmezler, insanlar birbirlerini severler, sever mi sevmez mi bilmem ama bana ili</span><span class="t22">ş</span><span class="t22">medilerdi, hümanistimdir ben, bütün dünyadaki insanlar</span><span class="t22">ı</span> <span class="t22">severim...</span></p>

  <p class="p12">Işıklar tavanda son bir kez titreştiler, o duvara bu duvara sardılar, öldüler, bir teki canlandı, karanlığı delip sakallı adamın alnına kondu ve kalktı. Bay Suret&rsquo;in kolu yataktan sarkınca şişeyi devirdi, dibinde akşamdan kalmış birkaç parmak şarap vardı, başına dikti, eğildi, somyanın altına girdi ve annesinin oturağını aradı, bulamadı. Çıktı oradan, &ldquo;Git artık, gidin artık!&rdquo; diye bağırdı. Elini cebine attı, bozuk para seslerini dinledi. Bu 10 kuruşun, bu 25 kuruşun, bu gene 10 kuruşun sesiydi. Sönmüş sobanın ağzından içeri elini soktu çıkardı, bir sigara yaktı. &ldquo;Soğuk bana vız gelir, parasızlık açlık bana vız gelir, dünyanın tamahında değilim ben, bu dünya baş eğdiremez bana, istediğini yaptıramaz&rdquo; diye söylendi... Karanlıktan kopan yel camı itti, odayı soğuğa doladı, sonra gene camı örttü ve çekildi... Bay Suret, &ldquo;yaza ne kaldı&rdquo; diye düşündü: Bugün cumartesi, yarın pazar, en iyisi Bob Dylan. Sıcak bir kahve olsa şimdi. Tahta masanın üzerinde, el yordamıyla cezveyi buldu, koridora süzüldü. Ayakyolundaki musluğu açtı. Sular akmıyordu. &ldquo;Yağmurdan&rdquo; dedi koridorda, merdiven tırabzanlarından eğilerek aşağıyı dinledi. Sessizdi. Katlar bağırıp çağırarak içlerindeki ağuyu akıtmışlar derin uykulara dalmışlardı. Odasına girince pencereyi aralayıp cezveyi fırlattı. Gecenin içinde damlara çarparak bücür bücür sesler çıkarttı cezve. Bay Suret, cezvenin düştüğü yana gözlerini dikerek, ellerini kollarını indirip kaldırarak, yüksek sesle anlattı:</p>

  <p class="p12"><span class="t22">Orda kalsayd</span><span class="t22">ı</span><span class="t22">m milyoner bir Amerikal</span><span class="t22">ı</span><span class="t22">m olurdu. Jigolo tutmak istediydi beni. &ldquo;Ben sat</span><span class="t22">ı</span><span class="t22">l</span><span class="t22">ı</span><span class="t22">k de</span><span class="t22">ğ</span><span class="t22">ilim&rdquo; demi</span><span class="t22">ş</span><span class="t22">tim ona. &ldquo;Ben Türk&rsquo;üm anlad</span><span class="t22">ı</span><span class="t22">n m</span><span class="t22">ı</span><span class="t22">, ben küçücük bir Türkiye'yim.&rdquo; Bugün, i</span><span class="t22">ğ</span><span class="t22">rendi</span><span class="t22">ğ</span><span class="t22">im her</span> <span class="t22">ş</span><span class="t22">eye sahip olabilirdim, kalsayd</span><span class="t22">ı</span><span class="t22">m. Le Monde'a aboneydim, evimde bir küçük bar</span><span class="t22">ı</span><span class="t22">m vard</span><span class="t22">ı</span><span class="t22">, viski sodam, telefonum, arabam, minyon bir Amerika'yd</span><span class="t22">ı</span><span class="t22">m</span> <span class="t22">ş</span><span class="t22">imdi. Dünyan</span><span class="t22">ı</span><span class="t22">n bana ikram edebilece</span><span class="t22">ğ</span><span class="t22">i hiçbir</span> <span class="t22">ş</span><span class="t22">eyi yok ama. Öylesine yücelttim kendimi, ruhumu salt ruhumu öylesine besledim. Yaln</span><span class="t22">ı</span><span class="t22">z</span><span class="t22">ı</span><span class="t22">m evet, yaln</span><span class="t22">ı</span><span class="t22">z</span><span class="t22">ı</span><span class="t22">m ve özgürüm. K</span><span class="t22">ı</span><span class="t22">z karde</span><span class="t22">ş</span><span class="t22">im hep ça</span><span class="t22">ğı</span><span class="t22">r</span><span class="t22">ı</span><span class="t22">yor beni, gitmem. Hiçbir a</span><span class="t22">ğı</span><span class="t22">rl</span><span class="t22">ı</span><span class="t22">k, hiçbir ba</span><span class="t22">ğ</span> <span class="t22">koymam üzerime ben...</span></p>

  <p class="p12">Dışarda, camın önündeki damları aşınca tek tük ağaçları kalmış boş bir arsaya, bütün ağırlığıyla çökmüş sanki hiç ışımayacak bir gece vardı. Bay Suret arsanın çukuruna doğru bakarken merdiven tırabzanlarını anımsadı. Ara ara çürüyüp kopmuş bu meşe parçaları, ağaçlarla mezar taşları arasında mekik dokuyorlardı. En üst kattan en alta, hiçbir yere tutunmadan döne döne kaydığı ahşap küpeştelerin sonunda ablasının gelin olduğu mermer taşlık vardı. Son basamağa vardığında dengesini yitirmiş yuvarlanmıştı. Hanife kız mermer üzerinde kök veren kanını silmişti ıslak bezle. Bay Suret&rsquo;in eli alnına, o günden kalma yara izine dokundu... Öyle döner merdivenli, cilalı tırabzanlardan, çürük meşe parmaklıklı yapılara geçiren Bay Suret&rsquo;i nasıl bir dünyaydı? Bu düşünce aklını yokladı bir an, hemen kovdu Bay Suret; acımaya benzer duygulara yer yoktu yaşamasında. Geçmişle övünmek ya da yerinmek ona göre değildi. &ldquo;İnsan, kendisi ne kadarsa o kadar&rdquo; dedi, bu sözden sonra bir hıçkırık tuttu Bay Suret&rsquo;i. Hıçkırık gecenin sessizliğini böldü ve karşı arsaya kadar kaydı geldi. Bay Suret pencereden sarkıp aşağı katlarda ışık olup olmadığına baktı. Yoktu.</p>

  <p class="p12">Bay Suret, sessizce koridora süzüldü, dinledi. Çıt çıkmıyordu. Parmaklıkları dikkatle oynattı. Meşe parçalan kolaylıkla yuvalarından çıkıyorlardı. Bay Suret bunlardan birkaçını söküp odasına taşıdı, sobanın yanına yığdı. Yeniden koridora çıktı, dinledi, ilk alt kata -kasabın oturduğu kata- indi. Burdaki parmaklıkların birini çıkarıp birini bırakarak 12 parmaklıkla odasına çıktı ve getirdiklerini sobanın öteki yanına istif etti. Ardından ikinci, üçüncü katlara inerek bu katların da her birinden 12&rsquo;şer parmaklık kopardı. Odasına taşıdı, sobanın arkasına istif etti. Yukardan sayıldığında beşinci kata ilişmedi. Sonuncu, yani kapıcının bodruma inen katından 24 parmaklık söktü. Bunları iki seferde tavan arasına taşıdı. Oda odunlarla dolmuştu, zorlukla bir soluk aldı ve sopaların bir bölüğünü sobaya doldurdu. Boyları sobanın derinliğine göre uzun geldiğinden parmaklıkların bir ucu sobanın içine giriyor, öteki uçları yere değiyordu. Bay Suret yerlere dağılmış olan <span class="t22">Larousse</span> parçalarını büktü ve parmaklıkların arasını doldurdu, kalan yaprakları odunların üzerine bıraktı. Kibrit kutusunu çıkardı ve kalan tek kibrit çöpünü yaktı. Karanlığın içinden Bay Suret&rsquo;in titreyen beyaz parmaklan fırladı, <span class="t22">Larousse'u</span> tutuşturdu. Alevler köpürdü, genişledi ve kabardı. Duvardaki şişkin karınlı gelin, bacakları arasında sallanan çocuğun kararmış başını sıçrata sıçrata dönmeye başladı. Vals yapıyordu. Bay Suret cebindeki bozuklukları konfetiymişler gibi gelinin başına doğru serpti. &ldquo;Bütün ağırlıklarımdan, bütün bağlarımdan kurtuldum&rdquo; dedi. Somyaya uzandı, gözlerini kapadı. &ldquo;Bu dünya beni yeneceğini sanıyordu&rdquo; diye mırıldandı. Hıçkırdı, &ldquo;Ama aldanıyorlar, ezilmem ben&rdquo; dedi.</p>

  <p class="p12">Şimdi sadece sıcaklığı ve sıcaklık arttıkça, ensesinde çoğalan acıyı duyuyordu.</p>

  <p class="p9">1971</p>
</body>
</html>
