<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>ÖYKÜSÜZ</title>
</head>

<body>
  <h2 class="h21"><a id="a50"></a>ÖYKÜSÜZ</h2>

  <p class="p12">Bi kez, bi kez daha, süzüyorum yalnızlığımı. Oturdum buracığa. Önce bi çiğlik, bi boşluk sızdı içim, sonra Rüstem&rsquo;i düşledim. Rüstem günücü, Rüstem tilki, Rüstem öyküsüz. Kar yarası, orospular, Peyami&rsquo;ler, yoksulluk Rüstem&rsquo;in ardından. Rüstem&rsquo;in pazarlıkları, pazarlıklı sevileri, pazarlıklı dostlukları... Üç boyutun ucunda donakalmış, kıpısız Rüstem&rsquo;in dostu ben.</p>

  <p class="p12">Beni, kollayan, ısıtan, gözeten, sarı, mor, tümlendiren diye sever Rüstem, günü besler; kanları kemikleri boy boy ayrışır. Ben, ben, taşlar denli... Oy yetisizliğim benim, vagon camlarına dayalı karanlık alınlar, kolsuz Nuran, savaşsız yoksulluk, altınlı Belma&rsquo;lar...</p>

  <p class="p12">İlkokuldan bu yana gelir Rüstem. Kurulur, L&rsquo;Opéra de Paris&rsquo;de Backhaus&rsquo;u dinler. Ben dinleyemem, ben Rüstem&rsquo;in öyküsü iken, tutar günü beslerim Rüstem&rsquo;e. Sırnaşık, kurumcu, ilkokul arkadaşım...</p>

  <p class="p12">Rüstem yan gelir, kırmızı perdeler onu mutlu kılmak için, ışıksaçlar, piyano onu mutlu kılmak için, Rüstem beğensin, mutlansın, seviler çoğalsın diye...</p>

  <p class="p12">Ona gitmek zorundayım. Ağlamaklı, sıkışmış sis denliyim. Gözlerine bakıyorum, düşüyorum içlerine, balık kurşunisi, çil çil yoğunürkünç. Bi sarhoşça, bi ısıcıl düşüş, bi ezgiyle, bi sulak, bi mavi, bi sevişken... Sevişirken sevişirken memeler, tüyler, nem, boğumlar, dişetlerim...</p>

  <p class="p12">Opera boşluğunda üçüncü zil, üçüncü zilde kulaklarım. Backhaus&rsquo;u dinleseydim. Rüstem koltuklara serilmiştir çipil!</p>

  <p class="p12">&ldquo;Çipil&rdquo; derlerdi ona, kaç kezler dövdürmüştü beni; &ldquo;Öğretmenim Atatürk için ağlamıyo.&rdquo; &ldquo;Öğretmenim konuşturuyo beni.&rdquo; Opera koltuklarında çipil! Opera boşluğunda direğin dibine çökmüşüm, buzu işlemiş iliklerime, ipil ipil. Bi taş vuruyorum, çözülüyo çenelerim. Buzullar kusuyorum, ilkçağlardan kalma buzullar, usumu, böbreğimi, Belma&rsquo;ları, hayınlıkları, <span class="t19">DONMU</span><span class="t19">Ş</span> <span class="t19">ACIL</span> <span class="t19">BI</span> <span class="t19">KAYG</span>ı<span class="t19">YLA</span> tüm yalanları, altın bilezikli bizim kadınları, bizim Rüstem&rsquo;leri kusuyorum. Kanlarım şorluyo caddelerden, bulvarlardan aşağı... Opera boşluğunun kesik ak aydınlığında görüyorum aktıklarını ötelere, daha ötelere gittikçe çözülüyorum, çözüldükçe, aydınlığa, erince görürlüğe ulaşıyorum.</p>

  <p class="p12">Kalkıp arıyorum gecenin içinde. Hotel de Monde&rsquo;un bitişiği dediydi. Gideceğim Backhaus&rsquo;ları dinlemek... Gideceğim gideceğim... Sevişler donatacağım, allı sevişler, morlu sevişler. Sevgileri yaratmak gerek, yaratıp değerlendirmek de gerek. &ldquo;Sen misin?&rdquo; diye soracaktır ummazlıkla, içinden, &ldquo;Sonunda geldi&rdquo; diyecek. Yeni sevişilmiş bi yatağın ılıklığına sanki bi dakika önce kalkıp gitmiş bi erkeğin sıcağına alacak beni... Açım, çıplağım demem, bi üşümlük &ldquo;canım&rdquo; kaldı, Backhaus&rsquo;u dinleyemedim demem. Alt yanı bi seviyorum demek. Kurumlanır, pır pır atar kötü yüreği. Sevileri yaratmak gerek; demirimden, azotumdan, fosforumdan sunarım ona, şu şiltede biraz kösnü, şu cicimde ekin okşar, biraz saç, biraz tırnak, bakımsız kaslardan bi tutam... Al al kendimden gayrı nem varsa al. İyi notlar, ödüller, birincilikler aldın, Backhaus&rsquo;u dinledin, ben dinlemedim. Seni tıka basa doyan, bekleyen, ocağına düşüren, öyküsüz seni, seni ben. Al öp: yetisizliğim, kaçaklığım, başkaldırmışlığım, sığınmışlığım, dişle, açıl, öykülen, benleş. &ldquo;Öğretmeniim beni güldürüyoo&rdquo; desene.</p>

  <p class="p12">Keşke donsaydım, opera alanında, direğin dibinde donakalsaydım. Tadım tat değil şimdi, önceleri böyle değildi, önceleri umut, kapıları açık koyup gitmeler, artlara bakmadan gitmelerdi önceleri. Ilgınlar örülür şimdilerde, ılgınlar sarılır salt. Rüstem&rsquo;ler büyür, küçülür... Tike tike yanmıştık, tuzsuzluk salt umut bi yanda, salt düşsel seviler, salt dayanmalar bi yanda. Backhaus&rsquo;u dinlemeler, tutumluluklar, sevmezlikler, başarılar, kollamalar öte yanda. Hep hep böyle gidecek sanırdı O.</p>

  <p class="p9">böyle gidecek sanırdı!</p>

  <p class="p12">Gün sarıya sararken tuttum vurdum onu na şuracağından akıttım. Akıllı, gözeten, bekleyen, alan, buz çözen Rüstem. Mavi denizleri, pırlak balıklı gökleri, gelincikleri, benleri sevmeyen, hor gören Rüstem, na şurasından akıttım.</p>

  <p class="p9">donmaya koyuldum yeniden,</p>

  <p class="p12">buzullanmaya yeniden. İlkokul arkadaşım, öyküsüz Rüstem, ola ki severdim de.</p>

  <p class="p9"><a id="a51"></a>1957</p>

  <h2 class="h21"><a id="ncx117"></a>&nbsp;</h2>
</body>
</html>
