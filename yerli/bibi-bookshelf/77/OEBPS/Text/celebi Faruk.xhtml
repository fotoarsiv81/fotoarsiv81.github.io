<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Çelebi Faruk</title>
  <link href="../Styles/Pala_OD.css" rel="stylesheet" type="text/css" />
</head>

<body id="x-elebi-Faruk" xml:lang="tr-TR">
  <div>
    <p class="Metin-G-vdesi para-style-override-12">&nbsp;</p>

    <p class="Metin-G-vdesi para-style-override-12">&nbsp;</p>

    <p class="Metin-G-vdesi para-style-override-12">&nbsp;</p>

    <p class="Metin-G-vdesi para-style-override-12">&nbsp;</p>

    <p class="Metin-G-vdesi para-style-override-12">&nbsp;</p>

    <p class="Metin-G-vdesi para-style-override-12">&nbsp;</p>

    <p class="Metin-G-vdesi para-style-override-1"><span class="char-style-override-18" xml:lang="ar-SA">ÇELEBİ FARUK</span></p>

    <p class="Metin-G-vdesi para-style-override-20">&nbsp;</p>

    <p class="Metin-G-vdesi para-style-override-13"><span class="char-style-override-20" xml:lang="ar-SA">çelebilerin</span> <span class="char-style-override-20">gizli hayatı - Larende ile Karaman yurdunda -Sultan Mesut huzurunda - rüya ile gelen altınlar - tecessüs pişmanlığı</span></p>

    <p class="Basic-Paragraph para-style-override-22" xml:lang="en-GB">Söyler dilüm, ağlar gözüm</p>

    <p class="Basic-Paragraph para-style-override-22" xml:lang="en-GB">Gariplere göynür özüm</p>

    <p class="Basic-Paragraph para-style-override-3" xml:lang="en-GB"><span class="char-style-override-26">Meğer ki</span> <span class="char-style-override-26" xml:lang="ar-SA">gökte ılduzum</span></p>

    <p class="Basic-Paragraph para-style-override-3" xml:lang="en-GB"><span class="char-style-override-26" xml:lang="ar-SA">Şöyle garip bencileyin</span></p>

    <p class="Metin-G-vdesi para-style-override-20">&nbsp;</p>

    <p class="Metin-G-vdesi para-style-override-14">Yıldız nakışlı heybem omzumda, Larende’ye gidiyorum, İsmail’imi bulma heyecanı yüreğime sığmıyor. Çelebilerden biri, adı Faruk, benimle ilgileniyor. Dün uykuda sık sık iç geçirdiğimi ve İsmail diye sayıkladığımı söyledi. Heyecandan olsa gerek...</p>

    <p class="Metin-G-vdesi para-style-override-14">Tapduk Sultan’ım “Bilmem!” zikrini birer yıl arayla ‘Allah!”, ardından “Hu!”, sonra “Hak!” ve nihayet “Hayy” ile değiştirdi. Bu sıralamayı nefsimi tezkiye için yaptığını biliyordum. Lakin hâlâ “Bilmem!” demenin ağırlığını taşıyorum. Çünkü “Bilmem!” deyip dururken pek çok şeyi merak etmek ve bilmeye çalışmak, sanki ruhumu kıskaca almış gibi yıllarca beni takip etti. Bilmem deyip unutmak ile bilip bilmezlenmek arasında bir sınavda gibi. Bilmenin en son kertesi olarak, bilgiyi inkâr etmek istediğim zamanlar bile oldu. Çelebilerle çıktığım yolculuk, bu yolda bana çok şey öğretti. ilim adına ve irfan adına da; akıl adına ve gönül adına da çok şey. İlim ve irfan sanki iğne olup ruhuma ilmek ilmek düğümler attı. İlim ilim ilmek oldu, eşyayı ve âlemi bana gösterdi. Lakin “Bilmem!” zikri bütün bunu inkâr ile hâlâ gözlerimi nefsime, kendime, içime çevirmemi gerektiriyor. Her öğrendiğim şeyden sonra “İlim kendini bilmektir!” cümlesini gönlüme telkin edip durmaya başladım. Bu yolculukta bir karar aldım, artık çevremde olup bitenleri buna göre okumaya çalışacak, bütün evreni, kendimi bilme yolunda bir kitap sayacağım. Öyle ya, kişi kendini bilmezse ya nice okumaktır?</p>

    <p class="Metin-G-vdesi para-style-override-12"><span class="char-style-override-21">Karamanoğlu Mehmet Bey, babası Kerimeddin’in Toroslar eteğinde kurduğu -elbette Sultan Alaaddin Keykubat’ın izniyle- beyliğin başına geçtiğinden bu yana, Karaman adını hep asayiş ile andırdı.</span> <span class="char-style-override-21" xml:lang="ar-SA">Çekikgöz</span> <span class="char-style-override-21">ile arasında daima bir mesafe tutuyor, zaman zaman da onların zulümlerine küçük talan harekatlarıyla karşılık vererek kendini hissettiriyor. Şimdi onun yurduna gidiyorum. İsmail’in -tabii eğer tarif edilen çocuk o ise- oraya nasıl gittiği yahut götürüldüğünü elbette bilmiyorum. Şimdilik bildiğim, oraya sağ salim varmak. Çünkü</span> <span class="char-style-override-21" xml:lang="ar-SA">Çekikgöz</span> <span class="char-style-override-21">askerleri, Karamanoğlu’na giden kervan ve insanları teftiş ediyorlarmış. Konya güzergahında iki menzil yol almamız gerekiyordu. Lakin</span> <span class="char-style-override-21" xml:lang="ar-SA">Çekikgöz yüzünden dört gündür yollardayız. On süvari, dokuz katır yük ile ilerliyoruz. Kafilemizin en değerli yükü, kerpiç büyüklüğünde bir küçük sandık. Çelebiler, geçtiğimiz sapa vadilerde bir bana, bir de sandığa çok itina gösteriyorlar. Tapduk Sultan’ımın talimatı olsa gerek. Onlara yükümüzün ne olduğunu sordum, “Hiçbir şeye sahip ve malik değiliz; her şeyin malik ve sahibi Allah’tır,” dediler. Yine de her gece dört nefer geceledik ve her sabah atlarımızı eğerlerken katırlara birer ikişer heybe daha fazla yüklemeye başladık. Gece durup dururken yükümüz artıyordu ama hiçbir yük, tekkeden beri taşımakta olduğumuz sandık kadar korunup gözetilmiyordu. İçinde çok değerli bir şey olmalıydı. Belki de Tapduk Sultan’ımın birilerine gönderdiği mektuplar. Ama çelebilerin taşıma biçimlerine bakılırsa içinde ağır şeyler de olabilir.</span></p>

    <p class="Metin-G-vdesi para-style-override-12"><span class="char-style-override-21">Yol boyunca ben daima çelebilerden üçünü görüyor ve bir gördüğüm adamla ancak iki gün sonra yeniden karşılaşıyordum. Neler oluyordu, hemen hiç konuşmayan ve geceleri değişip gündüzleri at sırtında nöbetleşe uyuyan bu adamlar neler çeviriyorlardı, bilmiyordum ve tahminde de zorlanıyordum. Tek bildiğim ve onlardan duyduğum “Hiçbir şeye sahip ve malik değiliz”. Sahibi olduğum, hatta sıkı sıkıya sahiplendiğim heybemi saymazsam, bu cümle kendi adıma doğru idi. Ama çelebilerin bir gün hiçbir şeyleri, diğer gün her şeyleri oluyordu. Yine de, olanlardan hiçbirini asla sahiplenmiyorlardı. Neden böyle davranıyorlardı, bu garip hallerindeki esrar ne idi, bir türlü çözemiyordum. Bu gece uyanık kalıp, ne yaptıklarını anlamaya çalışacağım. Adları her ne kadar</span> <span class="char-style-override-21" xml:lang="ar-SA">Çalab</span><span class="char-style-override-21">-î ise ve onlar da kendilerini Yecü</span> <span class="char-style-override-21" xml:lang="ar-SA">Çalab’a</span> <span class="char-style-override-21">adamış görünseler de, bozkırın bunca kargaşa içinde olduğu şu günlerde “Allah adamı” kılığında hakkaniyetten uzak bir şeyler yapma ihtimalini akıldan uzak tutmamalıyım. Hele de</span> <span class="char-style-override-21" xml:lang="ar-SA">Çekikgöz’den</span> <span class="char-style-override-21">sonra, bozkırda kimin hangi kılıkta dolaştığını kestirmenin imkânsızlığı ortada iken... Neyse ki yarın Konya’ya varmış olacağız ve benim bu gece şüphelerden kurtulmam lazım.</span></p>

    <p class="Metin-G-vdesi para-style-override-12"><span class="char-style-override-21" xml:lang="ar-SA">Çekikgöz’ün</span> <span class="char-style-override-21">karakolları yüzünden gece konakladığımız yerleri ıssız ve kuytu köşelerde seçiyorduk. Mağaralar, ağaç sırtları, terk edilmiş evler ve yangın mahalleri tercihlerimiz arasındaydı. Atlar ve katırların ürkmemesi için yılan, akrep gibi sürüngenlerin yuvalanabilecekleri yerlerden de uzak durmak veya bu tür haşarata karşı menzil çevresini zehirle tütsülemek ise her zamanki tedbirlerimizden sayılırdı.</span></p>

    <p class="Metin-G-vdesi para-style-override-14">Ateşimizi sarp kayaların kuytusunda yaktık. Eylül gecelerinde bozkır ayazının ne demek olduğunu herkes iyi bilirdi. Çelebilerden biri, çevik bir hareketle diğerinin omuzlarına sıçrayıp kayadaki bir kovuktan bir zembil indirdi. İçinde kav, çıra, biraz elma ve armut kakı ceviz ve pestil vardı. “Burası emniyetli bir yerdir, bu gece rahat uyursun artık Derviş Yunus!” dedi bana göz kırparak. Bu adamların, geçtiğimiz yerleri daha önceden bildiklerini ve yol güzergâhında hazırlıklar yaptıklarını tahmin etmeliydim. Bu gece rahat uyuyacakları aşikârdı. Çünkü hem bildikleri bir mekândaydık, hem de hepimiz çok yorgunduk. Atları ve katırları yemleyip, topladığımız otların üzerine keçelerimizi serdiğimizde yalnızca dört keçeye sahip olduğumuzu fark ettim. Demek yola çıktığımız sekiz kişiden dördü uyurken diğer dördü daima uyanık kalıyorlardı. Ben keçemi yanan ateşi görebilecek şekilde yaydım. İlk nöbeti tutacak çelebi bir kaya gövdesine tüneyip her gece olduğu gibi ok ve yayını dizine dayadığında, artık herkes uykuya dalabilirdi. Nitekim iki çelebi hemen uyudular. “Bu gece gözlerini açık tutmalısın!” dedim kendime. O sırada Tapduk Sultan’ımın sesini duyar gibi oldum: “Senin olmayanı alma. Tecessüs apaçık bir sınavdır. Doğruluğun kapısı doğruluktur! Yol doğrunun, Hak doğrunun!” Gözlerim bu sese uymamakta inat ediyordu. Abakay Derviş’e verdiğim sözü tekrarladım: “Sakın ola Derviş Yunus, elinle koymadığını alma!”</p>

    <p class="Metin-G-vdesi para-style-override-12"><span class="char-style-override-21">Nöbet tutan çelebiyi izlemeye başladım. Önce sırt torbasından bir tespih çıkardı. Tespihin imamesini yay kirişine düğümledi. Sağ elini kalbinin üstüne koyup “Hiçbir şeye sahip ve malik değiliz; her şeyin malik ve sahibi Allah’tır” dedi ve sol eliyle tespihi çekmeye başladı. “Ya Malik!” ismini virt edinip okuduğunu duyar gibi oldum. En ufak bir dal hışırdadığında, bir ot sürüklendiğinde, bir kertenkele geçtiğinde veya uzaktan bir kurt uluması geldiğinde sanki gözleriyle değil de kulaklarıyla görüyor gibi dikkat kesiliyor, nöbetini böyle tutuyordu. Bir saatten ziyade böylece kaldı. Ardından kalkıp çevreyi dolaştı. Kayanın yükseğine çıkıp uzaklara baktı. Ateşe odun attı, arkadaşlarının üzerlerini örttü, benim başıma gelince “Gönlün uyumuyor madem dilin neden uykuda Derviş Yunus?” deyiverdi. Kendimden utandım. Hiçbir şey demedim. Güya uykudaymışım ve onu duymamışım gibi sırtımı döndüm. Bu sefer uykum tamamen kaçmıştı. Bu yaptığım dervişliğe sığmıyordu. Pişmanlık duyarak ne kadar kaldım bilmiyorum; uzaktan birkaç atın nal seslerini duymaya başladım. Utancımdan yönümü dönemiyordum. Ben de kulaklarımla görmeyi denedim. Hayret!..</span> <span class="char-style-override-21" xml:lang="ar-SA">Görüyor gibiydim. Bir selam verip aldılar. Birisi parola fısıldar gibi “Hiçbir şeye sahip ve malik değiliz,” dedi ve bir daha hiç konuşmadılar. Duyduğum diğer seslerden anladığım kadarıyla önce atların denklerini çözdüler. Ardından her ne getirdilerse diğerleri arasına yerleştirdiler. Bazı hurçları açıp yeniden bağladıklarını hissettim. Bir ara demir, bakır gibi metal sesleri duydum. Silah veya</span> <span class="char-style-override-21">avani olabilir diye düşündüm. Yarım saat sonra üç atın uzaklaşan nal sesleriyle gece yeniden derin bir sessizliğe büründü.</span></p>

    <p class="Metin-G-vdesi para-style-override-12"><span class="char-style-override-21">Ertesi sabah uyandığımda yine şaşkın vaziyetteydim. Geceye beraber başladığımız üç çelebi yoktu. Faruk ile birlikte iki kişi daha geri dönmüştü. Demek ki bu gece yeni bir devir teslim olmuştu da, ben yine görememiştim. İyi ama katırlara yüklemekte zorlandığımız bunca heybe ve denk o yarım saat içinde mi indirilmiş; bunca iş o yarım saatte mi yapılmıştı? Benimle birlikte yatıp uyuyan adamlar ne zaman uyanmış, hazırlanmış ve yeni atlarla yola çıkmışlardı? Abdestsiz toprağa basmadıklarını ve ata binmediklerini biliyordum, iyi de ne zaman abdest almışlardı? Şüphelerim iyiden iyiye arttı. Tapduk Sultan’ımın dergahında itibar gören bu adamlar kimdi?</span> <span class="char-style-override-21" xml:lang="ar-SA">Çelebi mi; eşkıya, soğuk nefes veya şövalye mi? Kanuna mı hizmet ediyorlar, tekkeye mi, devlete mi? Tapduk Sultan’ımın eşiğine gelişleri bir şey getirmek için mi, almak için mi? Tapduk Sultan’ım beni bunlara yoldaş ederken onlara uymamı mı istiyordu, muhalefet etmemi mi? Onların gizli hallerini öğrenmeli miyim, yoksa görmezden mi gelmeliyim?</span> <span class="char-style-override-21">“Her şeyin malik ve sahibi Allah’tır,” deyip de topladıkları bunca yükü ne yapıyorlardı? İkindi vakti yol sona erip de Konya’ya sağ salim varasıya kadar daha yığınla soru zihnimde dolanıp durdu.</span></p>

    <p class="Metin-G-vdesi para-style-override-12"><span class="char-style-override-21" xml:lang="ar-SA">Şehre varırken, yanımdaki çelebilerin üçü de kılık değiştirdiler. Han kapısından bir tacir, bir seyis ve bir</span> <span class="char-style-override-21">kahya ile birlikte girdim. Çok geçmeden hücremizin kapısına vuruldu. Gelen adam Arapça , konuşuyordu. Kıyafetinden saraylı olduğunu tahmin ettim. Buna rağmen çelebilere hürmetli davranıyor, her cümlesinde “Ya Seydi!” hitabını dilinden düşürmüyordu. Adam mı Türkçe bilmiyordu, yoksa ben anlamayayım diye mi farklı bir dilde konuşuyorlardı bilmiyorum. On dakika kadar ayak divanında bir meseleyi müzakere eder gibi konuştular. Sonra Çelebi Faruk bana dönerek aceleci bir ses tonuyla adeta emretti: “Haydi bakalım, gidiyoruz!”</span></p>

    <p class="Metin-G-vdesi para-style-override-14">“Nereye?”</p>

    <p class="Metin-G-vdesi para-style-override-14">“Seni merakından kurtarmaya!”</p>

    <p class="Metin-G-vdesi para-style-override-14">Bununla neyi kastettiğini anladım ve bir kez daha başımı yere eğdim. Çünkü pek çok söz ve davranışlarıyla beni kontrol ettiklerini ve kalbimi okuduklarını artık biliyordum. Dervişlik yolunda daha kırk fırın ekmek yemem gerektiğini bir kez daha öğrenmenin tedirginliğiyle kekeledim:</p>

    <p class="Metin-G-vdesi para-style-override-14">“Acaba ben gelmesem!”</p>

    <p class="Metin-G-vdesi para-style-override-14">“Biz de gelmeni istirham etsek! Hem sandıkta ne olduğunu merak etmiyor musun?”</p>

    <p class="Metin-G-vdesi para-style-override-12"><span class="char-style-override-21">Konya’ya daha evvel babamı aramak üzere bir kez gelmiş, on gün kadar kalmıştım. Ne var ki zifiri karanlıkta geçtiğimiz sokakların hiçbiri bana tanıdık gelmedi. Ta Saray meydanına vardığım zaman Konya’da olduğumu hissettim ve itiraf etmem gerekir ki biraz tedirgin oldum. Çünkü Konya’da Sultan Mesut, sanki</span> <span class="char-style-override-21" xml:lang="ar-SA">Çekikgöz’ün</span> <span class="char-style-override-21">valisi gibi davranıyordu. Atalarının yaptıkları anlaşmalardan dışarı çıkamıyor olması elini kolunu bağlıyordu. Bu yüzden sarayın birileri tarafından daima gözetlendiğini düşünüyordum. Ama çelebilerin hiç böyle bir dertleri yokmuş gibi geldi bana. Ben Larende’ye, Karaman yurduna gitmek, İsmail’imi bulmak emelindeydim. Onu bulmadan burada başıma bir şeyin gelmesini ve</span> <span class="char-style-override-21" xml:lang="ar-SA">Çekikgöz</span> <span class="char-style-override-21">tarafından hapsedilmeyi istemiyordum. Evet, sandığı merak etmiyor değildim; ama çelebilere karşı mahcup olmaktan da gına gelmişti.</span></p>

    <p class="Metin-G-vdesi para-style-override-14">&nbsp;</p>

    <p class="Metin-G-vdesi para-style-override-15">* * *</p>

    <p class="Metin-G-vdesi para-style-override-15">&nbsp;</p>

    <p class="Metin-G-vdesi para-style-override-12"><span class="char-style-override-21" xml:lang="ar-SA">İlk kez bir sultan gördüm. Sultan Mesut, kandillerle aydınlatılmış genişçe bir salonda tahtında oturuyor ve altın işlemeli kaftanı ile mücevher kakmalı tahtı ışıl ışıl</span> <span class="char-style-override-21">parlıyordu. Birden ihtişam gözlerimi kamaştırdı. Demek bir saray böyle oluyormuş. Göz alıcı eşyalar, hizmetkar ve kullar... Dünyanın bütün zenginlik ve nimetlerinin bulunduğu, isteyen herkese istediği her şeyin hazır edildiği bir mekan. Bir derviş için şükrünün sonu gelmeyecek kadar büyük ve ürkütücü. Bu sarayda yaşayanlar herhalde bütün gecelerini nimete şükür secdeleriyle geçiriyor olmalılar, diye düşündüm. Sonra da bir an kendimi bu saraya yakıştırdım. “İçinde Sitare ile İsmail de olsa!” diye de hayallendim. Hayalin sonu yoktur ya, “İçinde Tapduk Sultan’ım olsa!” diye düşündüm. Sonra tövbe ettim. Çünkü Tapduk Sultan’ım istese böyle bir sarayda da yaşayabilir, istese bir kerametiyle dergahı saraya çevirirdi. Sonra saraydan muradın, içindeki sultan olduğunu anladım. Cennet saraylarını dahi buna kıyasladım. Sonuçta cennet cennet dedikleri de birkaç köşk, birkaç huri idi. Saray yerine içindeki sultanı istemek gerektiğine o vakit karar verdim. Saray dediğin, gönül sultanının bulunduğu yer değil de neydi ki? Mesele sarayı aramakta değil, sultanı aramakta.</span></p>

    <p class="Metin-G-vdesi para-style-override-14">Köşkle, sarayla ilintili sultanlar, saraylarını terk edip gidenlerden oluyordu; ama hakiki sultanların sarayla, köşkle ilintileri bulunmuyordu. Mülkün sultanı ile gönlün sultanı arasındaki fark buradaydı. Tapduk Sultan’ımın “Mal ve mülk dervişin şeytanıdır!” sözlerindeki hikmeti işte o vakit kavradım. Anlattığı hikaye aklıma geldi. Hani Harun Reşit günlerden birinde Behlül Dânâ’yı kabristanda ölülerin kemikleriyle oynarken görmüş ya Molla Kasım. Sonra da hayretine dayanamayıp sormuş: “Hayrola Behlül, böyle ne arıyorsun?” “Babanızın kemiklerini!” diye cevap vermiş Behlül ve ilave etmiş; “Ama hangisinin kölelerine, hangisinin babanıza ait olduklarını bir türlü anlayamıyorum.” Ben de anlayamamıştım; dışlarını süsleyerek ve onları başkalarına göstererek hükmeden mülkün sultanları mı; yoksa içlerini süsleyerek ve başkalarının içini görerek hükmeden gönlün sultanları mı üstündü? Mülkün sultanına kul olanlar, sultan bir sofra kurduğu zaman nimetlerden bolca istifade ediyorlar, gönlün sultanına kul olanlar ise her dakika ve her hal üzerinde nimetle dolu sofrada gibiler. Birinciler, güzel giysi ve yiyecekler içindeyken bile bir kilimi ele geçirmeye çalışıyor, ikinciler bir lokma bir hırka ile yedi iklimden taşıyorlar. Birinciler, ellerindeki yumurtaları birbirine ikram eden adamlar gibi, sonunda ikisinin de elinde birer yumurta kalıyor; ama ikinciler gönüllerindeki sevgiyi birbirlerine sunan bilgeler gibi, sonunda ikisinin de kalbinde sevgi çoğalıyordu.</p>

    <p class="Metin-G-vdesi para-style-override-14">&nbsp;</p>

    <p class="Metin-G-vdesi para-style-override-15">* * *</p>

    <p class="Metin-G-vdesi para-style-override-14">&nbsp;</p>

    <p class="Metin-G-vdesi para-style-override-14">Sultan Mesut çelebilerle öteden beri tanışıyor olmalıydı. Üçüne de hal hatır sordu; Tapduk Sultan’ımdan haberler aldı. Hizmetkarların salep ikramından sonra sultan onlarla Türkçe konuşmaya başladı. Farsçanın konuşulduğu sarayda böylece biraz daha gizlilik ve mahremiyet sağlanmış oluyordu.</p>

    <p class="Metin-G-vdesi para-style-override-14">Sultan Mesut, kerpiç büyüklüğündeki oyma sandığı açtığında hayreti yüzüne yansıdı. Benimse dilim tutulacak gibi oldu. Sandık altınla doluydu ve altınların üzerinde bir kağıt parçası duruyordu. Sultan kağıdı okuduktan sonra öptü. Sonra bize döndü:</p>

    <p class="Metin-G-vdesi para-style-override-14">“Faruk hanginiz?”</p>

    <p class="Metin-G-vdesi para-style-override-14">“Kulunuzum devletlu sultan!”</p>

    <p class="Metin-G-vdesi para-style-override-14">“Hikayeyi sen biliyormuşsun ha?”</p>

    <p class="Metin-G-vdesi para-style-override-14">“Beli sultanım, benim başımdan geçmiştir!”</p>

    <p class="Metin-G-vdesi para-style-override-14">“Anlat o halde!”</p>

    <p class="Metin-G-vdesi para-style-override-12"><span class="char-style-override-21">“Ferman başım</span> <span class="char-style-override-21" xml:lang="ar-SA">üzre</span> <span class="char-style-override-21">sultanım. Kulunuz, yedi yıl öncesine kadar babam ve oğlumla oturur, şehirde sakalık ile geçinirdim. O vakit okumam yazmam yoktu, dil de bilmezdim. Bir tek atım vardı ve onun sırtına su tulumlarını yükletip akşama kadar dolanırdım. Oğlum Lokman altı yaşına gelince, o benim gibi olmasın diye Kur’an öğrenmesi için bir hocaya gönderdim. Kısa zamanda elifbayı söküp Kur’an’ı hatmetmiş. Adet olduğu üzere hoca ‘Baban Kur’an hediyesini göndersin!’ demiş. Lokman sevinerek geldi; ‘Baba Kur’an’ı hatmettim, hoca hediyesini istiyor!’ dedi. Düşündüm taşındım. ‘Kur’an Allah kelamıdır; ona layık ne hediyemiz olabilir? En kıymetli varlığımız şu sakalık yaptığım attır; bari onu götür!’ deyip atı hocaya gönderdim. O gün ve ertesi gün ve yine ertesi gün para kazanamadım. Babam bu yaptığıma çok öfkelenmişti. ‘Bre oğul, deli misin sen! Şu zor ve karışık zamanlarda bir atın vardı tuttun hocaya verdin. Bu günde kim senin gibi ahmak olabilir? Zaten kıt kanaat geçiniyordun, şimdi aç yatarsın artık! Şu ihtiyar babana acımıyorsan, bari büyüyecek oğluna acısaydın ya!.. Azıcık dünya yüzü görse olmaz mı yetim?! Sen ne hayırsız çıktın böyle!’ diye çıkışır oldu. Bir gün, beş gün, derken tam altı ay geçti. Canımdan bezdim. Oturduğumuz küçük evi satılığa çıkardım. Tapduk Emre Hazretleri duymuş, evimizi satın alıp yine oturmam için bana bağışladı. Amma yine kazanç yok, yine dert çok. Başım aşağıda, boynum bağrımda geziyorum. Kimseden bir şey isteyemedim. Derken üzüntüyle uyuduğum bir gece bir rüya gördüm. İhtiyarın biri bana, ‘Kalk! Başının altını kaz!’ diyordu. Önce mukayyet olmadım. Fakat aynı rüyayı üç gece üst üste görünce elime bir kazma aldım. Bu sefer babam ‘Şimdi de evini mi yıkacaksın?!’ diye başladı söylenmeye. Ben inat ettim, o inat etti. Sonunda kazmamın ucu bir mermere çarptı. O vakit ihtiyar babam ‘Dur oğul, sen çok yorulmuşsundur, biraz ben kazayım!’ diye aldı kazmayı eline. Ben ‘Hele acele etme baba!’ dedikçe o elindeki kazmayı mermere daha şiddetle vurmaya başladı. Derken mermer kırıldı. Altında bir kuyu gördük. Merdiven sarkıtıp kuyuya indim. Orada hiç yıpranmamış bir çuvalın içinde işte şu altınlar duruyordu. Dışarı çıkardım. Üzerinde fert bilmez, kişi okumaz yazılar vardı. Şaşırdım. Ama babam, boynuma sarılıp ‘A benim devletli evladım! Ne kadar uğurlu ve akıllı çıktın sen!’ deyip ilave etti; ‘Artık zengin olduk; ne atlar alır sakalık yaparsın!’ Ben kendisine, ‘Bunları Tapduk eşiğine götürüp teslim edelim. Bu altınları onun mülkünde bulduk madem, altınlar da onundur!’ dedim. Babamı dinlemeyip altınları dergaha</span> <span class="char-style-override-21" xml:lang="ar-SA">götürdüm, mürşidime rüyamı anlattım. O altınları muhafaza için arka odaya koymamı ve iki elimle de bir kere avuçlayıp ne miktar gelirse babama götürmemi söyledi. Dediğini yaptım. Babam altınları alınca bizi terk etti, biz de Lokman ile birlikte Tapduk eşiğine kapılandık Dört yıl oldu kulunuz çelebi olup dolaşır, ellerinizden öper Lokman da</span> <span class="char-style-override-21">dergahta hafızdır, dervişlere okuma yazma öğretir.”</span></p>

    <p class="Metin-G-vdesi para-style-override-12"><span class="char-style-override-21" xml:lang="ar-SA">Çelebi Faruk, Lokman</span> <span class="char-style-override-21">Beşe’nin babasıydı demek. Üç yıldır bunu hiç bilmemiştim. Oysa “Paşa” demesinden anlamalıydım. “Bilmem!” zikri bana asıl öğrenmem gerekenleri de gizlemişti. Çünkü duyduklarımdan sonra Faruk’a bir kez daha hürmetli baktım. O sırada Sultan Mesut “Peki şimdi neden bu altınlar bize gelmiştir?” diye sordu.</span></p>

    <p class="Metin-G-vdesi para-style-override-14">“Ömrünüz uzun, devletiniz daim olsun sultanım! Tapduk Emre Hazretleri selam edip ‘Bu altınlar bizim evimizde bulunmuş olsa da evimiz sultanımızın ülkesindedir. Bize gerekmez. Sahibine iletiniz!’ buyurdular. Bu yüzden çok şükür ziyan eriştirmeden getirdik. Altınların üzerindeki yazılara bakılırsa yine bir sultanın hazinesi olsa gerek ki hediye sultandan sultana yakışır.”</p>

    <p class="Metin-G-vdesi para-style-override-14">O anlatırken bu çelebilerin aralarında selam gibi tekrar edip durdukları cümle hatırıma geldi: “Hiçbir şeye sahip ve malik değiliz; her şeyin malik ve sahibi Allah’tır.” O anda, çelebiliğin ruhlarına kattığı yüceliğe hayran kaldım. Gerçek dervişlik bu olsa gerekti. Bir lokma bir hırka ile dervişlik olmuyordu. Elinde avucunda bir varlık olmayan yoksul bir derviş belki de zoraki derviştir. Böyle dervişlik, olsa olsa miskinliğe giydirilmiş bir teselli maskesidir. Züğürdün kendini manen zengin hissetmesi gibi bir şey... Oysa malı mülkü çevresine taşan, hazinelerinin hesabını bile tutmayan bir adamın derviş olması, onca zenginlik arasında derviş gibi yaşaması daha başkadır. Kendime bakıp mırıldandım: “Nerde kâşanelere sahip olabilecek iken fakir gibi yaşayan, nerde zaten yoksul olup dervişlik taslayan!” Çelebilere imrendim, çok imrendim...</p>

    <p class="Metin-G-vdesi para-style-override-14">Sultan Mesut altınlardan birini eline aldı. Üzerindeki yazılara baktı. Okuyamadığını başını iki yana salladığından anladım. Hizmetkârlarından birine emirler verdi. Az sonra içeriye bir kâtip girdi. Altını ona gösterip sordu: “Oku bakalım, hangi kral zamanından kalmıştır?”</p>

    <p class="Metin-G-vdesi para-style-override-14">Kâtip parayı evirip çevirdi, gözleri faltaşı gibi açıldı. Sonunda hayretler içinde cevap verdi:</p>

    <p class="Metin-G-vdesi para-style-override-14">“Sultanım efendim, kelimeleri Türkçe, harfleri Aramice yazılmış bir beyit bu.”</p>

    <p class="Metin-G-vdesi para-style-override-14">“Ne diyor peki?”</p>

    <p class="Metin-G-vdesi para-style-override-14">“Aynen okuyorum sultanım, diyor ki: “Hürmet edince Faruk, Allah’ın Kitabına / Allah da altın yazdı Faruk’un hesabına”</p>

    <p class="Metin-G-vdesi para-style-override-14">Katibin okuduğu cümle salondaki herkesi yerinden sıçratmaya yetti. Üzerine damga yerine beyit yazılmış bir altın kimi şaşırtmazdı? Sultan, katibinin elindeki altını alıp derhal sandığa geri koydu.</p>

    <p class="Metin-G-vdesi para-style-override-14">“Ey Allah’ın güzel kulu! Ülkeye şimdi ben hükmediyorsam da bu altınları Allah sana vermiş, al bunları götür!” “Haşa sultanım!.. Allah’tan gelen yine Allah içindir. Ben hiçbir şeye sahip ve malik değilim; her şeyin malik ve sahibi Allah’tır. Hayy’dan gelen Hû’ya gider. Ben geri götürecek değilim.”</p>

    <p class="Metin-G-vdesi para-style-override-14">“Ben de senden onu alacak değilim!”</p>

    <p class="Normal para-style-override-18"><span class="char-style-override-21">Gözümün önünde olup bitenler bana çok şey anlatmıştı. Sonunda sultan, altınları hazinesine asla kabul etmedi. Vekilharcını çağırdı, hemen o sabah dağıtılmak üzere Konya’nın fukarası listesinin yapılmasını emretti. Konya’da ne kadar çok yoksulluk ve nefes alan ne kadar çok ihtiyaç sahibi varmış meğer. Ben kendimi bağrı başlı, gözü yaşlı bilirdim, gördüklerimden sonra şükrettim ki daha garipler vardı, öyle garipler ki ıssızlarda, tenhalarda ağlayan, orda biten ve orda yiten. Biri bir köşede ölüp kalsa ölümünü üç günden sonra duyalar ve gaslini soğuk su ile yuyalar, öyle garipler, öyle kimsesizler...<a id="x.318"></a></span></p>
  </div>
</body>
</html>
