<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Turakçın</title>
  <link href="../Styles/Pala_OD.css" rel="stylesheet" type="text/css" />
</head>

<body id="Turak--n" xml:lang="tr-TR">
  <div>
    <p class="Metin-G-vdesi-17 para-style-override-12">&nbsp;</p>

    <p class="Metin-G-vdesi-17 para-style-override-12">&nbsp;</p>

    <p class="Metin-G-vdesi-17 para-style-override-12">&nbsp;</p>

    <p class="Metin-G-vdesi-17 para-style-override-12">&nbsp;</p>

    <p class="Metin-G-vdesi-17 para-style-override-12">&nbsp;</p>

    <p class="Metin-G-vdesi-17 para-style-override-1">&nbsp;</p>

    <p class="Metin-G-vdesi-17 para-style-override-1"><span class="char-style-override-18">TURAKÇIN</span></p>

    <p class="Metin-G-vdesi-17 para-style-override-1"><span class="char-style-override-18">&nbsp;</span></p>

    <p class="Metin-G-vdesi-17 para-style-override-12"><span class="char-style-override-29">1315, Ağustos:</span></p>

    <p class="Metin-G-vdesi-17 para-style-override-13"><span class="char-style-override-20">Durak yavrusu Topak - Turakçın - bir öğüt manzumesi - alp erenleri ziyaret - ata ile oğul arasında kalmak - Sarıcaköy’e dönüş - Sitare - Tapınakçıları biçen kılıcın sırrı - bir asaya dayanıp yürümek</span></p>

    <p class="Basic-Paragraph para-style-override-22" xml:lang="en-GB">Sen sana ne sanırsan</p>

    <p class="Basic-Paragraph para-style-override-22" xml:lang="en-GB">Ayruğa da anı san</p>

    <p class="Basic-Paragraph para-style-override-22" xml:lang="en-GB">Dört kitabın manası</p>

    <p class="Basic-Paragraph para-style-override-22" xml:lang="en-GB">Budur eğer var ise</p>

    <p class="Metin-G-vdesi-17 para-style-override-20">&nbsp;</p>

    <p class="Metin-G-vdesi-17 para-style-override-12"><span class="char-style-override-21" xml:lang="ar-SA">Çok zor ve zorlu bir gündü Molla Kasım. Kendini benim yerime koy ve hissetmeye çalış. İçinde bir tedirginlik var... Ve biliyorsun; yaklaşıyor yaklaşmakta olan... Kalbin çarpıyor, sıkıntı mı demeli, ferahlık mı,</span> <span class="char-style-override-21">kestiremiyorsun; ve emin oluyorsun, yaklaşıyor yaklaşmakta olan...</span></p>

    <p class="Metin-G-vdesi-17 para-style-override-14">Bursa’dan sonra yıllar boyunca nerelere gitmedik ki onunla!?.. Cahillikle savaşmak, insanları aydınlatmak ve Allah’ın dosdoğru yolunu anlatmak hususunda Turakçın ile kaderlerimiz düğümlenip kaldı. O benim uzaklara bakan gözüm ve yoldaşım, Barak da aramızda üçüncü bir can. Dünyada tek eşyam olan Sitare’min heybesi, avuçlarıma değe değe eleklendi. Ne kadar epriyip hafiflese de ben ona tutunmaktan vazgeçmedim. Bir gün omzumdan düşüverse eksikliğini duyamayacağım diye çok korktuğum bile oldu. Yaşım haylice ilerlediği, gözlerim de zaten uzakları görmediği için Turakçın arada sırada “Duralım, dinlenelim,” derdi. İçimden, “Ebedi dinlenmek için önümde zaten sonsuz bir zaman var, şimdi yürüyelim!” dernek geçer ama onun yorulmuş olabileceğini düşünerek menzilleri çoğaltırdım. Bundan en çok Topak hoşlanıyordu. Çünkü ne vakit bir yerde azıcık otursak, onun bizden daha mutlu olduğunu görürdük.</p>

    <p class="Metin-G-vdesi-17 para-style-override-12"><span class="char-style-override-21">Moğol Gazan Han’ın vefatı yılında -Allah ona rahmet eylesin- Karahisar Sandıklısı’nda bereketli günler geçirdik. Ertesi yıl Tapduk Sultan’ımın manevi eşiğinde, Nallıhan’da kışladık. Her gün kabrine gittim, her gün Yasin’lerimi Fatiha’larımı sundum. Allah fırsat verdi, dervişlerin gönüllerini aydınlatsın diye öğütlerle dolu şiirimizi orada beyaza çekip Risaletü’n Nushiyye diye ad koyduk. Selçuk Sultanı Gıyasettin Mesut’un vefatı yılında Sivas’ta acılar gördük. Zamanımızın hikâyecileri Kınık soyunun inkırazı üzerine başsız ve devletsiz kalan halkın nasıl sıkıntılara duçar olduğunu anlatacak olsalar ciltler dolar. Devlet başa olmayınca kuzgunun her şeyi leşe çevirdiğini ağlayarak seyrettik.</span> <span class="char-style-override-21" xml:lang="ar-SA">Çekikgöz’ün</span> <span class="char-style-override-21">ilk geldiği yıl gibiydi. Her yanda yine şiddet ve ölüm vardı. Gücü yeten, elbette güçsüzü boğuyordu. Sivas’ta yardıma muhtaç insanlarla ilgileniyorduk. Amasya’dan İlyas Baba Zaviyesi’nden birkaç ışık dervişler geldi. Onlar gelince biz daha perişan yurtlara geçmeye karar verdik. Hânkâh-ı Mesudî’de iki yıl kaldık. Ardından Kırşehir’de Ahi Evran yurdunda inzivaya çekilip iki yıl da orada geçirdik. Buradayken halden hale girdim, mana âleminden acayiplikler gördüm. Remiz diliyle söyleyecek olursam, bir sinek bir kartalı salladı yere vurdu, ben de tozunu anlattım. Mevki ve makam sahipleri ile ilimde kâmil geçinip dünya denen leşe davranan kuzgunların dervişleri inkâr eden bakışlarına itirazlar etmenin yolu remiz diliyle konuşmaktı çünkü. Hor ve miskin dervişlerin arif hallerini başka nasıl anlatabilirdim? Dış görünüşlerindeki yoksulluk ve yokluklar, miskinlik ve horlanmışlıklar yüzünden zahir ulemasının gözüne “sinek” kadar görünmeyen dervişleri başka nasıl anlatabilirdim? Oysa bilgelik el verse bu sinekçe dervişler o şahin görünüşlü zahir ulemasını kartal gibi kaldırıp yere vuruverirdi.</span></p>

    <p class="Metin-G-vdesi-17 para-style-override-14">Kırşehir’de geçen inzivadan sonra Ihlara Vadisi’nde Hıristiyan papazlarla uzun uzun sohbetler ettik. Allah’ın esirgeyiciliği ve insan sevgisi üzerine konuştuk daha ziyade. Rum milletinin bozkırda sağlam bir imana çok ihtiyacı vardı. Pek çok Rum köyüne vardığımda halkını irşat ediyor, adına İslamiyet demeden, Allah ve insan sevgisini kalplerine koymaya çalışıyordum. En ziyade bu tür köylerde bir mürşit olduğumu hissettim ve bu sorumlulukla yol aldım. Yozgat’ta Emir Çın Osman, Zile’de Şeyh Nusret zaviyelerine uğradığımda da sık sık Hıristiyanlarla karşılaşıp onlara vaazlar verdiğim, nasihatler ettiğim oldu. Bu son seyahatimde Topak’ın halleri değişti. Tıpkı anne: si gibi uslu, temkinli, sessiz bir karabaş oldu. Ayağındaki yara izi de tıpkı annesininkine benzedi. Belki de Tokat’ta Gaj-gaj Dede’nin eli ona tesir etmişti. Çünkü birkaç kez başını okşayıp sevmişti.</p>

    <p class="Metin-G-vdesi-17 para-style-override-14">Gaj-gaj Dede bütün yaşlılar gibi gençlik yıllarına ait pek çok şey biliyordu. Ve elbette şu “Sizin ailenizde...” diye başlayan cümleyi o da söyledi. Dediğine göre dedem Taybuga, oğlu Kaysar Alp henüz beş yaşında iken, yiğit bir delikanlı olsun diye bir kurt inine bırakıp üç gün kurt yavrularıyla birlikte kalmasına göz yummuş. Bunu duyduğum vakit babama herkesin neden Kurtoğlu dediğini anladım. Dede’yle sohbet ederken aile geleneğini iki bakımdan kesintiye uğrattığım için kendimden utandım. Soyumun cengâverliği de, aile ocağı da benimle son bulmuştu çünkü. Benden sonra bizim ailemizin hikâyesi de, o hikâyeyi anlatacak kadınlar da olmayacaktı artık. Allah Sitare’yi benden aldığı gün kapanmıştı o kapı. Hayali gözümden hiç ayrılmadan geçen uzun yıllar boyunca onun yüzünden başka bir yüzü, onun sesinden başka bir sesi mahrem saymadım. Güzelliği zaman zaman başka güzellikler içinde eridi, ama o bütün gördüğüm güzellerde ve güzelliklerde hep var oldu. Mecnun Leyla’dan geçmiş, Mevla’ya varmıştı; bense Sitare’den hiç geçmemiş, yıldızımı güneşe katmış, güneşin ışığında hep yıldız parıltısı görmüş, dört kitabın manasını bir Elif okumuştum. Hakk’a yürüyüşüm hiçbir vakit onsuz olmamış, belki ondan olmuştu...</p>

    <p class="Metin-G-vdesi-17 para-style-override-14">Acaba İsmail’im sağ mıydı? Sağ ise nerelerdeydi? Onun bir hikâyesi var mıydı? Varsa hikâyesini anlatacak bir kadını var mıydı? Neden her gittiğim yerde karşıma dedem ve babam çıkıyordu da oğlum hiç çıkmıyordu? Eğer onu bulabilseydim, belki de bu silsilenin kopmasına engel olabilirdim. Yıllar yılı kırılanı ekleye ekleye, kopanı bağlaya bağlaya dolaşmam belki de İsmail’i arama zaruretimdendi. Seydişehir’de Seyit Harun dergâhında bu fikri bir yıl boyunca kafamda taşıyıp durdum. Evet, İsmail’i bulmalıydım. İyi ama onu nerede arayacaktım!.. Sarıcaköy’den başka nereye gidebilirdim? Hem sonra onu kim olarak arayacak ve kimden soracaktım? Aradan kırk yıl geçmişti. Bunca çaresizlik içinde Allah’a yalvarmaktan gayrı elimden ne gelirdi? İnsanların bilmediği arzumu Allah elbette biliyordu. Yine de ben dua ettikçe içimde kabaran, büyüyen bir şeyler oldu. Gitgide kabardı, coştu. Topak ile Turakçın hissediyor olmalıydılar. Çünkü biri hal diliyle sırdaşım, diğeri evladım gibi olmuşlardı. Turakçın tam da İsmail’in yaşındaydı. Eğer sağ ise oğlumun da şakaklarına beyazlar düşmüş olmalıydı.</p>

    <p class="Metin-G-vdesi-17 para-style-override-14">Yollarla birlikte yaşım da ilerledikçe İsmail’in hasreti ruhuma daha ağır gelmeye başladı. Ondan bir haber alamayışın yükünü artık kaldıramaz durumdayım. İki ay evvel Kula’dan ayrıldığımızda içim bu yüzden ezikti. Niyet etmiştim ki Sarıcaköy’e, vatanıma, doğduğum toprağa gidecek, orada İsmail’in bir gün gelmesini bekleyerek ölecektim. Eğer sağ ise bir gün nasıl olsa gelecekti. Geldiğinde bir daha kaybetmemek için orada olmalıydım. Yıllardır yeterince seyahat etmiş, irşat görevimi yapmıştım. Bundan sonra da Sarıcaköy’de yapardım. Hiç olmazsa Azrail Aleyhisselam beni orda bulurdu. Hem belki kabrimi de Sitare’nin kabri yanına kazarlardı, kim bilir?!.. Bu niyetlerle ve tedirgin, ürkek, kararsız bir ruh haliyle birkaç gün yürüdük. Simav yakınlarında bir teheccüd vaktinde, ellerimi açtım ve eğer İsmail’im sağ ise dünya gözüyle bir kerecik görmek istediğimi dillendirdim. O sabahtan itibaren içimde bir hal var. Sıkıntı mı, ferahlık mı, kestiremediğim bir hal... Kendi kendime söylenip durmadayım: “Yaklaşıyor yaklaşmakta olan... Ve yaklaşıyor yaklaşmakta olan...” Derviş Turakçın’ın bana gösterdiği itinanın daha arttığını hissedebiliyorum. Galiba içimdeki huzursuzluğu o da hissetmiş olmalı. Topak ise hiç adımlarımı sektirmiyor, hemen yanı başımda yürüyor.</p>

    <p class="Metin-G-vdesi-17 para-style-override-12"><span class="char-style-override-21">Ve o gün geldi. Bozkır kavurucu sıcaklara teslim olmuştu. Dinlenmek için uğradığımız bir köyde Hüdavendigâr’ın</span> <span class="char-style-override-21" xml:lang="ar-SA">mübarek oğlu Sultan</span> <span class="char-style-override-21">Veled Hazretleri’nin vefatı haberini almıştık. Yüreğimiz ezikti. Turakçın’ın üzerinde avret yerlerini örten bir don ile üstünde bir sof abadan gayrı nesne yoktu. Topak havlamaya başladı. Çok uzun zamandır onun böyle acı acı havladığını hiç duymamıştık. Sakin olması için başını okşadım ama o da benim gibi tedirgin idi. Çevreme bakındım. Bir tehlike olup olmadığını araştırdım. Birden fark ettim ki biz Kula’ya giderken de aynı bu yol üzerinde, Sakarya Suyu’na yakın bir çeşme başında, bir bölük zalimler ile karşılaşmış idik. O vakit de Turakçın böyle bir hırka içinde gece üşümüyor, gündüz yanmıyordu. Elinde yine aynı asası vardı. Topak havlarken o günün hatıraları gözlerimin önünden geçti. Daha dün gibiydi. Turakçın’ın mahcup gözlerine bakınca onun da aynı günü hatırladığını anladım. Topak muhtemelen bunun için havlıyor diye düşündüm.</span></p>

    <p class="Metin-G-vdesi-17 para-style-override-12"><span class="char-style-override-21">O gün de yine böyle uzun bir yol yürüyüp yorulmuştuk. Uzakta yeşillik ve ağaçlar gördük. Sakarya Suyu’na gider Porsuk derler bir çay idi. İlerledik, yolda boş testisi ile ağlayarak tepenin ardındaki köyüne dönen bir çocuğa rastladık. Meğer sırtın eteğindeki çeşmeyi eşkıya tutmuş, su vermezmiş. Bir çare buluruz belki diye konuşarak ilerledik. Dervişlik gereği birkaç etkili kelam etmeyi kurduk. Lakin çeşmeye varınca çocuğun eşkıya dedikleri adamların</span> <span class="char-style-override-21" xml:lang="ar-SA">Çekikgöz’den</span> <span class="char-style-override-21">ürküp gelen bazı Tapınakçılar olduğunu gördük. Çeşmenin başını tutmuş şarap testilerini yalağa yatırmış, çevre bahçelerden meyveleri toplamış</span> <span class="char-style-override-21" xml:lang="ar-SA">ışy</span> <span class="char-style-override-21">u işret etmedeydiler. Derviş Turakçın hiç çekinmeden yanlarına vardı ve onları yüksek sesle ikaz ile tövbeye davet etti. Yalnızca davetle kalmadı sesini daha da yükselterek tehdit etti:</span></p>

    <p class="Metin-G-vdesi-17 para-style-override-14">“Bre siz İslam yurdunda Müslümanların kullandığı bir çeşmenin suyunu murdar ediyor, üstelik de onlara vermiyorsunuz ha? Eğer derhal burayı terk edip gitmezseniz hepinizi kılıçtan geçiririm!”</p>

    <p class="Metin-G-vdesi-17 para-style-override-14">Turakçın bunu söylerken elindeki sopayı kılıç gibi sallıyordu. Tapınakçıların hepsi sarhoş iken bile bu hale katıla katıla güldüler ve dilleri dolana dolana alay etmeye başladılar:</p>

    <p class="Metin-G-vdesi-17 para-style-override-14">“Bizi hangi kılıcınla keseceksin bakalım miskin derviş?” Kuru bir ağaç gövdesi kadar çıplak olan Turakçın yine elindeki sopayı sallayarak kükredi:</p>

    <p class="Metin-G-vdesi-17 para-style-override-14">“Aha bu kılıcımla bre kâfirler!...”</p>

    <p class="Metin-G-vdesi-17 para-style-override-14">“Hah ha, demek şu söğüt dalından kılıcınla ha?!.. Senin kadar komik bir derviş de hiç görmemiştik!.. Kah, kah, kah...”</p>

    <p class="Metin-G-vdesi-17 para-style-override-14">“Sen derviş değil dalkavuk olmalısın; hah ha!.. ”</p>

    <p class="Metin-G-vdesi-17 para-style-override-14">“Kılığı da pek benziyor. zaten!..”</p>

    <p class="Metin-G-vdesi-17 para-style-override-14">Tartışmanın büyüyeceğinden korktum. Sarhoş dinsizlerin ne yapacağı belli olmazdı. Hepsinin kılıçları, kamaları vardı. Turakçın’ın kolundan tutup oradan uzaklaştırmak istedim. O sırada kolunu şiddetle çekip bir tehdit daha savurdu:</p>

    <p class="Metin-G-vdesi-17 para-style-override-14">“Buradan ben değil siz gidersiniz alimallah!”</p>

    <p class="Metin-G-vdesi-17 para-style-override-14">Bunun üzerine şövalyelerin en irisi ayağa kalktı, Turakçın’ın önünde dikildi:</p>

    <p class="Metin-G-vdesi-17 para-style-override-14">“Hadi çal şu kılıcını, öldür beni...”</p>

    <p class="Metin-G-vdesi-17 para-style-override-14">Turakçın diğerlerinin kahkahaları arasında bir tekbir getirip elindeki sopayı adamın beline doğru savurdu. Kahkahalar devam ediyordu. İçlerinden biri bağırdı: “Kılıcın katı keskin imiş, bizimle böyle mi cenk tutacaksın?”</p>

    <p class="Metin-G-vdesi-17 para-style-override-14">“Sopayı tutmasını bile beceremedin zahir!”</p>

    <p class="Metin-G-vdesi-17 para-style-override-14">“Hayır hayır, adama bile isabet ettiremedi!”</p>

    <p class="Metin-G-vdesi-17 para-style-override-14">“Sen çok şaklabansın derviş, azıcık da oynayıp gönlümüzü eğlendirsene!.. ”</p>

    <p class="Metin-G-vdesi-17 para-style-override-14">Tapınakçıların her biri Turakçın ile ayrı alay ederken ben hayretler içindeydim. Şövalyeler benim gördüğümü görmüyorlardı. Ayakta duran arkadaşlarının belinden aşağıya kanlar sızmaya başlamıştı da farkında değillerdi. Onların kahkahaları göklere çıkarken Turakçın sopasının ucuyla adamın kafasına bir fiske dokundurdu. Adam ortadan bölünmüş kavak misali devrildi. Bu sefer şaşırma sırası onlara geçti. Hepsi fırlayıp kılıçlarına sarıldılar. Ben de Turakçın’ın yanına, omuz beraber durup tekbir getirdim. Kılıcı eline alan duraklamaya başladı. Sonra eski kahkahalar yerini küfürlere bıraktı. Yalnız bir tanesi hiç yerinden kalkmamış, afyon yutmuş gibi öylece bakıyordu. Diğerleri bize saldırmak için onun emrini bekliyorlardı. Turakçın onun komutunu beklemeden üzerlerine saldırdı. O gün asasını kılıç gibi kullanışına bakarak Turakçın’ın eskiden bir cengâver olduğuna hükmetmiştim. Asasını vücudun hangi bölgesine vuracağım çok iyi biliyor ve vurduğu vakit kanatmadan adeta felç ediyordu. Ortadan ikiye bölünen adamdan gayrı kimsenin kanı akmadı. Lakin yarım saat sonra yerde üç kâfir leşi yan yana duruyordu. Diğerleri de elbette tabana kuvvet sırtları aşabilmek için can havliyle kaçmışlardı.</p>

    <p class="Metin-G-vdesi-17 para-style-override-14">Bu hatırladıklarım, aynı çeşmeye yaklaşmışken içimdeki titremeyi de, tedirginliğimi de arttırmıştı. O sırada Turakçın’ın elindeki asayı yine bir kılıç gibi havada sallayıp durduğunu gördüm. Her şey o günkü gibiydi. Anladım ki o da bencileyin tedirgindi. Bir şeyin yaklaşmakta olduğunu o da hissediyor olmalıydı. Yoksa tapınakçıyı ikiye biçtiği günü taklit ederek buna sevinecek değildi. Üstelik seçebildiğim kadarıyla yüzü neşeli de sayılmazdı. Topak havlamaya devam ediyordu. Bir hayli zaman böyle ilerledik. Önümüzdeki küçük tepeyi aşar aşmaz o çeşmeyi görmüş olacaktık. Öğle güneşinin kavuruculuğu hissediliyordu. Tepeyi aşmak üzereydik ve Topak’ın havlamalarına karşılık bir ses daha duyulmaya başladı. Önce bunun karşı dağlarda yankılanan kendi sesi zannettik ama değildi. Bu bir kurt ulumasıydı ve Topak ile karşılıklı birer tehdit gibi ses yükseltiyorlardı.</p>

    <p class="Metin-G-vdesi-17 para-style-override-14">“Hayırdır Turakçın!?.. Elindeki asa değil mi?”</p>

    <p class="Metin-G-vdesi-17 para-style-override-14">“Acaba kılıç olsa derim efendim, acaba kılıç olsa!.<a id="x.316"></a>..” “İhtiyacın mı var?!..”</p>

    <p class="Metin-G-vdesi-17 para-style-override-14">“Yaklaşıyor yaklaşmakta olan!”</p>

    <p class="Normal-16 para-style-override-18"><span class="char-style-override-21">Elim, omzumu yokladı. Sitare’min heybesi bedenime bir giysi olmuş gibiydi.</span></p>
  </div>
</body>
</html>
