<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Şüphe</title>
  <link href="../Styles/Pala_OD.css" rel="stylesheet" type="text/css" />
</head>

<body id="x--phe" xml:lang="tr-TR">
  <div>
    <p class="Metin-G-vdesi-8 para-style-override-12">&nbsp;</p>

    <p class="Metin-G-vdesi-8 para-style-override-12">&nbsp;</p>

    <p class="Metin-G-vdesi-8 para-style-override-12">&nbsp;</p>

    <p class="Metin-G-vdesi-8 para-style-override-12">&nbsp;</p>

    <p class="Metin-G-vdesi-8 para-style-override-12">&nbsp;</p>

    <p class="Metin-G-vdesi-8 para-style-override-12">&nbsp;</p>

    <p class="Metin-G-vdesi-8 para-style-override-1"><span class="char-style-override-18" xml:lang="ar-SA">ŞÜPHE</span></p>

    <p class="Metin-G-vdesi-8 para-style-override-16">&nbsp;</p>

    <p class="Metin-G-vdesi-8 para-style-override-12"><span class="char-style-override-19">1315, Ağustos:</span></p>

    <p class="Metin-G-vdesi-8 para-style-override-13"><span xml:lang="ar-SA">ölümde</span> <span class="char-style-override-20">buluşma - girift düşünceler - soru içinde soru - Sarıcaköy-gizli bahçıvan -sevgi ve sevgili</span></p>

    <p class="No-Paragraph-Style para-style-override-3" xml:lang="en-GB"><span class="char-style-override-23">Geldi geçti ömrüm benim</span></p>

    <p class="No-Paragraph-Style para-style-override-3" xml:lang="en-GB"><span class="char-style-override-23" xml:lang="ar-SA">Şol yel esip geçmiş gibi</span></p>

    <p class="No-Paragraph-Style para-style-override-3" xml:lang="en-GB"><span class="char-style-override-23">Hele bana şöyle gele</span></p>

    <p class="No-Paragraph-Style para-style-override-3" xml:lang="en-GB"><span class="char-style-override-23" xml:lang="ar-SA">Şol göz yumup açmış gibi</span></p>

    <p class="Metin-G-vdesi-8 para-style-override-17">&nbsp;</p>

    <p class="Metin-G-vdesi-8 para-style-override-14">Turakçın yoldaşımı -ki o benim hayatımda ikinin ikincisi gibiydi- şehit eden oklarından daha zehirli bir oku, kalbime saplamak üzere yıllardır bileyip durmuş meğer. Kalpten söküp atmadan yarası asla iyileşmeyecek bir ok... Adı kin ve şüphe... Bana karşı kin ve Allah’a karşı şüphe. Sevgimi güneş yaparak onun buza çalmış kinini eritebilirdim, ama inkâr ve şüpheleriyle nasıl başa çıkacağım?!.</p>

    <p class="Metin-G-vdesi-8 para-style-override-12"><span class="char-style-override-21" xml:lang="ar-SA">Çarpışma, geride cesetler bırakarak sona ermişti. Havada taze ölüm ve toprak kokusu vardı. Cansız bedenine sımsıkı sarılmak, ilerleyen yaşımda bir kere olsun varlığını doyasıya hissetmek, belki o anda ölmek, hayatta olduğu gibi ölümde de biricik yoldaşım Turakçın’ı yalnız bırakmamak istiyordum. O sırada gözlerim kavruluyor, acısı ciğerime işliyordu. Hiçbir şeyi göremiyordum. Uzayıp giden bir karanlığın içindeydim. Turakçın’ın o sonsuz karanlıktan kurtulduğunu, cansız bedeni dizlerimin dibinde olsa da, ruhunun ışıklı bir</span> <span class="char-style-override-21">aleme kanatlandığını düşünüp rahatlamaya çalıştım. Gözlerimin yanması gittikçe şiddetleniyordu. Yolumu bulmakta zorlanacağımı düşündüm. Ayağa kalktım, kollarımı açtım:</span></p>

    <p class="Metin-G-vdesi-8 para-style-override-14">“Oğul?”</p>

    <p class="Metin-G-vdesi-8 para-style-override-14">“Hıh, oğulmuş! Onca yıl, onca zaman...”</p>

    <p class="Metin-G-vdesi-8 para-style-override-14">“Oğul!”</p>

    <p class="Metin-G-vdesi-8 para-style-override-14">“Beni hiç sevmedin sen, bir oğlun olduğunu sildin aklından.”</p>

    <p class="Metin-G-vdesi-8 para-style-override-14">“O nasıl söz oğul, kalbimden hiç çıkmadın, Allah şahidimdir!”</p>

    <p class="Metin-G-vdesi-8 para-style-override-12"><span class="char-style-override-21">“O halde neden bıraktın beni? Haydi</span> <span class="char-style-override-21" xml:lang="ar-SA">bıraktın diyelim, neden aramadın? Hiç mi merak etmedin?”</span></p>

    <p class="Metin-G-vdesi-8 para-style-override-14">“Allah’a malum a, oğul, seni her yerde ve her zaman aradım. O’na giden yollarda, bir anneni, bir de seni hiç aklımdan çıkarmadım.”</p>

    <p class="Metin-G-vdesi-8 para-style-override-14">“Demek gidilesi yollarda benim yerime O’nu tercih ettin. Bensiz gittin, O’nsuz gitmemek için?”</p>

    <p class="Metin-G-vdesi-8 para-style-override-14">“Tövbe de oğul, O’nsuz bir yol mu olur?”</p>

    <p class="Metin-G-vdesi-8 para-style-override-14">“O’nsuz bir yol olur muymuş; hıh!.. O’nun yolları var idiyse bunca yolsuzluk neden? O’nun yolları var idiyse bir çocuğun yetim kalması, haydi yetim kaldı, babasından yoksun büyümesi neden? O’nun sana gösterdiği yolda küçük bir çocuk, babasının yürüyüşüne engel mi olurdu? O’nun yolları var idiyse bir çocuğun içine koyduğu sevgiyi babasının içine neden koymadı? Ve sen, çaresiz, korumasız bir çocuğu barındıracak yollar tükenmiş miydi ki beni savurup attın başından?”</p>

    <p class="Metin-G-vdesi-8 para-style-override-14">“Tövbe de oğul!.. Atmak ne demek, bu yaşananlar... Allah...”</p>

    <p class="Metin-G-vdesi-8 para-style-override-14">“Sus!.. Bana Allah uydurup suçu O’na atma. Var mı, yok mu, bilmezken...”</p>

    <p class="Metin-G-vdesi-8 para-style-override-14">“Var olmasından mı endişelisin oğul, yok olmasından mı?”</p>

    <p class="Metin-G-vdesi-8 para-style-override-14">“Var olması da umurumda değil, yok olması da.” “Anladım, sen O’na tutulmuşsun da kaçamıyorsun?!. Ya varsa diye korkuyorsun?”</p>

    <p class="Metin-G-vdesi-8 para-style-override-14">“Korksaydım, ya yoksa diye korkardım!”</p>

    <p class="Metin-G-vdesi-8 para-style-override-14">“Haşa oğul, Allah yoksa sana bu canı kim verdi, toprağa bu bereketi, suya şu akışı, çimenlere rengi, şu vızıldayan arıya uçma gücünü, insana düşünmeyi, sevmeyi kim verdi?”</p>

    <p class="Metin-G-vdesi-8 para-style-override-14">“Belki senden nefret etmeyi veren vermiştir. Bana yıllarca seni vermeyen vermiştir. Senin o kudretli dediğin Allah’ın, neden şu bozkıra yoksulluk verdi de zenginlik vermedi; neden insanlara savaşmayı verdi de barış vermedi?”</p>

    <p class="Metin-G-vdesi-8 para-style-override-14">“Kader, oğul, yüzyılların kaderi... Kader de bir imtihan içindir... Sen şüpheler içindesin, önce bu şüpheyi yenmeli, seni kurtarmalıyız.”</p>

    <p class="Metin-G-vdesi-8 para-style-override-14">“Şüphe insana güç verir derviş; say ki ceylan bedeninde bir aslandır.”</p>

    <p class="Metin-G-vdesi-8 para-style-override-14">Bana “derviş” demiş, “baba” dememişti. Kalbim bunca çarparken, her kelimem ağzımda titreyip dururken, yanan gözlerimin acısını bile unutmuşken, ona neredeyse sarılıverecekken, onu bulduğuma tam sevinmeye başlayacakken, bana “derviş” demiş, “baba” dememişti. Başım döner gibi oldu. Allah sevgisiyle evlat sevgisi arasında sınanıyordum sanki. Oğlum beni reddediyordu. Kekeledim: “Kafese konulmuş bir aslan mağlup sayılır mı oğul?” “Sencileyin, şüphe etmeyenin mağlubiyeti bilmesi imkansızdır.”</p>

    <p class="Metin-G-vdesi-8 para-style-override-12"><span class="char-style-override-21">“Belki de sen Allah’a mağlup olmuşsun da Galib’i bilmek için ondan şüphe ediyorsun. Zift kadar kara olan, kar kadar beyaz olanı kavramakta zorlanıyor belki de.” “Hayır, asla!..</span> <span class="char-style-override-21" xml:lang="ar-SA">Çünkü bu şüphe yıllar yılı içimde durdu benim; biledi, hayata tutundurdu, güç verdi, yoluma rehber oldu. O şüphe olmasaydı bugün burada bulunmaz, ben</span> <span class="char-style-override-21">ben olmazdım. O şüphe olmasaydı şu an hayatta olmayabilirdim, hatta sen de hayatta olmayabilirdin.” Oğlumun beni öldürmeyi düşündüğü halde bundan niye vazgeçtiğini anlamak istiyordum. Ölümden korkmadığımı söyledim:</span></p>

    <p class="Metin-G-vdesi-8 para-style-override-14">“Ben sağlıklı ve mutlu günlerinde Allah’ı unutup da sıkıntılı ve çaresizlik günlerinde O’nun gücünü ve hükümranlığını itiraf edenlerden değilim oğul. Ben O’na sahip olduğum için O bana sahiptir. O ol demeyince olmaz, O öldürmeyi istemeyince sen öldüremezsin oğul!”</p>

    <p class="Metin-G-vdesi-8 para-style-override-14">“Öldüremezmişim, hıh!.. O kadar çok kişi öldürdüm ki ben!.. Ama sen bunu elbette bilemezsin!.. ”</p>

    <p class="Metin-G-vdesi-8 para-style-override-14">“Peki ama bu sana, bir gün senin de öleceğini söylemiyor mu?!.”</p>

    <p class="Metin-G-vdesi-8 para-style-override-14">“Elbette söylüyor; ölüme başkalarında inanıp da kendinde inanmayanlardan değilim ben.”</p>

    <p class="Metin-G-vdesi-8 para-style-override-14">“Öleceğini bilip de Allah’ı bilmemek neden o halde oğul!.. Bilmelisin ki dudak, kalpte olandan gayrıyı söylemez!..”</p>

    <p class="Metin-G-vdesi-8 para-style-override-14">“O dudaktan da şüphedeyim ben... Sanki hep kalptekini mi söyler?”</p>

    <p class="Metin-G-vdesi-8 para-style-override-14">“Hep kalptekini.”</p>

    <p class="Metin-G-vdesi-8 para-style-override-14">“Peki sen şimdi kalbindekini mi söylüyorsun?” “Kalbimdekini söylüyorum oğul; kalbimdeki doğruyu söylüyorum. Çünkü yegane doğru söz odur: Allah vardır ve Bir’dir.”</p>

    <p class="Metin-G-vdesi-8 para-style-override-14">“Senin dediğin gibi Allah var ise nasıl sana rahmet ve merhamet gösterirken bana gazap ve korku gösteriyor? Adil olmayan biri nasıl Tanrı olsun? Ama sen şimdi buna da kader diyeceksin!.. ”</p>

    <p class="Metin-G-vdesi-8 para-style-override-14">“Bu dediğin, Allah’ın bize zorla verdiği bir kader değil, bizim isteğimiz doğrultusunda bir irade tasarrufu oğul. Sonuçta sen öldüren olmayı istemişsin, ben yaşatan...”</p>

    <p class="Metin-G-vdesi-8 para-style-override-14">“Hayır, ben öldüren olmayı istemedim. Sen kaçıp gitmekle beni öldürenler arasına yolladın.”</p>

    <p class="Metin-G-vdesi-8 para-style-override-14">“Kaçıp gitmek?”</p>

    <p class="Metin-G-vdesi-8 para-style-override-14">“Terk etmek diyelim! Ne fark eder?”</p>

    <p class="Metin-G-vdesi-8 para-style-override-14">Sustum... Daha fazla üstelemedim. Yalnızca “Oğul!.. Ben sana benzeyen yaşlı adamım!” diyebildim. Yanımdan kaçıp gitmesinden korktuğum için söyledim bunu. Gözlerimin sancısını ve göremeyişimi bahane edip, beni Sarıcaköy’e götürmesini istedim sonra. Kızanları da beraber geldiler. Maksadım, yıllar sonra bulduğumu yeniden kaybetmemek idi. Sarıcaköy’de hatıralarımız vardı. Sitare ile olan mutlu hatıralardı bunlar. Birlikte o hatıralara tutunabilir, birbirimizi tanıyabilirdik. Öyle de oldu; birkaç zaman yanımda oyalanmasını sağladım. Bu arada inkarlarını gidermek için her gün oruç tuttum, her teheccüt vakti Rabb’ime yakardım, her seher gözyaşı döktüm.</p>

    <p class="Metin-G-vdesi-8 para-style-override-14">Kırk birinci gün idi. Evin bahçesinde bir sofra hazırladık. Azdan çoktan ne var ise sofraya koyduk. Sarıcaköy’ün yaşlılarını ve çocuklarını da çağırdık Yemekten sonra dua ettik. Sohbet vakti geldiğinde anlattım:</p>

    <p class="Metin-G-vdesi-8 para-style-override-14">“Şu bahçemize bakınız. Sanki terk edilmiş gibi görülüyor değil mi?”</p>

    <p class="Metin-G-vdesi-8 para-style-override-14">Herkes bahçeyi alıcı gözle incelemeye başladı. İçlerinden bazıları benim bu bahçeyi görmediğim halde nasıl tarif ettiğimi düşünüyorlardı. Kızanlardan biri atıldı: “Zaten terk edilmiş bir bahçe derviş baba!”</p>

    <p class="Metin-G-vdesi-8 para-style-override-14">“Evet, bu bahçenin bir bahçıvanı olduğunu söylemeye de imkan yok sanki!.. ”</p>

    <p class="Metin-G-vdesi-8 para-style-override-14">“Yok elbette!.. O kadar bakımsız ki!..”</p>

    <p class="Metin-G-vdesi-8 para-style-override-14">“Ama yine de içinde hala yeşeren otlar veya ağaçlarda hayat emareleri de eksik değil?”</p>

    <p class="Metin-G-vdesi-8 para-style-override-14">“Ee... evet, eksik değil! Ama yoksa sen görüyor musun?” “Hayır, sizin gördüğünüzü biliyorum, o kadar. Şimdi tekrar soralım; gerçekte bu bahçenin bir bahçıvanı var mı, yok mu?”</p>

    <p class="Metin-G-vdesi-8 para-style-override-14">Dinleyenlerin şüpheye düşmüş gibi duraksadıklarını hissettim. Verebilecek bir cevap bulmakta zorlanıyorlardı. Onların bu tedirginliğinden istifadeyle devam ettim: “Biz görmüyoruz diye bu bahçenin bir bahçıvanı yoktur diyemeyiz, öyle mi?”</p>

    <p class="Metin-G-vdesi-8 para-style-override-14">“Eh... Diyemeyiz.”</p>

    <p class="Metin-G-vdesi-8 para-style-override-14">“Demek ki gizli bir bahçıvan var. Biz göremesek de... O halde bu bahçeyi duvarlarla örsek, hatta çevresinde çoban köpekleri gezdirsek... Hani diyorum, gizlice çalışan bu bahçıvanı tutabilir miyiz?!.”</p>

    <p class="Metin-G-vdesi-8 para-style-override-14">Oğlum nihayet söze karıştı:</p>

    <p class="Metin-G-vdesi-8 para-style-override-14">“Sözü nereye getirmek istiyorsun Derviş Yunus?!.” “Çevresine yirmi kat duvar örüp kapıya sayısız nöbetçi bıraksan yine de o bahçıvanın girip çıktığını görebilir misin oğul?!”</p>

    <p class="Metin-G-vdesi-8 para-style-override-14">“Göremem elbette. Ben göremediğim için de sen söz konusu bahçıvanın görülmez, dokunulmaz, hissedilmez, gürültü yapmaz olduğunu iddia edeceksin herhalde.” “Yalnız bu kadar değil; gören, bilen, esirgeyen olduğunu da söyleyeceğim ve soracağım: Görünmeyen, dokunulmayan ve tespit edilmeyen bir bahçıvan ile hayali olan veya hiç var olmayan bir bahçıvan arasındaki fark nedir?”</p>

    <p class="Metin-G-vdesi-8 para-style-override-14">“Şimdi oğullarım; siz bu bahçıvanı maddi ölçülerle tanımak istiyorsanız; yanılgıya düşersiniz. Oysa Allah tek, eşsiz ve maddi olmayan bir varlıktır. Maddi sınırlar içinde düşünülemez, anlaşılamaz, biçimlendirilemez. Ona inanır, güvenirsiniz. Bu bir iman meselesidir.”</p>

    <p class="Metin-G-vdesi-8 para-style-override-14">“İyi de ba.. Ihım, Derviş Yunus!.. Benim varlığım madde iken ve duyularım bile maddeye yönelik iken onu maddenin imkanlarıyla bilmek, tanımak istemem neden yersiz olsun?”</p>

    <p class="Metin-G-vdesi-8 para-style-override-14">“Hayır, yersiz değil, bilakis doğru bir arayış oğul!.. Lakin sen onun her yerde ve her şeyde hazır olduğunu fark etmekle yetinmiyor, bir de madde gözüyle görmek istiyorsun. O senin gördüğün her şeyde vardır; bir yaratıcı olarak, bir düzenleyici ve hayat verici olarak. Çünkü o öncesiz ve sonrasızdır; değişmez ve dönüşmezdir; her şeye gücü yeten ve her şeyi bilendir.”</p>

    <p class="Metin-G-vdesi-8 para-style-override-14">“Şu anda benim neyi merak ettiğimi de bilir mi?” “Elbette bilir.”<a id="x.317"></a>&nbsp;</p>

    <p class="Metin-G-vdesi-8 para-style-override-14">“O halde neden merakımı gidermez ba..?”</p>

    <p class="Metin-G-vdesi-8 para-style-override-14">İkinci hecesini yutmuş olsa da “baba” kelimesi herhalde hiç kimseye o anda bana göründüğü kadar sevimli gelmemiştir. Çünkü ikinci kez aynı hecede takılıp kalıyordu. İçime bir ferahlık yayıldı. Oğlumun inadından geçip</p>

    <p class="Metin-G-vdesi-8 para-style-override-14">beni kabullendiğini düşündüm. Allah’ı kabullenmesi artık daha kolay olurdu. Sesimi şefkatle yoğurup anlattım:</p>

    <p class="Normal-7 para-style-override-18"><span class="char-style-override-21">“O merakı giderecek olan sensin oğlum. Zaman ve mekanı değerlendirerek, sebeplere ve sonuçlara bakarak... Hislere, tecrübelere ve duygulara bakarak... O merak ancak sevgiyle giderilir. Alemde sevgiden büyük bir umut da, sevgiden öte bir korku da yoktur. Sevgiliden korkmak, korkunun en yüksek derecesi, sevgiliden umut etmek umudun en yüksek kertesidir. Sevgilisi olmayan biri, yaşadığını sansa da yürüyen ölüden ibarettir!..”</span></p>
  </div>
</body>
</html>
