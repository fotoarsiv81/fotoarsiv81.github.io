<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Baybars</title>
  <link href="../Styles/Pala_OD.css" rel="stylesheet" type="text/css" />
</head>

<body id="Baybars" xml:lang="tr-TR">
  <div>
    <p class="Metin-G-vdesi-23 para-style-override-1">&nbsp;</p>

    <p class="Metin-G-vdesi-23 para-style-override-1">&nbsp;</p>

    <p class="Metin-G-vdesi-23 para-style-override-1">&nbsp;</p>

    <p class="Metin-G-vdesi-23 para-style-override-1">&nbsp;</p>

    <p class="Metin-G-vdesi-23 para-style-override-1">&nbsp;</p>

    <p class="Metin-G-vdesi-23 para-style-override-1">&nbsp;</p>

    <p class="Metin-G-vdesi-23 para-style-override-1"><span class="char-style-override-18">BAYBARS</span></p>

    <p class="Metin-G-vdesi-23 para-style-override-20">&nbsp;</p>

    <p class="Metin-G-vdesi-23 para-style-override-13"><span class="char-style-override-20">99 günlük çile -şiir sarhoşluğu - sırların açığa çıkması - Tapduk Sultan’ın asası - gökyüzünde akıp giden bir igsinin peşinde - sefer ve arayış - bozkır oldu çimen çayır - yeniden Sarıcaköy</span></p>

    <p class="Basic-Paragraph para-style-override-22" xml:lang="en-GB">Benim adım dertli dolap</p>

    <p class="Basic-Paragraph para-style-override-22" xml:lang="en-GB">Suyum akar yalap yalap</p>

    <p class="Basic-Paragraph para-style-override-22" xml:lang="en-GB">Böyle emreylemiş Çalap</p>

    <p class="Basic-Paragraph para-style-override-3" xml:lang="en-GB"><span class="char-style-override-26">Derdim vardır inilerim</span></p>

    <p class="Metin-G-vdesi-23 para-style-override-20">&nbsp;</p>

    <p class="Metin-G-vdesi-23 para-style-override-12"><span class="char-style-override-21">Beni kuyudan çıkardıklarında baygınmışım Molla Kasım. Her yanımdan sular damlıyormuş. Ben onca yıl odun taşıyıp dergâha sakalık yaptıktan sonra, -Allah’ın işi- kör kuyuya su yürümüş meğer. Yatakta tam 99 gün kaldım. Bütün bahar günlerini zatürree ile mücadele ederek ve her gün Allah’ın adlarından birini kendime vird edinerek geçirdim. Beş vakit namazımda, teheccüdümde</span> <span class="char-style-override-21" xml:lang="ar-SA">“İlahi, gider benden benliği ve doldur içime</span> <span class="char-style-override-21">Sen’liği!” diye yakardım. Bir tür inziva gibiydi, kendimi dinledim, hayatı ve derviş kardeşlerimi izledim. Abakay Derviş’in şurup ve merhemleri haricinde her gün sadeyağ sürülmüş bir dilim ekmek ve dokuz zeytin ile yaşadım. Elbette başucumda bir testi su her zaman hazır oldu. Zayıflamış, arıklaşmıştım. Gücüm yerine geldiğinde, artık dünyanın içimden çekilip gittiğini, dünyalık kaygı ve endişelerden tamamen vareste olduğumu fark ettim. Hak’tan inen şerbeti içmiş, kudret denizini geçmiştim. Bir defasında öyle olmuştum ki varlığımla yokluğum arasında, vücudumla namevcut olma arasında renkten renge giren hislerle doldum. Bir dem vücut şehrine giresim, bir dem içindeki Sultan’ı göresim geliyordu. Erenlerin sohbeti marifeti arttırmış, cahiller sohbetten sürülmüş gibiydi. Leyla ile Mecnun da ben oldum, Rahman’a</span> <span class="char-style-override-21" xml:lang="ar-SA">şeyda</span> <span class="char-style-override-21">da ben oldum; Leyla yüzünü görmeye Mecnun ne ise, Mevla yüzünü görmeye ben o oldum. İçim temizlenmiş, kalbim yıkanmış gibiydi. Tapduk Sultan’ımın “Yarın yürüyebileceksin artık Yunus!” dediği gün bu sözün ne anlama geldiğini çok iyi anlamış ama anlamazdan gelmiştim. Sonra da Allah’a yalvardım:</span></p>

    <p class="Metin-G-vdesi-23 para-style-override-12"><span class="char-style-override-21">“Yüce Tanrı’m, görklü Tanrı’m! Sana yöneldim, sana sığındım, aşkın beni benden aldı, gece ve gündüz yandırdı. Artık ne varlığa sevinirim, ne yokluğa yerinirim, varsa yoksa,</span> <span class="char-style-override-21" xml:lang="ar-SA">aşkın ile avunurum. Yüce Tanrı’m, görklü Tanrı’m! Aşkın nefsimi öldürdü, gönlümü aşk denizine daldırdı, beni tecelliyle doldurdu. Artık beni öldürseler, külüm göğe savursalar, yine derim, bana Sen’i gerek Sen’i! Yüce Tanrım, görklü Tanrı’m, bana Sen’i gerek Sen’i!”</span></p>

    <p class="Metin-G-vdesi-23 para-style-override-14">“Söyle Yunus’um söyle!”</p>

    <p class="Metin-G-vdesi-23 para-style-override-14">Geri döndüm. Tapduk Sultan’ım beni dinlermiş. Utandım, başımı yere eğdim. Devam etti:</p>

    <p class="Metin-G-vdesi-23 para-style-override-14">“Söyle Yunus’um, durma, söyle. Dağlara söyle, taşlara söyle; kurtlara söyle, kuşlara söyle. Akıllara söyle, kalplere söyle. Senin nasibin sevgiden yana olsun, sevgiyi söyle. Her ne ki sana gerekir, başkalarına da söyle. Söylemek için yol ara, iz belle, söyle. Senin kalbinde olanı halka aç da söyle, aynandan güzellikleri eşyaya yansıt da söyle. Söylemek için diyardan diyara dolaş, en ücra yurtlara ulaş da söyle. Söyle Yunus’um söyle!”</p>

    <p class="Metin-G-vdesi-23 para-style-override-14">Haddimi bilmek, söyleme yükünü üzerimden atmak için mazeret gösterdim:</p>

    <p class="Metin-G-vdesi-23 para-style-override-14">“Efendim, Yunus kulunuz bir aşk bezirganı, sermaye canı. .. ”</p>

    <p class="Metin-G-vdesi-23 para-style-override-14">“Bahadır gördüm Yunus, cana kıyanı...”</p>

    <p class="Metin-G-vdesi-23 para-style-override-14">“Efendim, bahadır ki can terkin urur.”</p>

    <p class="Metin-G-vdesi-23 para-style-override-12"><span class="char-style-override-21">“Korkma Yunus!..</span> <span class="char-style-override-21" xml:lang="ar-SA">Kılıç mı keser himmet giyeni</span><span class="char-style-override-21">!..</span> <span class="char-style-override-21" xml:lang="ar-SA">” “Söylemek varlık iddiasında bulunmaktır efendim, ben varlığımı yok etme, varımdan geçme emelindeyim. Ben kendimi bilme,</span> <span class="char-style-override-21">Rabb’i kendimle bilme emelindeyim.”</span></p>

    <p class="Metin-G-vdesi-23 para-style-override-14">“Sen sırlara vakıf oldun Yunus, himmet aldın. Abdallara sofra kurdun, miktarını bildin. O bilgi Rab bilgisidir. İşte şimdi onu söyle! İslam ahlakını anlatarak söyle, her söylediğinin içine insan sevgisini katarak söyle.”</p>

    <p class="Metin-G-vdesi-23 para-style-override-14">Sustum. Tapduk Sultan’ımın sözlerindeki manayı geç kavramıştım. O bana, “Söyle!” derken bir temenni gibi</p>

    <p class="Metin-G-vdesi-23 para-style-override-14">değil de bir emir gibi buyuruyordu. Ağzımı açtım ve söyledim. Söyleyen ben değilmişim gibi söyledim. Düşündüğümü değil, hissettiğimi söyledim. “Aşkın aldı benden beni / Bana Sen’i gerek Sen’i / Ben yanarım dün ü günü / Bana Sen’i gerek Sen’i // Ne varlığa sevinirim / Ne yokluğa yerinirim / Aşkın ile avunurum / Bana Sen’i gerek Sen’i // Cennet, cennet dedikleri / Birkaç köşkle birkaç huri / İsteyene ver Sen anı / Bana Sen’i gerek Sen’i”</p>

    <p class="Metin-G-vdesi-23 para-style-override-14">Tapduk Sultan’ım gerisini söyletmeden eliyle ağzımı kapadı:</p>

    <p class="Metin-G-vdesi-23 para-style-override-14">“Yunus evladım!.. Benliği gider aradan, ‘ben’ deme. Bu halk sendeki tecelliye tahammül edemez, bu kadar sırrı kaldıramaz. Sen halka kendini anlatma, halka kendilerini anlat.”</p>

    <p class="Metin-G-vdesi-23 para-style-override-14">Birden içime bir ateş düştü. Halka halkı anlatmak için halka karışmak gerekirdi. “Yarın yürüyebileceksin!” demesini anlamazdan gelsem de o ısrarcı davranıyordu: “Canlar canını bulmuşken, canımı yağma kılmışken, sefer mi verirsiniz sultanım!? Benden bıkılmış mıdır?” “Haşa, Yunus’um, has evladım! illa ki burada duramazsın artık. Bir posta iki aslan sığmaz. Bir aynaya iki suret, bir Kabe’ye iki İlah olmaz. Sen gönül Kabe’ni başka yerde kur. Bundan gayrı sen artık ‘Şeyh Yunus,’ oldun. Mürşid-i kamiller halkı irşat etmek gerek. Sen bilmez idin, hamlığın vardı, kapımıza gelmiştin. Burada buldun ve piştin. Şimdi olma, oluşta yanma vaktidir. Hani ‘bilmek-bulmak-olmak’ vardır demiştim. Sen burada kendini bildin. Bununla yetinmedin, Hakk’ı buldun... Şimdi git ki olasın. Yolcu sensin. Yol gönüldür. Gitmek dergâhımızdan değil, kendi benliğindendir. Kendine benliksiz gelesiye kadar gitmek gerektir. Bildin ki hakikati anladın; buldun ki O’nu gördün, şimdi ol ki ikilikten kurtul. Sonrası gönüller avlama zamanıdır. Tut ki, kol alışkın asil doğanı gönüller avlamaya gönderiyorum. O doğan ki hangi gönül kuşuna hamle etse o kuş saadet bulacak, hangi Kâbe’ye yönelse oraya melekler inecek; hangi insana uğrasa yaratılışının gereğini idrak ile varlığını anlayacak, kendinden haberdar olacak. İşte bunun için şimdi şu igsiyi atıyorum, gittiği yere gider, orada vatan tutar, onunla birlikte kök salar, gönüllere Kâbe inşa edersin.”</p>

    <p class="Metin-G-vdesi-23 para-style-override-14">Bütün gece ağladım. Şeyhim bana sefer vermişti. Zannederim bu seferde ayaklarımdan ziyade kalbimin yürümesini, ilerlemesini, yükselmesini istiyordu. O halde seferimin maddi bir yolculuk değil, manevi bir yükseliş olması gerekiyordu. Nefis menzillerinden başlayıp Arş ufkuna kadar sürmesi beklenirdi. Yollarda ve menzillerde Allah’ın isim ve sıfatlarının tecellileriyle dolmak arzulanır, son merhalede Allah’a varılıp orada yok olmak hedeflenirdi. Çokluk içinde “Bir”lik, böyle sağlanırdı. Sitare’nin heybesi, Allah’a giden yol için gerekti. Leyla’dan geçme Mevla’yı bulma faslında... Sitare’min, Elif’imin içimde hazine bildiğim aşkına yaslanarak... Dört kitabın manasını bir Elif’te okumak için...</p>

    <p class="Metin-G-vdesi-23 para-style-override-14">Tapduk Sultan’ımın ocaktan alarak ucundaki koru söndürüp attığı kuru söğüt dalının -ki bir zamanlar asa olarak kullandığım hatırlıyordum- gökyüzünde cılız kıvılcımlar saçarak kaybolduğu geceden itibaren tam on dört ay Konya, Antep, Halep, Engürü, dolaşıp durdum. Her gittiğim yerde dilimde zikir gibi “Acep değil gider ise / Sureti terk ider ise // Yanlış yalan gıybet değil / Dosttan haber aldı gider” diye teselli bulmaya çalışıyordum. Nice vakit gözüme Tapduk Sultan’ımdan gayrı nesne görünmemiş, yüzüme gayrı bakışlar tesir etmemişti. Gitgide bağrımın başı büyüdü, aka gelen gözümün yaşı aka gitti.</p>

    <p class="Metin-G-vdesi-23 para-style-override-12"><span class="char-style-override-21">Konya’da eğleştim bir vakit. Şems ile Mevlana makamlarında kendimi dinledim. Şehrin kenaresinde, Fakih Ahmet’in inziva kulübesinde bir gece halvet olduk. Bahaeddin Veled’den</span> <span class="char-style-override-21" xml:lang="ar-SA">fıkıh ilmi tahsil etmiş, Mevlana’dan feyizler</span> <span class="char-style-override-21">almış bir yiğit adamdı o. Meğer iki ay evvel kendisine bir hal gelmiş, kitabı elinden atmış, başını alıp şehirden çıkıp bu kulübede yaşar olmuş. Konya halkı, onun delirdiğini söylüyorlardı. Oysa ben onu hayret ve kudret denizlerine dalmış, marifet şarabından içip Veysel Karani</span> <span class="char-style-override-21" xml:lang="ar-SA">sırrına ermiş şanlı şerefli bir yiğit olarak buldum.</span></p>

    <p class="Metin-G-vdesi-23 para-style-override-12"><span class="char-style-override-21">Ondan izin alıp yola döküldüğümde Hicaz kervanına karşı geldim. Kabe’ye gidiyordu. Zihnim Mevlana ile söyleştiğimiz günleri hatırladı. Sormuştu; “Derviş Yunus, asıl Kabe taştan topraktan yapılan ev midir, yoksa Hak bünyadı olan bir velinin kalbi mi?” Anladım ki Tapduk Sultan’ım, Mevlana ile aynı dili konuşuyordu. Kabe, evet, taştan, topraktandı, ama ya Kainatın Efendisi olan Resul? Alem onun yüzü suyuna yaratılmış, Allah “Sen olmasaydın, sen olmasaydın ya Muhammed, kainatı yaratmazdım!” buyurmuştu. Bunu düşündüğüm sırada, içimde bir dalgalanma oldu. Sanki damarlarımdaki kan bir anda boşaldı ve yeniden doldu. O’nun güzelliğinin bütün güzelliklerden, O’nun kokusunun bütün kokulardan, O’nun özleminin bütün özleyişlerden üstün olduğunu idrak ettim. Kokusunu hissetmek, güzelliğini seyretmek, özlemini teskin etmek için yüzümü Kıble’ye çevirdim. Gözlerimi yumdum. Zihnimi kalbime bağladım. İçimde bir ses, kendi sesim, nefsimin sesi, ruhumun ahengi bir bütün olup fısıldaşmaya başladı: “Arayı, arayı bulsam izini, izinin tozuna sürsem yüzümü, Hak nasip eylese görsem yüzünü, ya Muhammed canım arzular seni”. Kervanın çıngırakları kulağımda gitgide uzaklaşırken ben de yollardaydım. Bir mübarek sefer olmuş gidiyordum. Hem gidiyor, hem kendimi seyrediyordum. Kabe yollarında kumlara battığımı görüyordum. Böyle ne kadar yürüdüm, bilmiyorum. Kendimi hatırladığımda bütün arzuladıklarımı düşümde görmüş olarak uyandım. Canımın arzuladığı Sevgili’nin hûb cemalini sanki düşte seyretmiş, hasret gidermiştim. Kayseri’ye uzanan yolun geri kalan kısmını nasıl aştığımı, nerelerden geçtiğimi bilmiyorum. Bildiğim, o andan itibaren her şeyin birden güzelleşmiş olduğuydu. Meğer 99 gün boyunca tabiatı ve tabiatın zikrini ne kadar özlemişim. Son birkaç yıldır toprak verimliydi ama bu can bu bedene gireli, bozkır böyle bir bahar yaşamamıştı. Toprak coşmuş, tabiat bereketini sunmuştu. İlk defa gülümseyen insanlara rastlıyordum. Konya’dan sonra igsinin</span> <span class="char-style-override-21" xml:lang="ar-SA">gökte savrulduğu istikamete ilerledim, Karamanoğlu diyarına. Mehmet Bey altı yıl evvel Türkçeyi resmi dil ilan etmiş. Çarşıda pazarda,</span> <span class="char-style-override-21">dergahta bargahta, handa ve sarayda Türkçe konuşulmasından bahtiyarlık duydum. Bazı gençler burada beni meczup belleyip söz attılar:</span></p>

    <p class="Metin-G-vdesi-23 para-style-override-14">“Derviş! Nerden gelirsin; yabancı mısın, yalancı mısın?”</p>

    <p class="Metin-G-vdesi-23 para-style-override-14">“Bedenime bildik, özüme yabancıyım.”</p>

    <p class="Metin-G-vdesi-23 para-style-override-14">“Sen yalancısın besbelli! Kimi arıyorsun?”</p>

    <p class="Metin-G-vdesi-23 para-style-override-14">“Tapduk Sultan’ımın igsisini aranın.”</p>

    <p class="Metin-G-vdesi-23 para-style-override-14">“İşte bak sen yalancısın! Kim bir igsi arar ki?”</p>

    <p class="Metin-G-vdesi-23 para-style-override-14">“Hak izin verir, ben aranın!”</p>

    <p class="Metin-G-vdesi-23 para-style-override-14">“Nasıl bir şey senin aradığın? Tarif et de biz sana bir tane verelim.”</p>

    <p class="Metin-G-vdesi-23 para-style-override-12"><span class="char-style-override-21">“Bildiğiniz igsi</span> <span class="char-style-override-21" xml:lang="ar-SA">işte; bir asa kadar söğüt dalı. Lakin aslını ve hakikatini bilmem. Onu neden aradığımı da bilmem</span><span class="char-style-override-21">!..” “Derviş sen bizimle eğlenir misin?”</span></p>

    <p class="Metin-G-vdesi-23 para-style-override-14">“Yoo! Ne diye eğleneyim, aradığımı söylerim!”</p>

    <p class="Metin-G-vdesi-23 para-style-override-14">“Adın ne senin derviş?”</p>

    <p class="Metin-G-vdesi-23 para-style-override-14">“Kim oluruz ki ad verip ün çağıralım; biz sadece ararız.” “Yürü var git derviş, arayan bulur, arayan bulur!..” “Gideyim! İnşallah sözünüz dua yerine geçer!”</p>

    <p class="Metin-G-vdesi-23 para-style-override-14">&nbsp;</p>

    <p class="Metin-G-vdesi-23 para-style-override-15">* * *</p>

    <p class="Metin-G-vdesi-23 para-style-override-15">&nbsp;</p>

    <p class="Metin-G-vdesi-23 para-style-override-14">Antep’te Yahşı Ahi hanesinde misafir oldum, çok sohbetler ettik. Ferman ile değil, derman ile hüküm yürüten bir sultan idi. Bozkırda haramların değil, helallerin izini süren sayısız feta<a id="x.316"></a>ları, yiğitleri vardı; her biri ayrı bir Baybars.</p>

    <p class="Metin-G-vdesi-23 para-style-override-12"><span class="char-style-override-21">Kayseri’ye vardığımda, şehir halkı Mısır Sultanı Baybars’ın</span> <span class="char-style-override-21" xml:lang="ar-SA">Çekikgöz’e hücumunun sona erdiği haberine üzülmekteydi. Kayseri’yi, İsmail’i aradığım zamanlardaki şehirden çok farklı buldum. Büyümüş, güzelleşmiş, harabe yüzü tamirden geçmiş, imar edilmiş, güzelleşmişti. Çekikgöz’ün</span> <span class="char-style-override-21">Konya’daki işbirlikçisi Muinüddin Pervane’yi katlettikleri zamandan itibaren, buraya biraz huzur yayılmış gibiydi. Zaten Oğuz boylarının ve Türkmen oymaklarının beylik adı altında istiklallerini ilan etmeye başlamaları da o yıldan sonra hızlanmıştı. Bunlara yeni ilave olan Hamidoğulları ve Eşrefoğulları’nın yurtlarından geçerken içim içime sığmadı. Her ikisinde de sağlam birer teşkilat yapısı gözledim. Öyle üçer yıllık beylikler gibi değil de sanki yıllar yılı payidar olmuş bir devlet gibi yönetiliyorlardı. Kayseri’de, Sivas’ta, Konya’da, Tokat ve Amasya’da imar faaliyetlerinin ilerlediğini duyuyor ve seviniyordum.</span> <span class="char-style-override-21" xml:lang="ar-SA">Çekikgöz</span> <span class="char-style-override-21">zulmünden ve zorba ağalar elinde inlemekten kurtulup azıcık nefes alan şehirlerde, kasabalarda camiler, medreseler, imarethaneler, hastaneler, kervansaraylar, çeşmeler, sebiller, hanlar ve hamamlar, köprüler her yanda çil altınlar gibi serpiliyordu. Bilhassa vakıflar marifetiyle taş işçiliğinin en güzel örnekleri, medreselere bitişik olarak fakirler için aşevleri; yolcular için kervansaraylar, hastalar için darüşşifalar kurulmuştu. Geçtiğim her yerde göğsüm kabararak ilerledim. Tekkeler açıldıkça musiki ile şiir vadilerinde risaleler hazırlanmış;</span> <span class="char-style-override-21" xml:lang="ar-SA">Çekikgöz’ün</span> <span class="char-style-override-21">yaktığı kitaplar yeniden yazılır olmuştu. Vaktiyle Selçuklu’ya bağlı beylikler artık istiklalleriyle yurt edinmiş, sûfi’ler</span> <span class="char-style-override-21" xml:lang="ar-SA">eğitiminden geçmekte, dağlar ile taşlar ile Mevla çağırmakta, seherlerde kuşlar ile Mevla çağırmaktaydılar. Bozkırda kargaşa bitmiş, derinlikli ve ulvi bir tefekkür dönemi başlamıştı sanki. Dervişler abdal olmuş “Ya Hû ile Mevla çağırıyorlar, onlara neredeyse su dibinde</span> <span class="char-style-override-21">mahiler, salıralarda ahular eşlik ediyordu. Bencileyin nice derviş diller ile, kumru bülbüller ile, Hakk’ı seven kullar ile Mevla çağırıyor, bozkırın her yanında Mevla nidası ayyuka yükseliyordu;</span></p>

    <p class="Metin-G-vdesi-23 para-style-override-14">Yıllar aktı geçti; Tapduk Sultan’ımın igsisini doğduğum yerde buldum, Sarıcaköy’de. Tam da Sitare’mi yitirdiğim yerde. Öylece dikili bir fidan gibi ayakta duruyordu. Yanmış igsi olan ucu, gökleri işaret ediyordu sanki. Yanına diz çöküp şükrettim. Yine de beni buraya getiren hatıraların içimde köpürmesine ve Tapduk Sultan’ımın neden burayı kastettiğine bir anlam veremiyordum. Burada gönüller Kabe’si inşa etmem gerektiğini söylemişti. Dünya ile sınavım henüz bitmedi galiba, diye düşündüm. Ve sonra gözlerim yaşardı. Sitare’yi çok özlediğimi fark ettim. Yanımda olsaydı, elimi tutsaydı, çocuklarımıza aş yediriyor olsaydı. Ona Elif’im deseydim. Birlikte İbrahim’e ağlasaydık. İsmail’im sağ mıydı? Sağ ise nerelerde, ne yapıyordu şimdi? Karmakarışık duygular içindeydim. Her şeyimle Allah’a yöneldiğim bir zamanda. Sitare ve İsmail’i özleyebildiğime şükrettim.</p>

    <p class="Metin-G-vdesi-23 para-style-override-14">Asayı yerinden çıkarıp öptüğümde üzerinde hala Tapduk Sultan’ımın kokusu vardı. “Onunla birlikte kök salarsın,” demişti. Elimdeki igsiye baktım, kurumuş, katılaşmış bir sopaydı. Üstelik ucu kömürlenmişti. Çevremde ise sırtları boz tepeler, uzayıp giden kireçli topraklar, yola geçit vermeyen çalılar, köy yerinde yıkılmış duvarlar, terk edilmiş ahırlar ve taşı toprağını bastırmış güya bahçeler vardı. “Burada ne ağaç, ne insan kök salar!” diye geçirdim içimden. Sonra Tapduk Sultan’ımın sözlerine ve Allah’ın iradesine karşı geldiğim için kendimden utandım, söylediğime tövbe ettim. Ölüden diriyi, diriden ölüyü çıkaran, öldükten sonra dirilten, dağılmış kemiklere yeniden hayat veren Allah bu kurumuş igsiye de hayat verebilirdi. Sızıp giden bahar ırmağından abdest aldım ve igsiyi Besmele ile yere diktim. İçime bir ferahlık yayıldı. Artık bütün düşüncem, harabeye dönen evimi yapmak, bu köyü yeniden şenlendirmekti. Belki Sarıcaköylüleri yeniden evlerine döndüremeyebilirdim, ama hiç olmazsa viran olan yurdu imar edecektim. Bu kadim köye belki mana katamazdım, ama hiç olmazsa maddeyi ondan esirgememeliydim. Sarıcaköy, yeniden çocuk cıvıltılarıyla, yaren sohbetleriyle, imece nöbetleri, ahi harmanları ve ezan sesleriyle hayat bulmalıydı. Bunun için önce kendimi inandırmalı, buraya Tanrı adını getirmeye çabalamalıydım. Ne ki etrafıma bakıp da harabeleri görünce içime şüpheler giriyordu. Allah’a yalvardım:</p>

    <p class="Normal-20 para-style-override-18"><span class="char-style-override-21">“Biz bizi terk ettiğimizde, Sen bizi terk etme İlahî!..”</span></p>
  </div>
</body>
</html>
