<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aslanlı Hünkar</title>
  <link href="../Styles/Pala_OD.css" rel="stylesheet" type="text/css" />
</head>

<body id="Aslanl--H-nkar" xml:lang="tr-TR">
  <div>
    <p class="Metin-G-vdesi-22 para-style-override-12">&nbsp;</p>

    <p class="Metin-G-vdesi-22 para-style-override-12">&nbsp;</p>

    <p class="Metin-G-vdesi-22 para-style-override-12">&nbsp;</p>

    <p class="Metin-G-vdesi-22 para-style-override-12">&nbsp;</p>

    <p class="Metin-G-vdesi-22 para-style-override-12">&nbsp;</p>

    <p class="Metin-G-vdesi-22 para-style-override-12">&nbsp;</p>

    <p class="Metin-G-vdesi-22 para-style-override-1"><span class="char-style-override-18">ASLANLI HÜNKÂR</span></p>

    <p class="Metin-G-vdesi-22 para-style-override-20">&nbsp;</p>

    <p class="Metin-G-vdesi-22 para-style-override-13"><span class="char-style-override-20" xml:lang="ar-SA">ırmak mı; göl mü - Aslanlı Hünkâr eşiğinden uzaklaştırılma - pişmanlık - Kayseri yolundaki kervan - Sitare’yi özleyiş -Allah’tan kaçmak yine Allah’a kaçmak - İsmail’i aramak</span></p>

    <p class="Basic-Paragraph para-style-override-22" xml:lang="en-GB">Canlar canını buldum</p>

    <p class="Basic-Paragraph para-style-override-22" xml:lang="en-GB">Bu canım yağma olsun</p>

    <p class="Basic-Paragraph para-style-override-22" xml:lang="en-GB">Assı ziyandan geçtim</p>

    <p class="Basic-Paragraph para-style-override-3" xml:lang="en-GB"><span class="char-style-override-26">Dükânım yağma olsun</span></p>

    <p class="Metin-G-vdesi-22 para-style-override-20">&nbsp;</p>

    <p class="Metin-G-vdesi-22 para-style-override-12"><span class="char-style-override-21">Yola devam etmek için yağmurun dinmesini bekliyorum. Eskiden keşişlerin kullandığı manastırlardan birine, güvercinlerle birlikte sığınmış durumdayım. Şiddetli seller, Ihlara Vadisi’nin yumuşak topraklarını bir kere daha yarıyor. Temür Alp Ata, “Yunus, evladım, Allah’a dost olursan, Allah da sana dost olur! Ucasar muhacirleriyle Sarıcaköy halkına yardım ederek O’na dostluğunu göster!” demişti. Şimdi O’na dost olmayı tartışıyorum zihnimde. Bütün bu olup bitenlere, kendisine inanan kullarının başına gelenlere sabretmesine şaşırıyor ve dur demesi için sık sık yakarıyorum. Dostluk yüreğime inince, ister istemez Sitare’nin yokluğu yakıyor yüreğimi. Vedalaşamadan, son nefesinde onu sevdiğimi bir kez daha söyleyemeden gitmişti. Ne seven sevgiliden, ne sevgili sevenden böyle ayrılıp gitmeliydi. O günden bu yana ciğerim yanıyor, gönlüm alevlerde kavruluyordu. Bu yangın ile yollara düştüm ama ne yapmam gerektiğine henüz karar verebilmiş değilim. Sağlıklı düşünemiyorum belki de. Sitare’nin yokluğu bir yana, gitmeyi düşündüğüm kapıya gidip gitmemekle ilgili şüpheler her yanımı sarmış durumda. Köyde bıraktığım İsmail’i şimdiden özledim. Irmak ile göl • olmak arasında adımlarım gidip geliyor. Sığındığım mağaranın duvarına çizilmiş resimlere bakıyorum. İsevilerin dervişleri sayılan keşişlerin, burada yaşadıkları sükûnetli hayatı düşünüyorum. Sükûn arayıp aramadığımı bir kez daha zihnimde tartışıyorum. Hakikaten Tebessüm Sultan’ın eşiğine yeniden varmalı, bana teklif edilen nefesi almalı mıyım? Sarıcaköy’de tüter üç ocak kaldı. Yaşlılar ile çocuklardan oluşan üç aile. İsmail dokuz yaşında. Çocukluktan çabuk kurtulacak gibi ama yaşadıklarından sonra çok sarsıldı. Birisinin onunla mutlaka ilgilenmesi gerekiyor. Onu, Satı Nine’nin bakımına emanet ettim. Allah, benim kaderimi oğlumla daha farklı yazmış. Hatırlıyorum, ben babamla beş yıl kadar bahtiyar zamanlar geçirmiştim; ama İsmail ile ikimiz o kadar mutlu olamadık. Benim yanımda büyüsün istiyorum ama şartlar başka mecburiyetler getiriyor. Yazık ki, yine gitmek zorunda kaldım.</span> <span class="char-style-override-21" xml:lang="ar-SA">İçimde bir keder; İsmail’in gözünde, arada sırada erzak getirip sonra kaybolan bir baba olmanın kederi.</span> <span class="char-style-override-21">Ama şimdilik, Satı Nine’nin şefkat dolu kucağı ona benden daha iyi bakardı elbette. Hem ne de olsa anneye muhtaç bir çocuk, bir kadın kucağında daha mutlu sayılır.</span></p>

    <p class="Metin-G-vdesi-22 para-style-override-12"><span class="char-style-override-21">Tebessüm Sultan dergahından taşıdığım ve gizli mahzenlere ambarladığım erzak Sarıcaköy’de kışı bahara bağlar, ama tapınakçılar, soluk nefesler yahut</span> <span class="char-style-override-21" xml:lang="ar-SA">Çekikgöz</span> <span class="char-style-override-21">bundan haberdar olursa kimse baharı görmeyebilir. Gitmekte tereddüt edişimin bir sebebi de bu. Elbette, Allah’ın bu olup bitenlere neden dur demediğini hala sorguluyorum. O dur dese Sarıcaköy’de olanlar olmazdı. O dur demediği için, ben de onları layıkıyla koruyamadım. Belki de onları korumaktan vazgeçmeli, hatta onları koruma vazifesini üzerimden atıp Allah’a geri iade etmeliyim. Aslanlı Hünkar’ın bana teklif ettiği nefesin ne işe yarayacağından da şüphedeyim. Alsam ne olur, almasam daha ne kaybederim? Bütün mesele ırmak olup koşmalı mı; yoksa göl olup dinlenmeli miyim sorusunda düğümleniyor. Bozkır çağlayanlara mı, yoksa vahalara mı susamış durumda, kestiremiyorum. Aklımda sorular var. Bunca ırkın, bunca dinin, bunca düşüncenin, bunca anlayışın harmanlandığı şu topraklarda maddeye mi, yoksa manaya mı itibar edilmeli? İnsanların hangisine daha çok ihtiyacı var? Bunca yıl maddeyi elde etmek için çektiğim sıkıntı ile nereye varabildim? Peki manaya, yönelenin gideceği yol hangisi olmalı? Kur’an ve sünnet deyip Sünnîliğe mi itibar edilmeli, yoksa gelenek deyip Batınî mi olmalı? Babaîlik veya Kalenderîlik elbette hoşuma gidebilir, ama uzaktan uzağa duyduğum Halvetî yolu da kalbimi okşuyor. Peki ya Sarı Saltuk Ata, ya Kırşehir’de Ahi Evran ve Konya’da yeni yeni yayılmaya başlayan Molla Celaleddin’in nasip kapılarına ne demeli? Tebessüm Sultan madde ile manayı harmanladığı eşiğinde bana nefes teklif etmişti; iyi de Sulucakarahöyük’e tekrar varırsam, Sahip Perende ile diğer arkadaşlarım köyden havadis sorduklarında ne demeliyim, ne diyebilirim? Bu derece kararsızlığım belki de büyük</span> <span class="char-style-override-21" xml:lang="ar-SA">öfkemden;</span> <span class="char-style-override-21">yahut öfkemin büyüklüğü bunca kararsızlığımdandır... Bilemiyorum... Yağmurun sesi güvercinlerin “hu-hu”larına karışıyor... Sitare aklımda paslı bir çivi... Her gün biraz daha içime yayılan sızı... Elleriyle dokuduğu heybeye yüzümü gömüp uyumak istiyorum; yorgan bedenimi dövüyor, gözyaşlarım uykumu kovuyor. Sitare!.. Belki bilmiyorsun, ama sesini duymayı, yüzüne bakmayı çok özlüyorum. Sitare, rüyama girsen, bir kez gülümsesen bana!.. Sitare, beni kendine alıştırdın da neden bırakıp gittin?!.. Yalvarırım Sitare, bir kez gülümse bana!..</span></p>

    <p class="Metin-G-vdesi-22 para-style-override-14">“Hele gel, Sarıcaköylü, yaklaş biraz!” “Beli, geldim, deyin ki yapayım!”</p>

    <p class="Metin-G-vdesi-22 para-style-override-14">“Sana yol görünmüştür. Gideceksin buralardan.”</p>

    <p class="Metin-G-vdesi-22 para-style-override-14">“Hı?!.”</p>

    <p class="Metin-G-vdesi-22 para-style-override-14">Böyle bir cümleye muhatap olacağımı hiç düşünmemiştim. Buraya gelme kararını bile bunca zor vermişken bu gitmek de neyin nesiydi? Başım döner gibi oldu, sordum:</p>

    <p class="Metin-G-vdesi-22 para-style-override-14">“Bu-bu-bunu kendisi mi söyledi?”</p>

    <p class="Metin-G-vdesi-22 para-style-override-14">“Evet. Ve dahi dedi ki, Allah’ın bütün bu olanlara neden tahammül ettiğine ve dur demediğine hiç şaşırmasın; gideceği kapıda O’na dost olmaya çalışsın, kafidir!” Birden, kanım çekilir gibi oldu. Yollarda kendi başıma düşündüğüm şeyleri nereden biliyordu? Hayretler içindeydim. Tekrar sordum:</p>

    <p class="Metin-G-vdesi-22 para-style-override-14">“Beni kabul etmeyecek mi yani? Alıcımın her bir çekirdeğine on nefes vermişti, onu nasiplenmektir arzumuz. Gidiniz, böylece söyleyiniz.”</p>

    <p class="Metin-G-vdesi-22 para-style-override-14">“Söyledik şaşkın Yunus, elbette söyledik. ‘Gayrı o nefes mümkün değildir; biz o kapının anahtarını Tapduk eline verdik. Varsın nasibini ondan alsın!’ buyurdular.” “Kardeşler, erenler!.. Ben olmayacak iş ettim, gafil oldum. Bir nice gün içinde bitecek buğdayı, bitmeyecek bir hazineye tercih ettim. Bana müsaade buyurun, varayım ayağına yüz sürüp yalvarayım, ola ki beni kırmaz!.. ”</p>

    <p class="Metin-G-vdesi-22 para-style-override-14">&nbsp;</p>

    <p class="Metin-G-vdesi-22 para-style-override-15">* * *</p>

    <p class="Metin-G-vdesi-22 para-style-override-15"><a id="x.315"></a>&nbsp;</p>

    <p class="Metin-G-vdesi-22 para-style-override-12"><span class="char-style-override-21" xml:lang="ar-SA">Çaresiz ve üzgün döndüm. Perişan ve yıkılmış olarak... Sonra da Tapduk yollarında, hep Allah ile dostluğu düşündüm. Dostlukta hata etmiştim. Belki de Tebessüm Sultan beni bu yüzden kabul etmemişti. İki ay evvel buğday almaya gittiğim vakit, sohbetlerinden birinde dostluktan bahsetmesi belki de benim içindi. “Dost dosta yar olmalı,” demişti, o gün, “Allah’ın dostluğu rahmetiyle, kulun dostluğu</span> <span class="char-style-override-21">taatiyle</span> <span class="char-style-override-21" xml:lang="ar-SA">görünür. Allah’ın rahmetinin gelmediği hiçbir an yoktur. Kul gelen rahmeti göremiyor diye</span> <span class="char-style-override-21">taatini kesip dostluğu zedelememelidir,” demişti. Kaç gündür, bilmediğim yollarda, dostluğu zedelemiş olduğuma kendimi inandırmanın pişmanlığıyla yürüyorum artık. Rastladığım insanlara, geçtiğim köylere Tapduk Emre’nin yerini yurdunu sorduğum gibi, neliğini, niceliğini de soruyorum. Allah ile olan dostluğu yeniden kazanmanın yollarını öğrenmek için, onu bulmak zorundayım. Onu bulup kendimle yüzleşmem lazım. Allah’tan kaçmak yerine, Allah’a kaçmanın rehberliği için, yolunun izini arıyorum. Eksiğimi tamamlamaya bir ayna istiyorum. Bir ayna ki suretimi değil, suretimin altındakini, gizli beni bana göstersin; kimsenin görmediği beni...</span></p>

    <p class="Metin-G-vdesi-22 para-style-override-14">Aslanlı Hünkâr’ın beni kabul etmeyişi içimde bir sızı olup yerleşti. O, Allah dostu idi. Eğer beni kabul etmediyse başkaları da kabul etmeyebilirdi. Bu fikir “Ya Tapduk Emre de beni istemezse!?.” sorusunu aklıma düşürdü. O da beni istemezse bilmeliydim ki Allah’ın rahmetinden sürülmüşüm. Rahmetten sürülen kul, başıboş bırakılmış sayılırdı. Kul başıboş kalırsa yol azıtır, kulluktan çıkardı. Bu durumda dostluğu tazelemekten gayrı çarem yoktu.</p>

    <p class="Metin-G-vdesi-22 para-style-override-12"><span class="char-style-override-21">Bütün yol boyunca, bu düşünceler beynimi bir kurt gibi kemirip durdu. Artık ne</span> <span class="char-style-override-21" xml:lang="ar-SA">Çekikgöz’den</span><span class="char-style-override-21">, ne Tapınakçı</span> <span class="char-style-override-21" xml:lang="ar-SA">eşkıyadan, ne soğuk nefesten korkuyordum. Olacak her ne ise, bir an evvel olsun istemeye başladım. Deli gönül coşmuş, sular gibi çağlıyor, yollar gibi tozuyor, yeller gibi esiyordu. Sanki ilimden obamdan ayrı düşmüş avareydim; derdime çare gelmiyor, elim</span> <span class="char-style-override-21">yare ermiyordu. Bağrımda baş bulunuyor ama yola yoldaş bulunmuyordu. Taş bağırlı dağlar karşıma dikilmiş, beni bu yolda toprağa karmak istiyordu. Karlı dağların başında, bulutlar salkım salkım olmuş yasımı tutarcasına ağlıyor, ağlıyorlardı. İçimden “Yunus olacağıma bir taş olaydım da, Tebessüm Sultan eşiğine yapılaydım” diye hayıflanıp duruyordum. İsmail, Sitare, İbrahim, anacığım, babam, dedem ve daha kimler kimler, düş mü desem, hayal mi, zihnime giriyor ama hiçbiri kederime yoldaş olmuyor, benden kaçıp kaçıp gidiyorlardı. Perişandım, ruhum çalkanıyor, düşüncelerim arapsaçına dönüyordu.</span></p>

    <p class="Metin-G-vdesi-22 para-style-override-12"><span class="char-style-override-21">Günler akıp da yıldız nakışlı heybemde son gözleme ve son çökelek parçası da bittiğinde, sanki her şey beni bırakmış gibi hissettim. O anda, bir şeye tutunmazsam çıldıracaktım. Heybemin yıldız nakışlarında Sitare’nin gülümseyen hayalini gördüm. Bu yıldızları oraya benim için nakşettiğini söylerdi hep. Tek tek bütün yıldızlardan bir ışık doldu gönlüme. Ve içimde Sitare ağlamaya başladı. Anladım ki Sitare benim için bir rehber, Sitare bir yoldu. Sitare benim doğru yolumdu. Bu yolun sonu nereye varacak bilmiyordum, ama nereye varırsa varsın Sitare’den geçmeyecektim. Sitare, beni hayata bağlayan isimdi. Başka isimler ve sıfatlar ile maceram hep ondan sonra geliyordu. Gönül aynamda Sitare’nin görüntüsü vardı ve eğer o aynaya ikinci bir görüntü yansıyacak olursa o da Sitare suretinde olmalıydı. Mademki Allah bütün suretlerin sahibi idi ve bütün suretlerde mevcut idi; o halde Sitare’nin gönlüme nakşettiğim suretini kaybettiğim zaman oluşacak boşluğa daha güzel bir suret koyamayacağımı da bilirdi. Hiç kimse bana Sitare’den daha güzel görünmemişti çünkü.</span> <span class="char-style-override-21" xml:lang="ar-SA">Üstelik,</span> <span class="char-style-override-21">onun yokluğuna dayanma gücüm gitgide azalıyordu. Başıma gelenler bir kabus gibiydi, uyanmak ve Sitare’yi yanımda bulmak istiyordum. Onunla bir güne başlamak, yapacağım her işi onunla konuşmak, her kelimesinde gözlerine bakmak geçiyordu içimden. Ölürsem bunlara kavuşacağımı düşünüp kaç geceler ölmeyi düşündüm. Ölemiyorsam bari ona ait olabilmeliydim. Allah mutlak adil olduğuna göre, sebepsiz aldığına mutlaka bir karşılık verir, suretten boşalttığı aynaya daha güzel bir suret yansıtırdı. Günlerce böyle düşündükten sonra birden ne istediğimin, nasıl bir hata içinde olduğumun farkına varıp ağladım; “Tövbeler olsun Rabb’im; bana Sitare’den güzel suret gerekmez, ancak Sen’in suretin olsun!..” Sonra da kendimi doğruladım: ‘Ancak o zaman Sitare’ye olan aşkımda bir gerileme olmaz, ancak o zaman Sitare’yi eskisinden daha çok sevebilirim.” Sonra Sitare’nin, ‘Allah bütün güzelliklerin kaynağıdır can Yunus ve içinde bütün güzellikleri barındırır,” dediğini hatırladım. “Elbette Sitare’nin güzelliği onun içindedir,” diye de teselli buldum.</span></p>

    <p class="Metin-G-vdesi-22 para-style-override-12"><span class="char-style-override-21">Tapduk yollarını bulmak üzere Kayseri’den geçtiğim vakit, Sivrihisar’dan gelmekte olan bir kervana rastlamıştım. İçinde her türden, her yaştan, her ırk ve inançtan insan vardı. Kimisi kaçıyor, kimisi gizleniyor, kimisi bulmaya çalışıyordu. Ben de arıyordum; Sancaköy’den haber verebilecek birini arıyordum. Hacca gitmekte olan Ucasarlı bir ihtiyara rastladım. Keşke hiç rastlamasaymışım. Anlattıklarına göre, Sarıcaköy diye bir yer artık kalmamış. Büyük alevler her şeyi kül ederken birkaç kişi köyden kaçabilmiş, ama kaçabilenlerin kim oldukları meçhulmüş. Duyduklarımdan sonra ‘Allah benim sabrımı deniyor olmalı!” dedim içimden. Yüreğim yandı ki, böyle yangını kimse görmüş değildir. İsmail’im; yavrum ölmüş olabilir miydi? Bu düşüncenin doğruluğunu araştıramıyordum, ama şüphesi beni ölüye döndürmeye yetiyordu. Mekansız, yersiz, yurtsuz kalmış hissettim kendimi. Bir yere ve bir şeye ait olmadan var olmak... Daha iki sene evvel her şeye sahip iken, şimdi hiçbir şeye sahip olmamak. Ucasar’daki hayatım, İbrahim’im, Sarıcaköy, Temür Alp Ata, bütün tanıdıklarım birer birer benden alınmıştı. “inşallah İsmail’im yaşıyordur!” umuduna tutundum. Ya Sitare!.. Sitare her şeyimdi, bir cihan değerdi, saçının her teli yüz bin altın eder elmasımdı. Sitare karanlık gecelerimde bana yol gösteren yıldızımdı. O gidince zaten dünyanın tadı kalmamıştı. Aslanlı Hünkar’da teselli arama çabam biraz da bundandı galiba. Yoksa İsmail’i, Satı Nine’ye emanet bırakıp gidemeyebilirdim. Ucasarlı ihtiyarın dediği doğruysa, Satı Nine ile İsmail de meçhullere karışmıştı! Ne taraftan baksam, dünyada kimsem kalmadığı fikrine takılıyordum. Bir ara “Her şeyimi kaybetmiş sayılmam, çok şükür babam ve oğlum var!” diye düşündüm. “Babam ve oğlum var mı?” sorusu, işte o vakit içime girdi. Şüpheye düştüm, babam ve oğlum var mıydı? Varsa her ikisi de artık bilmediğim bir yerlerde, bilmediğim hayatları yaşıyorlardı. Peki bu onların var oldukları anlamı taşır mı? Babam varsa bir oğlunun var olup olmadığını düşünüyor mu, beni hiç aklına getiriyor mu acaba? Peki ya oğlum?..</span> <span class="char-style-override-21" xml:lang="ar-SA">Oğlum da aynı soruyu kendisine soruyorsa? Tapduk yolundan geri döndüm.</span></p>

    <p class="Metin-G-vdesi-22 para-style-override-14">Bir zamanlar babamı aramış, bulamamıştım. Şimdi Sitare’m gibi, İbrahim’im gibi, İsmail’im de elimden çıkıp gitmek üzereydi. Hatta belki de çıkıp gitmişti. Onlardan her birini kaybettikçe, onun sevgisini geride kalana yüklemiştim. İsmail benim için hepsi demekti. Eğer onu da kaybedersem artık yaşayamam, belki de yaşamam diye düşündüm. Ondan ayrılmakla ne büyük hata etmiştim. Pekala yanımca taşıyabilir, gittiğim yere götürebilirdim!.. ‘Ah, Sitare; keşke bana birazcık da çocuk yetiştirmeyi öğretseydin!..”</p>

    <p class="Metin-G-vdesi-22 para-style-override-14">Olanları her düşündüğümde bir kez daha titriyor, ürperiyorum. Kendi kendime konuşur oldum. Belki de oğlumun sorumluluğunu almaktan korkmuştum. Düşündükçe içimde topak gibi büyüyen bir düşünce vardı; “İsmail’i her gittiğim yere götürebilirdim de, ben bunun bedelini ödemekten korkmuştum.” Evet, bir kere olan olmuştu. Artık hayıflanmak yerine, bunu telafinin çaresine bakmalıydım. Vakit erken iken hiç olmazsa peşine düşüp onu bulmalı, bağrıma basmalı, artık başına kötü şeyler gelmesine mani olmalıydım. Allah onu elimden tamamen almadan kurtarmalı, kurtulmalıydım.</p>

    <p class="Normal-19 para-style-override-18"><span class="char-style-override-21">Tapduk umuduyla yürüdüğüm bütün o yollarda, buğdaydan yana olan aklımın, sevgiden yana olan gönlüm ile aylarca çatışıp durması bundandı Molla Kasım.</span></p>
  </div>
</body>
</html>
