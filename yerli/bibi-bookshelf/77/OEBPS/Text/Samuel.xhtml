<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Samuel</title>
  <link href="../Styles/Pala_OD.css" rel="stylesheet" type="text/css" />
</head>

<body id="Samuel" xml:lang="tr-TR">
  <div>
    <p class="Metin-G-vdesi-2 para-style-override-12">&nbsp;</p>

    <p class="Metin-G-vdesi-2 para-style-override-12">&nbsp;</p>

    <p class="Metin-G-vdesi-2 para-style-override-12">&nbsp;</p>

    <p class="Metin-G-vdesi-2 para-style-override-12">&nbsp;</p>

    <p class="Metin-G-vdesi-2 para-style-override-12">&nbsp;</p>

    <p class="Metin-G-vdesi-2 para-style-override-12">&nbsp;</p>

    <p class="Metin-G-vdesi-2 para-style-override-1"><span class="char-style-override-18">SAMUEL</span></p>

    <p class="Metin-G-vdesi-2 para-style-override-20">&nbsp;</p>

    <p class="Metin-G-vdesi-2 para-style-override-13"><span class="char-style-override-20">esir pazarı - kâfir Arn Usta - kan ve çığlık - işkence sanatı ve incelikleri - bir şövalyenin hayat hikâyesi - Allah var mı, yok mu</span></p>

    <p class="Metin-G-vdesi-2 para-style-override-20">&nbsp;</p>

    <p class="Metin-G-vdesi-2 para-style-override-14">“Babaaa!.. Babaaa!..”</p>

    <p class="Metin-G-vdesi-2 para-style-override-14">“Babana başlatma yine piç velet!..”</p>

    <p class="Metin-G-vdesi-2 para-style-override-12"><span class="char-style-override-21">“</span><span class="char-style-override-21" xml:lang="ar-SA">Şırrak</span><span class="char-style-override-21">!..”</span></p>

    <p class="Metin-G-vdesi-2 para-style-override-12"><span class="char-style-override-21">“İki tavuk fiyatına!.. Yalnızca iki filori!.. Yok mu alan?!. Tilki kadar zeki, ayı kadar kuvvetli, kurt kadar çevik bir velet!.. Tam dokuz yaşında!..</span> <span class="char-style-override-21" xml:lang="ar-SA">Büyüdüğünde erkek aslan olacak</span><span class="char-style-override-21">!.. İki tavuk fiyatına bir aslan!.. Yok mu alaaaaan!..”</span></p>

    <p class="Metin-G-vdesi-2 para-style-override-14">&nbsp;</p>

    <p class="Metin-G-vdesi-2 para-style-override-15">* * *</p>

    <p class="Metin-G-vdesi-2 para-style-override-15"><a id="x.319"></a>&nbsp;</p>

    <p class="Metin-G-vdesi-2 para-style-override-14">Kahinlerin, papağan satan tacirlerin, kılıç ve hançer bileyleyen ustaların, müşteri bekleyen fahişelerin sesleri birbirine karışıyordu. Moğol ordu karargahının yakınlarında haftada bir kurulan büyük satıra pazarının tam ortasındaki esirler kısmında, benim gibi sekiz çocuk daha vardı. Sert rüzgarın savurduğu tozlar genzimi yakıyor, dört gündür doğru dürüst bir şey girmeyen midem ağrıyor ve başım dönüyordu. Nihayet her “Baba!” feryadımda bir tokat yiyip küfür işiterek, iki tavuk eden değerimi o gün kabullendim. Kaçırıldığım günden itibaren, babamın beni kurtarmaya geleceği zamanı bekledim durdum. Hiç olmazsa, esir pazarında beni bulup satın alacağını umut ettim. Yüzü gözümün önünden hiç gitmedi. Dünyada ondan başka kimim vardı? Annemi hayal meyal hatırlıyordum ama babam her şeyimdi. Babama o günkü kadar muhtaç olduğum bir an olmamıştı. Ninemin evde olmadığı bir öğle vakti, beni yakalayıp götüren çekik gözlü adamlar, babam yanımda yokken gelmişlerdi. Babam yanımda olsaydı veya annem sağ olsaydı beni bu adamlardan kurtarır, köle diye satılmama asla müsaade etmezlerdi. Peki ama babam nereye gitmişti, neden yanımızda değildi? .. Ninem “Yine gelir gülüm! Az sabret hele!..” diye beni durmadan avutuyordu. Sahi babam ne iş yapıyordu, neden gidip gidip gelmek zorundaydı? Ve neden gidip bir daha gelmemişti?</p>

    <p class="Metin-G-vdesi-2 para-style-override-14">Esir pazarında satıldığım o günün üzerinden dört ay geçince, bu soruya yine kendim cevap verdim. Babam hiç geri gelmeyecekti ve zaten beni de hiç önemsememişti. Hatta belki beni sevmiyordu, belki annemin ölümünü benim yüzümden sanıyordu, belki başına bela olurum diye düşünüyordu, belki... belki... Ve sonuçta beni terk edip gitti. Annesi ölmüş bir çocuğun bir babaya olan ihtiyacı, havaya, suya olan ihtiyacından daha değerliydi oysa. O bunu bilmiyordu. Hâlâ susuz kaldığım veya gece nefesim daraldığı vakit suyu yahut temiz havayı değil de babamın başımda gezdireceği ellerini arıyorum çünkü.</p>

    <p class="Metin-G-vdesi-2 para-style-override-12"><span class="char-style-override-21">Bir tavuk ile on yumurta karşılığında beni satın alan “Ustam”ın, -kendisine böyle dememi istiyor- beni getirdiği çığlıklarla dolu bu izbe ve soğuk harabe duvarların dışına</span> <span class="char-style-override-21" xml:lang="ar-SA">çıkınarn</span> <span class="char-style-override-21">yasak. Eskiden burası bir kütüphane imiş.</span> <span class="char-style-override-21" xml:lang="ar-SA">Çekikgöz</span> <span class="char-style-override-21">gelince içindeki kitapları yakıp önce ahır yapmışlar; karargâha yakın bir ahır. Daha sonra Baycu Han, ustam ile iki meslektaşı, işlerini rahatça görebilsinler diye atları çıkarıp, burayı bir işkence odasına dönüştürmelerini emretmiş. Benim kaldığım hücre, eskiden kitapların konulduğu bir gedik imiş. Tabut kadar dar ve basık. Yine de eğilerek girebildiğim bir kapısı var ve orada üşümeden uyuyabiliyorum. işkence</span> <span class="char-style-override-21" xml:lang="ar-SA">gören insanların çığlık seslerine alıştım sayılır. Artık eskisi gibi beni rahatsız edip, uykumu bölmüyor...</span></p>

    <p class="Metin-G-vdesi-2 para-style-override-14">Ustam, daha ilk gün, “Beni iyi dinle Samuel!” demişti, “Köleler ve istilacılar var olduğu her vakit, geçerli bir mesleğin olacak! işini daha iyi öğrenir ve daha hızlı yaparsan, bir köle gibi değil krallar gibi yaşarsın.” Takip eden günlerde, benim öğrenmem için her şeyi izah etmeye başladı ve yetenekli bir çırak olduğumu sık sık tekrar etti. Gerçekten böyle miydi yahut ben daha iyi öğrenebileyim diye beni teşvik mi ediyordu, hâlâ bilemiyorum. Çünkü mahkûmları kırbaçlarken kırbacını getirmek, kerpeten veya demir pençe ile suçluların etlerini sıkarken kerpeteni taşımak, özel sandığa yatırdığı kölelerin iplerine ilmek atmak ve onlar çığlık atarken ağlamak dışında yaptığım bir şey yoktu aslında. Ustam!.. Ben onu baba bilmiştim. Sesi hâlâ kulaklarımda çınlıyor:</p>

    <p class="Metin-G-vdesi-2 para-style-override-14">“Alışırsın Samuel, alışırsın!”</p>

    <p class="Metin-G-vdesi-2 para-style-override-12"><span class="char-style-override-21">Anlayabiliyorum; bunu biraz da diğer iki meslektaşına nispet olsun diye söylüyor. Çünkü onlar benden rahatsızlar. Biri devamlı beni azarlıyor, diğeri de bana yönelttiği her cümlesine “Bana bak sümüklü!” diye başlıyor. işkence</span> <span class="char-style-override-21" xml:lang="ar-SA">için bağladığı bir kadına tecavüz ettiğini gördüğüm günden bu yana beni korkutmaya çalışıyor.</span> <span class="char-style-override-21">Arn Usta’ma bunu söylemeye çekiniyorum. Çünkü o bu hususta çok hassas. Haftada bir gün, üçü birden şehre gidiyorlar ve sarhoş geliyorlar. O gün, tezgahlarda bağlı mahkûmlara yeter miktarda su dağıtmak ve ekmek kırıkları yutturmak için bir gardiyan geliyor. Benim, o gün hücremden dışarı çıkmam yasak. Ya uyuyorum, ya annemi, ninemi ve olup bitenleri düşünüyorum. Babam mı?!.. Doluya koyuyorum almıyor; boşa koyuyorum dolmuyor!..</span></p>

    <p class="Metin-G-vdesi-2 para-style-override-12"><span class="char-style-override-21">Bir zindanda zaman çabuk akmıyor. işkence</span> <span class="char-style-override-21" xml:lang="ar-SA">görenler için de, işkence yaparlar için de... Ama ben yine de gördüklerime çabuk alıştım. İlk günlerde kan görmeye, çığlıklar işitmeye, mahkûmların</span> <span class="char-style-override-21">sidik ve pisliklerini temizlemeye dayanamam zannediyordum, ama kanıksadım sayılır. Artık öylece oturup durmaktansa, ustama yardım etmek için gönüllü bile oluyorum. Çünkü o beni diğer iki cellada karşı hem koruyor, hem bana arada sırada kuru ekmeğe katık edeceğim yiyecekler veriyor. Ustam, diğer ikisine hiç benzemiyor. Düşünceli ve merhametli. Bazen dalıp gittiği oluyor; acı çektiğini anlıyorum. Çok yaşamış, çok gezmiş, çok biliyor. Bir akşam, şarabını içerken arkadaşlarına “Kudüs’ten sonra şu eşek ahırında eğleşip kaldık!” diye dert yandığını duydum. “Eşek ahırı” derken, içinde barındığımız kütüphane binasını mı, yoksa bozkırdaki hayatı</span> <span class="char-style-override-21" xml:lang="ar-SA">çekilmezleştiren</span> <span class="char-style-override-21" xml:lang="ar-SA">Çekikgöz</span> <span class="char-style-override-21">karargahını</span> <span class="char-style-override-21" xml:lang="ar-SA">mı kastettiğini anlayamadım. Kutsal savaşlar uğruna yıllarca önce Kudüs’e gelmiş, oradan geri dönerken</span> <span class="char-style-override-21">Baycu Han ile yolları kesişmiş ve hizmetine girmiş. Kafirlerin, Arapların ve Moğolların dilini konuşabiliyor, mahkûmları sorgulayabiliyor. En az bildiği dil Türkçe. Beni Samuel diye çağırıyor ama yanımda Türkçe konuşmaya çalışıyor. Bazen onu anlayamıyorum; Baycu’ya hizmet ettiği halde</span> <span class="char-style-override-21" xml:lang="ar-SA">Çekikgöz’ün</span> <span class="char-style-override-21">bu topraklarda iyi işler yapmadığını her fırsatta dillendiriyor. Bilhassa, ihanet eden</span> <span class="char-style-override-21" xml:lang="ar-SA">Çekikgöz</span> <span class="char-style-override-21">askerlerini işkenceye yatırdığında işini bir eziyete dönüştürüyor ve artık mahkuma, tanımadığı biri değil de intikam aldığı biri gibi davranıyor. Ne yalan söyleyeyim, ustam onların ellerini ve ayaklarını arkadan bağlayıp asarken çıkrığı çevirmek de benim çok hoşuma gidiyor. Bir Moğol askeri tepetaklak asılı iken, boynuna bir ağırlığın ipini geçirip sıkıştırmaya da gönüllü koşuyorum.</span></p>

    <p class="Metin-G-vdesi-2 para-style-override-14">Çünkü köyümden beni onlar kaçırdı, beni köle diye onlar sattılar. Hatta işkence sırasında Çekikgöz’ün ağzından ve burnundan vücuduna su akıtmak, benim için keyifli bir iş bile oluyor. Çocukluk işte; o günlerde ısıran böceklerle dolu kafese atılacak hırsız kadınların çıplak bedenine, çaldıkları şeyleri nereye sakladıklarını söyletmek için bal şerbeti sürmenin ve bazı ihtiyar mahkûmların ayaklarına tuz bastırıp keçilere yalatmanın da keyifli işkenceler olduğunu düşünürdüm.</p>

    <p class="Metin-G-vdesi-2 para-style-override-14">Ustam, kendisinin Hıristiyan olduğunu söylerdi ama ben onun acımasız bir kâfir olduğunu bilirdim. Kudüs’te insan öldürmekten bıktığını söylemesi, yalnızca bir aldatmaca idi. Mesleğini yaparken merhamet duygusunu bir kenara atar, merhameti kime karşı göstereceğini iyi bilirdi. İnsan büyüklüğündeki lahitlere kilitleyip yaktığımız adamların çığlıkları müziğe dönüşsün diye, lahdin tepesine kaval delikleri açmayı kutsal topraklardayken o icat etmiş; bununla, diğer iki meslektaşına karşı hep övünür ve böyle bir işkence sırasında adam yanarken çıkan sesleri, şarabına meze yapmak için ayağa kalkıp adeta ayin yapardı. Sonra da hücresine kapanır saatlerce ağlardı. Anlayamazdım, ağlayacaksa neden yapıyor ve yapıyor madem, neden ağlıyordu. Sonraki zamanlarda ağlamanın, bir cellat için ne derece rahatlatıcı olduğunu kendim öğrendim. Çivilerle donatılmış işkence koltuğuna oturtup bağladığım insanların, acıyı daha az duymak için hiç kıpırdamadan durmalarına öfkelenip, kollarını kırdığım veya çivilerin battığı yerlerine tuz serptiğim günlerin gecesinde, gözden akıtılan yaşların cellat kalpler için ne kadar huzur verici olduğunu size anlatamam.</p>

    <p class="Metin-G-vdesi-2 para-style-override-12"><span class="char-style-override-21" xml:lang="ar-SA">İlk birkaç ayda cellatlık mesleğinin usullerini, aletleri kullanmayı, mahkûmları bağlamayı ve diğer işleri öğrendiğim halde, vicdanım tam dört yıl direnip durdu. Sonraki yıllarda, yaşım gereği pazılarım da biraz kuvvetlendiğinde, erkek ve kadın yüz elli kadar esir, mahkûm ve köleyi bülbül gibi öttürdüğüm zaman, ustalaşmış bir cellat olduğuma kanaat getirdim. Bunlardan, yalnızca bir elin parmaklar kadarı iki ayaklar üzerinde dışarı çıkabilmiş ve ölümden kurtulabilenlerin yarısı da, zaten kafa kırıcı veya kol koparıcı</span> <span class="char-style-override-21">tezgahlarda sakat kalmıştı.</span></p>

    <p class="Metin-G-vdesi-2 para-style-override-12"><span class="char-style-override-21">Sorgulanması gerekenler, sırlan saklayanlar, suç işleyenler, hırsızlar, erkekler, kadınlar, efendilerine hizmet etmeyen köleler veya hizmette kusur eden esirler,</span> <span class="char-style-override-21" xml:lang="ar-SA">Çekikgöz’e</span> <span class="char-style-override-21">ihanet edenler, Müslümanlar, Hıristiyanlar, Museviler, inançsızlar, kâhinler, büyücüler, Rumlar, Ermeniler, Türkler, Farslar, Araplar, Moğollar ve daha kimler, kimler... Bir zindanda, her gün bir diğer güne benzer ve her gelen bir sonra geleceği andırır. Ustam, bir akşam beni çağırıp ocakta yanan ateşin yakınında hazırladığı yemeğine eşlik etmemi istedi. Beni satın alışının üzerinden neredeyse bir yıl geçmişti. Her akşam yediği tavuk ve butlardan bana da verdi. Gözlerindeki öfke ve vahşet, bir celladınkine benzemiyor gibiydi. O güne kadar fazla konuşmazdım. Yalnızlaşmış, kendimi her şeye kapatmıştım.</span></p>

    <p class="Metin-G-vdesi-2 para-style-override-14">On yaşıma yeni girmiştim. Hâlâ bir çocuktum ve o akşam, şefkate ne derece ihtiyacım olduğunu anladım. Ustam, bir baba gibi davrandı:</p>

    <p class="Metin-G-vdesi-2 para-style-override-14">“Ye hadi?”</p>

    <p class="Metin-G-vdesi-2 para-style-override-14">“Nerdensin he?”</p>

    <p class="Metin-G-vdesi-2 para-style-override-14">“Buralara uzak.”</p>

    <p class="Metin-G-vdesi-2 para-style-override-14">“Anan, baban?”</p>

    <p class="Metin-G-vdesi-2 para-style-override-14">“Annem öldü. Babam beni bırakıp gitti!..”</p>

    <p class="Metin-G-vdesi-2 para-style-override-14">Durdu. Gözlerini gözlerime dikti; uzun uzun baktı. Aklında başka şeyler var gibiydi. Elindeki budu daha bir hışımla ısırdı ve kocaman bir lokmayı çiğnemeden yuttu. Şakağında bir damarı birkaç kez şişip indi. Sonra sustu, uzun süre sustu. Bana verdiği eti çiğnerken teşekkür ettim. Sesini yumuşatarak anlattı:</p>

    <p class="Metin-G-vdesi-2 para-style-override-14">“Sen iyi bir çocuksun evlat!.. İleride Arn Usta’nın adını yaşatacağını umuyorum. Sakın yüzümü kara çıkartma!.. Yarından tezi yok sana her şeyi öğretmeye başlayacağım. Bu meslek çok büyük bir dikkat ve çelik gibi sinirler ister, unutma!.. Krallara hizmet edersin. Şimdilik kimin kimsen yoksa da ben varım, artık garip ve kimsesiz sayılmazsın.” “Kudüs’ten mi geldiniz?”</p>

    <p class="Metin-G-vdesi-2 para-style-override-14">“Evet ya!.. ”</p>

    <p class="Metin-G-vdesi-2 para-style-override-14">“Orda ne yapıyordunuz?”</p>

    <p class="Metin-G-vdesi-2 para-style-override-14">“Neler yapmıyordum ki!?.”</p>

    <p class="Metin-G-vdesi-2 para-style-override-14">Tekrar sustu. Bir ara gözleri dalar gibi oldu. Yüzüme baktı. Bir cevap beklediğimi hissedince tereddüt geçirdi.</p>

    <p class="Metin-G-vdesi-2 para-style-override-14">Anlatıp anlatmama kararını veremiyor gibiydi. Hâlâ bana güvenmediğini düşündüm. Sonra yüzüme bakıp gülümsedi. Bu gülümseme bir cellat donukluğundan ziyade bir baba şefkatini gösteriyordu. Anlattı:</p>

    <p class="Metin-G-vdesi-2 para-style-override-14">“Bir vakitler ben de senin gibi çocuktum. Babam Habsburg’da saray cellatlarındandı. Onun yanında her şeyi öğrenerek büyüdüm. Sonra genç oldum. Sevdiğim bir kız vardı. Cellatlık yapıyorum diye benimle evlenmeyi reddetti. İşimden, kandan, ağlayan ve altına işeyen insanlardan, hatta kendimden nefret ettim. Cellatlığı bıraktım ve sırf o kızla evlenebilmek için kilisenin hizmetine girdim. O sırada sevdiğim kızla birlikte oldum. Keşişler bunu duyunca beni cezalandırdı ve kızı manastırda hapsettiler. Sonra da, arınmam için beni Girit’e gönderdiler. Orada şövalyeler arasında eğitim aldım. Kendimi Allah’a adadım ama sevdiğim kızı unutamadım. Bana, manastırda çocuk doğururken öldüğünü söylediler. Çocuğum da ölmüş. Artık yapacak bir şeyim kalmamıştı. Bari Hıristiyan hacılar kolayca kutsal topraklara gidebilsin diye Kudüs yolunda hizmet edeyim dedim ve Tapınak Şövalyeleri’ne katıldım. Tapınak Şövalyesi nedir bilir misin?!”</p>

    <p class="Metin-G-vdesi-2 para-style-override-14">“Hı, Hı!..”</p>

    <p class="Metin-G-vdesi-2 para-style-override-14">“İşte onlarla çalışmaya başladım. inancımı hiç insan öldürmemek üzerine kurmuştum. Lakin arkadaşlık ettiğim şövalyelerden biri, bana tesadüfen Habsburg’dan haberler verdi. Meğer sevdiğim kız doğumdan sonra manastırda rahibelerin eziyetleriyle ölmüş. Çocuğumu da</p>

    <p class="Metin-G-vdesi-2 para-style-override-14">günah tohumu diye boğup hela kuburuna atmışlar. Önce inanmadım, direndim. Lakin haberi veren dostum, o günlerde bir keşişin yanında eğitim alıyormuş ve bütün bu emirleri o keşiş vermiş.”</p>

    <p class="Metin-G-vdesi-2 para-style-override-14">“Eee?”</p>

    <p class="Metin-G-vdesi-2 para-style-override-14">“Koşup gidecektim tabii. .. Gerek kalmadı. Aynı keşiş, Haçlı askerlerini savaşa özendirmek için Kudüs’e geldi. Bir gece yanına varıp duyduklarımın hesabını sordum. Bana ‘Sen Tanrı’yı gücendirdin, cezayı hak ettin,’ dedi. ‘Her gün adam öldürürken sen değil de bir kızı sevdim diye ben mi Tanrı’yı gücendiriyorum?’ dedim. Güldü. Benim cezamı neden o kızdan çıkarttığını sorduğumda ise alay etti. Öfkelendim. Sonra plan yaptım. Keşişi kaçırıp eski mesleğime geri döndüm. Etlerini tırmıklarla lif lif ayırıp bebeğimin ve sevdiğim kızın intikamını aldım. Sonra nerede bir zalim varsa işkenceye yatırarak cezalandırmaya başladım. Tanrı’nın yapmadıklarını ben yaptım. Kudüs’te hem Müslümanlar, hem papazlar “Tanrı adildir!” diyorlardı. Ama hepsi de adaletsizlik yapıyorlardı. Sonraki aylarda O’nun adil olmadığını görüp adaleti ben üzerime aldım. Ama zamanla ben de adaleti avucumda tutamaz oldum. Savaş, büyük adaletsizliklerle sürüyordu. Bütün haksızlıklara tek başıma karşı koymaktan yoruldum. O sırada arkadaşlarımın pek çoğu Kudüs’e geldikleri zamanki fikirlerini değiştirmiş, eski asaletlerini kaybetmiş, her türlü ahlaksızlığa, düzenbazlığa bulaşmışlardı. Dindarlığı bir yana bırakmışlar, sarhoş oluyor, horoz dövüştürüp kavga ediyor, birbirlerine tacizde bulunuyor, hırsızlık yapıyor, ev basıyor, menfaatleri için asker olmayan insanları öldürüyorlardı. Tanrı’nın adaleti adına, işe onlardan başladım. İçimizdeki kötülerin ruhlarını birer birer işkence ile temizliyordum. Çok çalışmam gerekiyordu. Çünkü Tanrı adına kutsal savaşa katıldığını söyleyen utanmaz günahkarların arkası kesilmiyordu. Sonra, kendilerini gizlice cezalandıranın, kendi içlerinden biri olduğunu hissetmeye başladılar. Yakalanma tehlikesini sezince oradan ayrıldım. Niyetim Bizans’a yakın yurtlarda bir hayat kurmak ve tıpkı tekfurlar gibi toprağımı işleyip vergimi ödeyerek yaşamaktı. Lakin yolda Baycu Han ile yollarımız kesişti. Tanrı’yı o gün terk ettim. Zaten o da beni çoktan terk etmişti! Sonunda Tanrı’dan kaçan bütün adamların yaptığı gibi, ben de bozkırın çalkantısına kendimi bıraktım.” Ustam son cümlelerini, kabullendiği bir çaresizliği ifade eder gibi söylemişti. İlk defa onun kötü bir insan olmadığına inandım. Ama yaptığı ve benden de yapmamı istediği iş kötüydü. Üstelik kafir olduğunu açıkça söylüyor ve sık sık Allah’a küfrediyordu. Babam, ustamın söylediklerini duysa herhalde dilini koparırdı, diye geçirdim içimden. Sonra bundan şüpheye düştüm. Çünkü babam uzun boylu sayılırdı ama ustam neredeyse onun iki katı kadar uzun ve bir o kadar da cüsseliydi. Ayrıca benim nasıl birinin yanında olduğum babamın hiç de umurunda sayılmazdı. Tanrı’nın terk ettiği ve Tanrı’yı terk ettiğini söyleyen bir adamın yanında yaşıyor olmam onu ne kadar ilgilendiriyordu, şüphedeydim. Kabullendim ki artık babamın değil, onun himayesindeydim. Bunun adaletli olmadığını biliyorum. Zihnimde “Tanrı adil ise...” şartıyla başlayan yüzlerce tedirgin düşüncem var. Sordum:</p>

    <p class="Metin-G-vdesi-2 para-style-override-14">“Arn Usta!.. Tanrı hakikaten adaletli midir?” “Sizinkilere ve bizimkilere göre, adaletin ta kendisidir. Ama galiba O’nun adaleti bozkırda bir yerlere sıvışıp gitmiş.”</p>

    <p class="Metin-G-vdesi-2 para-style-override-14">“Tanrı değilse Baycu Han mı adildir peki?”</p>

    <p class="Metin-G-vdesi-2 para-style-override-14">“Onun yerine adaleti biz sağlıyoruz ya işte!”</p>

    <p class="Metin-G-vdesi-2 para-style-override-14">“İyi ama bizim yaptıklarımızı Tanrı...”</p>

    <p class="Metin-G-vdesi-2 para-style-override-14">Cümlemin sonunu beklemedi. Yaptığı işten dolayı kendini suçlu hissetmekten kaçıyordu sanki. Sesinin tonunu yükseltti:</p>

    <p class="Metin-G-vdesi-2 para-style-override-14">“Çocuk sus! Bana Tanrı’dan bahsetme! Herkes hayatında mutlaka bir şeyleri ciddiye alır, herhangi bir şeye güven duyar ve o şeye inanır. Sen, o şeyin adını Tanrı koymuşsan bunu kendine sakla! Kardinallerin bile, ispat etmek için bin bir delil saymaya kalkıştıkları Tanrı’yı senden dinleyecek değilim. Tanrı’nın varlığını inkâr da, ispat da kişinin kalbindeki ışıktan güç alır. Ben o ışığı yitireli yıllar oluyor. Delik kovada su tutamazsın. Kovada bir delik olmakla on delik olmak arasında da sonuç değişmez. Eğer Tanrı adil olsaydı, hatta bizzat Tanrı var olsaydı burası senin yerin olmazdı. ”</p>

    <p class="Metin-G-vdesi-2 para-style-override-12"><span class="char-style-override-21">Ustamın Tanrı’ya inanmadığını öğrendiğim o akşamdan iki gün sonraydı. Arn Usta, diğer cellatlarla birlikte çarşıya gitmişti. Mahkûmlarla ilgilenmek üzere gelen Rum gardiyan, hücremin kapısından seslendi. Yanına vardım. Sarhoştu. Tezgâhlarda inleyen mahkûmlara su verınemi</span> <span class="char-style-override-21" xml:lang="ar-SA">söyledi. Aslında bu onun görevi olmasına rağmen dediğini yaptım. Sürekli benimle konuşuyordu ama kelimeler ağzında adeta yuvarlanıyordu. Bir ara yakınıma geldi ve beni taciz etmeye başladı. Niyetini anladım.</span> <span class="char-style-override-21">işkence kamalarından birine yakın vardım. O da yanırnca geliyordu. Nihayet kamayı elime alınca diklendim. Saldırınca kolunda bir çizik açtım. Öfkelenip üzerime çullandı. Ne kadar mücadele ettim bilmiyorum. Beni bağlamak istiyor, ben de kurtulup kaçmaya çalışıyordum. Babam aklıma geldi. O sırada yanıma gelivermesini istediğim babam. Hayır, gelmiyordu. Sonra Allah’a yalvardım, beni duysun ve bu tehlikeden kurtarsın diye. Çırpınırken bağırıyordum. Adam sarhoş olmasa beni kolayca zapt edebilirdi, ama yine de ayı kadar kuvvetli idi. Bir ara iyiden iyiye gücümün kesildiğini ve çaresiz kaldığıını</span> <span class="char-style-override-21" xml:lang="ar-SA">düşündüm. Gözlerim karardı. Son gücümle bağırdım:</span></p>

    <p class="Metin-G-vdesi-2 para-style-override-14">“Arn Ustaaaaaaa!..”</p>

    <p class="Metin-G-vdesi-2 para-style-override-14">Gözümü açtığımda Arn Usta’m başımı okşuyor, beni teskin etmeye çalışıyordu. Diğer iki cellat da yanımızdaydı. Bana saldıran gardiyan hemen ayakucumuzda kanlar içinde uzanmış can çekişiyordu. Arn Usta’m ile göz göze geldik. “Korkma, kurtuldun!.. Artık sana kimse zarar veremez!” dedi. Sonra da çırpınırken düşürdüğüm kamayı elime tutuşturdu. Gözlerimin ta içine baktı. Dernek istediğini anlamıştım. Yanağıma yaşlar akmaya devam ediyordu. Kurtulduğum için sevindiğimden değildi gözyaşlarım, hayır, ilk cinayetimi işleyecek olmanın ruh karmaşasından idi. Yerimden kalktım. Titreyerek ilerledim ve küçük bir tereddütten sonra kamayı gardiyanın boynuna sapladım. İlk anda farklı bir şey hissetmedim ve hırıltıları dinesiye kadar öylece bekledim. Boynundaki son damarın seğirmesi de durdu. Bir hayata son vermiştim, ama gözyaşıma renk veren şey sevinç miydi, üzüntü mü, anlayamadım.</p>

    <p class="Metin-G-vdesi-2 para-style-override-12"><span class="char-style-override-21">Daha sonraki zamanlarda, bana yardım etmeyen babama ve Tanrı’ya karşı içimde kinler yumak yumak</span> <span class="char-style-override-21" xml:lang="ar-SA">büyüdü. Tanrı’dan bahsederken</span> <span class="char-style-override-21">Arn Usta’mın neden o kadar öfkeli olduğunu anlayabildim. O günden sonra, babam gibi Tanrı ile de aramdaki lifler birer birer kopup gitti. Eğer ninemin dediği gibi Tanrı beni görüyor ve duyuyor olsaydı, ona yalvardığım vakit beni korurdu. Üstelik babamın kalbinden benim sevgimi silen de O’ydu. Babam, O’nun her şeyi bildiğini, kulu dua edince dileğini kabul edeceğini söylemişti. Ama ne kaçırılırken, ne esir pazarında satılırken ve ne de bu cellathanedeyken o bana hiç cevap vermedi. Eğer bir Tanrı var ise, neden beni duymuyordu? Duymuyor ise, bütün yetkinliklere sahip olduğu görüşü koca bir yalandı. Kendisinden daha mükemmelini kavrayamadığımız şeyin Tanrı olduğunu söylemek, belki de yalnızca bir aldatmaca ve şüphe idi. Günlerce bu şüpheyi içimden atmaya çalıştım. Düşünüyordum ki O mükemmel idi ve mükemmel olanın varlığından şüphe duyulamazdı.</span></p>

    <p class="Metin-G-vdesi-2 para-style-override-14">Belki de ben O’na isyan ettiğim için beni duymuyordu da, ben O’nu yokmuş gibi düşünüyordum. Babam, O’nun her varlığı kuşattığını söylerdi. Her varlığı kuşatıyor ise bir varlığının olmadığını iddia etmek abes olurdu. Annem her gece yatarken Tanrı’ya dua etmemi söylemişti. “O vardır ve Bir’dir. Seni sever, sen de O’nu sev!” inandığım Tanrı’yı düşündüm. O’nun var olması, Tanrı oluşunun ayrılmaz bir parçası ise, neden on yaşında bir çocuğu duymuyordu? Sonraki bir günde yine Tanrı’dan söz açıldığında, ustama bunu söylemeye çalıştım. Belki de içimdeki şüpheyi onun gidermesini istiyordum:</p>

    <p class="Metin-G-vdesi-2 para-style-override-14">“Tanrı’ya inanmayan biri, onun varlığına karşı kasten kör ve sağır mıdır? Bu durumda onun koruması ve sevgisinden mahrum kalır mı?”</p>

    <p class="Metin-G-vdesi-2 para-style-override-14">Öfkesi sesinden anlaşılıyordu:</p>

    <p class="Metin-G-vdesi-2 para-style-override-12"><span class="char-style-override-21">“Çocuk, nedir sence Tanrı sevgisinin güvencesi?</span> <span class="char-style-override-21" xml:lang="ar-SA">Çekikgöz’ün yıllardır yapıp ettikleri bu sevginin neresinde mesela? Şu işkence masalarında nasıl bir adalet hüküm sürüyor? Şu inleyip duran fahişenin güzelliğine bak. Bu güzelliğe bir gün toprağın altında yılanlar, çıyanlar, kurtlar, kurtçuklar iştahla saldıracaksa neden bu güzellik var? İnsanlara önce sevmeyi veren, sonra da sevdiklerini elinden alan bir adaletsizlik sence bir Tanrı işi mi? Kılıçların kalplere saplanmasında veya eceli gelmeden ölenlerin kaderinde adaletin yeri olabilir mi? Öldürdüğün gardiyanın veya babanın kokusunu hatırlıyor musun mesela? Annenin ölüp gitmesi mi, yoksa babanın seni terk etmesi mi adalet? Bunları sana Tanrı yapıyorsa, O’nun sevgisinden mahrum kalsan da keder etme.”</span></p>

    <p class="Metin-G-vdesi-2 para-style-override-14">Artık hayal meyal hatırladığım annemin toprak altında cesedini parçalayan sürüngenler geldi gözümün önüne. Tanrı’yı düşündüm. Var ise ve annemi yeraltı sürüngenlerine yediriyorsa, O’na asla güvenmeyeceğimi geçirdim içimden. Arn Usta’ın gittikten sonra bulunduğum yerde ne kadar oturdum, neler düşündüm, bilmiyorum. Üşüdüğümü hissedip yatağıma çekilirken, dimağımda buruk bir keder, gözümde de yaşlar vardı. Yatağımda kıvranıp durdum:</p>

    <p class="Normal-1 para-style-override-18"><span class="char-style-override-21">“Babacığım, neden beni bırakıp gittin?!. Allah’ım, ey Allah’ım!.. Varsan, Bir’sen ve beni duyuyorsan ya onu bana getir, ya beni ona gönder!”</span></p>
  </div>
</body>
</html>
