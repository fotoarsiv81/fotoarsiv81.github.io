<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Aslanlı Hünkar-1</title>
  <link href="../Styles/Pala_OD.css" rel="stylesheet" type="text/css" />
</head>

<body id="Aslanl--H-nkar" xml:lang="tr-TR">
  <div>
    <p class="Metin-G-vdesi-14 para-style-override-12">&nbsp;</p>

    <p class="Metin-G-vdesi-14 para-style-override-12">&nbsp;</p>

    <p class="Metin-G-vdesi-14 para-style-override-12">&nbsp;</p>

    <p class="Metin-G-vdesi-14 para-style-override-12">&nbsp;</p>

    <p class="Metin-G-vdesi-14 para-style-override-12">&nbsp;</p>

    <p class="Metin-G-vdesi-14 para-style-override-12">&nbsp;</p>

    <p class="Metin-G-vdesi-14 para-style-override-12">&nbsp;</p>

    <p class="Metin-G-vdesi-14 para-style-override-1"><span class="char-style-override-18">ASLANLI HÜNKÂR</span></p>

    <p class="Metin-G-vdesi-14 para-style-override-20">&nbsp;</p>

    <p class="Metin-G-vdesi-14 para-style-override-13"><span class="char-style-override-20">pişmanlık - Aslanlı Hünkâr’dan şefaat arzusu - hak ile batıl - fena ile beka - hayret makamı - hakiki gurbet - umut ile korku - şeyhimin illeri- gerçek aşk ateşi</span></p>

    <p class="Basic-Paragraph para-style-override-22" xml:lang="en-GB">Sen sende iken menzil alınmaz</p>

    <p class="Basic-Paragraph para-style-override-22" xml:lang="en-GB">Bahr olmayınca gevher bulunmaz</p>

    <p class="Metin-G-vdesi-14 para-style-override-20">&nbsp;</p>

    <p class="Metin-G-vdesi-14 para-style-override-12"><span class="char-style-override-21">Pişmanlık kadar insana yakışan bir hal tanımadım ben Molla Kasım. Düşün ki ateşe atılmış yanıyorsun, ama her yanış bir kere daha temizliyor seni. Tam öyle bir zaman... Düşünsene; bir kapıya ikinci defa gitmek... Kaçtığın, terk ettiğin yere geri dönmek... Elveda demediğine dönüp merhaba demek... Çok zordur,</span> <span class="char-style-override-21" xml:lang="ar-SA">çook</span><span class="char-style-override-21">... Tapduk eşiğine can atıyorum ama utancım ayaklarımı oyalıyor. Bozkır geniş mi geniş... Yol çetin mi çetin... Umutlar kayıp mı kayıp... Avare dolanıyorum. Nimete şükranı unutmaktan kahrola ola. Sonunda nankörlüğümün körlüğümden olduğunu anlamışım, ama hasret ateşi de ciğerimi yakıyor. Benim için hem arı, hem arıtıcı olan Tapduk Sultan’ımdan dinlediklerimi hatırlıyor, hatırladıkça hıçkırıyor, içim içime sığmadan koşuyor, yürüyor, sürünüyor, yeniden koşuyor, yeniden yürüyor ve sürünüyorum. Yönümü bilmeden, nereye gittiğimi düşünmeden... Durmam yok, yalnızca hatırlamam var. “Hikmet,” demişti Tapduk Sultan’ım bir sohbetinde, “eşyanın hakikatlerini bilip gereği ile iş yapmaktır. Ve yüce Allah’ı ilimlerin en büyüğü olan ilm-i İlâhî ile bilmektir. Bir kimse bütün yaratılmışları bilse ama Hakk’ı bilmese ona hakim denilmez. Bunun için Allah’ı bilen, Allah ile bilen, Allah’ta bilen, Allah’tan bilen hikmet sahipleri her ne kadar ilimden mahrum ve dili dönmez, ifadesi kusurlu olsa, yine hakikatte hakim ismini almaya layıktır. Hikmet, gayb lisanını çözenlere, gönül hecesini okuyanlara açılır. Gayb dili öyle sofralar açar ki ondan niceler nasiplenir, doyarlar.”</span></p>

    <p class="Metin-G-vdesi-14 para-style-override-14">Bana sunulan gayb dilini de, hikmeti de anlayamamanın pişmanlığıyla perişan hatırlamalar arasında yürüyorum. Zihnimi en vahşi kemirgenler gibi ısıran, her ısırışta beni yeniden perişan eden bir soru her adımda gölge gibi peşime takılıyor: “Ben şimdi onun kapısına hangi yüzle giderim?!.” Bu soru varlığımı öyle kapladı ki yüzümü dönsem önümden kaçıyor, sırtımı dönünce ayaklarıma dolanıyor. Gerçekten, şimdi ben onun kapısına hangi yüzle giderim? Bilmezlikten kurtulmak ve her şeyi bilmek istiyorum artık. Başım dönüyor, dünya dönüyor, dünya başımın üstünde dönüyor. Ona gitmek istiyorum. Ona gitmeli ve kaybettiğim kendimi bulmalı, kendimi bilmeliyim. Kendi hakikatimi bilmeden hiçbir hakikati bilemeyeceğim çünkü. Bunca yıl kendimi tanımaktan uzak yaşamış, kaç zamandır kendimi bilmemişim. Belki bu cehaleti o sonlandırabilir. Belki de bana kendimi hatırlatır. Hatta belki hatırlattı da farkına varmadım. Belki de anlattıklarını kavrayamadım. Ne demişti; “Allah her şeyi kendi nurundan yarattı. Allah’ın nuru bir umman, yaratılmış her şey onun dalgaları ve köpükleri. İnsan, yaratılmışların en üstünü olmak dolayısıyla Allah’ın tecellisine en ziyade layık olandır. Güneşe göre bir zerre; ummana göre bir damla. Her damla ummandan bir parça ve her damlada ummanın bütün özellikleri var. Onun içindir ki iki cihan güneşi Muhammed Mustafa, ‘Kendini bilen Rabb’ini bilir’ buyurmuştur. Nerede bir damla varsa ummana koşar. Her damla ummanı özler; her parça bütününü arar. Alem Adem içindedir, Adem de alem içinde. Dervişin marifeti kendini silmek değil kendini bilmekledir.” Aslanlı Tebessüm Sultan demiş gibi, “Derviş her ne ararsa kendinde aramalıydı.”</p>

    <p class="Metin-G-vdesi-14 para-style-override-12"><span class="char-style-override-21">“İyi ama şimdi ben onun kapısına hangi yüzle giderim?!.” Onun eşiğinde geçen günlerim meğer ne bahtiyar günler imiş de ben orada yalnızca ayaklarım ve sırtımdaki ağrının hesabını yapmışım. Meğer oraya dizlerimle bağlanmışım da kalbimle bağlanmayı bilememişim. Ülfetin panzehir olduğunu unutmuş, zehirli yanını görmüşüm. Sırtımdaki yağırlar da, dizlerimdeki sızılar da meğer onun kuytusunda merhem buluyormuş. Şimdi gözümden akan yaşların, boğazıma düğümlenen hıçkırıkların bir yararı yok. Pişmanlığım, bilmezlikten. Değer bilmezlikten ve hakikati bilmezlikten... Okumam yazmam var iken hakikati bilememiştim. Bilmem zikri çekmek beni hamlıktan kurtarmamıştı. Belli ki hakikat henüz bana kapısını açmamıştı. Ömrüm, ecel elbisesini dokuyan</span> <span class="char-style-override-21" xml:lang="ar-SA">çakşırcılar</span> <span class="char-style-override-21">misali gönül kitabına nakış çizmekle geçmişti. Bu ne dert idi, derman bilinmezdi; ya bu ne yare idi zahmı belirmezdi. Kenan ilinde Yusuf’u yitirmiş gibiydim, Yusuf’u bulsam Kenan bulunmazdı. Aşk pazarında canlar satılıyordu da, satılık canımı alan bulunmuyordu. Allah o abdalların mağarasında gönül nakşının yalnızca bir desenini kendime gösterince meğer ne hallere düşmüştüm!?... Şeyhim, Sultanım Tapduk Emrem halimi benden iyi bilirmiş ki beni oyalarmış. Oyalarmış ki hamlığımdan kemale ereyim, çiğliğimden pişeyim. Oyalarmış ki içten içe aşk ile dolayım da meşke durayım. Oysa şimdi yanıyorum, hasret ile yanıyorum, bir an evvel izini bulmak, tozuna yüzümü sürmek için yanıyorum. Bir nazarda kalmamak, hasret ile ölmemek için yanıyorum. Bu seferki od da aşk odu, illa ki yanışı hiçbir zamankine benzemiyor. Yakıyor, yakıyor...</span></p>

    <p class="Metin-G-vdesi-14 para-style-override-14">&nbsp;</p>

    <p class="Metin-G-vdesi-14 para-style-override-15">* * *</p>

    <p class="Metin-G-vdesi-14 para-style-override-15"><a id="x.314"></a>&nbsp;</p>

    <p class="Metin-G-vdesi-14 para-style-override-12"><span class="char-style-override-21">Zihnimdeki sorunun peşine takılıp nereleri dolandım, ne kadar zaman dolandım bilmiyorum. Durmadan hatırladım; Babam Kaysar Alp’i, Sitare’yi, can parem İbrahim’i ve gözümün nuru İsmail’imi hatırladım. Hak ile batılı ayırırken kullandığım, kulluk yapınama vesile olan ve bana Allah’ın yolunu gösteren aklımın bütün melekeleriyle hatırladım; inkarları, soruları, şüpheleri hatırladım. Bilmem diyerek unuttuklarımı bile hatırladım. Ancak bu hatırlayış her şeyi yeniden görmemi sağladı. Gözlerimi yıkamış ve yeniden görmeye başlamıştım. Her şeyi gönlümce ve gönül gözüyle hatırladım. Kırşehir’de Ahi Evran’ı ve Tebessüm Sultan ocağını hatırladım, onun sohbetlerini, sözlerini hatırladım. “Nebilerle veliler insanlığa Tanrı’nın hediyesidir,” dediğini hatırladım ve Tapduk Sultan’ımın kapısına nasıl ve ne yüzle gideceğimi Aslanlı Hünkar’a sormaya karar verdim. O bize Allah’ın hediyesi ise bunu da bana söylerdi. Mademki beni Tapduk Sultan kapısına o göndermişti, şimdi kerem buyurur, bir kez daha gönderebilirdi. Belki zor olurdu, ama derdime derman da olabilirdi. Gerçi “Murada ermek sabır iledir,” dediğini hiç unutmuyorum, ama o sabrı öğrenmemin de zamanı gelmiş olamaz mıydı? Her şeyin farkına varmak için, kendime gelmek için, kendimi bilmek için yollara düşmeli, yitirdiğim yola yeniden girmeliydim. Tebessüm Sultan bana aydınlık bir yol gösterirdi. Ucunda ışık olan bir yol... insanda</span> <span class="char-style-override-21" xml:lang="ar-SA">kötü huyların ve davranışların yok olması haline fena denir Molla Kasım. Bu huylar fani oldukları için. Ama aynı zamanda fena da oldukları için... Çünkü fena hem “kötü”, hem de “yokluğa mahkûm” demektir.</span> <span class="char-style-override-21">Sulucakarahöyük yollarını o fenalığın içinde bocalaya bocalaya</span> <span class="char-style-override-21" xml:lang="ar-SA">tükettim. Beka, sonsuzluk demekti ama kalıcılık ve bakilik anlamı da vardı. Kendimi yokladım ve “Tövbe, yüz bin kere tövbe... Tövbe ki dervişin fena halde olduğunu bilmeyişi fenadan da fenadır,” diye yakındım. Sonra, “Acaba hiç beka halim oldu mu?” diye küstahça düşündüm. Mansur’un “</span><span class="char-style-override-21">Enel-Hak” dediği de, Cüneyd’in “Bana şükürler olsun!” dediği de zihnimi işgal etmeye başladı. Sonra hatırladım; Konya’ya gitmek için hazırlık yaptığım geceydi. Hücremde teheccüt zikrindeydim. Ne olduğunu bilmeden; çevremin nur dolduğunu hissetmiştim. Dimağımda manevi bir lezzet hissetmiştim. Zaman uzamış, bana sanki bin yıl gibi gelmişti, oysa Abakay Derviş yalnızca birkaç dakika hücrenin şiddetle sarsıldığını ve Mevlana Celaleddin huzurunda sayıkladığım kafiyeyi o esnada düşürerek “Et ü kemik büründüm / Yunus diye göründüm” diye bağırdığımı söylüyordu. Keşke Abakay’ın</span> <span class="char-style-override-21" xml:lang="ar-SA">gözleri görüyor olsaydı da bana olup biteni anlatsaydı. Zira o geceye dair hiçbir şey hatırlamadım. Eğer bu sözü söylediysem, şimdiki “fena” halim bu yüzden olabilirdi. Gidişatım tersine dönmüş, ışığım kararmıştı. Kendimi kötü fiil, hal ve sıfatlarda baki; iyi fiil, hal ve sıfatlarda fani hissettim. Çirkin olanda baki olmayı kim ister? Dervişlik yolunda iyi olanda bakilik aranır iken, işte ben fena olanda fanilik içinde kalmıştım. Oysa herkes bilir ki ancak nefsindeki fenalardan fani olan</span> <span class="char-style-override-21">Hakk ile baki olurdu. Olmadı, olamadı. Fena kaderim beka talebime galip geldi. Kederim bir kere daha katmerlendi, aşıma ağı katıldı. Bir âşık-ı biçare gibi, baştan ayağa yare gibi, hatta deli divane gibi dolandım durdum. Bu yüzden kader haritasında yollar uzadı; Sulucakarahöyük’e bir hafta gecikmeyle varabildim. Yazık ki Tebessüm Sultan bir hafta evvel seyahate çıkmış. Abdal Musa ve Hatuncuk Ana ile görüştüm. Aslanlı Hünkâr’ın Şeyh Edebalı ile sohbetler etmek için bir hafta evvel Konya’ya doğru yola koyulduğunu söylediler. Oradan Baba İlyas müritlerini ziyaret kastıyla Amasya’ya gidecekmiş. O yıllarda bozkırda hâlâ babaların yolundan gider, halifelerinin dediklerini yapar Türkmen boyları vardı. Bunlar, elli yıl kadar önce bozkırı dolaşarak şamanlıktaki eski kam ve şifacılar gibi davranan babaların takipçileriydiler. İslamiyet’in akait ve amel kısmıyla fazla ilgilenmezler, şaman âdetlerine göndermeler yaparak iyi niyetli ve saf Türkmen obalarını gezer, kendilerine taraftar toplarlardı. isyan</span> <span class="char-style-override-21" xml:lang="ar-SA">çıkardığı için Selçuklu sultanı tarafından idam ettirilen Baba İlyas’ın adı, bu babaların en ünlülerinden idi. Babam onun, sıkıntılarından kurtulmak isteyenler ile dertlerine deva arayanların umudu olduğunu söylerdi hep. Anlattığına göre daima gözü yaşlı, üzgün çehreli duran zayıf vücutlu bir adammış. Kısık sesle konuşurmuş ve Türkmenlerin pek çoğu ona peygamber gözüyle bakarlarmış. Meğer Aslanlı Hünkâr onun</span> <span class="char-style-override-21">Vefaiye yoluna giden bazı müritlerini ziyaret etmek için, bir hafta evvel Sulucakarahöyük’ten ayrılmış. Daha evvel de Hacı Bektaş ocağından nasipsiz, nefessiz dönmüştüm ama bu seferki çok ağırıma gitti. Tapduk Sultan’ımdan sonra Aslanlı Hünkar’dan da şamar yediğimi düşündüm.</span></p>

    <p class="Metin-G-vdesi-14 para-style-override-14">Sulucakarahöyük’ten nasipsiz ayrılarak başa dönmüştüm. Aynı soruyu kendime yine soruyordum: “İyi ama şimdi ben onun kapısına hangi yüzle gideceğim?” Ben özlemle yandıkça yollar önümde uzamış, gurbet gurbete eklenmişti. Gurbetin ne demek olduğunu tam o anda anladım. Sitare ve İsmail ile gurbetlenmenin bana ne hissettirdiğini düşündüm. Vatandan ayrılırken bir maksadım vardı; eşten, dosttan, ahbap ve yarandan garip düşmenin bir amacı vardı. İyi ama asıl vatandan ayrılmanın, madde alemine gelmenin amacı neydi? İçimdeki gurbet hissi bu vatandan o vatana evriliyordu. İçime bir hüzün oturdu. Ruhumun asli vatanı özlediğini hissettim. Ben bir ulvi alemden, melekler ve ruhaniler aleminden gelmiştim de şimdi madde aleminde saplanıp kalmıştım. Bir yiğidin, dilinden anlamayanlar arasında kalması, bir güzelin körler içinde bulunması gibiydi halim. Daha kötüsü de asıl vatanın kokusunu dimağımda hissediyordum. Hakiki gariplik işte buydu. “Acep şu yerde bencileyin garip var m’ola?” diye sordum kendime! Hani “bağrı başlı, gözü yaşlı...”</p>

    <p class="Metin-G-vdesi-14 para-style-override-14">Dilim gurbeti söyler, gözüm gariplere ağlarken tükettiğim Tapduk yollarında nihayet kararımı vermiştim. Beni oraya birinin göndermesine gerek yoktu. Bütün küstahlığımla, bütün utanmazlığım ve elbette bütün çaresizliğimle varıp ayağına yüz sürmek, gerçek gurbeti değilse bile mecaz olan gurbeti bitirmek için kendimle anlaştım. Sonra da durmadan yürümeye, dinlenmeden koşmaya başladım. Azmimi ve niyetimi tekrarlayarak ayaklarıma güç, dizlerime derman katmam gerektiğini düşünüyordum. İçim içime sığmıyordu, seğirtiyor, hissediyor, ağlıyor, mırıldanıyordum: “Şeyhimin illeri, uzaktır yolları, açılmış gülleri dermeye giderim. Şeyhimin özünü, severim sözünü, mübarek yüzünü görmeye giderim. Ahd ile vefalar, şevk ile cefalar, bu yolda sefalar sürmeye giderim.” Beni dışarı atsalar, artık eşikten içerde kalmak için ölmeye razıydım. Bedenim dışarıda olsa da başım eşikten içerde öleyim yeterdi. Gurbetlik ve gariplik o derece canıma dokundu.</p>

    <p class="Normal-13 para-style-override-18"><span class="char-style-override-21">“Ne kadar geciktin Yunus!” demişti ilk karşılaştığımızda. Acaba tekrar der miydi? Eşiğine geldiğimi bilir miydi? Eşiğine ne yüzle geleceğimi kendime sora sora üç aydır dolanıp durduğumu bilir miydi? Tebessüm Sultan ile görüşebilmiş olsaydım, beni ona gönderseydi belki bu kadar tedirgin olmazdım. Şimdi bütün umudum huzuruna vardığımda bana kucak açmasıydı. Bana kucak açar mıydı?!.</span></p>
  </div>
</body>
</html>
