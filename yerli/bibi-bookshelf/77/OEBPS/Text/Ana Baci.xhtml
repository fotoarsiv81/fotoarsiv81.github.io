<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ana Bacı</title>
  <link href="../Styles/Pala_OD.css" rel="stylesheet" type="text/css" />
</head>

<body id="Ana-Bac-" xml:lang="tr-TR">
  <div>
    <p class="Metin-G-vdesi-6 para-style-override-12">&nbsp;</p>

    <p class="Metin-G-vdesi-6 para-style-override-12">&nbsp;</p>

    <p class="Metin-G-vdesi-6 para-style-override-12">&nbsp;</p>

    <p class="Metin-G-vdesi-6 para-style-override-12">&nbsp;</p>

    <p class="Metin-G-vdesi-6 para-style-override-12">&nbsp;</p>

    <p class="Metin-G-vdesi-6 para-style-override-12">&nbsp;</p>

    <p class="Metin-G-vdesi-6 para-style-override-1"><span class="char-style-override-27">ANA BACI</span></p>

    <p class="Metin-G-vdesi-6 para-style-override-20">&nbsp;</p>

    <p class="Metin-G-vdesi-6 para-style-override-13"><span class="char-style-override-20">eski dostların düşmanlığı -</span> <span class="char-style-override-20" xml:lang="ar-SA">Çekikgöz</span><span class="char-style-override-20">’</span><span class="char-style-override-20" xml:lang="ar-SA">ün</span> <span class="char-style-override-20">Abakay - Ana Bacı’nın yardımı - bizim Yunus mu - sitemler, sitemler - dört vefalı dost</span></p>

    <p class="Basic-Paragraph para-style-override-22" xml:lang="en-GB">Şöyle hayran eyle beni</p>

    <p class="Basic-Paragraph para-style-override-22" xml:lang="en-GB">Aşkın oduna yanayım</p>

    <p class="Basic-Paragraph para-style-override-22" xml:lang="en-GB">Her ne yana bakar isem</p>

    <p class="Basic-Paragraph para-style-override-3" xml:lang="en-GB"><span class="char-style-override-26">Gördüğüm seni sanayım</span></p>

    <p class="Metin-G-vdesi-6 para-style-override-20">&nbsp;</p>

    <p class="Metin-G-vdesi-6 para-style-override-14">Umutlarımda yanılmışım. Dergâha yaklaştığımda arkadaşlarım üzerime hücum ettiler. “Defol buradan! İstenmediğin yerlere ne yüzle gelirsin? Giderken izinsiz gittin madem, dönüşüne izin yoktur artık!” gibi azarlarla beni geri çevirmek istediler. İçimde hasret vardı. Hasret odun taşıdığım dağdan daha yakınımda, hasret bir avlu duvarının ötesinde, hasret bağrımın ta içindeydi. Üstelik eli boş gelmemek için yıldız nakışlı heybeme dağdan ahlat toplamış, eski adetimdir diye sırtıma odun yüklenip getirmiştim. Ahlatın en olgunundan, en tatlısından seçmiştim ki taliplerin erenlere tatlı şeyler götürmesi adettendi. Cemal’e işaret eder, belki cemalini görürdüm. Zaten esen yeller sultanımın kokusunu getiriyordu. Odunu indirdiğimde arkadaşlarım birer ikişer kaçıştılar. Neden böyle yaptıklarını anlamadım. Ta ki bir tanesi “Bir de ip diye yılanla sarmış odunları; hele küstaha bakın şeyh eşiğine kabul edilmek için keramet satmaya kalkışır!” deyince hatırladım; dağda odunları toplarken “Ah bir de urganım olsaydı!” diye geçirmiştim içimden de hemen yanı başımda bir urgan buluvermiştim. Onun bir yılan olacağını bilemezdim. Şeyhimin eşiğinde edebimi terk etmeyi ister miydim hiç?</p>

    <p class="Metin-G-vdesi-6 para-style-override-12"><span class="char-style-override-21">Halim perişandan perişandı. Tapduk Sultan’ımın yurduna, yakınına varmışken geri dönmeye kolayca razı olacak değildim; direndim. Ben direndikçe arkadaşlarım azarı arttırdılar sözlerini ve tavırlarını şiddetlendirdiler. Anladım ki Tapduk Sultan’ım geri dönme ihtimalimi düşünmüş ve derviş arkadaşlarıma beni içeri almamaları için tembihte bulunmuş. Yoksa benim bildiğim bu dervişler, -bazıları beni kıskansa da- hakikatte zengin gönüllü, temiz kalpli, düzgün ahlaklı, manevi yaşayışlı, Hakk’ın rızasını kazanmış insanlardı; her biri bu özellikleriyle hal ehli olmuşlardı ve şimdi bana hiç ehl-i hal gibi davranmıyorlardı. Önce buna çok üzüldüm. Sonra aklıma geldi; Tapduk Sultan’ım evvelce beni celal ile terbiye ettiğine göre şimdi bu eziyeti yine terbiye için reva görüyor olabilirdi. İçime bir umut düştü. O köylünün anlattığı aşıkın hikayesini hatırladım. Sevgilisi başına kastettikçe ona yaklaşan, dostları ona kaç dedikçe sevgiliye koşan aşıkı. .. Tapduk Sultan’ımdan ayrı iken gönlüm ölü gibiydi; varsın bedenim de ölecekse bari ölüm onun elinden olsundu. Hem belki o aşıkın sevgilisine yaptığı gibi beni affediverirdi. Susuzun suya koşmasından daha tabii ne olabilirdi? Ben de dergaha girmek gayretiyle ilerledim. Ne var ki derviş arkadaşlarımı, benim gayretim derecesinde şiddetli buldum. inatlaşma</span> <span class="char-style-override-21" xml:lang="ar-SA">sürünce dervişler gitgide işi azdırdılar, ben ilerledikçe kötü söylemeye, yüzüme tükürmeye, sonra ittirmeye, sille vurmaya ve nihayet tekmelemeye kadar işi vardırdılar. Kaç kere yeniden denediysem hep aynı muameleyi gördüm. Onlara bu emri Tapduk Sultan’ım vermiş olmasa böyle davranmayacaklarını biliyordum. Biliyordum, ama yine de şaşırıyordum. Karar verdim, kötü sözlere, sillelere aldırmadan ilerleyecektim. Onlar vurduklarında bir adım, düşürdüklerinde bir karış, kalkabilirsem bir adım daha ilerleyecek, zihnimden acıyı silecek ve vuslatı düşünerek, varacağım yerdeki mutluluğu, lezzeti düşünerek azaba ve eleme tahammül edecektim. Öyle de yaptım. Arkadaşlarım beni durduramadıklarını, ne yapsalar ilerlememe mani olamadıklarını görünce eziyeti arttırdılar. Onlar bir emri yerine getiriyorlardı ve bunun için sınır tanımaz oldular. Uzun süren bu mücadelede ne ben, ne onlar yolumuzdan dönüyorduk. Akşama doğruydu. Benim kadar, onlar da yorulmuşlardı. Bir aralık topuğumda bir sızı hissettim. Biri tekme vurmuş olmalıydı. Etim ikiye yarılmış,</span> <span class="char-style-override-21">aşık kemiğim açılmış, oluk gibi kan akıyordu. Yüreğimin hiçbir maddi acıyla öyle sızladığını hatırlamıyorum. Sitare’nin ayrılığında bile bu derece içim yanmamıştı. Dayanamadım, yalvardım:</span></p>

    <p class="Metin-G-vdesi-6 para-style-override-14">“Bütün bunları bana neden yapıyorsunuz? Benim de sizin kardeşiniz olduğumu bilmiyor musunuz? Ben de bir dervişim; bir zaman haddimi aştıysam da bir dervişim. Üstelik pişmanım. Varın bunu sultanıma arz edin ki belki beni affeder.”</p>

    <p class="Metin-G-vdesi-6 para-style-override-14">Dediğimi dinlediler. İçlerinden biri içeri gitti. Gün batıyordu. Dergâhta az sonra akşam zikri başlardı. Ayağımı sarmaya bir çaput buldum. Zihnimde bin bir düşünce vardı. O sırada kapıda sultanımın has bendelerinden Ahmet Halife göründü:</p>

    <p class="Metin-G-vdesi-6 para-style-override-14">“Demek haddi aşmanın tadı hâla dimağında duruyormuş senin! Çünkü yine haddi aşıyorsun!”</p>

    <p class="Metin-G-vdesi-6 para-style-override-14">Anladım ki sınanıyorum. Arkadaşlarıma baktım, onlara gücenmediğimi, yurtlarının mübarek yurt olduğunu söyledim. Yüreğim yandı. Tapduk Sultan’ımın ilindeydim, ama kendimi çok uzaklarda hissettim. Mekân olarak yakında olmakla gönül olarak yakında olmak çok farklıydı. Sultanım bir duvar ötedeydi ama ben ondan şehirlerce uzakta gibiydim. Arada yürünecek, yine yürünecek, yüründükçe bitmeyecek yollar var gibiydi. Kapısına geldiğimde bana “Yunus’um! Bilirim, ırak yoldan geldiğini düşünürsün. Oysa ıraktan ırak yollar vardır. Yürünecek çok ırak yollar.” demişti. Kastettiği ırak yolları şimdi anlıyordum. Ve beni o ırak yollara salmak için arkadaşlarım bir emri uyguluyor, beni şeyhimin özüyle, hikmetli sözüyle, mübarek yüzüyle uzak düşürmeye çalışıyorlardı. Bilirdim ki bir Allah’ın gökte yazdığım bin kul yerde bozamayacak, vaktiyle yaptığım hatanın acı şerbetini içime akıtarak oradan ayrıldım. Üstelik beni tekmeleseler de arkadaşlarım hakkında dualar ederek. Arkamdan bazıları hala kötü sözler söylerken çok şükür ki diğerleri merhametlerini dile getiriyorlardı. Bundan anladım ki dergahta henüz nasibim kesilmemiştir. Değil mi ki kalbine girdiğim birileri vardır; kapılarından da girebilirdim; ama zamanı değildi. Oradan ayrıldım. Akşam karanlığı dergahı kuşattığı sırada ayağımda bir karıncalanma hissettim. Dünya çevremde dönmeye başladı. Tutunacak bir dal aradım. Zihnime sanki uçan cehennem ateşinin kıvılcımları yağıyordu.</p>

    <p class="Metin-G-vdesi-6 para-style-override-12"><span class="char-style-override-21">Kendime gelmeye çalışıyordum ama nerede olduğumu, ne olduğunu bilemiyordum. Uzaklardan kurtlar uluyordu. Zihnim bulanıktı. Birden bir eksiklik hissettim. Ellerim gayriihtiyari toprakta gezindi. O zaman anladım ki Sitare’min heybesini arıyorum. Neyse ki parmaklarım heybemi omzumun altında buldu. Demek üzerine yığılmışım. Bu vakitte dergahın</span> <span class="char-style-override-21" xml:lang="ar-SA">dışında olmak tehlikeli sayılırdı. Çevrede ne bir ev, ne bir can vardı. Kendime gelmek istediğim halde bir türlü başaramıyordum. Neden sonra birinin yaklaştığını hissettim. Başımda bir el dolaşmaya, kulağımda esma zikri okunmaya başladı. Karanlıktaydım. Kendimi dinledim. Ayağım artık sızlamıyordu ama üzerime büyük bir ağırlık çökmüş gibiydi. O sırada başımı tutan elin tanıdık kokusunu hissettim. Beni gönül gözüyle bulmuş olmalıydı:</span></p>

    <p class="Metin-G-vdesi-6 para-style-override-14">“Abakay?”</p>

    <p class="Metin-G-vdesi-6 para-style-override-14">“Benim Yunus’um, kardeşim!”</p>

    <p class="Metin-G-vdesi-6 para-style-override-14">“Ayağım, Abakay, ayağım!”</p>

    <p class="Metin-G-vdesi-6 para-style-override-12"><span class="char-style-override-21">“Sadece ayağın değil zannederim?!.. Neyse ki ahi, seni erken buldum da!.. Seni dergaha</span> <span class="char-style-override-21" xml:lang="ar-SA">götürebilirsem bana getirdiğin otlar seni iyi eder, meraklanma!”</span></p>

    <p class="Metin-G-vdesi-6 para-style-override-14">“Vakit nedir Abakay?”</p>

    <p class="Metin-G-vdesi-6 para-style-override-14">“Teheccüddür ahi! Tapduk Sultan’ın abdest için dışarı çıkma vaktidir!”</p>

    <p class="Metin-G-vdesi-6 para-style-override-14">O sırada bir ayak sesi daha duydum. Abakay da duymuş olmalıydı ki avucuyla dudaklarımı kapattı. Soğuk nefeslerden biri mi diye sessiz bekledik.</p>

    <p class="Metin-G-vdesi-6 para-style-override-14">“Abakay Derviş!”</p>

    <p class="Metin-G-vdesi-6 para-style-override-14">“Emredin Ana Bacı’m!”</p>

    <p class="Metin-G-vdesi-6 para-style-override-14">Kulaklarıma inanamadım. Duyduğum ses Ana Bacı’nın sesiydi. Tapduk Sultan’ımın muhterem eşi, dervişlerin anası, Ana Bacı’nın sesi. Abakay elini ağzımdan çekip konuşmam için beni dürttü.</p>

    <p class="Metin-G-vdesi-6 para-style-override-12"><span class="char-style-override-21">“Dergahın</span> <span class="char-style-override-21" xml:lang="ar-SA">içinde değil de dışında olmanın ağırlığına dayanabilecek miyim bilmiyorum Ana Bacım. Beni Tapduk Sultan’ıma koymadılar ki gideyim.”</span></p>

    <p class="Metin-G-vdesi-6 para-style-override-14">“Muhtemelen bu da bir sınav Yunus, evladım! O seni sever, bilirsin. Senin onu sevdiğin kadar hatta!.. Belki samimiyetini ve istidadını ölçmek istiyor da ondan seni uzakta tutuyor.”</p>

    <p class="Metin-G-vdesi-6 para-style-override-14">“Benim burada olduğumdan haberi var mı yani?”</p>

    <p class="Metin-G-vdesi-6 para-style-override-14">“Hiç olmaz mı evladım, hiç olmaz mı!.. ”</p>

    <p class="Metin-G-vdesi-6 para-style-override-14">“Bir kerecik yüzünü görsem, sesimi duyursam; belki şefkati artar, hı?!.”</p>

    <p class="Metin-G-vdesi-6 para-style-override-14">“Onun şefkati her zaman artıktır evladım, gözü görmez diye, yahut seninle karşılaşmak istemedi diye merhameti yok sanma!”</p>

    <p class="Metin-G-vdesi-6 para-style-override-14">“Haşa, efendim, demek istediğim...”</p>

    <p class="Metin-G-vdesi-6 para-style-override-14">“Şimdi bırak ne demek istediğini oğul, fırsatı değerlendir. Kalkabilirsen hemen kalk, var dergaha. Tapduk, sabah namazına abdest almak için çıkar. Kapı eşiğine yat boylu boyunca. Üstüne basınca bu kim diye sorar bana. Ben, ‘Yunus,’ derim. ‘Hangi Yunus?’ derse bil ki, gönlünden çıkmışsın; git buralardan. ‘Bizim Yunus mu?’ derse ayaklarına kapan, kendini bağışlat.”</p>

    <p class="Metin-G-vdesi-6 para-style-override-14">“Korkarım Ana Bacı, çok korkarım! Ya ‘Bizim Yunus mu?’ demezse! O vakit nic’olur halim benim. O vakit ömrüme, varıma, varlığıma kesat düşer. O vakit ben ben olmaktan çıkarım. Başım alıp gider, sahralarda telef olurum. O vakit menzil alamam, hikmet bulamam. Bir eşiğe yaslanmayınca karın doymaz, bir yuvaya konmayınca kanat çırpılamaz!.. Ben kulum, Tapduk Emre’m sultanım; sultanlar kullarına lütfetmek eski kaidedir. Sultanlar eski kuldan bıkası mıdır?!.”</p>

    <p class="Metin-G-vdesi-6 para-style-override-14">&nbsp;</p>

    <p class="Metin-G-vdesi-6 para-style-override-15">* * *</p>

    <p class="Metin-G-vdesi-6 para-style-override-14">&nbsp;</p>

    <p class="Metin-G-vdesi-6 para-style-override-12"><span class="char-style-override-21">Tek ayak üst<a id="x.317"></a></span><span class="char-style-override-21" xml:lang="ar-SA">üne</span> <span class="char-style-override-21">sekerek dergâha koştum. Tapduk Sultan’ımın eşiğinde Sitare’min heybesini kucaklamış yatarken aklımdan neler neler geçiyordu anlatamam. Daha evvel, dakikaların uzayıp yüzyıl olduğu böyle bir süreçten hiç geçmemiştim. Duygularıma hakim olmaya çalışsam da duygularım bana hakim durumdaydı. Ayaz iliklerime işlerken kulağım onun ayak sesine kilitlenmişti. Nefesim Sitare kokulu heybede yankılanıp yüzümü yaladıkça sanki onun eşiğinde tek başıma değil de Sitare ile birlikte uzanmış yatıyoruz gibi geldi. Mutlu muydum, üzgün mü kestiremedim. Az sonra asasının “tak, tak”larını</span> <span class="char-style-override-21" xml:lang="ar-SA">işitecek olmanın heyecanını taşıyordum. Üşümüyor, acıkmıyor, kederlenmiyordum. Hele ayak sesini duyacak olmaktan içim içime sığmıyordu. Heyecanlanmıştım. Sevgilinin ayak sesinin gelişini dinlemenin heyecanıydı bu. Yıllarca alelade bir ses diye dikkat etmediğim onun ayak seslerine şu anda neler yakıştırıyorum, neler</span><span class="char-style-override-21">!.. Onun ayak sesinin gelişini dinleyerek bir ömür boyu orada öylece bekleyebilirdim. O geliyor olacaksa, onun gelişini hissederek yaşlanmak elbette bir bahtiyarlıktır. Peki ya geldikten sonra beni kabul etmezse? Peki ya geldikten sonra giderse!?. Hayır hayır, bunu düşünmemeliyim. Çünkü bir gelişin heyecanı ne derece dayanılmaz ise geldikten sonra gidişin azabı o derece ürkütücüdür. Bir an, “Tapduk Sultan’ım hiç gelmese de ben böyle kıyamete kadar beklesem,” diye geçirdim içimden. Bu benim için bir vuslatı beklemek sayılırdı. Ama vuslattan sonra hicrana, ayrılığa dayanabileceğimi asla zannetmiyordum. Allah’ım, sen bana beni onunla öğret, bana kendimi onunla buldur. Ben ben değilim artık, benden öte bir ben için varım, benden içerü bir ben için...</span></p>

    <p class="Metin-G-vdesi-6 para-style-override-14">“Ve işte onun sesi. Evet evet, onun ayak sesi.. Yaklaşıyor... Yanında Ana Bacı da var galiba. Hele ortalık azıcık aydınlık olsa da yüzünü bir kez görebilsem!”</p>

    <p class="Metin-G-vdesi-6 para-style-override-14">Kulağımın hemen arkasında başlığıma takılan şey asasının ucu olmalı. Yanılmıyorum, işte şimdi bastırarak ve iki yana oynatarak nasıl bir engele takıldığını anlamaya çalışıyor. Heyecandan kalbim duracak gibi oluyor. Hayatıma yön verecek soruyu şimdi sorması gerekiyor. Hayret, adımını attı ve tam yüzüme bastı. Ne yaptığını biliyor, nereye bastığım tam olarak hissediyor gibi. Yoksa benim burada yattığımı da biliyor mu? Biliyorsa bana ders olsun diye kasten basıyor olabilir mi? Eğer öyle ise bundan ne anlam çıkarmalıyım? Kalbimin sesini kendim duyuyorum. O da duyuyor gibi... Allah’ım sen bana güç ver, irade ver. ..</p>

    <p class="Metin-G-vdesi-6 para-style-override-14">Zaman uzadıkça uzamış gibi. Kulağım seste. Beklediğim yalnızca bir soru. Saniyeler asır mıdır ki?!. Bekle... Bekle... İşte nihayet:</p>

    <p class="Metin-G-vdesi-6 para-style-override-14">“Bu kimdir, hatunum?”</p>

    <p class="Metin-G-vdesi-6 para-style-override-14">“Yunus’tur, efendi, Yunus’tur!”</p>

    <p class="Metin-G-vdesi-6 para-style-override-12"><span class="char-style-override-21">Ağzından o anda çıkacak soruyu duyamadan can verebilirdim? Ya “Hangi Yunus?” derse! Eğer öyle derse buradan kalkamam artık. İçimde bütün bir ömrün, birikmiş en büyük pişmanlığı var. Bekleyişin, intizarın hakikatte ne olduğunu o sırada anladım. Allah da sevgili kulunu böyle bekliyor, diye geçirdim içimden. Seven sevileni böyle bekliyor, âşık maşuku böyle bekliyor diye düşündüm. Kaç bin zamanda, kaç bin âşık maşukunu böyle beklemişti acaba? Gül bülbülünü, mum pervanesini hangi çağlarda ne kadar beklemiş de hasreti böylesine varlık yüzüne yazmışlardı? Kaç Mecnun Leyla’yı, hangi Ferhat Şirin’i böyle beklemenin tereddüdünü yaşamıştı? Bir ben miydim şu dünyada garip, bir ben miydim</span> <span class="char-style-override-21" xml:lang="ar-SA">üftade</span><span class="char-style-override-21">?!. Yine bekledim, yine bekledim, yine bekledim... Bir soruyu duymak için bekledim. Asra bedel bir anı bekledim. Göz yumup açınca geçecek kadar asra bedel. .. Ve duydum:</span></p>

    <p class="Metin-G-vdesi-6 para-style-override-14">“Bizim Yunus mu?”</p>

    <p class="Metin-G-vdesi-6 para-style-override-14">“Evet efendi, Bizim Yunus!”</p>

    <p class="Metin-G-vdesi-6 para-style-override-14">‘‘Yuvadan uçan her kuş, erinde geçinde yuvaya döner. Söyle ki bileyim Yunus; seninle ne vakit tanışmış idik?” “Gerçi ezelden bu yana tanışırız sultanım, lakin zahirde otuz yedi yıl oldu hesap ederim!”</p>

    <p class="Metin-G-vdesi-6 para-style-override-14">“Bu kadar yılda ne kazandın Yunus?”</p>

    <p class="Metin-G-vdesi-6 para-style-override-14">“Nefsime tatbik ettiğim ve hiçbir şeyle değişmeyeceğim dört kaide efendim!”</p>

    <p class="Metin-G-vdesi-6 para-style-override-14">“Aaah, Derviş Yunus... Dört hakikat öyle mi?”</p>

    <p class="Metin-G-vdesi-6 para-style-override-14">“Nefis atıma vurduğum dört gem diyelim efendim!” “Birer birer gemlerini çıkar ağzından o halde!” “Eşiğinize geldiğim zamanlarda herkesin bir şeyi dost edindiğini, o şeye gönül bağladığını görerek gelmiştim. Baktım, o gönül bağladıkları şeylerin hepsi onları yarı yolda bırakmıştı. Karar verdim, sizin kapınızda beni hiç bırakmayacak, öldükten sonra bile benimle gelecek bir şey aramaya karar verdim. Böylece iyiliği seçtim. Sizden devşirdiğim ilk dostum iyilik oldu. O beni hiçbir vakit yalnız bırakmadı.”</p>

    <p class="Metin-G-vdesi-6 para-style-override-14">“Hımm!.. Peki ikincisi neydi Yunus?”</p>

    <p class="Metin-G-vdesi-6 para-style-override-14">“İnsanlar ömürlerini satıp, dünyanın geçici emellerini ve mallarını alıyorlar, sonra da onlara dört elle sarılıyorlardı. Üstelik öyle de sıkı koruyorlardı ki!.. Sandıklar ve hazinelere koyuyorlar, mevkiler ve makamlarla süslüyorlardı. Kimisi zenginliğe, kimisi şöhrete, kimisi güzelliğe yapışmışlardı. Eşiğinize geldiğimde ömrümün varı zenginliğimi de, güzelliğimi de Allah elimden almıştı. Sitare olmayan âlem, olmasa da olurdu sanki. O’na sitem mi etmeliydim, düşmanlık mı, bilemedim. Sonunda Sitare’mi alana ben de canımı satmayı uygun buldum ve gönlümü yalnızca O’na adadım; Sitare’mi güneşe kattım, mecazdan ve hayalden geçip O’nun aşk oduna, hakiki aşkın oduna yöneldim.”</p>

    <p class="Metin-G-vdesi-6 para-style-override-14">“Devam et! Üçüncüsü?”</p>

    <p class="Metin-G-vdesi-6 para-style-override-14">“Eşiğinizde dervişlerinize baktım; herkes gibi onlar da hata yaparlarsa sebebini hep dışarıda, başkalarında</p>

    <p class="Metin-G-vdesi-6 para-style-override-14">arıyorlardı. Karar verdim, hiçbir hatamda başka birini suçlamayacak ve gözlerimi daima içime çevirecektim. Her hatayı kendimde aradım. Böylece nefsimle bir savaş başlattım.”</p>

    <p class="Metin-G-vdesi-6 para-style-override-14">“Güzel yapmışsın, ya sonra!”</p>

    <p class="Metin-G-vdesi-6 para-style-override-14">“Sonra efendim, insanların bir lokma ekmek için, birkaç dünya nimeti için helal ve haramı birbirine karıştırdıklarını gördüm. Hakça bölüşmeyi ve başkasının hakkını almamayı kendime düstur edindim. Boğazımdan haram lokma girmedi ve assı ziyandan geçtim.”</p>

    <p class="Normal-5 para-style-override-18"><span class="char-style-override-21">“Eh be Yunus, eh be Aslanlı yadigarı! Bu dergaha geldiğin gün dünya koktuğunu söyledik de bunu azar kabul etmiştin. Gittin, çünkü bizim yolumuzda ‘kime azar, ona nazar’ denildiğini unuttun. Halbuki biz seni o nazara verip Cenab-ı Hakk’ın huzurunda açacak idik. Gittin, kendi kendini açtın, kendi kendine uçtun. Gidişin o vakit yüreğimizi dağlamıştı; gelişin elbette eziyet ile oldu. Şimdi naçar beşinci düstura geldik; eksik kalan beşinci düstura...</span> <span class="char-style-override-21" xml:lang="ar-SA">Şimden</span> <span class="char-style-override-21">gerü emek yetirmek senden, Hacı Bektaş’ın teklif ettiği nasibi vermek bizden... Haydi abdest alalım, bana sabah namazını kıldır!.. ”</span></p>
  </div>
</body>
</html>
