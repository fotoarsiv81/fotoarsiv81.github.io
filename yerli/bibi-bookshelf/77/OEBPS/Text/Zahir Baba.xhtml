<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Zahir Baba</title>
  <link href="../Styles/Pala_OD.css" rel="stylesheet" type="text/css" />
</head>

<body id="Zahir-Baba" xml:lang="tr-TR">
  <div>
    <p class="Metin-G-vdesi-25 para-style-override-1">&nbsp;</p>

    <p class="Metin-G-vdesi-25 para-style-override-1">&nbsp;</p>

    <p class="Metin-G-vdesi-25 para-style-override-1">&nbsp;</p>

    <p class="Metin-G-vdesi-25 para-style-override-1">&nbsp;</p>

    <p class="Metin-G-vdesi-25 para-style-override-1">&nbsp;</p>

    <p class="Metin-G-vdesi-25 para-style-override-1">&nbsp;</p>

    <p class="Metin-G-vdesi-25 para-style-override-1"><span class="char-style-override-18">ZAHİR BABA</span></p>

    <p class="Metin-G-vdesi-25 para-style-override-20">&nbsp;</p>

    <p class="Metin-G-vdesi-25 para-style-override-13"><span class="char-style-override-20">Durak ile Marale -gezdim Urum ile Şam’ı - Oncallı</span> <span class="char-style-override-20" xml:lang="ar-SA">Köyü’nde bir Tapduk -</span> <span class="char-style-override-20">Niyazabad’da Avşar Baba - Zahir Baba ile sohbetler - servetten şikâyet - sır içinde sır - Demirci Taybuga - Tapduk Sultan’ın vefatı - İsmail’in hasret ateşi</span></p>

    <p class="Basic-Paragraph para-style-override-22" xml:lang="en-GB">Yukaru illeri kamu</p>

    <p class="Basic-Paragraph para-style-override-3" xml:lang="en-GB"><span class="char-style-override-26">Aştık elhamdülillah</span></p>

    <p class="Metin-G-vdesi-25 para-style-override-20">&nbsp;</p>

    <p class="Metin-G-vdesi-25 para-style-override-12"><span class="char-style-override-21" xml:lang="ar-SA">Şu gördüğün</span> <span class="char-style-override-21">Sarıcaköy’ü “Bin bir adlu bir Allah, yüz bin adlu yâ Sübhân, bir derdime bin derman sen yarı kıl yâ Rahman” duasını okuya okuya ikinci kez yeniden bina ettiğimi söylesem Molla Kasım, inanır mısın?!. Tam on bir evin kerpicini kestim, çatısını çattım. Eski malzemeden yeni ev yapmanın çok da kolay olmadığını söylemeliyim. İlk günlerde bozulmuş bağların acı yemişlerini yiyip, kurumaya yüz tutan çeşmenin suyunu içtim. Sitare’min lif lif</span> <span class="char-style-override-21" xml:lang="ar-SA">dökülmekte olan heybesini tekrar yamadım; yıkadım.</span></p>

    <p class="Metin-G-vdesi-25 para-style-override-14">Yıldız nakışlarının rengi bir kez daha parladı. Artık fazla kullanmaya kıyamıyordum; bir gün dağılıverecek olursa -Allah korusun- ne yapardım?!.</p>

    <p class="Metin-G-vdesi-25 para-style-override-12"><span class="char-style-override-21">Sarıcaköy’e ilk uğrayan bir karabaş oldu. Ayağını tuzağa kaptırmıştı. Yarasını çamurla sardım, iyileşmesi için dua ettim. Ertesi gün koşup oynamaya başladı. Birkaç gün yanımda kaldı, çevremde dolandı. Tabiat cömertti artık. Yiyecek her ne bulursak paylaştık. Sonra kayboldu. Üçüncü günün akşamında bir dağ keçisiyle birlikte çıkageldi. Ceylana benzeyen bir yabani keçiydi. Önce onu sürüsünden ayırarak yedip getirdiğini sandım. Ama gördüm ki, böğrünün tam ortasında bir avcının ok temreni vardı ve kanaması devam ediyordu. Çam sakızı topladım, ufaladığım melengiç yaprakları ve yulaf samanlarıyla yoğurup bir yakı hazırladım. Bunu Abakay Derviş’ten öğrenmiştim. Dağ keçisi iki gün içinde sapasağlam oldu. O da karabaş gibi, bütün gün çevremde dolanıp duruyor, bir yere ayrılmıyordu. Her ikisine’ de yol verdiğim halde, yine geri geldiler. Artık bir aile gibiydik. Karabaşa Durak, keçiye Marale adını koydum. Bir ay sonra sofram Marale’nin</span> <span class="char-style-override-21" xml:lang="ar-SA">sütü ve Durak’ın avlayıp geldiği kuşların, tavşanların etiyle</span> <span class="char-style-override-21">zenginleşmeye başladı. Soframa nimet gelince Halil İbrahim bereketiyle misafirler de eksik olmadı. İlk evime Sineson’dan bir ihtiyar ninecik ile torunu yerleşti. Kimi kimseleri yoktu. Ninecik bitkindi, yorgundu, hastaydı. Köyüne varacak takati yoktu. Ona hazırladığım merhemden sonra bana “Oğul sen şifacı mısın?” diye sordu.</span></p>

    <p class="Metin-G-vdesi-25 para-style-override-12"><span class="char-style-override-21">O vakit fark ettim ki, Tapduk Sultan’ımın kapısında, Abakay Derviş’in hücresinde, Allah bana hastaları kolayca iyileştirecek eller bahşetmişti. Fatma anamızın elleri. O geceyi şükürle geçirdim. Sonraki zamanlarda hastalar kapıma akın etmeye başladı. Çok şükür, Sarıcaköy’den şifa bulmadan dönen olmadı. Bazıları köye yerleştiler. Ettiğim dualar kabul olmuştu. İkinci kez bahar geldiğinde, köyde artık sekiz hanede yaşayanlar vardı. Toprak işlenmeye, hayat güzelleşmeye başladı. Bu arada çevre köylerden hastalar, sakatlar kapımıza uğramaya devam ediyordu. Onlarla konuşup kaynaştıkça, insan bedenindeki hikmetleri keşfetmeye başladım. Ruh sağlığı ile beden sağlığı arasındaki bağları çözdüm. Abakay Derviş’ten öğrendiğim merhemleri tasnif ettim. Allah insanı yedi kalıpta ve yedi tavır üzerine yaratmıştı. Kapımıza gelen hastaları kendi tavırları içinde değerlendirince, dertlere çare bulmak kolaylaşıyor, şifa ellerimden hemencecik akıyordu. Bu yedi tavır, sanki balçıktan ruha doğru yükselen kişilik katmanları gibiydi. Önce kalıbı oluşturan tabiat vardı. Tabiat toprak demekti ve maddeyi temsil ediyordu. Bu maddeyi içten dışa nefis, kalp, ruh, sır, hafa ve nihayet ahfa adlarıyla mana halkaları kuşatıyordu. Toprak olan beden nefis ile yoğruluyor, bedenin iyilikleri kalp sayesinde nefse karşı koyuyor, ruh kalbin açtığı yolda yükseliyor, bu yükseliş bedendeki her türlü sırrın -buna hastalıklar da dahil- kapısını aralıyor, hafada</span> <span class="char-style-override-21" xml:lang="ar-SA">sırrın sırrına erişiliyor ve nihayet</span> <span class="char-style-override-21">ahfa ile sır çözülüyordu. Bu tavırlar için birer merhem belirlemiş ve hemen bütün hastalıklar bu yedi çeşit merhem ile sarmaya başlamıştım. Elbette bedenlerini iyileştirdiğim hastaların, ruhlarını da tedavi etmek gerekiyordu. Her bir tavır için onların gönüllerinde bir vadi açmam gerekiyordu. O vadileri de sırasıyla aşk, marifet, istiğna, tevhid, hayret, fakr ve fena olarak tespit ettim. Her tavrın merhemi -hasta olmasa da-, o vadiye yönelmekle esenlik buluyordu. Buna göre her bedenin aşka ihtiyacı oluyor, her nefis marifete yönelerek şifa buluyor, her kalbe bir istiğna makamı gerekiyor, her ruhta tevhit tecellisi zaruri oluyor, her sır hayrete düşürüyor, her fakirlik hali gizlilik gerektiriyor ve her fakrın sonu fenaya, yani yok oluşa, belki yokluk bularak var olmaya çıkıyordu. Bunda da başarılı olmuştum. Artık insanların yüzlerine bakarak ve nabızlarını tutarak maddi ve manevi illetlerini anlayabiliyor ve her kim gelse kapımda şifaya yönlendiriyordum. Tapduk sırrı bereketliydi, saç saç bitmiyordu. İki yıl içinde gönüller avlamaya, avladığım gönüllere Kabe’ler kurmaya başlamıştım bile.</span></p>

    <p class="Metin-G-vdesi-25 para-style-override-14">Candaroğulları, Anadolu’nun Bizans’a yakın bölgelerinde istiklallerini ilan ettikleri zamanlardı. Marale birdenbire ölüverdi. Bu bana, bir gün hareketten kalacağımı hatırlattı ve köyde bebek seslerine kuş sesleri, ezan seslerine zikir sesleri eşlik etmeye başlamışken yollara düştüm. Tapduk Sultan’ım sefer demişti madem, artık gitme zamanıydı. Durak hala yanımca beni takip ediyor ama galiba Marale’nin yok oluvermesinden çok etkilendi. Ayaklarımın dibinden hiç ayrılmıyor. Benim de bir gün kayboluvereceğimden korkuyor olsa gerek.</p>

    <p class="Metin-G-vdesi-25 para-style-override-12"><span class="char-style-override-21">Garip bir derviş olarak şehirler ve insanlar arasında dolanmanın bereketi o kadar ziyadedir ki...Bazen sermest ve hayran, bazen halk içinde, halktan ayrı... Elim işte, kalbim oynaşta. Cilveler, tecelliler arasında eşyanın hikmetini o yıllarda öğrendim. Altı ayda Urum ile Şam’ı aştım, yukarı illeri kamu dolaştım. Tebriz’den Nahcivan yoluyla Gah’a gittim. Oncallı</span> <span class="char-style-override-21" xml:lang="ar-SA">köyünde Tapduk derler erenlerden bir pir var imiş. Tapduk Sultan’ımın adına hürmeten ziyaretine vardım. Nevruz zamanlarıydı, yaz bahar aylarını orada geçirdim. Tapduk kardeşim alp erenlerden bir gönül ehli idi. Onunla pek zengin sohbetlerimiz oldu, gönül</span> <span class="char-style-override-21">gönüle, lisan lisana mana âleminden yarenlikler ettik. Köyler dolaşıp her yana Tapduk mânisini saçtık.</span> <span class="char-style-override-21" xml:lang="ar-SA">Şamahı</span><span class="char-style-override-21">, Kebele, İsmailli ve</span> <span class="char-style-override-21" xml:lang="ar-SA">Şeki</span> <span class="char-style-override-21">yoluyla Erzurum’a inip kışladık, çok hayırlar işledik; elhamdülillah, bahar geldi ordan da göçtük. Gezip görmenin nimeti kadar, konuşmanın ve söylemenin bereketini tattık. Nice insanlar yaşamakta şu dünyada!.. Nice aykırı saplantılara bağlanmış nice insanlar. Halep’e giden kervanda ruhunu şeytana sattığını söyleyen ve bununla iftihar eden üç kişinin sillelerini yedim mesela. Bağdat yolunda Babil harabelerinde kendilerinin Harut ile Marut’un soyundan geldiklerini söyleyip cadılık ve büyücülükle uğraşan bir kabileye misafir oldum.</span> <span class="char-style-override-21" xml:lang="ar-SA">Çekikgöz’ün</span> <span class="char-style-override-21">çadırları ucunda üzerine şekiller ve nakışlar çizilmiş kafatasları, obalarında da insan etiyle besledikleri köpeklerini gördüm. Onların arasında bulunmaktan Durak bile huzursuz olmuştu. Yollarda vücudu dövmeler ve yara izleriyle ürkütücü hale gelmiş askerlere rastladım, kafataslarını yüzüne maske diye geçirmiş zavallılar arasından geçtim, acayip giysili kahinler ve sihirbazlar arasından... Keşişlerle sohbet ettim, yetmiş iki milletin elin yüzün yuduğundan bahsettik, yağı bala katar gibi sözler çattık, karşılıklı birbirimize metalar sattık En garip olanı da öldürdükleri insanların kemiklerini bedenlerine süs diye takıp takıştırmış olan şövalyeler idi. Bir büyük müfreze halinde Akdeniz’e gidiyorlardı. İçlerinden biri .</span> <span class="char-style-override-21" xml:lang="ar-SA">üzerime</span> <span class="char-style-override-21">atılıp torbamı karıştırırken “Derviş, bizimle paylaşacak bir kuru ekmeğin de mi yok?” dediğinde, “Size Allah’ın adını hediye edebilir, midenize değilse de gönlünüze yarar şeyler paylaşabilirim: Doğru yola gider isen, er eteğin tutar isen, bir hayır da eder isen, birine bindir, hiç az değil,” tavsiyesinde bulunmuştum. Niyazabad’a giden kervanımızın muhafızı da garip bir adamdı. Okuma yazması yoktu ama çöl onu eğitmiş, bilgeler arasına katmıştı. Her dakika şiir söyleyebiliyor ve adeta kumlada konuşuyordu. Çöl geceleri onun için gizli bir kitap gibiydi. Güneş doğarken ruhunu arıtıyor, yola o arınmış ruh ile çıkıyor ve kumların neresinde çıyan yahut akrep varsa biliyordu. Toz bulutlarını yorumlayışına, ayın ve yıldızların mesajlarını anlayışına bakarak bu adamın çöl için bir nimet olduğunu düşündüm. Nerede susmak veya konuşmak, nerede yürümek veya durmak, nerede konaklamak veya göçmek <a id="x.318"></a>gerektiğini çok iyi biliyor, eşkıyadan, haramiden, gulyabaniden ve çöl haydutlarından her kimin nerede bulunduğunu kestirebiliyordu. Bu adamın kervana muhafız değil de rehber olması gerektiğini düşündüğümü hatırlıyorum mesela. İnsan, nefis, kervanına muhafız olacaksa bu adam gibi; aşk yolcularına rehberlik edecekse yine bu adam gibi olmalıydı.’ Kervandaki bütün düğünleri ve cenazeleri yönetebiliyor, herkese sözünü yumuşak bir üslupla dinletebiliyordu. Ben de seyahat ettiğim yerlerin halkına, tıpkı onun gibi sevinç ve çare, göz ve kulak olabilmeliydim. Bu yüzden karşılaştığım her hadiseden ibretler aldım, karşılaştığım her kişiye Allah adını andım. Kimisi dinledi beni, kimisi alay etti. İrşadın lezzetini tattım.</span></p>

    <p class="Metin-G-vdesi-25 para-style-override-12"><span class="char-style-override-21">Ertesi yıl Niyazabad’da, Avşar Baba’yı ziyarete gittim. Meğer on iki yıl evvel, benim bir cahillik ile Tapduk Sultan dergahından kaçıp gittiğim yılın baharında vefat etmiş. Halifesi Zahir Baba, ehl-i dil erenlerden bir mübarek zat. Beni ilk gördüğünde, o da yıllarca önce tanıdığı birisine , benzettiğini</span> <span class="char-style-override-21" xml:lang="ar-SA">söyledi. Özellikle kemerli burnum ve kara gözlerimdeki benzerliğin şaşırtıcı olduğunu da ilave etti. Artık birilerine benzetilmeye alışmıştım. Yine de Zahir Baba’nın beni kime benzettiğini merak ettim. Ama o sözün devamını getirmedi.</span></p>

    <p class="Metin-G-vdesi-25 para-style-override-14">Niyazabad’da iki yıl kaldım. Zahir Baba’yla sohbet ettikçe içimin açıldığını hissediyordum. O da benim gibi Yesevi hikmetlerinin teknesinde hamur olmuştu ve Tapduk Sultan’ımın manisini onunla paylaşmak, gönlümüze sağlık sefalık ile hizmetler sunuyordu. Niyazabad çok zengin bir kasaba idi. Zahir Baba’nın müritleri ırmak yamaçlarındaki bağların ve bahçelerin mahsulleriyle ilgileniyorlar, bazıları hayvan otlatıyor, bazıları ziraat yapıyordu. Burada zenginlik, dergâhtan dışarıya yayılıyordu. O kadar ki Zahir Baba bir keresinde zenginlikten dert bile yandı:</p>

    <p class="Metin-G-vdesi-25 para-style-override-14">“Yunus ahi, Allah bizi masiva ile sınıyor galiba ki, ne kadar zekât versek, sadaka dağıtsak, yolculara gariplere yardım etsek, alp erenler dergâhlarına nezir göndersek de servetimiz yine artıyor.”</p>

    <p class="Metin-G-vdesi-25 para-style-override-14">“Bunun için Allah’a çok çok şükürler edelim Zahir Ahi, Allah’a çok çok şükürler edelim! Çünkü insanın hayırla uğraşırken istediğini elde etmesi büyük bir saadettir.” “Belî Yunus ahi, şükürler edelim; illa ki bunca servet dervişlerin gönüllerini çelmek, onları dünya ilgileriyle meşgul etmek için biraz azalmalı değil mi? İnsanın elindekilerle yetinmesi daha büyük bir saadet değil mi? Can huzuru ve din rahatlığı elbette fakirliktedir.”</p>

    <p class="Metin-G-vdesi-25 para-style-override-14">“Öyledir, hafifletilmiş olanlar kurtulmuş olanlardır. Ben bir zaman çelebi adamlar tanımıştım; ‘Hiçbir şeye sahip ve malik değiliz; her şeyin malik ve sahibi Allah’tır,’ diyorlardı. Onların yolundan gidelim ve hafifleyelim.” “Nasıl Yunus ahi, nasıl? Hz. Peygamber ‘el-Fakru fahrî demiş, ‘Fakirliğim övüncümdür,’ buyurmuşken bizim bunca zenginliğin hakkını vermemiz nasıl olacak. Korkuyorum, acaba Allah bizi zenginlik ile mi sınıyor?”</p>

    <p class="Metin-G-vdesi-25 para-style-override-14">“Öyle de olabilir. Peki öyle olsa sen ne isterdin!?” “Bunca zenginliğin azalmasını!”</p>

    <p class="Metin-G-vdesi-25 para-style-override-14">“O halde var Allah’ın verdiği nimete şükürde kusurlu davran, bir müddet nankörlük yoluna git. Varlığın çabucak azalır, fakirleşiverirsin.”</p>

    <p class="Metin-G-vdesi-25 para-style-override-14">“İyi de Yunus ahi, ben Bir olan ve kudreti her şeyi kuşatan Allah’a nasıl nankörlük eder, nasıl şükrümden kalabilirim ki? Şükre alışmışım bir kez, nasıl olur da şükretmeyebilirim?!”</p>

    <p class="Metin-G-vdesi-25 para-style-override-14">“Şükrü bırakamıyorsan şefkati arttır o halde; yardımı çoğalt.”</p>

    <p class="Metin-G-vdesi-25 para-style-override-14">“İşte bunu yapabilir, yarından tezi yok elimde her ne var ise, şükür için dağıtabilirim.”</p>

    <p class="Metin-G-vdesi-25 para-style-override-14">Ertesi gün dediğini yaptı. Dergahta ihtiyaçtan ziyade her ne var ise kağnılarla Şirvan fukarasına gönderdi, vekilharcını çağırıp nakit cinsinden nesi varsa Ahmed Yesevi erenlerine paylaştırıp dağıtılmasını söyledi ve vekil-harçlık görevine son verdi. Buna çok şaşırmıştım. Ama iki ay sonra daha çok şaşırdım; çünkü zikir meydanını yine yiyeceklerden, avanilerden, nakitlerden büyük bir servet doldurmuştu. Yine dağıttı. O dağıttıkça Allah daha çok veriyordu. Allah’ın takdirine akıl ermiyordu. Bozkırda hala yer yer açlık ve sefalet sürüyordu, ama yaylada nimet harman harmandı. Garip olan o ki, kullar her ikisine karşı da dertli ve sıkıntılı. Kimisi açlıktan hummaya tutuluyor, kimisi çokluktan sıtma nöbetleri geçiriyordu. Zahir Baba da nimetin artmasından sıkıntılara düştü, hasta oldu. Yaşı haylice ilerlemiş görünüyordu. Nöbet geçirince yorgunluğu artıyordu. Bu yüzden bazı geceler dergahta onun yerine zikri ben yönetiyordum. Tapduk Sultan’ımın “Şeyh Yunus” sözü burada tecelli etti.</p>

    <p class="Metin-G-vdesi-25 para-style-override-14">Böyle bir gecenin sonunda Zahir Baba şiddetli bir nöbet geçirmiş, bizi korkutmuştu. Biraz açılır diye konuşturmak istedim. Başucuna oturdum, elimi alnına koydum: “İnsanın, kendisini rahatsız eden şeyden kurtulması ferahlık oluyor değil mi Zahir Ahi!”</p>

    <p class="Metin-G-vdesi-25 para-style-override-14">“Rahatsızlık yalnızca dergahın malından mülkünden değil ki Yunus’um!.. ”</p>

    <p class="Metin-G-vdesi-25 para-style-override-12"><span class="char-style-override-21">“Allah var, keder yok sultanım!..</span> <span class="char-style-override-21" xml:lang="ar-SA">Müsterih olun</span><span class="char-style-override-21">!..”</span></p>

    <p class="Metin-G-vdesi-25 para-style-override-14">“Şu dergahta kaç kul var ki, açıp baksan hepsinin kalbinde ayrı kederdir. Allah bazen kederi kalplere bir sır diye koyar Yunus’um, kalplerin en karanlık köşesine...” “Sır ha?!.”</p>

    <p class="Metin-G-vdesi-25 para-style-override-14">“Hem de nasıl sır!.. Her babı başka bir hikaye, her faslı başka bir masal olan sır!”</p>

    <p class="Metin-G-vdesi-25 para-style-override-14">Baktım sohbet istiyor, azıcık konuşursak rahatlar belki, güç bulur diye söze yol verdim:</p>

    <p class="Metin-G-vdesi-25 para-style-override-14">“Bu kardeşiniz nice masallar ve hikayeler bilir, nice sırlara vakıftır. Amma duyarsa söylemez, bilirse unutur!” “Sır ha?!.”</p>

    <p class="Metin-G-vdesi-25 para-style-override-12"><span class="char-style-override-21">“Sır sultanım!..</span> <span class="char-style-override-21" xml:lang="ar-SA">Söylenirse unutulan sır. Daha evvel ‘Bilmem!’ zikri çekmişliğim</span> <span class="char-style-override-21">bu yüzdendir?!”</span></p>

    <p class="Metin-G-vdesi-25 para-style-override-14">“Yürekte yıllanmış kederler, boğazda düğümlenmiş lokmalar...”</p>

    <p class="Metin-G-vdesi-25 para-style-override-14">“Derdi veren Allah dermanı da vermiş Zahir Baba, suçu tövbe ile birlikte yaratmış Allah!”</p>

    <p class="Metin-G-vdesi-25 para-style-override-14">Bir bardak su istedi. Yastığını duvara dayayıp yaslandı. Gözlerini bir noktaya dikti ve anlatmaya başladı:</p>

    <p class="Metin-G-vdesi-25 para-style-override-12"><span class="char-style-override-21">“Bir</span> <span class="char-style-override-21" xml:lang="ar-SA">Çerkes</span> <span class="char-style-override-21">masalı bilirim ben, sonunda gözyaşı olan bir . masal. Bir masal ki...”</span></p>

    <p class="Metin-G-vdesi-25 para-style-override-14">Anlatıp anlatmamakta tereddüt eder gibiydi. Elimi elinin üstüne koydum. Samimiyetim onu iknaya yetti; “Bir zamanlar Şirvan’da zengin bir bey yaşarmış Yunus ahi. : Hülagu Han’ın askerleriyle geldiğini duyunca servetini nakletmek niyetiyle Tiflis’teki bir tacir dostunu ziyarete gitmiş...”</p>

    <p class="Metin-G-vdesi-25 para-style-override-12"><span class="char-style-override-21" xml:lang="ar-SA">İçinde hayli inanılmaz vakalar olan hazin bir aşk masalı dinledim ondan. Çok güzel ve duyarlı anlatmıştı. Tam üç gece sürdü. Sonuna geldiğimizde Zahir Baba’nın gözlerinde nem olduğunu fark ettim. Yüzünde, tıpkı masaldaki gibi bir hüzün vardı. O vakit anladım ki, bana masal diye anlattığı şey aslında onun içini kemiren kederin, sır dediği şeyin ta kendisiydi. “O Şirvanlı bey</span> <span class="char-style-override-21">sen misin?” diye sormak üzereydim ki vazgeçtim; çünkü Şirvanlı bey masalda çok zalimlikler yapıyordu, “Olamaz!” dedim içimden, “Zahir Baba o Şirvanlı bey olamaz!” “Dünyada neler oluyor Yunus’um, , neler oluyor!” dedi, ne düşündüğümü biliyormuş gibi. Gözündeki nem, yanağına süzülen iki damlaya dönüştü. Yıllarca içinden söküp atamadığı sırra dair iki damla. Sonra hüzünlü havayı değiştirmek istermiş gibi elimi tutup yüzüme baktı. Sanki sırrını benimle paylaşmış olmanın sıcaklığı vardı bakışlarında. Gerçekten biraz açılmıştı, yüzüne kan gelmişti. O vakit hastalığının bedeninde değil, ruhunda olduğunu anladım; şimdi hastalıklı hücreyi içinden atmış gibiydi. Benim tasnifime göre hatadan ahfaya geçmiş, sır çözülmüştü. Fakirliği bu yüzden istediğini anladım. Ama benim tasnifimde fakirlikten sonra fena var idi. Demek Zahir Baba’nın vadesi doluyordu. Kendisine bunu hiç hissettirmedim. Yüzü daha bir aydınlandı. Bu kadar kedere biraz de sevinç lazımdır, dercesine elini sıkarken mırıldandı:</span></p>

    <p class="Metin-G-vdesi-25 para-style-override-14">“Yunus Ahi, hani ben seni birisine benzetiyordum ya; kim olduğunu öğrenmek ister misin?”</p>

    <p class="Metin-G-vdesi-25 para-style-override-14">Bu soruyu hiç sormayacak diye çok korkuyordum. Bazı akşamlar “Beni kime benzetiyorsunuz?” diye sormak dilimin ucuna geligelivermişti. Elimdeki ıslak bezi alev gibi yanan alnına bastırdım:</p>

    <p class="Metin-G-vdesi-25 para-style-override-14">“İsterim elbet!”</p>

    <p class="Metin-G-vdesi-25 para-style-override-14">“Taybuga, adı buydu, Demirci Taybuga!”</p>

    <p class="Metin-G-vdesi-25 para-style-override-14">Yine dedem. Pir-i Türkistan Hoca Ahmet Yesevi alp erenlerinden Taybuga... Babam, onun hep gezdiğini söylerdi. Demek buraya da uğramıştı. Ben bütün bu yurtları dolaşırken bir gün İsmail’imi bulmayı aklımdan geçirirken, O, bana dedemin hatıralarını bulduruyordu. O zamana dek, dünyayı bir soy sop iddiasıyla görmemiştim. Yine de insanın bir hısımı hakkında merak edeceği çok şey olabildiğini, dedemin adını duya duya fark ettim.</p>

    <p class="Metin-G-vdesi-25 para-style-override-12"><span class="char-style-override-21">Niyazabad’da Zahir Baba ile sohbetler ettiğimiz günler ve geceler tükenmeye, karşılıklı yanıp yakıldığımız takvimler bozulmaya yüz tuttu. Daha sık sohbet eder olduk. Her sohbetimizin sonunda biraz da dünyalık konuşur ve dedemden bahsederdik “Sizin ailenizde hikayeyi erkekler yazar, kadınlar çocuklarına anlatırdı Yunus ahi,” dedi bir keresinde. Bu cümle zihnimde çakılı kalmışken, bazı hatıralarını anlattı. Taybuga dedemle çok zaman beraber bulunmuşlar. Meğer dedem demirci iken, Yesevi Sultan’ın örsünde demirini çelik eyleyip onlarla birlikte düşmüş yollara. Sonra binmiş atma, dolaşmış durmuş aralarında; Mansur Ata’dan Süleyman Hakim Ata’ya koşmuş, Zengi Ata’dan Rumeli’nde Sarı Saltuk’a ulaşmış, Konstantinopolis’te Horos Dede’den aldığını, Amasya’da İlyas Baba’ya taşımış.</span> <span class="char-style-override-21" xml:lang="ar-SA">Çekikgöz’ün bütün bozkıra ölüm savurduğu yıllarda dedem bütün bu erenlere kalkan olmuş, siper olmuş, aralarındaki haberleşmeleri sağlamış. Bunu yapabilmek için eşini ve oğlunu Sarıcaköy’de bırakıp gizlenmiş ve bir daha onlara görünmemiş. Bunu hem onların emniyeti, hem de bütün bu</span> <span class="char-style-override-21">dergahların</span> <span class="char-style-override-21" xml:lang="ar-SA">işlerinin sağlıklı yürümesi için yapmış.</span> <span class="char-style-override-21">Yesevi Sultan’ın gösterdiği yolda halka hizmeti Hakk’a hizmet olarak anlamış ve ailesine uzaktan hediyeler göndermek dışında fazla yakın olmayı tercih etmemiş. Zahir Baba ninemden, onun oğlu Kaysar Alp’e anlattığı masallardan, Türkleri Ergenekon vadilerinden çıkaran bozkurttan da bahsetti. Ninemin, üç göbek öncesinde Aslanlı Hünkar Hacı Bektaş ile akraba olduğundan ve babamla Hacı Bektaş arasındaki sırdaşlık ve dostluktan söz açtı, her yıl bir aylığına da olsa onun sohbetinde bulunduğundan söyledi. Bunu öğrendiğimde hayretler içinde kalmıştım. Anlattıkları benim için gerçekten şaşırtıcı şeylerdi ve elbette zihnime pek çok soru takıldı? Acaba yıllar önce Tebessüm Sultan eşiğine vardığımda dedem orada mıydı? Orada idiyse neden kendini bildirmemişti? Tebessüm Sultan haber gönderip beni çağırttığında, beni gönül gözüyle mi tanıyordu; yoksa dedem vasıtasıyla mı? Tebessüm Sultan beni, dedemi görme ihtimali yüzünden mi Tapduk Sultan’a yönlendirmişti? Ben çocukken babam, dedemi aramaya gittiğinde bu dergahlar arasında mı dolaşıyordu? Babamın arada sırada evimize sıcak somun ile geldiği zamanlarda acaba dedem uzaktan yine hediyeler mi bırakmış oluyordu? Tebessüm Sultan için sorduğum sorular Tapduk Sultan’ım için de geçerli miydi? Bunca soru arasında Zahir Baba’nın anlattıkları kalbimi yerinden oynatmıştı. Belki daha fazla şey öğrenebilirim umuduyla konuşturdum:</span></p>

    <p class="Metin-G-vdesi-25 para-style-override-14">“Herkesin bir hikayesi vardır Yunus ahi, dedenin, babanın, senin...”</p>

    <p class="Metin-G-vdesi-25 para-style-override-14">“Ve oğlumun!.. ”</p>

    <p class="Metin-G-vdesi-25 para-style-override-14">“Oğlunun hikayesini torunların anlatacak inşallah.” “İnşallah Zahir ahi, inşallah!..”</p>

    <p class="Metin-G-vdesi-25 para-style-override-14">Bir gün şeyhim Tapduk Sultan’ımın vefatı haberini aldık ve onun için hayır dualar edip ruhuna hatm-i tevhitler indirdik. Hakk’a yürüdüğünde, yani ki sevgiliye kavuştuğunda Nallıhan’da imiş. Günlerce kederler içinde yandım. Şeyhimden sonra bir de Zahir Baba’nın vefatına dayanamayacağımı hissedip, oradan ayrılmaya karar verdim. Ayrılışımın bir sebebi de Zahir Baba’nın anlattıklarıydı zannederim. Çünkü dedem ve geçmişimle alakalı girift düşüncelerin, kalbimi daraltıp beni sıktığını hisseder oldum. Onları zihnimden atabilmem için Anadolu’da pek çok gönül eri ile görüşmem lazım. Bunu İsmail için yapmalıyım. Bir gün onu bulursam, ailemizin bütün hikâyesini anlatacağımız çok uzun zamanlarımız olacak çünkü. Bunu yapmazsam, kendimde eksilmeler olacağından da endişe duyuyordum üstelik. Şiir söylemekten kalmıştım. Ne kafiye ve redif tutuyordu, ne vezin ve mana. Ruh dengem dilimin tetiğini bozuyordu. Susmuştum. Artık yalnızca “Hu!” deyip başka bir şey dememe vaktiydi. Yani ki elifi yalnızca ötürü okuyup -ki elif ötürü okununca “0”, yani “Hu” denilmiş olur-, pazarı götürü yapma vaktiydi. Yaratılanı yaratandan ötürü sevme vaktiydi. İstikametimi bozmamak ve hata etmemek adına artık susmalıydım. Yarın yollara düşeceğim. Şeyhimin kabrini ziyaret etmek ve ilk izni ondan almak niyetim...</p>

    <p class="Normal-22 para-style-override-18"><span class="char-style-override-21">Yola çıktığımda aklımda dedem ve babam vardı. Şimdi İsmail’imi sayıklıyorum hasretle... İsmail’im can parem!.. Nerelerdesin bir bilebilsem!..</span></p>
  </div>
</body>
</html>
