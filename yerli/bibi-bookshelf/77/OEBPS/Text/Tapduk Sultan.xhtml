<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Tapduk Sultan</title>
  <link href="../Styles/Pala_OD.css" rel="stylesheet" type="text/css" />
</head>

<body id="Tapduk-Sultan" xml:lang="tr-TR">
  <div>
    <p class="Metin-G-vdesi-37 para-style-override-1">&nbsp;</p>

    <p class="Metin-G-vdesi-37 para-style-override-1">&nbsp;</p>

    <p class="Metin-G-vdesi-37 para-style-override-1">&nbsp;</p>

    <p class="Metin-G-vdesi-37 para-style-override-1">&nbsp;</p>

    <p class="Metin-G-vdesi-37 para-style-override-1">&nbsp;</p>

    <p class="Metin-G-vdesi-37 para-style-override-1">&nbsp;</p>

    <p class="Metin-G-vdesi-37 para-style-override-1"><span class="char-style-override-18"><a id="x.318"></a>TAPDUK SULTAN</span></p>

    <p class="Metin-G-vdesi-37 para-style-override-20">&nbsp;</p>

    <p class="Metin-G-vdesi-37 para-style-override-13"><span class="char-style-override-20">Tapduk Sultan - iç huzuru ve derinlik - odunun bile dosdoğrusu -haram yeme, yalan deme -Abakay Derviş ve merhemleri - “Bilmem!” zikriyle her şeyi unutmak - Oduncu Yunus - ahiler-İsmail’den bir haber</span></p>

    <p class="Basic-Paragraph para-style-override-22" xml:lang="en-GB">Benim o aşk bahrîsi</p>

    <p class="Basic-Paragraph para-style-override-22" xml:lang="en-GB">Denizler hayran bana</p>

    <p class="Basic-Paragraph para-style-override-22" xml:lang="en-GB">Derya benim katremdir</p>

    <p class="Basic-Paragraph para-style-override-22" xml:lang="en-GB">Zerreler umman bana</p>

    <p class="Metin-G-vdesi-37 para-style-override-20">&nbsp;</p>

    <p class="Metin-G-vdesi-37 para-style-override-14">Yoluna varmak ile varmamak, eşiğini bulmak ile bulmamak arasında tereddütler geçirirken ne kadar yürüdüğümü, kaç zaman yol teptiğimi tam hatırlamıyorum. Karar verdiğimde kavurucu güneşin altındaydım ve o andan itibaren koşarak, çırpınarak, özleyerek, can atarak vardım kapısına. Ve elbette bilmiyordum orada kaç gün, kaç zaman kalacağımı.</p>

    <p class="Metin-G-vdesi-37 para-style-override-14">O gün kurban bayramının ilk günüydü, temmuz sıcağında kurban olmaya dergâhına varmıştım. Yorgundum; ama dizlerim heyecandan titriyordu. Beni reddeder korkusu içimde bir ateş topuna döndü. Huzuruna girdiğimde başı yerde, içine yönelmiş, tefekkürdeydi. Ona ne adımı söyledim, ne geliş nedenimi. Uzunca bir müddet öylece bekledim. Neden sonra başını kaldırdığında afalladım. Kalbim duracak gibiydi. Böyle bir şey olabilir miydi? Bu sefer hayal görmediğimden iyice emin olmak için kolumu çimdikledim. Hayır, hayır, gördüğüm doğruydu. İşte onu görüyordum. Daha evvel “gönüller sultanı” diye gözümün önünde beliren yüzü. Demek benden haberdardı ve beni yönlendirmişti. Demek erik de, üzüm de, ceviz de aslında oydu. Eğer öyle ise derdim de dermanım da, suçum da fermanım da onun elindeydi. Dilim tutulayazdı. Başımı yere eğdim. Göz göze gelmeye tahammül edemeyeceğimi düşündüm. Kurbanlığa hazır olduğumu hissettim. Sanki bacaklarım birbirine dolanıyordu:</p>

    <p class="Metin-G-vdesi-37 para-style-override-14">“Ne kadar geciktin Yunus? Hey Aslanlı yadigarı!” “A-a-aslanh Ha-cı Be-Bektaş hü-hünkârımın selamını ge-ge-getirdim efend...”</p>

    <p class="Metin-G-vdesi-37 para-style-override-14">“Aslanlı yadigarı! Sen ne kadar dünya kokuyorsun?!”</p>

    <p class="Metin-G-vdesi-37 para-style-override-14">“?!.”</p>

    <p class="Metin-G-vdesi-37 para-style-override-14">Bu sözden alınmalı mıydım; dünya koktuğum için beni azarlamış mıydı, kestiremedim. Elleriyle başımı tuttuğunda anladım gözlerinin görmediğini. Parmaklarını yüzümde gezdirdi. Tanımak istediği herkese böyle yaparmış.</p>

    <p class="Metin-G-vdesi-37 para-style-override-14">Sonra iki omzumdan tuttu. Bütün yorgunluğumun bedenimden akıp gittiğini hissettim. O da bunu hissetti zannederim:</p>

    <p class="Metin-G-vdesi-37 para-style-override-14">“Var hizmet et, emek yetir, nasibini al!”</p>

    <p class="Metin-G-vdesi-37 para-style-override-14">“Ne hizmet var ise yapalım efendim!”</p>

    <p class="Metin-G-vdesi-37 para-style-override-14">“Hele bak, ne eksikse; dağdan odun getir, kuyudan su!” Beni her şeyimle teslim aldığını hissetmiştim. İrademi elimden eline verdim. İçimdeki kavgaların sükûna varacağını anladım. Huzurundan ayrılmak için hareketlendiğim sırada “Aslanlı yadigarı!” dedi beni kabul ettiğini ima eden bir sevecenlikle, “Yanlış olan, zor olan, hüsrana götüren kulun hata yapması değil, hatada ısrar etmesidir. Allah’ın bir değil, bin tövbe kapısı vardır. Senin de amel defterini dürdükleri bir günün geleceğini sakın unutma. Azrail canını alır, zaman şanını unutturur, kara toprağa tenini karacakları gün olur. Var işini doğru yap, bu dergâhta adını güzellikle andır. Özünü tevhide uydur, yüzünü Mevla’ya döndür. Kimseye razını açma, iven davranma, özünü tevhide tapşır, bedenini dergâha bağışla.”</p>

    <p class="Metin-G-vdesi-37 para-style-override-14">Bu ilk sözler benim için çok önemliydi. Fakat aynı günün akşamında, beni kalacağım hücreye ilettiklerinde aynı sözleri nefsimde denemek zorunda kalacağımı bilemezdim. Çünkü hücreye vardığımda kavganın ortasına düştüğümü anladım. Karşımda bir Çekikgöz oturuyordu. Mum ışığında yüzünü gayet net görebildiğim, derviş kıyafetine bürünmüş bir Çekikgöz. Tapduk Emre’nin halifesi, rehberimin o olduğunu söyledi. Sonra da birkaç aylar ona uymam, her dediğini yapmam ve tesbihatına eşlik etmem gerektiğini tembih edip gitti. Kolum kanadım kırılmıştı sanki. Az evvelki heyecanımdan hiç eser kalmamıştı. İçim içime sığmıyordu. Bunların soyu yüzünden her şeyimi kaybetmiştim ve kurtuluş umuduyla geldiğim kapıda yine onlardan biriyle karşılaşıyordum.</p>

    <p class="Metin-G-vdesi-37 para-style-override-14">“Yunus kardeş, ikrar ayin öğrenecek, bu bahçede açan güllerin kokusunu alacak, dikenlerini ayıklayacaksın he mi?”</p>

    <p class="Metin-G-vdesi-37 para-style-override-14">Somurtarak “He!” dedim.</p>

    <p class="Metin-G-vdesi-37 para-style-override-14">“İşte ibrik, işte yağlık... İki rekat namazdır aramızdaki sır.”</p>

    <p class="Metin-G-vdesi-37 para-style-override-12"><span class="char-style-override-21" xml:lang="ar-SA">Çaresiz, dediğini yapıp namaza durdum. Öfkem o derece kabarıktı ki Fatiha’dan sonra “Tebbet!” suresini okumayı kurdum aklımdan. Ama ne olduysa o namaz</span> <span class="char-style-override-21">esnasında oldu, içime bir ferahlık yayıldı, duygularım yumuşadı, kendimden sıyrıldım, kinimi unuttum. Sanki iradem değiştiriliyordu. Belki de Tapduk Emre’nin ilk cümleleri etkisini gösteriyor, içim yıkanıyordu. Birden kendimi Çekikgöz’ün yanına diz çökmüş buldum. Sitare’yi ve İbrahim’i düşündüm. Zihnimde çatışma vardı. Bir yanda, sevdiklerimi onun gibiler yüzünden yitirmiş, İsmail’i onlara kaptırmış olmanın öfkesi, diğer yandan içimde güneş görmüş buz misali eriyip giden kin. Şaşkın olduğumu hissetmiş olmalıydı; salavat getirdikten sonra sordu:</span></p>

    <p class="Metin-G-vdesi-37 para-style-override-14">“Erenler meydanında mürşidine teslim olup rızada bulundun mu?”</p>

    <p class="Metin-G-vdesi-37 para-style-override-14">“Belî, bulunmuşum!..”</p>

    <p class="Metin-G-vdesi-37 para-style-override-14">“Gayrı haram yeme!”</p>

    <p class="Metin-G-vdesi-37 para-style-override-14">“Yemem!.. ”</p>

    <p class="Metin-G-vdesi-37 para-style-override-14">“Yalan deme!”</p>

    <p class="Metin-G-vdesi-37 para-style-override-14">“Demem!.. ”</p>

    <p class="Metin-G-vdesi-37 para-style-override-14">“Zina etme, kin gütme!”</p>

    <p class="Metin-G-vdesi-37 para-style-override-14">“Peki!.. ”</p>

    <p class="Metin-G-vdesi-37 para-style-override-14">“Elinle koymadığını alma, gözünle görmediğini söyleme!”</p>

    <p class="Metin-G-vdesi-37 para-style-override-14">“Olur!.. ”</p>

    <p class="Metin-G-vdesi-37 para-style-override-14">“Işık ister misin, nur ister misin?”</p>

    <p class="Metin-G-vdesi-37 para-style-override-14">“İsterim!.. ”</p>

    <p class="Metin-G-vdesi-37 para-style-override-14">“O halde döktüğün varsa doldur; ağlattığın varsa güldür! Yıktığın varsa yap, gayrı hidayet versin Çalap. Artık eyvallah de!..”</p>

    <p class="Metin-G-vdesi-37 para-style-override-14">Önce kendime hakim olarak, sonra rıza göstererek, en sonda da içime sevinç dolarak hücre arkadaşımın her hareketini, her söylediğini tekrar ettim. Bu bir tür tarikata giriş ahitnamesi, bir yemin olmalıydı. Pişman olacağım bir cümleyi tekrarlamamış, zaten eskiden beri olduğum hali tasdik etmiş gibiydim. Rehberimin yüzüne baktım. Tıpkı Tapduk Sultan’ım gibi bunun da âmâ olduğunu fark ettim. “Bu dergâhta insanların hakikati görmeleri için gözleri kör mü olmak zorunda acaba?” diye düşündüm. Sabah olduğunda ne önceki saldırgan halimden, ne de tedirginliğimden bir eser kalmıştı. Hücre arkadaşımı o gece Allah için sevdim. Anladım ki Çekikgöz’ün benden aldığını bana yine bir Çekikgöz verecekti. Allah alırken de, verirken de bana bunları vasıta etmişti.</p>

    <p class="Metin-G-vdesi-37 para-style-override-14">Adı Abakay idi. Baycu Han’ın akrabalarından imiş. Beş yıl kadar evvel bir okun ucuna bağlanmış uçan ateş topu gözlerini kör etmiş ve o da Tapduk Sultan’ımın kapısında huzur aramış. Sonraki iki yıl boyunca onunla bütün sırlarımızı paylaştık. Dilimizi çok iyi konuşuyordu ve bilhassa bitkilerin isimlerini çok iyi öğrenmişti. Çünkü benden her gün ayrı bir ot, ayrı bir ağaç kökü veya mantar getirmemi isterdi. İstediği bitkilerin çoğu anayurdundaki dağların bitkileri olup benim odun topladığım dağlarda, ormanlarda bulunmuyordu; veya ben bilemiyordum; ama getirdiklerim üzerinde çalışarak, onları işlemlerden geçirerek tekkede boş kalan zamanını dolduruyordu. Abakay bir hekimdi ve aynı zamanda zehir ustasıydı. Hangi bitkilerden ne derece etkili zehirler yapılabileceğini çok iyi biliyor, el yordamıyla iş görüyor, kaynatarak elde ettiği sıvı zehirleri ve ilaçları küçük toprak kaplara dolduruyor, ayda bir de merkebe binip bir buçuk gün yol teperek diğer dervişler ile birlikte Konya pazarına götürüyordu.</p>

    <p class="Metin-G-vdesi-37 para-style-override-14">Abakay Derviş hastalıklara uygun ilaçlar, merhemler ve şuruplar kaynatabilsin; farelerden tarla haşaratına, tabakhanelerden mürekkep kârhanelerine dek her iş kolu için iyi zehirler hazırlayabilsin diye, iki yılda her türlü bitkinin özelliğini öğrendim. Onun zehir yaptığı bitkilerden hangilerinin ne tür hastalıklara şifa olduğunu ben de az çok biliyordum artık. Burnu çok iyi koku alıyor ve eczaları üretirken bilhassa kokularına göre tasnif ediyordu. Bense kapağını açtığım bir kabın kokusundaki keskinliğe bakarak ancak şurup mu, zehir mi olduğunu anlayabiliyordum. Abakay her ne kadar insanlara zarar verecek zehirleri üretmediğini söylese de, ben en keskin kokulu zehirleri satın alanların, bunlarla insanları zehirlediklerinden hep şüphe duyuyorum. Zaten onun da müşterileri hekimlerden çok kâhinler, büyücüler ve Çekikgöz cellatları imiş.</p>

    <p class="Metin-G-vdesi-37 para-style-override-14">Dergâhtaki günlerim aşk ile vecd ile geçiyor, her an yeni bir şey öğreniyor, yol yordam belliyordum. Tapduk Sultan’ım gençliğinde Bağdat süslerinden ehl-i Sünnet üzre Kadirî erkanı öğrenmiş, Anadolu’ya gelince Barak Baba’dan el almış, Sarı Saltuk Sultan adını hürmetle anar ululardan bir ulu idi. Zaman zaman Melamî gibi davranır ama dergâhta namaz beş vakit kılınıp Ramazan ayında tekmil dervişler gündüz oruçlu, gece zikirli bulunurlardı. Yeri geldikçe bize “Hacı Bektaş Hünkâr’a saygımız; Kırşehir’de Ahi Evran’a sülûkumuz vardır!” dediği için biz de onların adını sık anar, ikindi sohbetlerinde nasihatlerinden bahisler veya risalelerinden hikâyeler dillendirirdik Tapduk Sultan’ımın müritleri ya kavlî veya seyfi bağlılık içinde yol alıyorlardı. Kavli bağlılık dervişlikten ibaretti ve Tapduk Sultan’ım gönüller iman için onların içe doğru yolculuklar yapmalarını sağlıyordu. Esma ve zikirler, vird ve riyazetler, kulluk ve taatler onlar içindi. Seyfî bağlılar ise kılıçlarını dergâh adına kullanan, dergâhı tehlikelerden koruyan bir tür yiğit adamlardı. Kendi aralarında birbirlerine “ahi” diyorlardı. Bunlar başlarına derviş külahı yerine keçeden alansüve takarlar, gündüz çalışır, kazanır, şehir pazarlarını dolaşıp alır, satar ve ömürleri gibi kazançlarını da vakfeder, Tapduk Sultan’ımın önüne koyarlardı. Her ne kazanılmıştır, dergahın malıdır, her ne ki üretilmiştir, dergah adına satılır. Ekinlerin ırgatları ve meyvelerin bahçıvanları ekseriya bunlardır. Ziraati çok iyi bilirler. Dikkatimi çeken bir husus da, dergaha her gelişlerinde yanlarında misafirler bulunmasıydı. Her seferinde değişik kişiler. Daha ziyade seyyahlar, günübirlik yolcular, kimsesizler, yardıma muhtaç olanlar...</p>

    <p class="Metin-G-vdesi-37 para-style-override-14">Seyfî bağlılar, kavlî bağlılardan daha önde fedakarlık, mertlik ve insaniyet üzerine yaşarlardı. Sırf insani mülahazalarla başkalarının hak ve menfaatlerini kendilerininkinden önde tuttuklarını, toplum ve fertlerin kurtuluşu, mutluluğu için kendilerini feda ettiklerini, garazsız ve ivazsız başkalarına iyilik ettiklerini ve bunun karşılığında bir iyilik beklemediklerini, karşısındakileri kendilerinden önde tuttuklarını herkes bilirdi. O yıllarda, Molla Kasım, Türk yurtlarının ve vahşi bozkırların bunlardan daha nicesine ihtiyacı olduğunu düşünüp dururdum.</p>

    <p class="Metin-G-vdesi-37 para-style-override-14">Dergahta arada sırada gördüğüm ve ne olduklarını anlayamadığım birtakım heybetli adamlar da vardı: Çelebiler... Sayıları sekiz, on arasında değişen bu adamlar haftada, ayda tekkeye gelip birkaç gün kalıyor, sonra bir akşam vakti atlarına binip gidiyorlardı. Onlar geldiği günlerde Tapduk Sultan’ım ikindi sohbetine halifelerinden birini gönderiyor, kendisi dışarı çıkmıyor ve çelebilerle uzun uzun görüşüyordu. At koşumlarına ve şahsi eşyalarıyla giysilerine bakınca çelebilerin dervişten ziyade cengâvere benzedikleri söylenebilir. Garip olan, tekkede kimsenin onlar hakkında bir soru sormayışı, sanki onlar hiç yokmuş gibi davranmalarıydı. Tapduk Sultan’ım onlardan sık bahsedilmesini ve haklarında lüzumsuz sorular sorulmasını hoş karşılamıyordu çünkü. Bir keresinde Tapduk Sultan’ıma Kırşehir’den geldiklerini söylemişlerdi. O da “Pirimiz Ahi Evran Hazretleri nicedir, hoş mudur, hoşnut mudur?” diye sormuş, aldığı güzel cevaplar üzerine de dergâhta helva pişirilmesini buyurmuştu. Anladım ki bu adamlar şehirler arasında dolanıyorlardı.</p>

    <p class="Metin-G-vdesi-37 para-style-override-14">Dergâhta çorba, sabah zikrinden sonra içiliyordu. Ben kuşluk vaktine kadar İstirahat eder, sonra odun için ormana veya dağa giderdim. Dağ ormandan daha yakındı, ama her zaman odun bulunamıyordu. Gün inince döner, akşam taamına ve zikrine katılır, akşam ile yatsı arasında da okuyup yazma öğrenir, yatsıdan sonra bazı derviş arkadaşlarımla Kur’an ve hadis başta olmak üzere Hazret-i Yesevi nefeslerinden Kelimat-ı Barak Baba’dan ve Aslanlı Hünkâr risalelerinden okurduk. Bazen, Sarı Saltuk Efendimiz’in veya Ahi Evran’ın menakıbı anlatılır, bazen Battal Gazi, Hazret-i Ali Cenkleri veya Danişment Gazi hikâyeleri okunurdu. Pazartesi günleri oduna gitmiyor, ikindi sohbetine katılıyor ve haftalık temizliğime zaman ayırıyor, entarimi ve hırkamı yıkıyor, Sitare’min yıldızlı heybesindeki birkaç parça dünyalığımı elden geçiriyor, Abakay ile paylaştığımız hücrenin ihtiyaçlarını gideriyordum. Ama dergâhtaki aşk ve şevk dolu eğitimin yansımasını iç dünyamda görürdüm. O zamanlarda gönlüm çalkantılı denizde bir sandaldı. Ne yana gideceğini bilmeyen, küreği ve yelkeni kırık bir sandal...</p>

    <p class="Metin-G-vdesi-37 para-style-override-14">Beşinci aydan sonra yalnızca “bilmem” zikrine devam ettim. Tapduk Sultan’ım bana biat vermiş, “Biz ümmîyiz ve senin aklında sorular var. Soruyla dervişlik olmaz; teslimiyet gerektir; bu yüzden hiç nesnen kalmayana dek sorulardan kurtul; zahirini terk eyle, dimağını ant. Bundan böyle ‘Bilmem!..’ çek ve ‘Bilmem!’ lafzı senin virdin olsun. Ta o güne kadar ki sana Adın nedir?’ diye sorulsa ‘Bilmem!’ diyesin,” buyurmuştu. İlk başta bilmezlenmek veya bilmemek bana çok zor geldi. Binlerce, milyonlarca sorulanın sanki kasten bir bir zihnime akın ettiler. Allah, kâinat, insan, varlık, yokluk, hayat, ölüm... En ziyade de kendi kendime “Acep şu benim canım azad ola mı yâ Râb?” diye sordum, “Yoksa yedi tamuda yana kala mı yâ Râb” diye devam ettim. Bütün bunlar hakikatte ne içindi? Bir gün kabre vardıkta, hani Münker Nekir geldikte ve bize sual kıldıkta dilim döne mi idi? Tapduk Sultan’ım benden teslimiyet bekliyordu. Teslim olmak elbette kolay bir karar değildi. Teslimiyet, bela yağmurları tufan olup değirmenin yolunu tutunca değirmenin alt taşı kadar sükûn içinde olabilmek, o derece vakar göstermek ve tahammül etmekti. İbrahim olmak veya İsmail olmaktı. Göz nuru evladı kurban edecek bir baba olmak, kurban edilmeyi kabullenmiş bir evlat olmaktı. Ben oğullarımın adını İbrahim ve İsmail koyarken de o teslimiyeti istemiştim; ama Allah bunun karşılığında onları benden almış, hakiki “teslimiyet”in ne olduğunu anlamam için beni sınamıştı. Bu sınavı başarmış mıydım; yahut nasıl başarmalıydım? Burası bir sınav yeri miydi? Eğer öyle ise doğru sorular ve doğru karşılıklar gerekirdi.</p>

    <p class="Metin-G-vdesi-37 para-style-override-14">Zaman akıyordu. Bütün bu sorular ve düşünceler içinde maddeden ve manadan boşaldığımı hissettim. Ne varlığa seviniyor, ne yokluğa yeriniyordum. Öyle ki, boşaldım da dolmaya hazır oldum. Fakat Tapduk Sultan’ımın hiç acelesi yoktu. Haftada bir gün ikindi sohbetine katılıyor, kuşluk ve yatsı zikirlerinde bulunuyor ve durmadan odun taşıyordum. “Oduncu Yunus!” olmuştum. Zihnim “tak... tak...” balta sesi ve orman uğultusuyla doluydu. Yalnızdım, dağ başındaydım, taşlarla, ağaçlarla konuşuyor, kestiğim odunlarla söyleşip hasbıhal ediyordum. Mana dilinden neler neler söylüyorlardı bana, neler anlatıyorlardı!.. Ormanlar görünüşte ıssız idi, ama içine girince dil olur şakırdı. Dağ ile konuşmak, ağaçlar ile konuşmak, rüzgar ile konuşmak aslında insanın kendisiyle konuşması demekti. Bazen balta vurulan kuru odunlar hüzünleri, bazen dalları çiçeklenen ağaçlar sevinçleri, bazen uğultulu esen rüzgarlar sancıları dillendirir de kah sizi ağlatır, kah sevindirirler. Gözyaşının da, sevincin de kendi içinizde olduğunu bilirsiniz. Eşyanın lisanı hakikatin lisanıdır çünkü, hiç yalan söylemez.</p>

    <p class="Metin-G-vdesi-37 para-style-override-14">Dağdan odun getiriyordum. Herkes ona odun diyordu; iki heceyle, odun işte, ateş veren şey... Ama ben onun ilk hecesiyle ilgilendim, ateş olan kısmına, gönüllerde aşkı tutuşturan alevli kısmına, ‘od’a talip oldum. Herkes dağa odun için gittiğimi sanıyordu ama ben od için gidiyordum. Gidiyor ve od üzerine kendimle konuşuyor, kendime konuşuyor, içimde onun alevini hissediyor, gönlümü onunla tutuşturuyordum. Dergâhta sakalık vardı, ayakçılık vardı, meydancılık vardı, aşçılık vardı, peyk ve kâtiplik vardı, gûyende ve hanendelik vardı. Dervişler odunculuğu bu hizmetlerin en bayağısı olarak görüyorlardı. Benimse tek şikâyetim vardı; dağa giderek Tapduk Sultan’ımı en az gören, sohbetinde en az bulunan olmak. Dergâhtaki herkes fütüvvet kaidesince erlik ve yiğitlik üzere teşkilatlanmışlardı. Allah denir bir meclis idi ve orada bir sultan bana hükmediyordu. O sultanım neliğimi biliyordu, niceliğimi biliyordu. Sanki bir şah, bir dilencinin halini bilir gibi. Günler aktıkça şah ile dilencisi arasında sırlar oluşmaya başladı. Sırlar gelince remizler, işaretler de geldi. Bazı bazı hal diliyle konuşulur olmuştu. Öyle zamanlardan birinde “Yâr! Yüreğim yar... Gör ki neler var!” dedim, şahım, “Bu halk içinde sana güler var” diye cevapladı.” “Ko gülen gülsün, Hak bizim olsun!” dedim; “Gafil ne bilsin, Hakk’ı sever var” dedi. Çaresiz boynumu büktüm, içime döndüm, kendime yöneldim. Sanki bende değildim de bir suretim vardı, hırkamdan içeri yürürdü. Dağlar mekanımdı ya, suretimi de beraberimde götürürdüm. Değil mi ki yolum uzaktı, menzilim çoktu, geçidi yoktu; suretimle yoldaşlık ederdim... Böyle böyle çok yürüdüm, bende benden içeri yürüdüm. Durmadan yürüdüm, dinlenmeden yürüdüm...</p>

    <p class="Metin-G-vdesi-37 para-style-override-14">&nbsp;</p>

    <p class="Metin-G-vdesi-37 para-style-override-15">* * *</p>

    <p class="Metin-G-vdesi-37 para-style-override-15">&nbsp;</p>

    <p class="Metin-G-vdesi-37 para-style-override-14">Huzura gelişimin ikinci yılındaydı. Günlerden arife idi ve dergaha erken dönmem gerekiyordu. Hacılar Arafat’ta vakfe durur gibi biz de dergahta duracak dua edecektik çünkü. Fakat yol çok zorluydu. Sırtımda odunlar külçe kesilmiş, bozkır sanki alev almış, temmuz güneşi Arafat’ı aratmaz olmuştu. İnşallah Tapduk Sultan’ım geciktiğimi bilmez de vazifemi aksattığımı düşünmezdi. Şu dağ keçisi beni fazla oyalamasaydı vaktinde yetişirdim ama... Ya bir kurt, ya bir avcı tuzağının dişleri parçalamış bacağını. Üç gündür yoluma çıkıverdiği halde bugün ben onu arayıp bulmak zorunda kaldım. Bitki köklerinden ezdiğim hamuru toprakla karıştırıp yarasını yeniden sarmam gerekiyordu çünkü. Ne vakit dağda bir hayvan yaralansa, ben dergaha hep geç kalırdım. Kurt veya tilki, ceylan veya tavşan, hiç fark etmez, hepsi yaralandıkları vakit beni bulurlardı. Abakay Derviş’ten öğrendiklerim böyle böyle işe yarıyordu.</p>

    <p class="Metin-G-vdesi-37 para-style-override-14">Nefes nefese döndüğümde herkesi avluda buldum. Beni mi bekliyorlardı, yoksa kurbanlıklara tuz mu yediriyorlardı, bilemedim, lakin odunları sırtımdan indirmek istediğim sırada Tapduk Sultan’ım yanıma yaklaştı. Odunları indirmeme yardım etti. Âmâ olmakla birlikte sanki görür gibi hareket ettiğini sana daha evvel söylemiş miydim Molla Kasım? Üstelik dergâhın her yanını avucunun içi gibi ezberlemişti. Buna rağmen Lokman hep onun yanında olurdu. Lokman, on bir-on iki yaşlarında hafız bir çocuktu, ona delil ve rehberlik yapardı. Ona “Beşe” lakabını takmışlardı. Yalnızca bir kişi, Faruk Çelebi, ona “Paşa” diyordu. Lokman Beşe çok zeki ve sevimli bir çocuktu. Dergâhta herkesin gözbebeğiydi. Bana Kur’an okumayı o öğretti. Sabah taamına herkesi o çağırırdı. “Keşke İsmail’im de burada olsaydı, keşke onu da bulup getirebilseydim. İsmail Beşe derdik. Adına ne güzel yakışırdı. ..”</p>

    <p class="Metin-G-vdesi-37 para-style-override-14">Odunları indirmek üzere omzumdaki ipleri çözdüğüm sırada Tapduk Hazretleri’nin şefkatli sesini duydum: “Aslanlı yadigarı! Sen ne güzel doğru odun getirirsin!?.” “Erenler meydanına eğri yakışmaz efendim.”</p>

    <p class="Metin-G-vdesi-37 para-style-override-14">Bu cümleyi içimden geldiği şekilde ve boş bulunup söylemiştim. Ben zannediyordum ki eşiğine yüz sürdüğüm, iki yıldan bu yana eğri ve yaş odun getirmediğimi bilmiyor. Meğer bilir ve hatta kalbiyle görürmüş. Ben geç kaldığım için bana güceneceğini düşünürken o her zamanki şefkatiyle gönlümü aldı, sırtımı sıvazlayıp omzumdaki yağırlara elini sürdü. O elini sürdüğü gecelerde omuzlarım ağrımıyordu. Eli bir tür merhem, bir tür şifa ve timar gibi geliyordu.</p>

    <p class="Metin-G-vdesi-37 para-style-override-14">Dergâhta geçen o ikinci kurban bayramımda kendimi yokladım. Eski günlerin sisli hatıralarından başka, hayatımı tamamen değişmiş buldum. Ruhumda huzur vardı. Irmağımın göle durduğunu düşünüyordum ama sanki denize ulaşmıştım. Dervişliğin, göl olmaktan öte hallerini öğreniyordum. Deniz halini, umman halini, derya halini, atlas halini... Denize kavuşmakta hem büyük bir teselli, hem büyük bir bahtiyarlık olmalıydı. Eğer Tapduk kapısına gelmeseydim Allah’tan uzağa düşecek, bozkırda yitip giden insanlardan biri de ben olacaktım. Oysa burada parçalanmış, dağılmış, dökülmüş, her zerrede bir yele savrulmuş, her tarlaya bir harman olmuş ve yeniden derlenip toparlanmış, yeniden ekilmiştim. Bu iki yıl, beni hakiki ben yaptı, içimdeki Yunus’u ortaya çıkardı. Irmak olup göle akmışken kendimi denizde hissediyor gibiydim. Eski çatışmalarım, ırmak ile göl arasındaki tereddütlerim denizde sükûn buluyordu. Artık bütün dertlere dermanın Allah’a yönelmekte olduğunu biliyordum. Üstelik bu, çok gönül ferahlatıcı bir şeydir. Teslimiyet, insan ruhuna en ziyade yakışan haldir çünkü. Kalpler ancak Allah’ı anmakla sükûn bulur, tatmin olurlar. Bu iki yıl içinde ben dahi bu lezzeti almış, sükûna ermiştim. Burada Tebessüm Sultan’dan öğrendiğim hoşgörü ve müsamaha benliğimde bir ahlak oldu. Herkese, her şeye hoşgörüyle bakmanın önemini kavradım. İslam ahlakı bunu söylüyordu. Tapduk Sultan da bana insanı sevmeyi öğretti. İnsan sevgisi her şeyin başıydı. Ancak o vakit gönüllere girip, gönüller yaparak Allah’a giden yol bulunabilirdi. Ben müsamaha ve insan sevgisinde o yolu bulmuştum. Bulamadığım ise İsmail’imdi. Çünkü hâlâ onu ve Sitare’yi çok özlüyordum.</p>

    <p class="Normal-31 para-style-override-18"><span class="char-style-override-21">Bayram sevinçler getirmişti. Dergahta en bahtiyar insanın ben olduğumu düşünüyordum ve Oduncu Yunus olmanın saadetini bütün hücrelerimde hissediyordum. Hala dünya kokuyor muydum, bilmiyordum, ama tamamen arındığımı hissediyordum. Bu arada okuma yazmayı söktüğümü ve bazı bazı kafiye düşürdüğümü de söylemeliyim. Ama bayram sevincim bütün bunlardan değil; Larende’den gelen bir derviş, Moğol beylerinden birinin Karamanoğlu’na sattığı esirler arasında zeki bir çocuktan bahsetti. Sivrihisar’dan, Sarıcaköy’den imiş. Anlattığına göre yaşıyla başıyla İsmail’ime pek benziyor. İsmail’im!.. Sevincimmm!..</span></p>
  </div>
</body>
</html>
