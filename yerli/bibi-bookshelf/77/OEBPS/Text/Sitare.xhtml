<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sitare</title>
  <link href="../Styles/Pala_OD.css" rel="stylesheet" type="text/css" />
</head>

<body id="Sitare" xml:lang="tr-TR">
  <div>
    <p class="Metin-G-vdesi-4 para-style-override-12">&nbsp;</p>

    <p class="Metin-G-vdesi-4 para-style-override-12">&nbsp;</p>

    <p class="Metin-G-vdesi-4 para-style-override-12">&nbsp;</p>

    <p class="Metin-G-vdesi-4 para-style-override-12">&nbsp;</p>

    <p class="Metin-G-vdesi-4 para-style-override-12">&nbsp;</p>

    <p class="Metin-G-vdesi-4 para-style-override-12">&nbsp;</p>

    <p class="Metin-G-vdesi-4 para-style-override-1"><span class="char-style-override-18">SİTARE</span></p>

    <p class="Metin-G-vdesi-4 para-style-override-20">&nbsp;</p>

    <p class="Metin-G-vdesi-4 para-style-override-13"><span class="char-style-override-20">has bahçenin gül fidam - mal sahibi, mülk sahibi - adına sevda denir - iki bedende tek can, bir kabukta çifte badem -</span><span class="char-style-override-20" xml:lang="ar-SA">Çekikgöz</span> <span class="char-style-override-20">baskını - çaresizlik - Kara Burak - otuz üç tespih tanesi -Aslanlı Hünkâr Hacı Bektaş</span></p>

    <p class="Basic-Paragraph para-style-override-21" xml:lang="en-GB">Ben ağlarım yane yane</p>

    <p class="Basic-Paragraph para-style-override-21" xml:lang="en-GB">Aşk boyadı beni kane</p>

    <p class="Basic-Paragraph para-style-override-3" xml:lang="en-GB"><span class="char-style-override-25">Ne</span> <span class="char-style-override-25" xml:lang="ar-SA">âkilem</span> <span class="char-style-override-25">ne divâne</span></p>

    <p class="Basic-Paragraph para-style-override-3" xml:lang="en-GB"><span class="char-style-override-25">Gel gör beni aşk neyledi</span></p>

    <p class="Metin-G-vdesi-4 para-style-override-20">&nbsp;</p>

    <p class="Metin-G-vdesi-4 para-style-override-12"><span class="char-style-override-21">Uzun bekleyişlerin kalbe yansıyan ihtilalleri olur Molla Kasım; geceler boyu yalnız ve sessiz beklerken pek çok şeyi yeniden düşünür insan. Hani, yabancı bir sesi duymak isteyen nöbetçi kulaklar, kendi iç sesini dinleye dinleye sabah eder ya! Neler neler</span> <span class="char-style-override-21" xml:lang="ar-SA">söylemedi içim o uzun bekleyiş gecelerinde, neler</span> <span class="char-style-override-21">neler kurdum içimden, bilsen...</span></p>

    <p class="Metin-G-vdesi-4 para-style-override-12"><span class="char-style-override-21" xml:lang="ar-SA">Şarap sarhoşu gece yarısında uyanır, ama</span> <span class="char-style-override-21">saki’nin sarhoşu ta mahşer sabahında... Gençtim. Aşk şarabı beni de sarhoş etmiş, aşkın ateşi kalbimde tutuşmuştu. Sarhoşluğumun adı Elif idi. Sarhoşluk veren şarabın aslında ateş olduğunu, şarabın sakiye dönüşeceğini o vakit bilemezdim. Rüyamda onu kucakladığımı görsem “Allah’ım ya bu rüyamı gerçek eyle ya da bu rüyadan beni hiç uyandırma!” diye dua ederdim. Ne çare mestlik</span> <span class="char-style-override-21" xml:lang="ar-SA">yürekten</span> <span class="char-style-override-21">gönüle, candan ruha yükseldiğinde, yıldızım güneşe durdu. Yıllar sonra Tapduk Sultan’ımın eşiğinde oldu bu. Yıldız, ışığını güneşe verdi, ben de yıldızımı güneşte kaybettim.</span></p>

    <p class="Metin-G-vdesi-4 para-style-override-14">Henüz on dokuz yaşımdaydım ve onu kuzularını otlatırken görmüştüm. Bir hırsız gibi yanına yaklaşmış ve Ucasar’ı, Ucasar’da Emin Ağa’yı sormuştum. Ne olduğunu anlayamadım. Göz yumup açıncaya kadar boğazımda bir hançer hissettim. Kimdi bu kız, Melik Gazi’nin zaman aşımında unuttuğu bir cengaveri mi? Ne yapmıştı da gözümün önündeyken birdenbire sırtımdan kavrayıp boğazıma hançerini dayayıvermişti. Gerçekten kimdi bu kız? Bir kuzu çobanı mı, yoksa bir Selahaddin fedaisi mi? Gözleri bozkırın kuraklığını dindirecek kadar engin, saçları, her bir telinde bin umut örülmüş gibi zincir zincir. Ya has bahçede bir gül fidanı, yahut toz boran içinde bir kardelen. Şaşırdım... Saray dışında bir hazine görmüş kadar şaşırdım. Ama o böyle şaşkınlıklara alışık olmalıydı ki, önce hançerini boynuma bastırdı, sonra yüzüme baktı. Bir daha baktı... Dudaklarında gizliden bir hicap çiçeklendi, hançerini sakladı telaş ile... Daha sonraki zamanlarda, bu ilk karşılaşmayı sık sık hatırlayıp birbirimize güleceğimizi o anda ikimiz de bilmiyorduk.</p>

    <p class="Metin-G-vdesi-4 para-style-override-14">Emin Ağa’nın, beni kucaklarken tıpkı babam Kurtoğlu Kaysar Alp’e benzediğimi söylemesi çok hoşuma gitmişti. Babama benziyor almaktan ilk orada gurur duydum. Gözümün önünde hayali canlandı. Bir delikanlının dedelerinden veya dayılarından birine benzemesi elbette güzeldi ama babasına benzemesi bambaşka bir şeydi. Hele de babasının yaptıkları halk arasında efsane gibi anlatılıyorsa. Bana pastırma ve kuru üzüm ikram ederek değer verdi, birkaç gün yanında kalmamı, dinlenmemi söyledi. Bu teklifi kabul etmemde, köyün dışında boğazıma hançer dayayan kızın hayali etkili olmuştu. Birkaç gün burada kalırsam onun kim olduğunu öğrenebilirdim. Akşama doğru, Emin Ağa’nın avlusundan içeriye giren kuzular yeden değneğin onun elinde olacağını nasıl tahmin edebilirdim ki!?. Sonra öğrendim; evin erkek gibi yetiştirilmiş tek çocuğu idi. Üç gün kuzuları beraber otlattık Rüya gibi üç gün idi. Bozkırın bütün şiddetinden, hiddetinden ve fenalıklarından uzak, iki kişilik bir dünyada geçen üç koca gün. Her hatırlayışımda “Keşke ne biz büyüseydik, ne de kuzular!” diye iç geçirdiğim üç gün. Üç günün sonunda benim kalbime olan, onun kalbine de oldu.</p>

    <p class="Metin-G-vdesi-4 para-style-override-14">O vakitler Emin Ağa, Ucasar’ın en varlıklı beyi, köy de neredeyse onun köyü sayılıyordu. Babama dair fazla bilgi veremedi, ama beni kendi evladı gibi kabullendi, bana Sitare’yi verdi. Sitare de bana sevgisini verdi. Sitare okuma biliyor, çok şeyler anlatıyordu. Bazen beni hayrette bırakacak kadar derin mevzular, arada sırada da aşk üzerine bir şeyler anlatırdı. “İki kişinin birbirini sevmesi, birbirini dost edinmesi, sahip edinmesi demektir,” diye başladı bir seferinde anlatmaya ve “tıpkı Allah’ın kulu, kulun da Allah’ı sevmesi gibi, zira ki Allah kulunu sevmeseydi kul Allah’ı sevemezdi,” diyerek devam etti. Ben bunu “Sitare beni sevmeseydi ben Sitare’yi sevemezdim,” diye yorumladım içimden. “Sen beni, sevdiğin, ben de seni sevdiğim için aramızda bir dünya yaratıldı. Ben de, sen de bu dünyadaki her şeyi sevdik; her şey de bizi sevdi. Tıpkı alemdeki her şeyin Allah’ı sevmesi gibi.”</p>

    <p class="Metin-G-vdesi-4 para-style-override-14">Sitare’nin sık sık aşktan bahis açması beni heyecanlandırıyor, kendimi öğrenmemi sağlıyordu. Sözlerinin kalbimde daha evvel hiç hissetmediğim duygular yeşerttiğini fark ettim. Anlattıklarıyla sanki kalbimi avuçluyor, ellerinde yeniden şekillendiriyordu. Birbirimizi o derece sevdik ki, sonunda seven ile sevilenin sıfatları değişti, huylarımızı karşılıklı huy edindik İkimiz de kendi ihtiyaçlarımızdan geçip, yekdiğerimizin ihtiyaçlarını düşünür olmuştuk. Artık ben dediğimizde aslında sen demiş oluyorduk. Anladım ki insan, bu dünyaya bir dava için değil bir sevgi için gelebilir.</p>

    <p class="Metin-G-vdesi-4 para-style-override-14">Sitare’ye çeyiz olarak verebilecek hiçbir şeyim yoktu ama ona gönlümden bir ev yaptım. Bütün duvarlarında onun nakışları olan, bütün pencerelerinden ona bakılan, bütün kapılarından ona varılan bir ev. İçinde çörekotundan güneşe kadar her şeyin o olduğu bir ev. Sitare’ye gelince, o bana her şeyi bağışladı. Sitare, adı üstünde yıldız yıldız parlayan bir kızdı. Gülümsemesi için birinin ona bakması yeterliydi. Işık kadar berrak, melek kadar güzeldi. Zaten kötülüklerin, vahşetin, yoksulluğun kol gezdiği bir zamanda böyle bir kız ancak bir melek olabilirdi.</p>

    <p class="Metin-G-vdesi-4 para-style-override-12"><span class="char-style-override-21">Anam babam yoktu, anasını ana, babasını baba bildim. Ucasar’da canla başla çalıştım, her ne ki kazandım; Sitare ve ailesi için harcadım, her ne ki edindim; onlara verdim. En ziyade de sevgimi ve hürmetimi. .. Ne olduysa düğünümüzden iki ay sonra oldu. Emin Ağa, bütün varlığını Selçuklu Sultanı’nın muhtesiplerine teslim etti. Sorduğumuzda “Mal, mülk geçici bir emanettir; ehl-i İslam’ın ihtiyacı var ise sahibine teslim etmek gerekir!.. Hatta istenirse can dahi verilir!” dedi ve bir daha o bahsi açmadı. Ev, tarlalar, sürü, her şeyi vermişti. Sorarsak “Mal sahibi, mülk sahibi yoktur. Son sahibi ilk sahibi yoktur,” diyor, sözün sonunu da “Mal da yalan şu dünyada, mülk de yalan,” diyerek sözü bağlıyordu. Gitgide biz de böyle düşünmeye başladık; her şeyimizi paylaşma azmini edindik. Malımızı, mesaimizi, fikirlerimizi ve elbette sevgilerimizi.</span> <span class="char-style-override-21" xml:lang="ar-SA">Üzerinde Sitare nakışlı heybemiz hariç. O yalnızca benimdi.</span></p>

    <p class="Metin-G-vdesi-4 para-style-override-14">Kayınbabam, ağa olarak yaşamıştı. Varlığını bağışladıktan sonra kendisinden bir şey isteyenleri eli boş döndürmenin yükünü kaldıramadı. İsmail’in doğmasından iki gün evvel vefat etti. Bayram arefesiydi, bizi odasına çağırmış, İbrahim’i öpüp kokladıktan sonra Sitare ile benim ellerimi tutmuş ve anlatmıştı:</p>

    <p class="Metin-G-vdesi-4 para-style-override-12"><span class="char-style-override-21">“Oğul!.. Elif kızım sana emanettir. Maldan mülkten bir hatıra bırakamadım sana, illa iyi bir ad bıraktım. O ad ile sen de adını iyiler arasına yazdır oğul. Nefsine ağır geleni sakın kimseye tatbik etme! Düşmanının dahi insan olduğunu unutma. İnsanoğlu için en kutsal ibadet çalışmak, doğruluk ve insan sevgisidir. Elif’imi sev, çok sev. O sevgi ile yetişti, sevgiyi özler, sevgiyle doyar. Ona Elif adını koyarken Elif gibi dosdoğru bir insan olsun diye düşünmüştük; öyle de oldu. Adının sırrıyla da elif gibi “Bir” olan Allah’a hep kul oldu. Elif adı, ebcet hesabında ‘bir’ rakamıyla karşılanır. Büyüklerimiz der ki elif noktalardan, diğer harfler de eliften meydana çıkar. Bütün varlıklar Allah’tan, bütün harfler eliften... Her harf elifin yeni biçim almış bir halidir. Tıpkı öyle, sizin yuvanız da Elif’ten meydana gelsin, çocuklarınız diğer harfler gibi şekillensin. Sana gelince Elif’im, gözümün nuru kuzucuğum!.. Kocana hürmette bulun. Oturduğun yeri pak et, kazandığın lokmayı hak et. Asalet; duruluk ve doğruluktur. Sen feraseti yüksek bir çocuksun. Şu âlemin şartlarına ayak uydur ama kendin ol. Hani su, girdiği kabın şeklini alır ama özde aynı kalır ya. Bil ki Hak, güneşten daha zahirdir, hak çiğneme, çocuklarını öyle büyüt. Kurban Bayramı yakındır; erkek olursa doğacak çocuğuna İsmail adını koy!..” Kayınbabamın vefatı hemen her şeyin başlangıcı oldu ve bebeğimiz İsmail’in doğumundan hariç hemen her şey kötüye gitti. Sarıcaköy’deki tek odalı kerpiç evimize taşınasıya kadar... O gün Sitare ile birbirimize yeniden aşık olmuştuk. Evin hemen kapı girişinde bir yasemin bitmiş, cılız dalının üstünde üç dal da çiçek vermişti. Beyaz, berrak üç yasemin çiçeği. Onun kokusunu hissettiğimiz bir sırada eşiğe oturduk. Bana, “Yunus!” dedi, parmağını kalbimin üzerinde gezdirerek, “Burası kalbinin en değerli yeridir. Burada siyah bir nokta vardır. Canın canı, sevenin cananı buradadır. O nokta, yoğun bir damla kandan ibarettir. Adına ‘süveyda’ yahut ‘sevda’ derler. Siyaha çalan rengi yüzündendir bu isim. Çünkü sevda, kara talih içinde, o kara kan damlasında</span> <span class="char-style-override-21" xml:lang="ar-SA">büyür. Bütün tecelli denizleri, bütün aşk fırtınaları, işte o bir damla kanda dalgalanıp çırpınır. Aşırı sevgi bu damlayı tahrip edip dağıtırsa, parçaları bütün vücuda dağılır. Aşk, işte bu dağılmanın adıdır ve o dağılırsa</span> <span class="char-style-override-21">aşık artık ne yaptığını bilmez olur.” Bütün bunları bir yerden okur gibi söylemişti. Kimden dinlemiş yahut hangi kitaptan okuyup öğrenmişti elbette bilemedim. “Sevda, Yunus’um, sevda!..” diye devam etti sonra, yutkundu ve mırıldandı: “O noktanın adına sevda demişler!..” Uzunca bir müddet sessiz kaldık. Neden sonra, gözlerinden iki damlanın süzüldüğünü gördüm. Parmağımı uzattım, silmek için. Yüzünü kaçırdı, boynuma sarıldı. Sımsıkı. İçimde o günden sonra tutuşan ateştir ki, beni hala yakıp yandırmaktadır. Sitare o gün içime öyle bir güzelliğin sevdasını koydu ki, bütün yaratılmışların aşkını derleyip toparlak etseler, onun yanağında bir ben etmezdi.</span></p>

    <p class="Metin-G-vdesi-4 para-style-override-14">&nbsp;</p>

    <p class="Metin-G-vdesi-4 para-style-override-15">* * *</p>

    <p class="Metin-G-vdesi-4 para-style-override-15">&nbsp;</p>

    <p class="Metin-G-vdesi-4 para-style-override-12"><span class="char-style-override-21">Sitare ile Sarıcaköy’de Ucasar’dakinden daha bahtiyar bir ömür sürdüğümüzü söyleyemem. İlla ki zor zamanlar insanın gerçek yüzünü ortaya çıkarıyor. Sitare ile birbirimize tutulduğumuz, iki bedende tek ruh olarak yaşadığımız birkaç ayı burada geçirdik Dışarıdaki bütün olumsuzluklara rağmen, içimizde daima artan bir sevgi büyüyordu. İbrahim’in başına gelenler bizi birbirimize daha da yaklaştırmış, neredeyse aynileştirmişti. Birisi ona soru sorsa cevabını ben bilir, ben birilerine bir şey anlatsam sanki o dinlerdi. Hani iki bedende tek ruh, bir kabukta çifte badem gibi. Bozkırın bütün olumsuzluklarına rağmen, içimizde daima artan bir sevgi büyüyordu. İbrahim’i kaybetmek, bizi birbirimize daha da yaklaştırmış, neredeyse İsmail’in sevgisinde birikmemize yaramıştı. Bir farkla ki, Sarıcaköy’e getirdiğimiz Ucasarlılar</span> <span class="char-style-override-21" xml:lang="ar-SA">için ben ne yapabilirsem o fazlasını yapmakta benden öne geçiyor, umutları diri tutuyordu.</span></p>

    <p class="Metin-G-vdesi-4 para-style-override-12"><span class="char-style-override-21">Biz Haçlı’nın tapınakçılarını yahut Bizans’ın soğuk nefeslerini beklerken, bir gece ansızın</span> <span class="char-style-override-21" xml:lang="ar-SA">Çekikgöz</span> <span class="char-style-override-21">geldi. Kar yağıyordu ve uçan cehennem ateşi tıpkı Ucasar’daki gibi her yanı birdenbire sarıverdi. Beklemekten yorulmuştuk. Hatta belki de o yılın en bitkin gecesiydi. Toprağa gömdüğümüz tahıllar tükeneli iki hafta olmuştu. Meşe palamudundan un yapmaya çalışıyor, kayalardan kına kazıyıp suyla kaynatıyor, dağlardan kekik ve ağaç yaprakları toplayıp çorba niyetine suyunu içiyorduk. Açlık, hastalıkları da beraberinde getirmişti, birkaç kişi Satı Nine’nin evinde sabahlıyordu. Gümbürtü kopup da etrafa alevler saçılmaya başladığında, teheccüd zamanıydı. Nöbette bekleyişlerin en dalgın ve yorgun vakti... Tan yeni ağarasıya kadar her şey birbirine karıştı, evler, duvarlar, eşyalar ve nihayet insan bedenleri havalarda uçuştu. Kuşluk vaktinde sesler kesildiğinde, köyün yarısı yanmış ama tuzaklarla donattığımız taş konakta da</span> <span class="char-style-override-21" xml:lang="ar-SA">Çekikgöz’ün</span> <span class="char-style-override-21">yarısı ölmüştü. Sitare’nin tedbirleri işe yaramış, ama maalesef köydeki birkaç keçi ile diğer davarların da kaçırılmasını engelleyememişti. Ertesi gün, bozkırın çıplak bağrında şiddetli kış ile karşı karşıya kalmanın çaresizliği üzerimize çöktü. İnsanlar yalnızca saldırı ve talandan değil, yorgunluk ve yoksulluk yüzünden de öfkeliydiler. Hemen herkesin canı burnunda gibiydi. Dokunsan ağlayacak, söylesen gürleyecek durumdaydılar.</span></p>

    <p class="Metin-G-vdesi-4 para-style-override-14">&nbsp;</p>

    <p class="Metin-G-vdesi-4 para-style-override-15">* * *</p>

    <p class="Metin-G-vdesi-4 para-style-override-15"><a id="x.318"></a>&nbsp;</p>

    <p class="Metin-G-vdesi-4 para-style-override-14">Aslanlı Hünkar Halifesi Kara Burak ve muhafızları geldiğinde, köyün yarısı için mezar kazıyorduk. Toprak buz tutmuş, demir kesilmişti. Tipiden göz gözü görmüyor, donmaya yüz tutan eller kazmaların saplarını kavramakta zorlanıyordu. Tam otuz dört kişinin cansız bedenleri sıralanmıştı önümüzde. Kimisi bir eski çula sarılmış, kimisinin beyaz kefenini karlar örtmüş her yaştan otuz dört kişi. Anne, baba, evlat, eş ve sevgili... Genişçe bir çukurun içine yan yana dizerek üstlerini örttüğümüzde gün inmiş, gece karanlığı karları bürümüştü. Eve vardığımda Temür Alp Ata için bildiğim bütün duaları okudum. Bana verdiği emekleri, sıradan bir köylü iken düşünen, bilen bir insan olmamı sağlayan sözlerini, hikayelerini hiç unutmayacağım. Bilhassa tarihe ait hadiseleri ve eskiden yaşamış önemli kişilerin soy bilgisini ondan öğrenmiştim.</p>

    <p class="Metin-G-vdesi-4 para-style-override-12"><span class="char-style-override-21">Kara Burak, bir düzine muhafız eşliğinde sekiz kağnı erzak ve avani taşıyordu. Kağnılardan birinin Aslanlı Hünkar tarafından bizim köye gönderildiğini öğrenince, “İki gün evvel gelemedin mi? Ölen çocuklar birkaç lokma yiyip tok ölselerdi!..” diye geçirdim içimden. Kara Burak, beni anlamış gibi ellerini çaresizlikle iki yana açtı. Belki de “Bununla yetinin gayrı!” demek istiyordu. Sonra bazı haberler verdi. Yıkıma uğramış, katliamdan geçmiş her köyün ihtiyacı olan umutlu haberlerdi bunlar.</span> <span class="char-style-override-21" xml:lang="ar-SA">Çekikgöz</span> <span class="char-style-override-21">zulmünün sona ereceğinden, Anadolu toprağında yeni istiklal umutlarından, gönül dünyalarına açılan kapılardan ve elbette Aslanlı Hünkar ocağında olup bitenlerden anlattı. Sahip Perende ve diğerleri, bu yaz Sulucakarahöyük’te kalacaklarmış. En ziyade bu havadise sevindim desem yeridir. Onlara ölenlerden haber vermenin zorluğunu bir düşünün. Taze toprak kokusunun hüznünü kim kabullenebilir ki?!.</span></p>

    <p class="Metin-G-vdesi-4 para-style-override-14">Köyün talandan sonraki hali perişandı. Yine de Kara Burak ile arkadaşlarını, o gece sıcak odalarda ve rahat döşeklerde yatırmıştık. Cenaze telaşından, fazla da konuşamamıştık. Uğurlamak için ertesi sabah yanlarına vardım.</p>

    <p class="Metin-G-vdesi-4 para-style-override-12"><span class="char-style-override-21">Köyün sınırındaki taze mezarların başına kadar beraber yürüdük. O sırada okuma yazma bildiğini öğrendim. Gece defnettiğimiz cenazelerin üstü bir höyük gibi görünüyordu. Temür Alp Ata’nın naaşını yola yakın yere, en başa koymuştuk. Kara Burak’tan rica ettim. Mezar kazılırken çıkan kayraklardan birini, hece taşı gibi onun başucuna diktik. Dervişlerden biri, yanında boya yapacak kuru ot taşırmış. Bir tasta otları kar ile ezerek boya yaptı. Kara Burak da taşın üzerine “Burada,</span> <span class="char-style-override-21" xml:lang="ar-SA">Çekikgöz</span> <span class="char-style-override-21">zulmünde can veren otuz üç masumlar yatar. Onlar Allah’ı tespih eden taneler; bu dahi onların imamesi Temür Alp Ata’dır. Rahmetten uzak düşmeyeler!” diye yazdı. Çok hoşuma gitti. Okuma yazma bilmelerine gıpta ettim. Veda sırasında, Kara Burak bana Aslanlı Hünkar’dan özel bir haber getirdiğini fısıldadı. Denilmiş ki:</span></p>

    <p class="Metin-G-vdesi-4 para-style-override-14">“Yunus adını duyduk ve bildik. Dost divânında herkes nasibini alırken o da burada olsun isteriz. Hele çekinmesin gelsin!”</p>

    <p class="Metin-G-vdesi-4 para-style-override-14">Sûfîlik yolundakilerin “çağrılmadan gelen gerek” dediklerini biliyordum. Buna rağmen Kara Burak’ın söyledikleri iliklerimi titretti. Erenler zincirinde Kırşehir’de Ahi Evran’dan sonra köyümüzde en ziyade adı anılan şeyhti Aslanlı Hacı Bektaş. Adını söyleyenler, sonuna bir de “Veli” lakabını ilave ediyor ve buna da inanıyorlardı. Dergahında beslediği aslan ile ceylanı görenler; huzurunda bir ceylan ile bir aslanın barış içinde yaşadığını her yerde anlatıyorlarmış. “Aslanlı Hünkar” denilmesi bundanmış. Bozkır insanının en muhtaç olduğu şeye, barışa o çoktan hükmediyormuş.</p>

    <p class="Metin-G-vdesi-4 para-style-override-12"><span class="char-style-override-21">Yanına gidip dönen her kiminle karşılaşsam kerametlerini anlatıyor, herkesin kurtuluş için o kapıya başvurması gerektiğini yayıyorlardı. O günlerde halkın yoksulluk, kargaşa ve kuraklık yüzünden el açacak bütün kapıları tükenmiş durumdaydı. Yüce Yaradan’ın kapısı hariç... Sitare bu duygunun, sûfîyane fikirlere ve Allah’a götüren yollara itibarda büyük bir etkisi olduğunu söylüyor. Ona göre bozkırda sûfîlerin de, kahinler ve sihirbazların da artmasının sebebi, umutların azalıp yoksulluğun çoğalması ve madde ile mana dengesinin bozulmasıydı. İnsanlar yaratılışlarının gereği madde ile mana dengesinde yaşamak isterlermiş. Madde tükenince geride bıraktığı boşluğu mana doldurur; yahut mana yükselince madde bedeni terk edip gidermiş. Zaten Allah da insanı bu madde mana dengesi üzerine yaratmış.</span> <span class="char-style-override-21" xml:lang="ar-SA">İnsanın içinde, her biri yarı yarıya etkin imiş.</span> <span class="char-style-override-21">Mutlu olmak veya iyi kulluk edebilmek için maddenin göstergesi olan beden, eller, ayaklar, kirpikler, gözler ile mananın göstergesi olan düşünce, duygu, iman gibi bahisler birbiriyle dengeli tutulmalıymış. İnsan, bunların her ikisini de eşit kabullenir veya sahiplenirse bahtiyar bir ömür sürermiş. Olup bitenlere bakınca, Sitare’nin doğru tespitlerde bulunduğuna inandım. En sonunda, “Denge madde lehine bozulunca insanın nefsi, mana lehine bozulunca da ruhu öne çıkıyor, biri diğerini bastırıyor Can Yunus!” dedi elimi tutarak, sonra devam etti, “Bazı insanlar maddeye çok düşkünlük gösterdiklerinde manadan uzaklaşıyor, bazıları da maddeyi önemsiz bulduklarında veya sahip olamadıklarında mana kapısını aralıyorlar. Sen ve ben Can Yunus, sen ve ben, kader defterinde inşallah mana kapısına yazılmış olalım!”</span></p>

    <p class="Metin-G-vdesi-4 para-style-override-12"><span class="char-style-override-21">Sitare’nin dedikleri doğruydu. Yaşadığımız günler maddeyi sıfırlamış, elde avuçta bir şey bırakmamıştı. Bu yüzden bozkırda mana erlerinin sayısı gitgide artıyordu. Halk da maddesi elden çıkıp gidince mana yolculuklarına kendilerini hazır hissediyorlardı. Umutlar ve güvenler erenlerin çevresinde halkalanıyor; karınlarını doyuramasalar da gönüllerinin doygunluğuyla kendilerini iyi hisseden insanların sayısı artıyordu. Maddeden manaya ilerleyen bir yolculuk sayıyordum ben bunu.</span> <span class="char-style-override-21" xml:lang="ar-SA">Üstelik,</span> <span class="char-style-override-21">bu yolculukları kolaylaştıran bazı müesseseler ve teşkilatlar da bozkırın her yanında kendiliğinden hazır olmaya başlamıştı. Söz gelimi, Anadolu ahileri ile Anadolu bacıları teşkilatlanıp iktisadi yapılar haline gelmiş, halkın yekdiğerini yetiştirdiği birer irfan mektebine dönüşmüşlerdi. Bütün bu gelişmelerin temelinde, insanların hayatlarını rahat ve huzur içinde geçirebilecekleri bir gelir seviyesine erişip erişememe çatışması vardı aslında. Bazı toprak ağaları ile birkaç soysuz işbirlikçiyi hariç tutarsak bozkırda zenginlik Haçlı’nın tapınakçıları, Bizans’ın soğuk nefesleri ve</span> <span class="char-style-override-21" xml:lang="ar-SA">Çekikgöz’ün süvarilerine, yoksulluk ise Türk ve Rum köylerine kapılanıp kalmıştı. O kadar ki, artık kümesinde bir tek tavuğu olan aileler o tavuğu güderek besliyor, açlıktan midesi karnına yapışmış birileri çalıp kesmesinler diye başında nöbet tutuyor ve günde verdiği bir yumurta ile gelin hamının yeni doğan bebeğini beslemeye çalışıyorlardı.</span></p>

    <p class="Metin-G-vdesi-4 para-style-override-12"><span class="char-style-override-21">Kara Burak’ın Aslanlı Hünkar’dan getirdiği “Hele çekinmesin gelsin!” haberini Sitare de işitmişti. O anda bakışlarımız buluştuğunda, gözünü duvarda asılı olan yıldızlı heybeye doğru çevirdi. Bundan, gitmeme izin verdiğini anladım. Zannederim köyde yapılacak bir şeyin kalmadığını, Selçuklu’nun himaye elinin Sarıcaköy’e uzanmayacağını,</span> <span class="char-style-override-21" xml:lang="ar-SA">Çekikgöz</span> <span class="char-style-override-21">yeniden gelmek isterse önünde durulamayacağını, bari geçimlik birkaç kile buğday temininin iyi olacağını, bütün köylünün buna muhtaç olduğunu o da hissediyordu. Belki de kader defterinde mana kapısına yazılmamın önünü açmak istiyordu. Kara Burak giderken kulağına fısıldadım:</span></p>

    <p class="Metin-G-vdesi-4 para-style-override-14">“Geri dönüşte yarenlik edelim!”</p>

    <p class="Normal-3 para-style-override-18"><span class="char-style-override-21" xml:lang="ar-SA">İki ay nöbet tutarak Çekikgöz’ün</span> <span class="char-style-override-21">tekrar gelmesini bekledik. Konaktaki tuzakta can veren arkadaşlarının intikamı için döneceklerini düşünüyorduk. Ama</span> <span class="char-style-override-21" xml:lang="ar-SA">Çekikgöz</span> <span class="char-style-override-21">bir daha gelmedi. Belki de yağmalayacak bir şey kalmadığı içindi bu. Kara Burak’ın getirdiği kağnı yükü ise köye iki ay yetmişti. Neyse ki bahar çok gecikmedi.</span></p>
  </div>
</body>
</html>
