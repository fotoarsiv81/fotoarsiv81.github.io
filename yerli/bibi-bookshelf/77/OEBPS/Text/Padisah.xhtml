<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Padişah</title>
  <link href="../Styles/Pala_OD.css" rel="stylesheet" type="text/css" />
</head>

<body id="Padi-ah" xml:lang="tr-TR">
  <div>
    <p class="Metin-G-vdesi-11 para-style-override-12">&nbsp;</p>

    <p class="Metin-G-vdesi-11 para-style-override-12">&nbsp;</p>

    <p class="Metin-G-vdesi-11 para-style-override-12">&nbsp;</p>

    <p class="Metin-G-vdesi-11 para-style-override-12">&nbsp;</p>

    <p class="Metin-G-vdesi-11 para-style-override-12">&nbsp;</p>

    <p class="Metin-G-vdesi-11 para-style-override-12">&nbsp;</p>

    <p class="Metin-G-vdesi-11 para-style-override-1"><span class="char-style-override-18">PADİŞAH</span></p>

    <p class="Metin-G-vdesi-11 para-style-override-20">&nbsp;</p>

    <p class="Metin-G-vdesi-11 para-style-override-13"><span class="char-style-override-20">Karaman’dan dönüş - Leyla’dan Mevla’ya - bilmemeyi bilmek; bildiğini bilmemek - İsmail - yıldız ile güneş - iyi bir hizmetkar - toprağı altın etmek -</span> <span class="char-style-override-20" xml:lang="ar-SA">şeb</span><span class="char-style-override-20">-i arus<a id="x.317"></a></span></p>

    <p class="Basic-Paragraph para-style-override-22" xml:lang="en-GB">Gözüm seni görmek için</p>

    <p class="Basic-Paragraph para-style-override-22" xml:lang="en-GB">Elim sana ermek için</p>

    <p class="Basic-Paragraph para-style-override-22" xml:lang="en-GB">Bugün canım yola koyam</p>

    <p class="Basic-Paragraph para-style-override-22" xml:lang="en-GB">Yarın seni bulmak için</p>

    <p class="Metin-G-vdesi-11 para-style-override-20">&nbsp;</p>

    <p class="Metin-G-vdesi-11 para-style-override-12"><span class="char-style-override-21">Bilmedim... Dünya nedir, dünyalık nedir, bilmedim. Pazar nerededir, alan kimdir, satan kim, bilmedim. Dönen ile duranı, yürüyen ile oturanı bilmedim. Kim olduğumu unutma raddelerine geldim, kendimi dahi bilmedim. Tapduk Sultan’ımın dediği gibi “ben” demekten kurtuldum. Kim bir şey sorarsa “Bilmem!” dedim. “Bilmem” zikrinin içinde ben zamiri olduğu için mi nedir, bilmezliğin ağırlığını da bilmedim. Sonunda bilmeyen kişinin kendini inkar ettiğini bile düşünmeye başladım. Bazen adımı sorduklarında, bazen ne yaptığımı, bazen nereden gelip nereye gittiğimi sorduklarında bilmedim. Bazen bilmezlik bir hürriyet gibi geldi; bazen esaretim oldu. Larende’den</span> <span class="char-style-override-21" xml:lang="ar-SA">döndükten sonra bildiğim pek çok şeyi bir</span> <span class="char-style-override-21">bir sildim aklımdan. Artık zihnimde dolanıp duran karmaşık anılar ve düşüncelerim yok. Tabii eğer hatırlamak istemiyorsam. Bilmeyi istediğim İsmail ve bilgisini özlediğim. Sitare haricinde bilmezlik ile geçen zamanın öncesine dair hatıra kırıntılarından kurtuldum. Şimdi zihnimde unutmadığım yegane bilgi İsmail ve kalbimde güçlü olan tek hatıra Sitare.</span></p>

    <p class="Metin-G-vdesi-11 para-style-override-12"><span class="char-style-override-21">Mevlana’nın “Yıldızdan geç Yunus, artık güneşe bak!” sözüyle çarpıldığımdan bu yana üç ay geçti. Düşündükçe koca Pir’in yıldızımı güneşe katıp yürümemi istediğinden emin oluyorum. Güneşe bakanın yıldızı görmeyeceği aşikardı. Bu, yıldızın kaybolduğu anlamına mı gelirdi? Belki de asıl mesele buydu. Güneş doğunca yıldızlar görünmüyordu ama kayıp da olmuyorlardı. Gözümüzdeki görme melekesinin boyutunu değiştirebilsek, belki yıldızlar gündüz de görebilirdik Yani onlar her zamanki yerlerinde duruyorlardı. Mesele yalancı aydınlıklardan kurtulmaktaydı; şüphelerden yani. Kalbime güneş ışığı vurduğu zaman bile yıldızımın yine orada durduğundan emin oldum. Yıldız ile güneşi rakip görmediğim sürece yıldızımı güneşte gizleyebilirdim. Güneş, yıldızlar kuşatan bir güce sahipti ve Sitare dahil</span> <span class="char-style-override-21" xml:lang="ar-SA">bütün yıldızlara şavkıması vardı. Galiba Mevlana bana Sitare’den geçip güneşe yönelmenin, Sitare’ye ihanet olmadığını anlatmaya çalışmıştı da ben bu sırrı kavramak yerine densizlik etmiş, Mesnevi hakkında söz söyleme cesaretinde bulunmuştum</span><span class="char-style-override-21">!.. İlk ve son, bütün ilimleri bildiği halde ümmi olmaktan gocunmayan kâinatın efendisi, varlığın tek iftihar kaynağı Hz. Muhammed’in ümmeti olup, üstelik de kendinden geçme kastıyla dervişlik iddiasındayken, koskoca bir medeniyet kitabı için bilgiçlik taslayarak söz sarf etmiştim. Kaç zamandır içimin daralması bundan olmalı. Dergahta, dağlarda, gece yatarken ve gündüz çalışırken hep aklıma takılıyor ve ruhumda düğümler oluşuyor. Larende’den</span> <span class="char-style-override-21" xml:lang="ar-SA">döndüğüm vakit olanları Tapduk Sultan’ıma anlattım. Gösterdiği iltifatı, sorduğu soruyu ve küstahça verdiğim cevabı bir</span> <span class="char-style-override-21">bir saydım.</span> <span class="char-style-override-21" xml:lang="ar-SA">İçimdeki pişmanlığı da tabii.</span> <span class="char-style-override-21">Yalnızca tebessüm etti, eliyle sakalım sıvazladı, sanki görmek ister gibi gözkapaklarını ovuşturdu ve sükuta vardı. istedim:</span></p>

    <p class="Metin-G-vdesi-11 para-style-override-14">“Efendim, rehberim olun, bu mahcubiyetten kurtulayım.”</p>

    <p class="Metin-G-vdesi-11 para-style-override-14">“Bu ilm-i zahirdir; seni halka rüsva eder Yunus. Bundan böyle odun toplamaya giderken dünyadan gitmiş gibi git. Uyu, uyurken de uyanık ol, katıksız uyuyan kişinin ne gördüğü işe yarar; ne söylediği. Oysa uyuduğunu sanan kişi uyanıktır. O burada olsaydı sana ‘Aradığını başkasında değil kendinde ara!’ derdi şüphesiz. Yıldızı da, güneşi de kendinde ara. Yıldızı hissettiğinde güneşe yürü! Her ne ki vuku bulur, sendendir. Yalnız güzellikler değil çirkinlikler de sendendir. Bundan böyle her ne ki hatadır, sebebini kendinde ara ve haddi aşma”</p>

    <p class="Metin-G-vdesi-11 para-style-override-14">“Hadden aşılmayacağını iyi bilirim sultanım, iyi bilirim.”</p>

    <p class="Metin-G-vdesi-11 para-style-override-14">“İyi mi bilirsin? Bilmeyi hâla ne diye sayıklarsın Yunus; bildiğini unutmadın mı hâlâ!.. Bildim dediğini unuttuğunu, bilmek için kendini boşalttığını zannederdim ben. Bilmemeyi bilsen, güneşi bilesin diye yıldızı tanıdığını bilirdin. Bilmek yolunda yaya mı kaldın Yunus?!. Evladım!..”</p>

    <p class="Metin-G-vdesi-11 para-style-override-14">O günden sonra dağa taşa, kurda kuşa yeniden bilmezlik nazarıyla baktım. Çok zor oldu, ama bu sefer başardım. Hiç akıl yürütmedim, hiç kendi nefsime güvenmedim. Gitgide bilmezliğin ne huzurlu bir dünya olduğunu anlamaya başladım. Bildiğimin kesin olmadığını o vakit öğrendim ve bildiğime de -yalan olmayacak hallerde- bilmem demenin lezzetini tattım. Çok geçmeden bilmezlik halinin bendeki beni götürmüş, benlikten arındırmış, ruhumu yıkamış, derviş ile Rab arasındaki en kalın perdeyi, beni ve benliği ortadan kaldırmış, yalnızca bilinmesi gerekeni bildirmiş olduğunu anladım. Allah’ın varlığı yanında kulun, sevgilinin varlığına nispet sevenin bir varlığı veya bilgisi olamayacağını idrak ettim. Tapduk yolunda dervişe lazım olan, benlikten sıyrılmak, belki “bensiz ben” mertebesine erip her şeyini efendisine ait bilmekti. Asıl bilinmesi gerekenin Allah olduğunu kavradım. Hakikat bilgisi karşısında benim bildiğimin yalnızca bir vehim, var zannettiğiminse yalnızca bir hayal olduğunu keşfettim. Bu sayede kendimden vazgeçmiş, kendimi unutmuş, kendimi kaybetmiş idim. Bunun bir merhale olduğunu ise çok daha sonra keşfettim ve güneşe bakınca yıldızımı görebileceğimden şüphe duymayarak yaşamaya başladım. Yıldızımı güneş ile değişmemiş, bilakis güneşin cezbesinde yıldızımdan ışık almıştım. Muhtemelen Mecnun da Leyla’dan Mevla’ya yükselirken böyle olmuştu.</p>

    <p class="Metin-G-vdesi-11 para-style-override-14">Adımladığım dağlar, odun topladığım ormanlar meğer benim yücelerden yüce sığınaklarım imiş. Meğer odunların peşinde bildiğimi unuturken aslında acımı unutuyormuş, bağrımdaki yıldızın tutuşturduğu aşk odunun ışığını güneşe katıyormuşum. Meğer Tapduk Sultan’ım bana “Bilmem!” zikrini yıldızdan geçip güneşe varırken İsmail’imin hasretini bilmeyeyim, acısını öylece unutayım diye vermiş. Topladığım odunların, gezindiğim dağların, uğultusunu dinlediğim ormanların bana anlatıp durduğu şey, meğer yalnızca bu imiş. Bilgiden sıyrılmak, yetişkin iken çocuk safiyetine dönmek gibi hani!.. Artık kendimi boş bir kova gibi hissediyorum. İçime konulacak suyun tadını da, miktarını da Tapduk Sultan’ım belirleyecek. Küçük bir şüphem kaldı; bilmemek, hatıraları hepten kovacak mı? Sitare!.. En uzaktaki en yakın hatıram!..</p>

    <p class="Metin-G-vdesi-11 para-style-override-12"><span class="char-style-override-21">Larende’ye</span> <span class="char-style-override-21" xml:lang="ar-SA">büyük bir heyecan ile gitmiştim. İsmail’ime, şu dünyadaki en büyük hasretime kavuşmaktı umudum.</span></p>

    <p class="Metin-G-vdesi-11 para-style-override-14">Lakin gördüğümüz çocuğun İsmail ile bir isim, bir köy, bir de kader benzerliğinden başka ortak yanları yoktu. Babasız, ailesiz, yurtsuz, kimsesiz bir çocuk... Bozkırda savrulan binlerce İsmail’den biri... Kendi evladım olmasa da bir yürek sızısı işte. Onu kendi oğlum yerine bağrıma bastım, kokladım, ağladım. Tapduk Sultan’ımdan izin almamış olduğum halde dergaha getirmeyi teklif ettim. Olmadı. Olamadı. Biraz o, biraz da satın alan efendisi bunu istemediler. Perişan oldum. Bütün umutlarımın sona erdiği, kolumun kanadımın kırılıverdiği bir anda yere yığılışım yüzünden beni kim ayıplayabilir?!. Ama bu acıyla dönüş yolunu çelebilere zehir etmemi mazur gösterebileceğimi de sanmıyorum. Üstelik onlar beni teskin etmek için uğraşırlarken ben hepsine ayak bağı oluyor, engeller çıkarıyordum. Oysa ne kadar çok gidecekleri menzil, ne kadar çok yardım edecekleri insan vardı. Larende’de fark ettim ki, Moğol ordugahlarına baskın vererek topladıkları zahireleri bir gece vakti fakir hanelerin kapılarına bırakıp kapıyı çaldıktan sonra ortadan kayboluveriyorlardı. Bazen bir yerden alıp diğer yere götürerek yalnızca nakliye işi yapıyor, bazen zalimden zorla alıp mazluma dağıtıyor, bazen emanet taşır gibi insanları, eşyaları, erzak ve zahireyi taşıyor ve bunu hiç kimseye bildirmeden, hissettirmeden, göstermeden ve konuşmadan yapıyorlardı. Bu çelebiler, Tapduk Sultan ile diğer tekkeler arasında, bir kasaba kadısı ile diğerinin muhtesibi arasında, bir sultan ile onun uzaktaki valisi arasında akla gelebilecek her şeyi götürüyor, emaneti her nerede olsa yerine başarıyla teslim ediyorlardı. Onlar asla söylemediler ama Anadolu’nun pek çok yerindeki ahi teşkilatlarının ve tekkelerin bunlar gibi müdavimleri olduğunu bu yolculukta öğrenmiştim. Elbette çelebilerden şüphe ettiğim için kendimden utandım; onlara zorluk çıkardığım için yolun sonunda tövbe edip helallik diledim.</p>

    <p class="Metin-G-vdesi-11 para-style-override-14">O gün yine dağlarda bütün bunları hatırlar ve hikmetleri üzerine tefekkür ederken yamaçta bir atlı ile yanında adamlar gördüm. Cevahire gark olmuş biriydi ve yanında hizmetkârları vardı. Bildim ki bu bir padişahtır. Yüzümü öte döndürdüm. Tapduk Sultan’ım bana “İlm-i zahir seni halka rüsva eder. Odun toplamaya giderken dünyadan gitmiş gibi git.” dediği için onları görmemişim gibi davrandım. Ama onlar beni görünce atlarının başını çevirip geldiler:</p>

    <p class="Metin-G-vdesi-11 para-style-override-14">“Derviş, bunda yalnız neylersin?”</p>

    <p class="Metin-G-vdesi-11 para-style-override-14">“Bilmem... Galiba odun keserim padişahım, odun toplarım, Tapduk Sultan’ıma hizmet için...”</p>

    <p class="Metin-G-vdesi-11 para-style-override-14">“Galiba ne demek derviş, kişi işlediğini bilmez midir?” “Ben bilirim de yüce padişah, acep Hak Teala da benim bildiğim şekilde mi bilir, onu bilmem”</p>

    <p class="Metin-G-vdesi-11 para-style-override-14">“Bilmez mi?”</p>

    <p class="Metin-G-vdesi-11 para-style-override-14">“Alim’dir, elbette benim bildiğim şekli de bilir amma ben O’nun bildiği şekilde mi bilirim, bilmem.”</p>

    <p class="Metin-G-vdesi-11 para-style-override-14">“Bre garip bir dervişsin sen. Adın ne senin, hele onu bilir misin?”</p>

    <p class="Metin-G-vdesi-11 para-style-override-14">“Beli padişahım, adımı bilirim, Derviş Yunus derler, bir garibim.”</p>

    <p class="Metin-G-vdesi-11 para-style-override-14">“Seni gariplikten kurtaralım ister misin?”</p>

    <p class="Metin-G-vdesi-11 para-style-override-14">“Bilmem!”</p>

    <p class="Metin-G-vdesi-11 para-style-override-14">“Hele şu keseyi al, o zaman belki bilirsin?”</p>

    <p class="Metin-G-vdesi-11 para-style-override-14">“Kesedeki nedir padişahım?”</p>

    <p class="Metin-G-vdesi-11 para-style-override-14">“Bir iyi hizmetkardır. Her nereye göndersen boş gelmez.”</p>

    <p class="Metin-G-vdesi-11 para-style-override-14">“Adı nedir padişahım?”</p>

    <p class="Metin-G-vdesi-11 para-style-override-14">“Altındır!”</p>

    <p class="Metin-G-vdesi-11 para-style-override-14">“Tapduk Sultan dergahında Allah Teala’nın kulları vardır ki, padişahım, dağlara taşlara, ‘Altın ol!’ dese, altın olur.”</p>

    <p class="Metin-G-vdesi-11 para-style-override-14">Ben bunları söylediğim sırada padişah ve adamları birden haykırmaya, korkmaya, dehşetle çevrelerine bakmaya başladılar. Atlar yerinde duramıyor, kişniyor, şaha kalkıyorlardı. Sanki ani bir fırtına çıkmış gibiydi. Ne oldu anlamadım ve cümlemi tamamladım:</p>

    <p class="Metin-G-vdesi-11 para-style-override-14">“Bunlar dünyadır padişahım, dünyalıktır. Bir şeye yaramaz. Yine taş taş olmak, ağaç ağaç olmak hoştur.” Cümlemi bitirdiğimde padişahın yanındakilerden bazıları yere düştüler. Diğerleri derhal atlarından inip onların alın ve ellerini gül sularıyla ovdular. Neden sonra herkes kendine geldiğinde yanımdan kaçarcasına uzaklaştılar. Yalnız bir tanesi eteğime yapışıp yalvardı:</p>

    <p class="Metin-G-vdesi-11 para-style-override-14">“Aman derviş baba!.. Ocağına düştüm, beni. Tapduk Sultan eşiğine götür!”</p>

    <p class="Metin-G-vdesi-11 para-style-override-14">Devletlulardan, asil bir adama benziyordu. Geri çevirmek istemedim. Lakin Tapduk Sultan’ın kapısına destursuz misafir de getirilmezdi ki!.. Ne yapacağımı bilemedim. Odun toplama bahanesiyle birkaç adım ilerledim. Baktım o da benimle geliyor ve benimle odun topluyor. Çaresiz sordum:</p>

    <p class="Metin-G-vdesi-11 para-style-override-14">“Bir beyzade olduğun, dünya nimetini elde ettiğin belli. Neden bir derviş olmak istiyorsun ki?”</p>

    <p class="Metin-G-vdesi-11 para-style-override-14">“Senin gibi olabilmek için?”</p>

    <p class="Metin-G-vdesi-11 para-style-override-14">“Benim gibi miskin bir derviş olup da ne yapacaksın, odun mu taşıyacaksın?”</p>

    <p class="Metin-G-vdesi-11 para-style-override-14">“Hayır, odunu altın edeceğim!”</p>

    <p class="Metin-G-vdesi-11 para-style-override-14">“Bugüne kadar kim odunu altın etmiş ki ağam!”</p>

    <p class="Metin-G-vdesi-11 para-style-override-14">“Seeen!.. ”</p>

    <p class="Metin-G-vdesi-11 para-style-override-14">Hayretle yüzüne baktım. İçimden “Bu sultan da, adamları da hayli garip kimseler!” diye geçirirken o sordu: “Bana da öğretirler değil mi yolunu?”</p>

    <p class="Metin-G-vdesi-11 para-style-override-14">Tekkeye vardığımızda akşam olmak üzereydi. Ben yanımda getirdiğim -daha doğrusu peşimden ayrılmayan- adamı huzura nasıl çıkaracağım diye düşünürken Tapduk Sultan’ımı bahçede, kuyu başında beni beklerken buldum. Yalnız olmadığımı biliyor gibiydi. Çünkü daha bana nasılsın demeden başını yere eğdi, adamın eşkalini kulağıyla görmek ister gibi dikkat kesildi ve sordu:</p>

    <p class="Metin-G-vdesi-11 para-style-override-14">“Hele haber veriniz, neler oldu?”</p>

    <p class="Metin-G-vdesi-11 para-style-override-14">Adam Tapduk Sultan’ımın görmediğini anlamamıştı. “Efendimiz, ben Artukoğlu Necmeddin Gazi Han’ın kethüdasıyım.” diye başladı anlatmaya, elleriyle tarifler ederek ve heyecanla. Seyahatlerinin sebebini, nereden gelip nereye gittiklerini falan sıraladı bir bir. Sonra karşılaştığımız zamana geldi sıra. Duyduklarıma inanamıyordum. Çıldıracak gibi oldum. Önce hayalperest biri diye düşündüm. Sonra hayaller gören bir şarlatan olduğuna kanaat getirdim. Daha ileri gidince iyice yalancı olduğuna hükmettim. Elbette anlattıklarına inanasım gelmedi:</p>

    <p class="Metin-G-vdesi-11 para-style-override-12"><span class="char-style-override-21">“... Velhasıl padişahımla dağda bu derviş Yunus’a rast geldik. Yol soracaktık O garip şeyler söyledi ve “bilmem” deyip durdu. Padişahımız da buncağıza bir kese altın vermek istedi. O sırada bu derviş ‘Tapduk Sultan dergâhında dağlara taşlara, “Altın ol!” dese, altın olur Allah kulları var’ dedi. Küçük dillerimizi yutayazdık. Çünkü bu derviş konuşurken eliyle işaret ettiği dağlar taşlar, odunlar ağaçlar altına dönüştü. Hepimiz, benim gördüğümü görüyor mu diye birbirimize baktık. Gazi Han’ımız dahil</span> <span class="char-style-override-21" xml:lang="ar-SA">böyle bir şeye şahit olanımız yoktu. Korktuk. Yerimizden fırlayıp bağrışmaya başladık. Sihre uğradığımızı düşündük. Atlarımız yerlerinde duramıyorlar, kişniyorlardı. Bir fırtına çıktı zannedilirdi. Ne oldu anlamadık Derken bu derviş, ‘Bunlar dünyadır padişahım, dünyalıktır. Bir şeye yaramaz. Yine taş taş olmak, ağaç</span> <span class="char-style-override-21">ağaç olmak hoştur.” deyince her şey eskisi gibi oldu, ortalık yatıştı, ağaçlar ve taşlar eski hallerine döndüler. Gördüklerimizin serap veya hayal olduğunu tartıştık. Gazi Han bir sihre uğradığımızı söyledi, ‘Derhal buradan gidelim!’ dedi. Peşimizde Alamutlu Haşhaşiyyun fedailerinin olduğunu da biliyorduk. Bu sebeple herkes derhal atlanıp kaçmak istedik. Ne var ki benim gönlüme bir keramet ıtırı yayılmıştı; şimdi huzurunuzdayım.”</span></p>

    <p class="Metin-G-vdesi-11 para-style-override-14">“Siz hakikat bir sihre uğramış veya hayallenmişsiniz!” Tapduk Sultan’ım bu cümleyi telaffuz etmeseydi son duyduklarımdan sonra aklım yerinden oynayabilirdi. Yaz mevsiminde zembillerle yiyecek sakladığımız kör kuyunun çıkrığına tutundum. Tam bu adamın yanıldığını, böyle bir şey olmadığını söyleyecektim ki Çelebi Faruk avlu kapısından girdi. Atının yularını kapıdaki halkaya iliştirip Tapduk Sultan’ıma doğru ilerledi. Tapduk onu kokusundan tanımıştı anlaşılan:</p>

    <p class="Metin-G-vdesi-11 para-style-override-14">“Hoş geldin; kademin uğur ola Çelebi’m. Konya erenleri nasıllar?</p>

    <p class="Metin-G-vdesi-11 para-style-override-14">“Kötü haberle gelirim efendimiz!.. ”</p>

    <p class="Metin-G-vdesi-11 para-style-override-14">“Hak Teala ona rahmet eylesin!”</p>

    <p class="Metin-G-vdesi-11 para-style-override-14">“Nerden bildiniz efendimiz?”</p>

    <p class="Normal-10 para-style-override-18"><span class="char-style-override-21">“Kimisi bilmem der, bilir; kimisi bilir bilmezlenir. Kimisi bilmediğini bilmez, bilirim der; kimisi bildiğini bilmiyor zanneder. Bilmemeyi bilmekle bildiğini bilmemek aynı değildir. Kurtulanlar, bilmediğini bilenlerle bildiğini bilmeyenlerdir. Onlar birbirini bilir, birbirinden bilir, birbiriyle bilir. Ben dahi bildim, çünkü aşk işinde aşıkın maşûka vuslatı cümle aşıklara</span> <span class="char-style-override-21" xml:lang="ar-SA">aşikar olur. Bildim, çünkü ben onunla ta</span> <span class="char-style-override-21">Belh sokaklarından, ta alimler sultanı Bahaeddin Efendimiz’den bu yana bildik nefesler alırım. Bildim, çünkü surette ve manada, içimizde ve dışımızda aşinalığımız vardır. O ki bir eser telif etse ben okurum, ben ki bir mazmun keşfetsem ona ayan olur. Bildim, zira iki ay evvel bütün gönül dostları gibi ben de</span> <span class="char-style-override-21" xml:lang="ar-SA">şeb</span><span class="char-style-override-21">-i arus tebriki için oradaydım. O ki şarkın en parlak yıldızıydı, o ki bizim Mevlana Hüdavendigar kardeşimiz Celaleddin idi, ışığı kesildiğinde alem burada da karardı. Lakin sevinçtir ki düğün gecesinde aleme bereketler yağdı!” Demek iki ay evvel Tapduk Sultan’ım, Mevlana Hüdavendigar’ın cenaze merasimine katılmıştı. içimi bir Konya hasreti yaktı. Anladım ki bu yalan dünyadır; anladım ki evliya da olsa alan dünyadır. Kaçanın kurtulmadığı, şahin de olsa kanatları kıran dünyadır. Sevdiklerimizi alıp bizi ağlatan, Hazreti Süleyman da olsa tahtları viran eden dünyadır. Tapduk Sultan ellerini açmış, yüksek sesle Fatiha okuyordu. Aklımı yokladım; Tapduk Sultan değil iki ay evvel, kaç yıldır bu dergahtan</span> <span class="char-style-override-21" xml:lang="ar-SA">dışarıya adım atmamıştı. Bunu oradaki herkes biliyordu; Sultan Gazi Han’ın adamı hariç...</span></p>
  </div>
</body>
</html>
