<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Satı Nine</title>
  <link href="../Styles/Pala_OD.css" rel="stylesheet" type="text/css" />
</head>

<body id="Sat--Nine" xml:lang="tr-TR">
  <div>
    <p class="Metin-G-vdesi-3 para-style-override-12">&nbsp;</p>

    <p class="Metin-G-vdesi-3 para-style-override-12">&nbsp;</p>

    <p class="Metin-G-vdesi-3 para-style-override-12">&nbsp;</p>

    <p class="Metin-G-vdesi-3 para-style-override-12">&nbsp;</p>

    <p class="Metin-G-vdesi-3 para-style-override-12">&nbsp;</p>

    <p class="Metin-G-vdesi-3 para-style-override-12">&nbsp;</p>

    <p class="Metin-G-vdesi-3 para-style-override-1"><span class="char-style-override-18">SATI NİNE</span></p>

    <p class="Metin-G-vdesi-3 para-style-override-12"><span class="char-style-override-18">&nbsp;</span></p>

    <p class="Metin-G-vdesi-3 para-style-override-13"><span class="char-style-override-20">eli vergili, dili sevgili Hacı Bektaş - kerpiç evler - Temür Alp Ata ile Satı Nine - Muhacir ile Ensar - II. İzzettin Keykâvus -bozkırda kavrulan ruhlar - Sivrihisar’da türeyen soğuk nefes - cesetleri mezarlarından çıkarılan ölüler</span></p>

    <p class="Basic-Paragraph para-style-override-21" xml:lang="en-GB">Hak bir gönül verdi bana</p>

    <p class="Basic-Paragraph para-style-override-21" xml:lang="en-GB">“Ha!” demeden hayran olur</p>

    <p class="Basic-Paragraph para-style-override-3" xml:lang="en-GB"><span class="char-style-override-25">Bir dem gelir</span> <span class="char-style-override-25" xml:lang="ar-SA">şadan</span> <span class="char-style-override-25">olur</span></p>

    <p class="Basic-Paragraph para-style-override-21" xml:lang="en-GB">Bir dem gelir giryân olur</p>

    <p class="Metin-G-vdesi-3 para-style-override-20">&nbsp;</p>

    <p class="Metin-G-vdesi-3 para-style-override-12"><span class="char-style-override-21">“Haydi, sen de bizimle gel!.. Hacı Bektaş derler bir kamil</span> <span class="char-style-override-21" xml:lang="ar-SA">mürşit var imiş. Ona gideriz... Ocağında kimse horlanmaz,</span> <span class="char-style-override-21">dergahında kimse mahrum bırakılmazmış... Eli vergili, dili sevgili, yüreği merhametli bir er imiş. Sencileyin güçlü kuvvetli yiğitlere itibar da edermiş. Haydi, bizimle gel!.. ”</span></p>

    <p class="Metin-G-vdesi-3 para-style-override-14">Böyle demişti Sahip Perende. Yanında Sarıcaköy’deki diğer akranlarım da var idi. Hatırlarını hiç kırmadığım çocukluk arkadaşlarımdı hepsi. Bazılarıyla Sakarya suyunda balık tutmuş, beraber ekin yolmuş, yaz akşamlarında söğütlerin altında yıldızları seyretmiştik. Hele Sahip Perende ile yediğimiz ayrı gitmezdi. Babam Kurtoğlu Kaysar Alp’i bulmak üzere yollara döküldüğüm güne kadar, onunla aramızda hiçbir konuda ayrılık gayrılık olmamış, bebekliğimizde kırklarımızın karışması gibi bütün gençlik heyecanlarımız da hep birbirine karışmıştı. Komşumuzun kızı Benli Pervane’yi sevdiğini ilk bana söylemiş, aralarında yalnızca beni sırdaş etmişlerdi.</p>

    <p class="Metin-G-vdesi-3 para-style-override-12"><span class="char-style-override-21">Sarıcaköy’e sonbahar ayrılıklarla gelirdi. İş güç sahibi adamlar tarla ve bahçelerindeki hasadı toplar, sonra da ya tekfur saraylarına ırgat, ya yörük</span> <span class="char-style-override-21" xml:lang="ar-SA">kışlaklarına sayacı olarak gider, bahar yaklaşınca ellerinde birkaç mintan veya</span> <span class="char-style-override-21">avani, bir de akçe kesesiyle dönerlerdi. O yaz tamamen kurak geçmiş, pek çok tarlada ekin kalkmamış, olanları kurdun kuşun elinden kurtarmak mümkün olmamış, yaz sonunda bir de çekirge istilası yaşanmış ve hemen her evin ambarındaki azık ve yiyinti tükenip gitmişti. Yokluk ve yoksulluk her yerdekinden ve her senedekinden ziyade idi. Kimsenin elinde avucunda bir şey bırakmamıştı. Buğdaylar ambarların diplerinde kalmış, kuşluk yemeği unutulmuş, çoluk çocuk sini başında günde bir kez toplanır olmuştu. Buğdayın, bulgurun idareli kullanılması gerekiyor, düğün dernek kurmak yerine kınalı eller işe koyuluyordu. Köyün erkekleri bir somun görünce oyunlarını bölen çocuklar, gözlerini kaçıran kadınlar görmekten yorulmuşlardı. Ben hepsinden zor durumdaydım. Ucasar’dan getirdiğim insanların sorumluluğu vardı üzerimde. Biz çaresizlikle mücadele yolları ararken, köyümüze yabanlar dadandı. Toprak ağalarından biri</span> <span class="char-style-override-21" xml:lang="ar-SA">şak<a id="x.318"></a></span><span class="char-style-override-21">iliğe soyunmuş, adamlarını gönderip köyü haraca bağlatmış, istediği parayı -o buna vergi diyor- vermeyenlerin öküzlerini, ineklerini, davarlarını birer ikişer sürüp götürüyordu. Yoksulluk elbette hırsızlığı ve eşkıyayı davet ederdi, bebeklere süt veren inekler bile çalınmaya başlamış, kümeslerde tavuklar tükenmişti. Ekmek kavgası zorlu geçiyordu.</span></p>

    <p class="Metin-G-vdesi-3 para-style-override-14">Bunca sıkıntının arasında insanları ferahlatan bir sohbet büyüyor ve Aslanlı Hünkar Hacı Bektaş adı etrafa yayılıyor, her şeyini yitiren insanlar arasında bir umut gibi anlatılıyordu. Hakkında sayısız tevatür vardı. Denildiğine göre Ahmet Yesevi alp erenlerinden imiş. Bizim yurtlara göçmüş. Niyeti Ihlara yöresindeki Hıristiyan merkeziyle mücadele eder iken kader sevk etmiş, Sineson’da bir kadıncığın ikramına hürmeten çakılıp kalmış. Orada bir pınar başında karşılaşmışlar Kutlu Melek Hatun ile. Aslanlı Hünkar kendi halince fokurdayan pınara bakmış, bakmış, sonra eliyle işaret edip ‘Ak pınar!” demiş. Pınar daha kuvvetle akar olmuş. Meğer Aslanlı Hünkar orada akan suyu ta Horasan’dan çeke çeke getirmiş de başını buraya bağlayıvermiş, Akpınar olmuş. Karahöyük suya doyunca Sulucakarahöyük denip mamur bir yurda dönmüş. Hünkar’ın kurduğu dergah da gitgide büyümüş, büyümüş, herkesi etrafına toplamış. Diğer dergahlardan ayrı olarak ahilere destek vermiş, çalışır adamlar için ekmek kapısı haline gelmiş. Oraya varan herkes dergahı baba ocağı biliyor, Hünkar’ın ilk müridi Kutlu Melek’e Hatuncuk Ana diyormuş. Arkadaşlarım, “Akpınar’a varan da doyuyor, oradan yola çıkan da!” diyorlardı. Molla Hüdavendigar Konya’da ne ise, Aslanlı Hacı Bektaş Hünkar da Kırşehir’de o imiş.</p>

    <p class="Metin-G-vdesi-3 para-style-override-14">Arada sırada aklımdan geçmiyor değildi. Sulucakarahöyük’e varayım, Sitare ile İsmail’e birkaç zaman da olsa sakınmadan, karınları doyunca yiyebilecekleri kazançla döneyim. Ne var ki Ucasar’dan getirdiğim yetimlerin ve yaşlıların kalacakları evleri hala tamamlamış değilim. Yazın çamurdan kerpiç kesip dört ev diktim. Daha başkalarını yapmam gerekiyor. Bu evlerde hayat çoğalacak diye hayal ediyorum. Orada sahipsiz çocuklarımız büyüyecek, ok atacak, cirit oynayacak, cenk edecek yiğit olacaklar. İleride köyümüzün tarla işleyecek, kuyu açacak, rençberlik edecek, gül yetiştirecek, hatta kitap yazıp nakış düşürecek ellere ihtiyacı olacak. Bu devran elbette hep böyle gitmeyecek.</p>

    <p class="Metin-G-vdesi-3 para-style-override-14">Evlerin hepsi kış gelince ısınılabilecek tek bacalı birer göz odadan ibaretti, ama olsun, sonraki yıllarda burada ne umutlar yeşerecekti. Şimdilik hepsi için dereden kavak kesmek, dağdan çalı toplamak, kerpiç için saman, baca için künk temin etmek lazımdı. Bunları kotarıp üstüne üç ev daha yapmadan köyden bir adım kımıldamam mümkün görünmüyordu. Sitare ile ikimiz hiç erinmeden çalışıyor, her şeyi dağdan topladığımız kekikleri tuza banıp yiyerek başarıyoruz. Ama artık tuzdan içimiz ezilmiş halde. Dağda yemişler, çalılarda pelitler de bitti neredeyse. Yine de “Haydi, bizimle gel!” diyen Sahip Perende’ye mazeret beyan ettim:</p>

    <p class="Metin-G-vdesi-3 para-style-override-14">“Benim Sarıcaköy’den ayrılabilecek halim mi var ki böyle dersiniz!.. Önümüz kış ve henüz yetimlerin başını sokacağı yerleri yok.”</p>

    <p class="Metin-G-vdesi-3 para-style-override-12"><span class="char-style-override-21">“</span><span class="char-style-override-21">O halde sana yardım edelim; hepimiz bir olup gerekeni yapalım, o vakit gelir misin?!.”</span></p>

    <p class="Metin-G-vdesi-3 para-style-override-14">“Hele siz yardım edin de, bakarız!. .”</p>

    <p class="Metin-G-vdesi-3 para-style-override-14">Sitare misafir için sakladığımız tarhana suyuna tirit ile karınlarımızı doyurdu, biz altı kişi kerpiç kestik, mertek ve germe yonttuk, üç günde üç oda ev yaptık. İçine birer hasır yaydık Üç testi temin ettik. Kestiğimiz ağaçların dallarını da kışın yakılmak üzere ocakların yanına yığdık. Üçüncü gün evlerde kalacak herkes için birer keçe örtü ile ot doldurulmuş birer yatak hazırladık Komşular da koyun ve keçi postundan hediyeler verdiler. Köyümüze neşe geldi, bir şenlik oldu.</p>

    <p class="Metin-G-vdesi-3 para-style-override-12"><span class="char-style-override-21">O günün akşamında Sitare ile oturmuş, sorumluluğunu yüklendiğimiz insanları yerleştirmenin hazzıyla güzel hatıraları andık. Ucasar’da geçen güzel günlerimizden, ilk karşılaştığımız zamandan,</span> <span class="char-style-override-21" xml:lang="ar-SA">Çekikgöz</span> <span class="char-style-override-21">gelmeden evvel köyde yoksul ama ruhen mutlu yaşayan insanlardan, Rum veya Türk, şu veya bu inanca sahip, şu veya bu mezhebe uymuş olsun, komşuluk hakkına riayetten ve birinin külünün diğerini ısıttığından bahsettik Gülümsedik, sevindik, kederlerimizi unutmaya çalıştık. Sitare’nin babası toprağın sahibi iken toprak işlenemez olup da verimsizleşince köyün düzeninin bozulduğu zamanlara sıra gelince ikimiz de hüzünlendik, yanaklarımızdaki damlaları birbirimizden sakladık Sonraki zamanlarda olup bitenleri de konuştuk; İbrahim’i yad ettik. Bütün bu sohbet esnasında başı omzumdaydı. Ucasar’daki</span> <span class="char-style-override-21" xml:lang="ar-SA">günlerden bahsederken bir ara omzumda nem hissetmiştim. Sitare belli etmeden ağlamıştı.</span> <span class="char-style-override-21">Anlamazlıktan geldim. Sevgilinin gözünden akan bir damla, bir erkek için ya hazinedir, ya da hazineyle tartılır. Çaresizlik yollarınızı bağladıysa o damlayı görseniz de iç acıtır, görmezden gelseniz de... Elim Sitare’nin saçları arasında dolanırken kaç kere parmağımı uzatıp o damlayı silmek istediysem de, her seferinde bundan vazgeçtim, derdimi içime attım. Bilmek, çare olmayı gerektirirdi ve o günlerde benim çarelerim tükenmişti. Ona karşı çaresiz olmaya da tahammül edemezdim. Çünkü o benim her şeyim, mahremde sırdaşım, zor günde ayaktaşım, er meydanında yoldaşımdı. Cengaverliği benden iyi bilir, bilhassa hançeri çok ustaca kullanırdı. Bazen ben mi onu himaye ediyorum, o mu beni koruyor şüpheye düşerdim. O benim emniyetim, güvenim, sadakatim idi. O bana Allah’ın bir lütfu idi. Sohbetimizin sonuna doğru sözü Sahip Perende’nin teklifine getirdim. Gelecek günlerden, Sulucakarahöyük’e gitmekten, döndüğüm vakit sahip olacağımız nimetlerden, İsmail’in geleceğine dair umutlarımdan bahsediyordum ki, kapımız tıklatıldı. Tedirgin oldum. Gece vakti!.. Neyse ki gelenler Temür Alp Ata ile Satı Nine’ydi. İçeri girmediler. Kapıda ayakta durup söylediler söyleyeceklerini.</span></p>

    <p class="Metin-G-vdesi-3 para-style-override-14">“Oğul!.. Bizi Sarıcaköy’de garip etme!”</p>

    <p class="Metin-G-vdesi-3 para-style-override-14">Sendeledim. Şaşırdım. Bu sözü Ucasarlı diğer on dokuz çocuk ve ihtiyar muhacir adına söylenmiş olarak anlamam gerektiğini biliyordum. Ben gidersem Sarıcaköy’de kendilerini yabancı hissedeceklerini düşünüyor olmalıydılar. Köyde hiçbirinin hısımları yoktu. Yaklaşık bir yıldır onları Sarıcaköylüler ile kaynaştıramamıştım anlaşılan. Yaşananları düşününce bu endişelerinde haklı olduklarını da gördüm. Ucasarlılar, muhacirlikte eksiksizdiler ama gelgelelim Sarıcaköylülerin Ensar olmak için hem imkanları, hem umutları yoktu.</p>

    <p class="Metin-G-vdesi-3 para-style-override-14">Ertesi gün arkadaşlarımla helalleştiğimde Sahip Perende şaka yaptı:</p>

    <p class="Metin-G-vdesi-3 para-style-override-12"><span class="char-style-override-21">“Seni Aslanlı Hacı Bektaş’a</span> <span class="char-style-override-21" xml:lang="ar-SA">şikayet</span> <span class="char-style-override-21">edeceğim!”</span></p>

    <p class="Metin-G-vdesi-3 para-style-override-14">Ben de şakayla cevap verdim:</p>

    <p class="Metin-G-vdesi-3 para-style-override-14">“Gitmeye değeceğini sanmıyorum! Dost divanında erenlere nasip üleştirilirken Aslanlı Hacı Bektaş adına kim rastlamış?”</p>

    <p class="Metin-G-vdesi-3 para-style-override-14">“Tövbe de, çarpılırsın!.. ”</p>

    <p class="Metin-G-vdesi-3 para-style-override-12"><span class="char-style-override-21">Arkadaşlarımı yola saldıktan sonra söylediklerimi yeniden düşündüm. Gerçekte dervişliğe karşı idim. Atalet ve durağanlık hiç de benim ruhuma uygun değildi. Atalarımdan devraldığım gelenek, babam ve dedemin dillerde dolaşan yiğitlikleri, bir gün benim de alp gazilerden biri olacağıma dair umutlarımı yeşertiyordu. Annem ninnilerini böyle söylemiş, daha çocukken babam bir alp gazi olacağıını defalarca tekrarlamıştı. Bütün çocukluk rüyalarım at sırtında cengaverliklerle doluydu. Bu yüzden dervişlik hiç de bana göre değildi. Ben, bir şeyler için daima mücadele etmeliydim. Mücadele azmi insanı zinde tutuyordu çünkü. Gerçi sûfîler asıl mücadelenin bedenle yapılan olmadığını, yiğitliğin nefis ile mücadelede ortaya çıktığını söylüyorlar ama şu dünyanın bunca nimeti var iken bunlardan kendini mahrum etmenin, bir lokma bir hırka ile yaşamanın da mücadele sayılamayacağını düşünüyordum. Bir ermişin eteğine yapışıp, orada her şeye boyun eğerek hareketten kalmak, dünya nimetlerinden uzak yaşamak bana bir nevi ruhbanlık ve miskinlik gibi geliyordu. Belki bundan hoşlanan insanlar olabilirdi ama ben özgürlüğüme daha düşkündüm. Annemin henüz ben çocukken ölmesi içime bir mücadele azmi koymuştu. Dervişliği dışlayan şey, içimdeki o azimdi. İnsan ruhunu bir su gibi düşünüyordum. Bazıları suyun akışkan halini, bazıları da durağan halini tercih ederler. Her ikisinde de yarar olduğunu inkar etmiyorum elbette. Bir göl elbette insanlara pek</span> <span class="char-style-override-21" xml:lang="ar-SA">çok yarar sağlar. İçinde balıklar, üstünde gemiler, kıyısında manzaralar için pek çok insan göle koşar. Ama çırpınarak, kıvranarak, dökülerek, düşerek, başını taştan taşa vurarak akan bir ırmak da elbette insanlara yararlıdır. Tarlalar sular, ekinler büyütür, köyleri ve şehirleri birbirine bağlar... Benim ruhum bir ırmak gibiydi, akmak, çırpınmak, devinmek, koşmak istiyordu. Yaşadığımız topraklarda da bunlara ihtiyacımız vardı. Arkadaşlarımı uğurladıktan sonra, kendimi bunlarla teselli ederek eve döndüm. Sitare kapıda boynuma sarıldı; sevincine diyecek yoktu. Hatta İsmail bile ayrılığı ötelemenin sevincini anlamış gibi cıvıl</span> <span class="char-style-override-21">cıvıldı. Sitare özel zamanlar için sakladığı tarhana çıkınından bir tutamını tencereye attığı sırada, İsmail omzuma çıkıp oynamaya başlamıştı bile. Evimizde bayram var gibiydi. Akşam kapımıza gelen Temür Alp ile Satı Nine’nin o cümleyi yirminci kişi adına ve hatta yirmi birincinin tazyikiyle söylediklerini anladım.</span></p>

    <p class="Metin-G-vdesi-3 para-style-override-12"><span class="char-style-override-21">Sonraki günlerde olanlara bakınca “İyi ki gitmemişim,” diye kendimce çok şükrettim. Kayseri, Sivas ve Konya’dan gelen haberler iç açıcı değildi çünkü.</span> <span class="char-style-override-21" xml:lang="ar-SA">Çekikgöz</span><span class="char-style-override-21">, hakimiyeti tamamen ele geçirmiş, bozkırda şiddet estiriyordu. Konya tahtında oturan Rüknettin’in,</span> <span class="char-style-override-21" xml:lang="ar-SA">Çekikgöz hükümdar</span> <span class="char-style-override-21">Hülagu’ya bağlılık arz etmeye gittiği zamandan itibaren huzursuzluk sürüyordu.</span> <span class="char-style-override-21" xml:lang="ar-SA">Çekikgöz</span><span class="char-style-override-21">, hala Anadolu’yu şiddetle yağmalıyor, sultanlar ise onlarla dalaşmaktan korktukları için halk ezildikçe eziliyordu. Güven ve asayiş olmayınca ne ticaret, ne ziraat yürüyor, bu da fakirliği katlayarak arttırıyordu. Üstelik Allah da o sene kışını gönderdikçe göndermiş, yaz gelince yağmurunu esirgemişti. Anadolu kavruluyordu. Ruhlar kavruluyordu.</span></p>

    <p class="Normal-2 para-style-override-18"><span class="char-style-override-21">Bütün bunlar yetmezmiş gibi iki ay evvel Sivrihisar’da bir harami çetesi türedi. Dil bilmez, vahşi, kanlı ve zalim bir çete. Kudüs’ten geri püskürtülen Haçlı şövalyelerinden oldukları söyleniyor. Yalnızca Türk köylerini basmalarından ve öldürdükleri kadınların sırtına, erkeklerin de göğüslerine iki karış büyüklüğünde istavroz dövmesi dağlamalarından da zaten bu anlaşılıyordu. Anlatılanlara göre talan edip yaktıkları köyleri, on yıl ot bitmez hale getiriyorlarmış. En son Çubuk ve Sineson’da taze mezarları açıp Müslüman ölülerinin kemiklerini dışarı çıkartmışlar. Havalide</span> <span class="char-style-override-21" xml:lang="ar-SA">Çekikgöz</span> <span class="char-style-override-21">tehlikesini unutturdukları söylense yeridir. İşin daha da ilginci, son iki ayda yağmalanan köylerin dizilişi, sıranın yakında Sarıcaköy’e de geleceğini gösteriyor. Bu düşünceyi zihnimden atamıyorum. O zihnimde durdukça da derdimden kurtulamıyorum. Sırtımda bir kambur gibi; kaçıp kurtulmak istediğimde yine benimle geliyor. Ucasar’dan getirdiğimiz onca yaşlı ve çocuğun derdi yetmezmiş gibi bir de köyün eli iş tutar gençlerinin Sulucakarahöyük’e gitmesi var. Bütün köyün sorumluluğu ve güvenliği için Sitare ile ikimiz ne yapabiliriz!?. ‘ Yollara gözcüler ve erketeler koymam gerektiğini düşündüm. Herkesin ortak korkusunu yenebilecek bir tedbir olsun diye köyün en bakımlı taş konağındaki aileyi kerpiç evlere taşıyıp, içine tuzaklar hazırladım. Kapıyı ilk açanın bağrına bir kazık saplanacak, odalara girenlerin ayaklarını domuz kapanları koparacaktı. Bekledik... Bekledik...</span></p>
  </div>
</body>
</html>
