<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Mevlâna Hüdavendigâr</title>
  <link href="../Styles/Pala_OD.css" rel="stylesheet" type="text/css" />
</head>

<body id="Mevl-na-H-davendig-r" xml:lang="tr-TR">
  <div>
    <p class="Metin-G-vdesi-15 para-style-override-1">&nbsp;</p>

    <p class="Metin-G-vdesi-15 para-style-override-1">&nbsp;</p>

    <p class="Metin-G-vdesi-15 para-style-override-1">&nbsp;</p>

    <p class="Metin-G-vdesi-15 para-style-override-1">&nbsp;</p>

    <p class="Metin-G-vdesi-15 para-style-override-1">&nbsp;</p>

    <p class="Metin-G-vdesi-15 para-style-override-1">&nbsp;</p>

    <p class="Metin-G-vdesi-15 para-style-override-1"><span class="char-style-override-27">MEVLÂNA HÜDAVENDİGÂR</span></p>

    <p class="Metin-G-vdesi-15 para-style-override-20">&nbsp;</p>

    <p class="Metin-G-vdesi-15 para-style-override-13"><span class="char-style-override-20" xml:lang="ar-SA">İplikçi Camii’nde aşk sohbeti- Mevlâna - Çekikgöz</span> <span class="char-style-override-20">casusu -Sitare ’den geçip güneşe bakmak - Mesnevi - deniz ile damla - İsmail’in hasreti</span></p>

    <p class="Basic-Paragraph para-style-override-22" xml:lang="en-GB">Mevlâna Hüdavendigâr</p>

    <p class="Basic-Paragraph para-style-override-22" xml:lang="en-GB">B<a id="x.317"></a>ize nazar kılalı</p>

    <p class="Basic-Paragraph para-style-override-22" xml:lang="en-GB">Onun görklü nazarı</p>

    <p class="Basic-Paragraph para-style-override-22" xml:lang="en-GB">Gönlümüz aynasıdır</p>

    <p class="Metin-G-vdesi-15 para-style-override-20">&nbsp;</p>

    <p class="Metin-G-vdesi-15 para-style-override-14">Günlerden Cuma idi ve Konya, Cuma günlerinde tam bir mahşer oluyordu. Her dinden ve her ırktan yığın yığın insan çarşıda pazarda birikiyor, bedesten ve at pazarı dolup taşıyordu. Mevlana Hüdavendigar’ın ikindi vaazları da bir o kadar kalabalık topluyor, herkes akın akın İplikçi Camii’ne geliyordu. Kılıçarslan vaktinde yaptırılan ortası sütunlu, taş zarafetinin görülebildiği bir cami idi burası.</p>

    <p class="Metin-G-vdesi-15 para-style-override-12"><span class="char-style-override-21" xml:lang="ar-SA">Çelebiler birer ikişer şehre dağıldılar. Ben Faruk ile kaldım. İkimiz de Mevlana Celaleddin’in vaazına gitmek istiyorduk.</span> <span class="char-style-override-21">Dergahta onun yazdığı üç muhalled cilt vardı ve biz sık sık oradaki hikayelerden okuyup hem Farisi bilgimizi arttırıyor, hem derin irfan bahislerine dalıyorduk. Elbette içinden çıkamadığımız yerlerde Tapduk Sultan’ım bize izah ediyordu.</span></p>

    <p class="Metin-G-vdesi-15 para-style-override-14">Cumadan ikindiye kadar zikir ve tespihle meşgul olduk. Çelebi Faruk her zaman olduğu gibi hiç konuşmuyordu. Beklediğimiz anın geldiğini ben cami içindeki uğultudan anladım. O geliyor diye herkes ayağa kalkıyor, kimisi elini, kimisi eteğini öpmeye çalışıyor, kimisi cübbe ve destarına elini değdirmeye uğraşıyordu.</p>

    <p class="Metin-G-vdesi-15 para-style-override-14">Molla Celaleddin ikindiden akşama kadar yalnızca aşktan bahsetti. Aşkın hallerinden beyitler okuyup, yerlerin ve göklerin aşk ile dönüşlerini anlattı. Tapduk Sultan gibi o da şiir konuşuyor, şiir gibi konuşuyor, ekseriya sevgiden bahsediyor “Acıları tatlandırır sevgi, bakın altına keser...” diyordu. Ardından gürül gürül akıyordu neşvesi;</p>

    <p class="Metin-G-vdesi-15 para-style-override-14">“Tortulu sular arı duru olur sevgiyle; bulanıklar berraklaşır. Ve şifa bulur sevgiden tüm dertler. Ölüleri diriltir sevgi; sultanları kul eder... ‘Bilmek’tir sevgi... Noksan bilgi ise ayrımı ve ayrımı olmayan bir hezeyandır; şimşeği güneş sanır!.. Şimşekçe şimşek, kendi ışığının geçiciliğine gönül bağlayana güler geçer oysa!..”</p>

    <p class="Metin-G-vdesi-15 para-style-override-14">Coşkulu bir üslubu, veciz bir dili vardı. Her cümlesi şiir gibiydi ve insanları hayrette bırakıyordu:</p>

    <p class="Metin-G-vdesi-15 para-style-override-14">“Aziz dost, kulak tut sözüme! Dinle beni!.. Aklın tutsağıdır duygu, akıl da ruhun... Duru bir ırmağı andırır ruh, tertemiz bir ırmağı... Maddi düşünceler ve nefse ilişkin arzular da ırmağın üzerini kaplamış bir avuç çerçöp... Eğer bir yana itiverirse aklın eli o çerçöpü, ırmak kendini gösterir, berrak ve duru... Dünya arzuları kaplarsa suyun yüzünü eğer... Eğer hayvani arzular baskın olursa tende... Nefis gülmeye başlar o vakit, ve akıl ağlamaya... Aklı hakim ve duyguları mahkûm olan kişidir uyanık iken de rüya gören ve kendisine göklerin kapıları açılan...”</p>

    <p class="Metin-G-vdesi-15 para-style-override-12"><span class="char-style-override-21">“Fihi-ma-Fih” adlı bir kitap telif etmedeymiş, ondan anlatıyordu bunları, sonra gazeller okuyordu peş peşe; “Her zerresinde bir sağlık duy bedeninin, insan oğlu; her hücresinden bir inilti işit!.. Bir şehirsin çünkü sen, büyük ve derin... Yok yok!.. Bir değil, belki binlerce şehirsin hem!.. Ölümsüz ve doğumsuz, uçsuz ve bucaksız deryasın... Sayısız balıklar bulunur her deryada... Neden reddetmedesin sendeki erdemleri? Ve ne diye inkarcı başını kaşıyarak geçmede günler?!. Ey insan! Ne diye dönüp durmadasın şu dünya denen mumun çevresinde şimdi; pervane misin? Öyleyse yak kanatlarını muma, yak ve arın. Çünkü bir nursun sen, nurdansın... Hani Tanrı’nın nurundan... Ateşten değil... Hani şeytanın ateşinden... Uyan ey insan, her şey ‘ben’den doğdu hep; benlikten doğdu... Bütün aptallıklar, bütün kötülükler benlikten doğdu... Öyleyse hep benden olsun feryadın, bütün</span> <span class="char-style-override-21" xml:lang="ar-SA">şikayetin</span> <span class="char-style-override-21">hep benden... Çünkü ölüm var. Herkese kendi rengindedir ölüm... İyi de görünür parlak bir aynada, kötü de!.. Aynada güzeldir güzelse yüz, çirkin yüz de çirkin elbet! Ölümden korkup kaçıyorsan eğer, kendi çirkinliğindir seni kaçıran... Ölümün yüzü değil çünkü çirkin olan, belki kendi yüzündür de aynada yansımıştır. İyinin de sende büyümüştür fidanı</span> <span class="char-style-override-21" xml:lang="ar-SA">çünkü, kötünün de... Kendi elinle kazandığındır güzel de, hem çirkin de... Her doğan ölür elbet</span><span class="char-style-override-21">!..</span> <span class="char-style-override-21" xml:lang="ar-SA">Çırak ne olmuşsa yerin altında, usta da o olmuştur... Yalnız kalmak istemiyorsan gideceğin yerde eğer; iyilikten, güzellikten, doğruluktan evlatlar, dostlar, yoldaşlar edin kendine şimdiden... Geçip gitmede ömür... Umutlar hep yarın, yarın, yarın</span><span class="char-style-override-21">!..</span> <span class="char-style-override-21" xml:lang="ar-SA">Tükenen zamanı dolduruyor hep kuru kavgalar, boş didişmeler, faydasız gürültüler... Aklını başına al kardeş! Günü, bugün say; ölüm ki kaşla göz arasında; ölüm ki dudakla söz arasındadır.</span> <span class="char-style-override-21">..” Mevlâna Hazretleri öyle güzel anlatıyordu ki, insanların ölesi gelirdi. O anda yüreğime bir sızı düştü; acaba Konya’nın Molla Celaleddin’i ölümü mü görmüştü? Tam o sırada bir şey oldu. Safların arasından gözleri benim gözlerime çakıldı, bekledi, bekledi, bekledi... İçimde bir kasırga esmeye başladı, sonra yavaş yavaş rüzgarın şiddeti azaldı ve esintinin lezzetini hissettim. Bir tatlı huzur içindeydim. Ruhuma aşkı, mahviyeti, güzelliği nakşeden bir melteme döndü esinti. Gözlerinden çıkıyor, gözlerime çarpıyor gibiydi ama kalbinden doğup kalbime girdiğini anlayabiliyordum. Bütün vaaz boyunca yalnızca bana mı böyle baktı, yoksa herkes benim gördüğümü mü gördü diye şüpheye düşmüştüm, ama ölümden bahsederken</span></p>

    <p class="Metin-G-vdesi-15 para-style-override-12"><span class="char-style-override-21">yalnızca bana baktığını hissettim. Ve gariptir kendi ölümümden değil de onun ölümünden, Konya halkını ışıksız bırakıp gitmesinden korktum. İçimden, “Bu ölüm fikrini hiç zihnime sokmamalıydım!” diye geçirdim. Bunun bir kuruntu olduğuna kendimi inandırdığım sırada Mevlana Celaleddin</span> <span class="char-style-override-21" xml:lang="ar-SA">kürsüden inmiş akşam namazı için imamın yanına doğru ilerliyordu. Saflar onun geçtiği yerde açılıyor, cemaat arasında dalgalanma oluyordu. Çok şükür, halk onu kurtarıcı bir mürşit olarak kabul etmişti ve kimse, hakkında uydurulan “Çekikgöz</span> <span class="char-style-override-21">Casusu” yalanına inanmıyordu. Birkaç saf önümüzde birden durdu. Geri döndü; Çelebi Faruk ile benim bulunduğumuz safa geldi. Yeniden gözlerimin içine baktı ve fısıldadı:</span></p>

    <p class="Metin-G-vdesi-15 para-style-override-14">“Hele derviş, senden Tapduk kokusu alırım!..”</p>

    <p class="Metin-G-vdesi-15 para-style-override-12"><span class="char-style-override-21">Bu sefer şaşırma sırası Çelebi Faruk’taydı. Çünkü en az benim kadar heyecanlandığını hissettim. İkimiz de bir şey söyleyemedik; yalnızca azıcık açılıp safta bir kişilik yer açtık. Namazı ikimizin arasında kıldı. Sonra musafaha</span> <span class="char-style-override-21" xml:lang="ar-SA">için elimi tutup hafifçe sıktı:</span></p>

    <p class="Metin-G-vdesi-15 para-style-override-14">“Dün, Karamanoğlu benden iki mürşit istedi. Keşke iki mürit isteseydi; ikimiz el ele tutuşur, gider varırdık!”</p>

    <p class="Metin-G-vdesi-15 para-style-override-14">Beni tanıdığını yüzüme bakışından anladım. Gönül gözü açıktı elbette. Onu çok sevdim. Bütün bozkırın itibar edip saygı gösterdiği bir şeyh iken benimle aynı seviyede mürit olmak istediğini söyleyecek kadar nazikti. Tek başına bütün Anadolu’ya ışık verirken benim gibi cılız bir kandili güneş gibi göstermekten çekinmiyordu. Tekrar gözümün içine baktı. Koyu gözlerinde kendimi gördüm. Öylece bekledi. Herkes onunla birlikte bekledi. Etrafında biriken kalabalığın, onu korumaya çalışan müritlerin sesleri yavaş yavaş dindi. Camide koyu bir sessizlik hakim olduğu sırada fısıldadı: “Tapduk kokusu! Kafiye düşür!..” O zamana kadar zihnimde kafiyeler uçuşurdu ama bunları hiç dillendirmemiştim. İyi ama şiire ilgim olduğunu nasıl bilmişti? Eğer bunu biliyorsa kalbimdekini de biliyor olmalıydı. Tedirginliğim üzerimdeyken ayak verdi: “Severim Allah’ı candan içerü” Yüreğimin sesi kubbeyi çınlatacakmış gibi geldi. Kafiye düşürdüm:</p>

    <p class="Metin-G-vdesi-15 para-style-override-14">“Yollar vardır erkandan içerü”</p>

    <p class="Metin-G-vdesi-15 para-style-override-14">“Şeriat, tarikat yoldur gidene”</p>

    <p class="Metin-G-vdesi-15 para-style-override-14">Yüzüme bakıyor ve yine kafiye düşürmemi işaret ediyordu. Söyledim:</p>

    <p class="Metin-G-vdesi-15 para-style-override-14">“Hakikat, marifet andan içerü”</p>

    <p class="Metin-G-vdesi-15 para-style-override-14">Herkes durmuş, susmuş, bir oyuna dönüşen manzum sözleri dinliyordu. O söylüyor, ben kafiye uyduruyordum: “Dinin terk edenin küfürdür işi”</p>

    <p class="Metin-G-vdesi-15 para-style-override-14">“Ol ne küfürdür imandan içerü”</p>

    <p class="Metin-G-vdesi-15 para-style-override-14">“Beni bende demen, bende değilim”</p>

    <p class="Metin-G-vdesi-15 para-style-override-14">“Bir ben vardır bende benden içerü”</p>

    <p class="Metin-G-vdesi-15 para-style-override-14">“Süleyman kuş dilin bilir dediler”</p>

    <p class="Metin-G-vdesi-15 para-style-override-14">“Süleyman var Süleyman’dan içerü”</p>

    <p class="Metin-G-vdesi-15 para-style-override-12"><span class="char-style-override-21" xml:lang="ar-SA">Şiir kavramı o gün içimde başka bir değer bulmuştu. O güne kadar şiir söylemek gibi bir arzum hiç olmamıştı. Allah Kur’an’daki “Şuara” suresinde “Şairlere sapkınlar uyar!” buyuruyor ve “Yasin” suresinde de “Biz o peygambere şiir öğretmedik; zaten ona yaraşmazdı!” diyordu. Ama Mevlâna</span> <span class="char-style-override-21">Hüdavendigâr şiir söylüyor ve benimle kafiye oyunu oynuyordu. Bunu hiç unutmayacaktım.</span></p>

    <p class="Metin-G-vdesi-15 para-style-override-14">Bizimle Alaaddin’deki sultan türbelerine kadar yürüdü. Halk da ardından ilerliyordu. Yolun ortasında bana muradımın ne olduğunu sordu. Sitare’den sonra kendime dünyalık bir murat ve maksat edinmemiştim. O anda içimi yokladım. Konya’ya geliş maksadımı düşündüm. Tek muradımın İsmail olduğunu hissettim. Ama ona muradım “İsmail’e kavuşmak!” desem elinden ne gelirdi?!. Tapduk Sultan’ımdan duyduğum bir cümleyi tekrarladım:</p>

    <p class="Metin-G-vdesi-15 para-style-override-14">“O’nun muradı benim muradımdır.”</p>

    <p class="Metin-G-vdesi-15 para-style-override-14">“Hep öyle olsun kardeşim Yunus. Murat, sevgilidir çünkü. O’nun yolunda her mürit aynı zamanda murattır. Çünkü iradesini muradın eline vermiştir. Bir kör, kendisini yeden kişiyi uçurumun kenarından nasıl takip ederse, mürit de muradını öyle takip etmelidir. Murat olmasaydı, mürit olmazdı. Allah bir kişinin mürit olmasını istediğinde, onun kalbine muradı verir. Bu durumda Allah’ın muradı mürit, müridin muradı O olmak gerektir.”</p>

    <p class="Metin-G-vdesi-15 para-style-override-14">“Sitare ile ben gibi!” demek üzereydim ki “Seven ile sevilen gibi” deyiverdi. ‘Mürit yürürse murat uçar!” Yüzüme baktı. “Kimi hatırlarsın Yunus?” diye sordu. “Sitare’yi” diyecekken cevabımı beklemedi:</p>

    <p class="Metin-G-vdesi-15 para-style-override-14">“Yıldızdan geç Yunus, artık güneşe bak!”</p>

    <p class="Metin-G-vdesi-15 para-style-override-12"><span class="char-style-override-21" xml:lang="ar-SA">İçimden yıldızımın geçtiğini biliyor muydu, güneş ile neyi kast etmişti, o anda düşünemeyecek derecede sarsıldım. Yalnızca o anın esansına bıraktım kendimi, dimağımdaki lezzetin sürmesini istedim ve başımı eğdim. Galiba hissettiklerimi hissetti ki, konuyu değiştirip Tapduk Sultan’ımı sordu. Onunla ta Horasan’da,</span> <span class="char-style-override-21">Belh’te tanıştıklarını anlattı sonra. Mesnevi-i Ma’nevi’yi yazarken onu çok andığını söyledi. Söz Mesneviden açılınca takdirimi belirtmeden edemedim; ne derece güzel bir kitap olduğunu söyledim. Şaşırdı:</span></p>

    <p class="Metin-G-vdesi-15 para-style-override-12"><span class="char-style-override-21">“Henüz bitirmedim ki, nereden edindin de okudun?” “Tapduk Sultan’ımın dergahında</span> <span class="char-style-override-21" xml:lang="ar-SA">üç cilt halinde mevcut!”</span></p>

    <p class="Metin-G-vdesi-15 para-style-override-14">“Şimdi iki cilt daha yazıldı. Son cildini de bitirmek üzereyiz inşallah! Ben söyledikçe dostum Çelebi Hüsamettin yazar!”</p>

    <p class="Metin-G-vdesi-15 para-style-override-14">Çelebi Faruk ilk kez söze karıştı:</p>

    <p class="Metin-G-vdesi-15 para-style-override-14">“Bize onları da okumak nasip olur inşallah!”</p>

    <p class="Metin-G-vdesi-15 para-style-override-14">“İnşallah Derviş Faruk, inşallah! Peki Derviş Yunus, senin fikrin nedir?”</p>

    <p class="Metin-G-vdesi-15 para-style-override-14">“Hangi hususta efendim?”</p>

    <p class="Metin-G-vdesi-15 para-style-override-14">“Mesnevimiz hususunda”</p>

    <p class="Metin-G-vdesi-15 para-style-override-14">Tapduk Sultan’ımın arada sırada bize okuduğu bab ve fasıllar boyu uzayıp giden hikayeler ve varlık bilgisiyle alakalı tecelliler ile haller zihnimde uçuştu. Dinlemeye doyamadığım uzun hikayelerdi bunlar. Ne demeli, soruya nasıl bir cevap vermeliydim? Elim ayağıma, dilim damağıma dolaştı. Kafiye düşürecek durumda değildim. Ama neden bilmem, aklıma gelen ilk kafiyeyi söyleyiverdim. Birkaç gece evvel Abakay Derviş’ten duyduğum bir kafiyeydi bu. Güya ben sayıklamışım. Keşke dilim tutulsaydı... Daha sonraki yıllarımın, Hüdavendigar Hazretleri’ne cevap diye söylediğim bu kafiyeden utanmakla geçeceğini elbette bilemedim:</p>

    <p class="Metin-G-vdesi-15 para-style-override-14">“Uzun demişsiniz efendim! Ben olsam, ‘Et ü kemik büründüm / Yunus diye göründüm’ derdim, olur biterdi!” “Hımm!.. Arifler için uzun olan, halk için kısa sayılır Derviş Yunus. Belki sen daha kısa söylersin, olmaz mı?” “Estağfurullah sultanım!”</p>

    <p class="Metin-G-vdesi-15 para-style-override-14">Yer yarılsa da içine girseydim! Bilmeyerek ne büyük bir küstahlık etmiştim! Başımı eğdiğim sırada teselli yine onun şeker dudaklarından geldi:</p>

    <p class="Metin-G-vdesi-15 para-style-override-14">“Derviş Yunus, artık iyice inandım ki bana yan ama tütme dediler. Sana yan ve yandır denilmiş!.. Sen bizi gizli yüzümüzden tanırsın. Başkasının gözle göremediğini sen kalp ile görürsün. Bahtın açık olsun!..”</p>

    <p class="Metin-G-vdesi-15 para-style-override-14">Mevlana bunu söyledikten sonra naralandı. Ben özür diledimse de artık beni dinlemiyor gibiydi. Ondan duyduğum son sözler oldu bunlar ve daha o andan itibaren yanmaya başladım. Ayrılırken ikimiz de ağlıyorduk. Benim gözyaşlarım pişmanlıktandı; ama onunkileri bir türlü kestiremedim. Çelebi Faruk’un kulağına eğilip fısıldadığı vakit, ne söylediğini ise cesaret edip soramadım. Belki de küstahlığımla alakalı duyacağım kötü bir cümleden, densizliğimi anlatan bir yorumdan korktum. Dimağımda bir saz ile işret meclisinin lezzeti var idi. Sanki mana âleminde arifler ney üflüyor da melekler semaya durmuş gibi...</p>

    <p class="Metin-G-vdesi-15 para-style-override-14">&nbsp;</p>

    <p class="Metin-G-vdesi-15 para-style-override-15">* * *</p>

    <p class="Metin-G-vdesi-15 para-style-override-15">&nbsp;</p>

    <p class="Normal-14 para-style-override-18"><span class="char-style-override-21">Konya’dan yine on nefer olarak ayrıldık; ama bu sefer katırlarımızın yükleri yoktu. Ne olmuştu, kime satılmıştı, nereden gelip nereye gitmişti artık ilgilenmedim. Larende yolunda kalbim Mevlâna Celaleddin’in irfanı, aklım da yalnızca İsmail ile meşgul idi. Onu bulduğum zaman nasıl davranacağımı, sevincimi nasıl göstereceğimi henüz bilemiyorum. Onun ne yapacağını, nasıl karşılık vereceğini de ayrıca çok merak ediyorum. Bir babanın oğluna beslediği duygular, acaba oğulların babalarına duydukları sevgiyle ölçülebilir mi; anlamaya çalışıyor, ikimizin arasında tütecek duyguları ölçmek istiyorum. Onu terk edip gittiğimi düşünüyor olabilir. Bunun çaresine bakmam lazım. Onu bulduğum vakit Tapduk Sultan’ımın dergâhından başka götürecek yerim de yok üstelik. Nasıl olacak bilmiyorum; ama nasıl olursa olsun, onu bulduktan sonra her şeyin şimdikinden güzel olacağına inanıyorum. Babamı bulamadım, bari oğlumu bulmuş olayım. Bulayım ve bir daha bırakmayayım.</span></p>
  </div>
</body>
</html>
