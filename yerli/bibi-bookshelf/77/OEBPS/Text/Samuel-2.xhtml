<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Samuel-2</title>
  <link href="../Styles/Pala_OD.css" rel="stylesheet" type="text/css" />
</head>

<body id="Samuel" xml:lang="tr-TR">
  <div>
    <p class="Metin-G-vdesi-30 para-style-override-12">&nbsp;</p>

    <p class="Metin-G-vdesi-30 para-style-override-12">&nbsp;</p>

    <p class="Metin-G-vdesi-30 para-style-override-12">&nbsp;</p>

    <p class="Metin-G-vdesi-30 para-style-override-12">&nbsp;</p>

    <p class="Metin-G-vdesi-30 para-style-override-12">&nbsp;</p>

    <p class="Metin-G-vdesi-30 para-style-override-12">&nbsp;</p>

    <p class="Metin-G-vdesi-30 para-style-override-1"><span class="char-style-override-18">SAMUEL</span></p>

    <p class="Metin-G-vdesi-30 para-style-override-20">&nbsp;</p>

    <p class="Metin-G-vdesi-30 para-style-override-13"><span class="char-style-override-20">ormandan korkan çocuklar çetesi- Hasret ile Gökışık</span> <span class="char-style-override-20" xml:lang="ar-SA">- yaşamak için öldür - Çamlıbel - babamla yüzleşme -</span> <span class="char-style-override-20">Diapolisli</span> <span class="char-style-override-20" xml:lang="ar-SA">güzel Sabine-Karanfil</span> <span class="char-style-override-20">Beşe’nin ihaneti</span></p>

    <p class="Metin-G-vdesi-30 para-style-override-20">&nbsp;</p>

    <p class="Metin-G-vdesi-30 para-style-override-14">Babacığım, nerelerdesin, bir bilebilsem!.. İstersen ayıpla beni; Allah’tan geçtim ama senden geçemiyorum işte!..</p>

    <p class="Metin-G-vdesi-30 para-style-override-14">Mektubumun selam yerine, bu itiraf cümlesini yazdırtmamdan anlamalısın ki, seni ço k özledim. Bu cümleyi zihnimden ilk geçirdiğimde, yıllar önce bir ormandaydım. Sonra aynı cümleyi ne kadar tekrarladım bilmiyorum ama o günü hatırlıyorum ve senin de bilmeni istiyorum: Sivas’ın ötelerinde, ekim sonlarında gri bulutlarla kapanmış bir ormanda idim... Ölü eğrelti otlarıyla kızıl balçıkların savaştığı, kayın yemişlerinin kıtır kıtır kabuklarıyla palamut şapkalarını toplayıp ıslanmış kavımızla tutuşturmaya çalıştığımız bir karanlık gece içinde... Yaklaşan kışın, ustura gibi kesen ayazma direnmeye çalışan arkadaşlarımla sırt sırta verdiğim yalnız bir zamanda...</p>

    <p class="Metin-G-vdesi-30 para-style-override-14">Sen bilemezsin, orman insanın üstüne kapanınca ne kadar ürkütücü olur; bilemezsin, çünkü sen hiç benim yanımda, ormanda olmadın... Ormanda delikanlı da olsa insanın bir babaya ne kadar ihtiyacı olduğunu sen hiç bilemezsin; çevreni saran güvensizlik içinde nasıl çırpınır insan, nasıl korkar, bilemezsin... Çıkış yoluna dair bir iz bulabilmek için, yıllar öncesinden otlar bürümüş eski, patikaların insanı nasıl aldattığını bilemezsin... Hele peşinden sürükleyip götürdüğün on iki çocuğun, on iki can acemi neferin hayatıyla kumar oynayarak onları kurtarmak için nasıl çırpındığını insanın, bilemezsin. Tavşanların, kurtların, ayıların ve tilkilerin dolambaçlı dehlizler arasından kendilerine çizdikleri yolları takip ederek kurtuluş aramanın, bu arada da arkanda yürüyen on iki tecrübesiz çocuktan herhangi birisinin bıkkınlık ile sırtına bir hançer saplamayacağından emin olamamanın acısını bilemezsin... Sen bilemezsin babacığım, bir evladın, yirmisine de gelse yanında bir babaya özlem duyacağını, sen bilemezsin... Sen benim gibi babam hiç aramadın ki, bütün bunları nereden bileceksin?!. Ormandan sağ salim çıktığımız vakit “Artık efendimiz sensin! Her ne dersen yapacak, her nereye gidersen ardında olacağız!” diye bir delikanlılığa sığınan on iki çocuğun sorumluluğuyla, aslında sığınacak bir kucağa ihtiyaç duymanın ne demek olduğunu bilemezsin.</p>

    <p class="Metin-G-vdesi-30 para-style-override-12"><span class="char-style-override-21">Eğer o sen isen, veya sen o isen belki hatırlayacaksın; bir kervana katılıp handa beraber gecelediğiniz Haşhaşî Alamut fedaileri beni sana, Sulucakarahöyük’e getirdiler. Lakin senden bir iz bulamayıp Arn Usta’mın -ki sen yok iken o benim babam oldu- yanına da dönemeyeceğimi anlayınca oradan alıp başımı gitmeye karar verdim. Yaptığım iş dolayısıyla o kadar düşman edinmiş durumdaydım ki beni bir tanıyan olursa mutlaka canımdan olurum diye korkuyordum. Hasret ve Gökışık ile avare dolanıp durduk. Aylar geçti, belki yıllar... Zamanı yitirmiştim. Birgün Moğol süvarilerinin yirmi kadar çocuğu zincirlerle bağlamış götürmekte olduklarını gördüm. Beni de bağlayıp götürdükleri günü hatırladım. Eğer o sen isen, veya sen o isen, bunu iyi biliyor olacaksın. Çünkü ben iyi biliyorum; esir alındığımda senin adını çığırarak ne kadar çırpındığımı, sana haber vermeleri için kuşlara, kurtlara ne kadar yalvardığımı, gelip beni kurtarmanı ne kadar beklediğimi iyi biliyorum. İşte bu yüzden, gördüğüm çocukların kaderi benim kaderim gibi olmasın diye, çareler düşünerek askerleri sessizce takip ettim. Tam olgunlaşmış sayılmazdım, ama Arn Usta’m -bir gün sana onu anlatırım- bana cesareti öğretmişti. Hani senin öğretmediğin cesareti... Dört gün sonra beklediğim fırsat elime geçti. Erzincan yakınlarında bir bağda konaklayıp, gece ateş yaktılar, ilerinden ikisini atlandırıp yakındaki köye göndermişlerdi. Adamların iki heybe dolusu erzak ve iki fıçı şarapla döndüklerini gördüğümde, şansımın dönmeye başladığını anladım. Tahmin edeceğin gibi o gece sarhoş oldular. Ben de sabaha karşı hepsi sızınca harekete geçtim. Önce sessizce silahlarını toplayıp ayakları zincirlenmiş olan çocuklara dağıttım. Uyanan olursa vurmaları gerektiğini işaretle anlattım. Ardından çocukları bukağılayan zincirdeki kilidi açtım. Sonra da kendi at koşum ve dizginleriyle hepsinin ellerini bağladım. Atlara binip uzaklaştığımızda gün ışımak üzereydi. Her şey çok kolay olmuştu, ama üç gün sonra yeni atlara binmiş olarak arkamızdan tozu dumana katarak geldiklerini görünce yoldaşlarım korkudan</span> <span class="char-style-override-21" xml:lang="ar-SA">çişlerini</span> <span class="char-style-override-21">tutamadılar. Çocukluk!.. Neyse ki ormana kadar atlarımızı dörtnala koşturduk. Ormana kurtuluş için girmiştik, ama ormanda bazılarımız kayboldu. Nihayet “Ben ne dersem öyle yapın!” diye emir verdiğimde yanımda yalnızca on iki çocuk kalmıştı. Yaşları sekiz ila on beş arasında değişen on iki çocuk. Ağlayan, zırlayan, acıkan ve daima korkan on iki çocuk. Bir zamanlar senin yokluğunda benim olduğum gibi.</span></p>

    <p class="Metin-G-vdesi-30 para-style-override-12"><span class="char-style-override-21">On beş yıl evvel olmuştu bunlar. Zannederim yirmi yaşıma gelmiştim ve insanlara işkence etmekten gayrı bir şey bilmiyordum. Hep bir çatının altında yaşamıştım ve tabiatın insanlar için hangi şartları hazırladığını kestirmem çok zor oldu. Çocuklar da birer evden kopartılıp alınmışlardı ve hepsinin tecrübeleri farklı farklıydı. O ormanda günlerce birbirimize sarıldık, birbirimizi öğrendik, birbirimizin eli ayağı, gözü kulağı olduk. Ormandan çıkışı bulduğumuz vakit hepimiz perişan ve yarı hasta idik. Orman sürüngenleri ve solucanları, sülükler, kemirgenler hepimizde iz bırakmışlardı. Neyse ki çocukların bilmediği torbamda bir hazineye ve mücevherlere, altınlara sahiptim. Alamutluların sana gönderdikleri hediyeler ve biraz da kendi hazinem. Geçtiğimiz yerlerde yiyecek satın alarak, ilaç tertip ettirerek birkaç ay geçindik. Sonraki günlerde bir derviş kafilesini soyarak -Allah bizi affetsin- birkaç somun ile karnımızı doyurduk. Ondan sonra anladık ki hayatta kalmak için bunu hep yapmalıyız. Sonra günler, haftalar, aylar ve yıllar birbirini kovaladı. Serseri bir köpeğin Gökışık’la dalaştığı o güne gelesiye kadar. Eğer o sen isen, veya sen o isen, yollarımız orada kesişti. Ne çare ki seni ben değil de çetemin en keskin nişancısı Cuci</span> <span class="char-style-override-21" xml:lang="ar-SA">görmüş.</span> <span class="char-style-override-21">Gökışık o itle dalaşırken sen araya girmiş, ayrılmaları için üzerlerine taş yağdırmışsın. O sırada Cuci seni alnının çatından oklamak</span> <span class="char-style-override-21" xml:lang="ar-SA">için çok tereddüt etmiş.</span> <span class="char-style-override-21">Gökışık ’a bir ziyan gelseydi seni ölü olarak bulacaktım yani. Tabi eğer sen o isen, veya o sen isen...</span></p>

    <p class="Metin-G-vdesi-30 para-style-override-14">Sana kızıyor muyum; evet.<a id="x.315"></a>.. Seni özlüyor muyum; evet! Seni ele geçirirsem boğmak istediğimi de, boynuna sarılmak istediğimi de bilesin... Ama hangisini önce yapacağıma ben bile karar veremiyorum. Sana dair bütün iyiler benim içimde; ve bütün kötüler de.. . Ben senin oğlunum, eğer o sen isen veya sen o isen...</p>

    <p class="Metin-G-vdesi-30 para-style-override-14">Yolun ve güzergâhın nerede bilseydim keşke. Şimdi oğlun seni bulmaya çalışıyor. Alamutlular tersini söylese de, senin onu bulmayı bir kere olsun aklından geçirmediğini düşünen oğlun... Bu mektubu sana getiren yoldaşım, bilesin ki emniyet içinde seni de bana getirir. Ona inan ve takip et. Yüz yüze geldiğimizde ne yapacağım henüz bilmiyorum, ama seni dünya gözüyle “bir kez olsun görmek istiyorum.</p>

    <p class="Metin-G-vdesi-30 para-style-override-14">Bu mektup oğlun tarafından kâtibim Kurban’a yazdırtıldı!</p>

    <p class="Metin-G-vdesi-30 para-style-override-14">Çamlıbel ile Niğde arasında geçen on beş yıl boyunca bu satırları bazen pişmanlıkla, bazen özlemle; bazen umut, bazen gözyaşıyla kim bilir kaç kez okumuştum, Molla Kasım, bilmiyorum. Mektubu üç nüsha yazdırıp arkasından üç ayrı haberciyi farklı yollardan göndermiştim, şimdi her üç nüshayı da saklıyorum. Çetemin en iyi üç sipahisiydi habercilerim. Bir hafta boyunca durmadan her yerde babamı aradılar. Ama nafile, üçü de eli boş geri döndüler.</p>

    <p class="Metin-G-vdesi-30 para-style-override-12"><span class="char-style-override-21">Mektubu her okuyuşumda, bu satırları yazdığım günkü heyecanımı yeniden hisseder, içimde bu mektubu yazmış olmanın umudu veya pişmanlığı yeniden belirir. Bilemiyorum, belki de aradığım o değildi. Çünkü Cuci’nin dediğine göre o bir dervişmiş. Yüzüm ona çok benziyormuş, yaşı da benim babam olacak kadar varmış ama benim babamın bir derviş olabileceğine hâlâ aklım yatmıyor. Sulucakarahöyük’ten ayrıldığımda da bu kanaate varmıştım zaten. Sonraki iki yıl boyunca Çamlıbel’den geçen bütün kervanları, bütün Tatarları, bütün kafileleri, bütün abdal ışıkları teftiş ettirdim. Tarif ile hepsine Cuci’nin</span> <span class="char-style-override-21" xml:lang="ar-SA">gördüğü dervişi sordurdum. Nafile, bir daha ondan haber alamadık.</span></p>

    <p class="Metin-G-vdesi-30 para-style-override-14">O dervişi bulsaydım, o da babam olsaydı, ve ben babamla yüzleşseydim belki daha huzurlu olurdum. Yüzleştiğimde ne yapacağım hususunda kendime hep farklı cevaplar buluyor olsam da bunu çok istedim. Bir gün karşıma çıkıverse, ansızın onunla karşılaşsam...</p>

    <p class="Normal-26 para-style-override-18"><span class="char-style-override-21" xml:lang="ar-SA">İki yıl kadar evvel, babamla yürüttüğüm hesaplaşmayı biraz zihnimden çıkartır gibi olmuştum. Daha doğrusu babamın işgal ettiği yere bir kadın girmişti. Baharın her tarafı yemyeşil ettiği günlerdeydi. Çamhbel’de</span><span class="char-style-override-21">, Akçaşar’a giden bir esir kafilesini elimizden kaçırmıştık Kervanda Konstantinopolis’te manastıra konulacak Türk ve Rum kızları olduğunu öğrendik. Aralarında kızanlarımdan birinin yakın bir akrabası vardı. Onu kurtaracak, diğerlerini de diyet alarak ailelerine gönderecektik. Kafile Akçaşar’dayken -onlar Diapolis diyorlardı- kızları oradan çıkartmak için bir plan yaptık. Hıdırellez yaklaşıyordu. Ortodoksların o gün Aya Yorgi bayramı yapacaklarını, çoluk çocuk hepsinin kale dışında deniz sahilinde eğleneceklerini öğrendik. Kaleden dışarı çıkmalarını bekledik. Tekfurları da başlarındaydı. Cuci iyi taklit yapar, onu Bizanslı bir seyyah olarak yanlarına gönderdik. Güya rüyasında Aziz Yorgi’yi görmüş ve onun rehberliğinde bir hazine bulmuş olacak, hazinedeki yüzük, bilezik ve gerdanlıkları da Akçaşar</span> <span class="char-style-override-21" xml:lang="ar-SA">kızlarına dağıtacaktı. Yalnız hazine sandığının büyüklüğü dolayısıyla taşımak ve korumak için yirmi kadar erkeğe ihtiyaç olacaktı. Biz iki bölük olduk. Bir kısmımız sırtların arkasında hazineyi almaya gelecek yirmi kişiyi bekledik Diğerlerimiz kale kapısına gitmek üzere hazırlandık</span> <span class="char-style-override-21">Cuci’nin eline hazineden numune olarak birkaç mücevher, murassa hançer ve altın avani verip gönderdik. Çok geçmeden kalabalık bir grup asker ile geldiğinde planımızın işlediğini anladık. Gerçekten yirmi kişiydiler. Hepsini kısa zamanda tepeleyip doğruca kaleye koştuk. Kalede umduğumuzdan fazla muhafız vardı. Çarpışma uzadı ve iki saat kadar sürdü. Kızları kurtardık lakin sahildeki kadınlar kaleye ulaşmışlar, bizimle savaşmaya başladılar. Yoldaşlarımın hepsi otuzuna yaklaşmış gençlerdi, o güne kadar hiç kadınlarla savaşa tutuşmamıştık. Gerçi onlara pabuç bırakmadılar ama aralarından gönüllerini bırakanlar oldu. Kaleye girdiğimizde Türk ve Rum kızlarından kimseyi bulamadık. Yanlış haber almış, yanlış baskın düzenlemiştik. Yine de eli boş dönmedik Kadınlarla savaşınca esirleriniz de kadın olur; kader bize dört esir verdi. Hakikatte onlar bizim esirlerimizdi ama üçü birer arkadaşımızın gönlünü esir etmiş durumdaydılar. Çar naçar hepsi muratlarına erip Ankara kalesine yerleştiler. Dördüncü esiri ne yapacağımızı bilemedik Adı Sabine idi. Dağda bizimle kalamazdı. Yoldaşlarım kararı benim vermemi istiyorlardı. Bana kalsa geri gönderecektim ama bu tehlikeliydi. Yerimizi yurdumuzu öğrenmişti. O güne kadar, en şiddetli çatışmalarda bile bir kadının canına kıymamıştık. Aramızda bulunması ruh dengelerimizi bozmaya başladı. Çaresiz onu kendime eş olarak almaya karar verdim. Ne ki o buna karşı çıktı. Beni küçümsedi, kendine eş olarak düşünmek bile istemediğini her fırsatta belli etti. Üstelik yoldaşlarımla arama kıskançlık tohumlarını ekti. Çocuk iken kurtardığım ve bir çete haline getirip kendilerine hayat kurduğum genç arkadaşlarımın bakışlarını Sabine’den alamadıklarını görüyordum. Bu meseleye bir çözüm bulamadığım sürece hepimiz savrulup gidecektik. Neyse ki benim bir şey yapınama gerek kalmadan Sabine, en küçüğümüz olan Karanfil Beşe ile kaçıp gittiler. Giderken bize iki kin ve iki intikam bıraktılar. Birincisi biriktirdiğimiz hazinenin en kıymetli parçalarını da alıp kaçmaları; ikincisi de hazinemizi korumak için onlara saldıran Gökışık’ın ayağını koparmalarıydı. Gökışık, biraz da yaşlanmaktan dolayı acıyı derinden hissetti ve sığındığımız. mağara kapısında bir hafta boyunca hiç durmadan feryat etti, gecenin derinliğinde hazin hazin uludu. Bir hafta sonra, yine bir gece yarısı sesi kesildiğinde yanına vardım. Ölmüştü. Lakin yanında küçük bir kurt yavrusu bekliyordu. Onu benim için Gökışık</span> <span class="char-style-override-21" xml:lang="ar-SA">mı çağırmıştı; yoksa yavrucak anasını yitirmiş de anne diye</span> <span class="char-style-override-21">Gökışık’ın feryatlarına mı gelmişti bilemedim; lakin bir teselli olarak onu kendime alıştırdım. Karanfil Beşe’nin babamı bile bana unutturan ihaneti içimde ne derece büyüdüyse Bozışık’ın -tüylerinin rengine bakarak yavru kurda bu adı verdim- içimde büyüyen sevgisi de o derece kavi oldu. Çünkü onu Gökışık’ın öz eniği gibi gördüm, öyle yetiştirmeye ahdettim. Sonraki bir yıl boyunca, gelip geçen bütün kervanlara artık babamı değil Karanfil Beşe ile Sabine’i tarif ettirdim. Uzun zamandır babamın mı, yoksa Karanfil’in mi yaptığı daha kötü diye düşünüyorum.</span></p>
  </div>
</body>
</html>
