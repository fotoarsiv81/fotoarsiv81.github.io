<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Geyikli Baba</title>
  <link href="../Styles/Pala_OD.css" rel="stylesheet" type="text/css" />
</head>

<body id="Geyikli-Baba" xml:lang="tr-TR">
  <div>
    <p class="Metin-G-vdesi-33 para-style-override-1">&nbsp;</p>

    <p class="Metin-G-vdesi-33 para-style-override-1">&nbsp;</p>

    <p class="Metin-G-vdesi-33 para-style-override-1">&nbsp;</p>

    <p class="Metin-G-vdesi-33 para-style-override-1">&nbsp;</p>

    <p class="Metin-G-vdesi-33 para-style-override-1">&nbsp;</p>

    <p class="Metin-G-vdesi-33 para-style-override-1">&nbsp;</p>

    <p class="Metin-G-vdesi-33 para-style-override-1"><span class="char-style-override-18">GEYİKLİ BABA</span></p>

    <p class="Metin-G-vdesi-33 para-style-override-20">&nbsp;</p>

    <p class="Metin-G-vdesi-33 para-style-override-13"><span class="char-style-override-20">Geyikli Baba-Keşişdağı’nda bir sarı çiçek-gönül gönüle sohbet -Kalu Bela’dan bu yana-ölen hayvan imiş,</span> <span class="char-style-override-20" xml:lang="ar-SA">âşıklar</span> <span class="char-style-override-20">ölmez - Kayı’nın Ertuğrul’u - Tursun Fakı - Tapduk Sultan’ın kabri başında - Şeyh Abdürrezzak’m sevdiği kız - Çelebi Faruk</span></p>

    <p class="Basic-Paragraph para-style-override-3" xml:lang="en-GB"><span class="char-style-override-26">Gönül</span> <span class="char-style-override-26" xml:lang="ar-SA">Çalab’ın</span> <span class="char-style-override-26">tahtı</span></p>

    <p class="Basic-Paragraph para-style-override-22" xml:lang="en-GB">Gönüle Çalap bahtı</p>

    <p class="Basic-Paragraph para-style-override-22" xml:lang="en-GB">İki cihan bedbahtı</p>

    <p class="Basic-Paragraph para-style-override-3" xml:lang="en-GB"><span class="char-style-override-26">Kim gönül yıkar ise</span></p>

    <p class="Metin-G-vdesi-33 para-style-override-20">&nbsp;</p>

    <p class="Metin-G-vdesi-33 para-style-override-14">Geyikli Hasan Baba’yı Keşiş Dağı eteklerinde bulacaktım. Tekye ve camisinin çok şirin olduğu söylenirdi. Sık sık dağda geyiklerle sohbet ettiği için ona Geyikli Baba diyorlardı. Kayı Osman’ın yurdunda adını işitmeyen yoktu. Sohbetinde bulunmak, feyz almak için bir fırsattır deyip Bursa’ya yol uğrattım. Dağlar kekik ve kardelenlerle, yaylalar sümbül ve sarı çiğdemlerle ıtır ıtırdı. Tapduk Sultan’ımın eşiğine odun taşırken Abakay Derviş’in isim isim sipariş ettiği bin bir çeşit güzellik, işte buralardaydı. “İnşallah yaşıyor, yine ıtırlı eczalar hazırlıyordur,” diye içimden geçirdim. Gö zlerim artık uzakları göremiyordu, ama ibretle bakınca dağlarda ve yollarda da hikmetler, kudretler mevcuttu. Her çiçeğin ayrı bir sırrı, farklı bir devası vardı mesela. Bazıları benim ellerimdeki şifadan daha zengin sırlar taşıyorlardı. Ben bu tefekküre dalmışken uzaktan uzağa bir ses duydum. Biraz ilerledim. Kimsecikler yoktu. “Galiba yanıldım!” dedim içimden. Ama o sırada, sararmış otların arasında mini minnacık bir sarı nergis gözüme ilişti. Dalından kırılmış altın sarısı bir güzellik damlası. Muhtemelen bir tavşan yahut tekirin dişleriyle yaralanmıştı. Yaklaştım. Niyazabad’dan bu yana ellerimdeki şifayı hiç kullanmamıştım. Çok şükür buna ihtiyaç da olmamıştı. Nergisceğiz hayretle bakan bir gözü andırıyordu. Elimi uzatınca hal diliyle bana yarasını gösterdiğini hissettim. “Seni burada kim görecek ki bu kadar güzelsin?” diye geçirdim İçimden, “Seni buraya kim gönderdiyse o!” diye bir fısıltı duydum. Çevreme bakındım. Hayır hayır, elbette kimse yoktu. O halde şu çiçek miydi konuşan, şu sarı çiçeğin sesi miydi duyduğum? Sonra “Kendine gel Yunus; tenhalarda bunca başına buyruk dolaşırsan sesler duymaya başlarsın!” diye toparlandım. Aklıma bir soru takıldı: “Kadir Mevla’mın hikmeti, bu çiçek burada kimin işine yarayacak, kimin derdine şifa olacak ki?” Hayret, bu sefer duyduğum sesten emin idim. Konuşan aynı sarı çiçekti. Üstelik soruma bir soru ile karşılık veriyordu: “Derviş baba, yoksa sence bir ceylana göz olmak az şey midir?” Hastasını konuşturarak muayene eden bir hekim gibi hissettim kendimi. Besmele çektim, birkaç ayet okuyup avucuma nefes ettim. Ellerimi birbirine sürtüp yerden bir miktar nemli toprak aldım. Mataramdan bir damla su ile çamur eyledim ve Muhammed Mustafa’ya salavat ile sarı nergisin dalını ovalamaya başladım:</p>

    <p class="Metin-G-vdesi-33 para-style-override-14">“A beyazdan beyaz nakışlı güzeller güzeli, a kudretin ıtır damlası, yoksa benzin hastalıktan mı sararmıştır?” “Ne sen sor derviş baba, ne ben söyleyeyim. Cılız gövdemde öyle büyük derdim var ki, ahım dağlar eritir. Sen erişmesen zikrim eksik kalacak, vakitsiz üzülecek, ölüverecektim.”</p>

    <p class="Metin-G-vdesi-33 para-style-override-14">“Size ölüm var mıdır?”</p>

    <p class="Metin-G-vdesi-33 para-style-override-14">“Ölümsüz yer var mıdır?”</p>

    <p class="Metin-G-vdesi-33 para-style-override-12"><span class="char-style-override-21">“Peki</span> <span class="char-style-override-21" xml:lang="ar-SA">gözünde niçin yaştır?”</span></p>

    <p class="Metin-G-vdesi-33 para-style-override-14">“Çünkü bağrındaki yara baş, baştır!”</p>

    <p class="Metin-G-vdesi-33 para-style-override-14">Hayret etmiştim. Sarı çiçeğin sohbeti ne güzeldi. Yine sordum:</p>

    <p class="Metin-G-vdesi-33 para-style-override-14">“Siz çiçekler, kışın nerede olursunuz?”</p>

    <p class="Metin-G-vdesi-33 para-style-override-14">“Kışın hepimiz toprak oluruz”</p>

    <p class="Metin-G-vdesi-33 para-style-override-14">“Yaz bahar geldiğinde?”</p>

    <p class="Metin-G-vdesi-33 para-style-override-14">“Tekrar dirilir çiçek oluruz.”</p>

    <p class="Metin-G-vdesi-33 para-style-override-14">“Cehenneme yolunuz uğrar mı?”</p>

    <p class="Metin-G-vdesi-33 para-style-override-14">“Cennet, cehennem âdemoğlunadır ya!.. ”</p>

    <p class="Metin-G-vdesi-33 para-style-override-14">“Gül sizce ne ola ki?”</p>

    <p class="Metin-G-vdesi-33 para-style-override-14">“Gül Muhammed teridir!”</p>

    <p class="Metin-G-vdesi-33 para-style-override-14">“Peki, Adem’e ne dersin?”</p>

    <p class="Metin-G-vdesi-33 para-style-override-14">“Adem Muhammed’e nispet, binde birdir!”</p>

    <p class="Metin-G-vdesi-33 para-style-override-14">“Bunca güzel ve çeşit rengi bir kara topraktan mı alırsınız?”</p>

    <p class="Metin-G-vdesi-33 para-style-override-14">“O bizde yansımış, ayın nuru, güneşin ışığıdır!”</p>

    <p class="Metin-G-vdesi-33 para-style-override-14">“İşte dalını sağalttık, lakin yine neden boynunu eğersin?”</p>

    <p class="Metin-G-vdesi-33 para-style-override-14">“Derviş baba, boynumun eğriliği kalbimin Hakk’a doğruluğundan!..”</p>

    <p class="Metin-G-vdesi-33 para-style-override-14">“Sen Kâbe’yi gördün mü?”</p>

    <p class="Metin-G-vdesi-33 para-style-override-14">“Allah evidir ha?!”</p>

    <p class="Metin-G-vdesi-33 para-style-override-12"><span class="char-style-override-21">“Peki Sırat’ı</span> <span class="char-style-override-21" xml:lang="ar-SA">gördün mü?”</span></p>

    <p class="Metin-G-vdesi-33 para-style-override-14">“Cümlenin yolunu sorarsın bana!..”</p>

    <p class="Metin-G-vdesi-33 para-style-override-14">&nbsp;</p>

    <p class="Metin-G-vdesi-33 para-style-override-15">* * *</p>

    <p class="Metin-G-vdesi-33 para-style-override-15"><a id="x.319"></a>&nbsp;</p>

    <p class="Metin-G-vdesi-33 para-style-override-14">Sarı çiçek seçti, ben besmeleyle kopardım; Sitare’min heybesine güzel kokulu kekiklerden, kuru papatyalardan, ıtırlı ağaç kabuklarından birkaç avuç hediye koydum. Geyikli Baba’nın kapısına eli boş varmayacaktım. Taş bağırlı dağlardan toplanmış bir demet rahmet ıtırı olurdu. Ruhumda neşe, bedenimde yorgunlukla aradım, buldum. Kütükten çakılmış, sayfiye misali mütevazı bir dergâh. Onca Geyikli dervişinin barınması için biraz küçük gibi. Eşikten kök salmış kestane gölgesinde çulha dokuyan canlara seslendim:</p>

    <p class="Metin-G-vdesi-33 para-style-override-14">“İlden ile, yoldan yola yürüyen bir âşık, efendinizin himmetinden feyz almak muradındadır, haber salıp ‘Kapınızda bir ışık var,’ deseniz!..”</p>

    <p class="Metin-G-vdesi-33 para-style-override-14">“Kendisi riyazettedir abdal ahi, seni kabul edeceğini sanmayız. illa ki buyur bir ayranımızı iç.”</p>

    <p class="Metin-G-vdesi-33 para-style-override-14">“Siz haber veriniz, ayranı onunla içmek isteriz.” Dervişler birbirlerine bakıştılar. “Bu adam da nereden çıktı!” der gibiydiler. Aralarında işaretleşerek birini içeri gönderdiler. Ben beklerken onlar işlerine devam ettiler. Bir tekke adabı böyle olmamalıydı, gönülden gönle yol vardır ki en azından bu yolu açık tutmak gerekir. Neyse ki çok beklemedim. Kapı açıldı. Az evvel bana gülümseyerek içeri giren derviş elinde bir tas tarçın şerbeti ile geri döndü. Yine gülümsüyordu.</p>

    <p class="Metin-G-vdesi-33 para-style-override-14">“Buyur ahi erenler, Geyikli Baba Hazretleri size buzlu şerbet ikram etmiştir, içesiniz ve dua buyurasınız.”</p>

    <p class="Metin-G-vdesi-33 para-style-override-14">Tası elime aldığımda silme dolu olduğunu gördüm. O kadar ki getiren dervişin bir damla bile dökmeden taşımasına hayret ettim. O sıcak günde, şerbeti çok canım çekmesine rağmen bir yudum bile içmedim. Sitare’min heybesine koyduğum çiçekler arasında kurumuş bir gül vardı. Elimle yoklayıp buldum. Çok güzel kokuyordu. Pembe yapraklarından birini itina ile ayırdım ve kan kırmızısı şerbetin üzerine bırakıp hâlâ gülümseyen dervişe geri uzattım:</p>

    <p class="Metin-G-vdesi-33 para-style-override-14">“Ahi derviş can! Sultanıma böylece iade ediniz. Elbet bir bildiği vardır ki ben bilmezem.”</p>

    <p class="Metin-G-vdesi-33 para-style-override-14">“Vardır elbet!”</p>

    <p class="Metin-G-vdesi-33 para-style-override-14">Yerimden doğruldum, çulha dokuyanlara selam verirken “Yolcu yolunda gerektir!..” deyip çıkınıma davrandım. Yalnızca şerbeti getiren derviş gitmeme içerlemiş gibi üzgün bakıyor ve yine gülümsüyordu. Elbette hiç birine gönül koymadım; lakin o dervişin bakışı yüreğime işledi. Bahçe kapısından geçerken çiğ bir ses duydum:</p>

    <p class="Metin-G-vdesi-33 para-style-override-14">“Gönül koymadın ya abdal ahi!”</p>

    <p class="Metin-G-vdesi-33 para-style-override-14">“Haşa sultanım!.. Dervişe gönül ne gerek!”</p>

    <p class="Metin-G-vdesi-33 para-style-override-14">Gerçekten de başka bir zaman olsa gönül koyar, üzülürdüm. Ama çok şükür ki artık nefsimin oyunlarına aldanmıyorum. Yalnızca Geyikli Baba’nın, onca yoldan gelmiş bir dervişe neden dolu bardak göndererek gizliden gizliye “Hanemizde sana yer yok, çok kalabalık ve doluyuz, himmetini başka yerde ara!” demek istediğini de merak etmemiş değildim. Tebessüm Sultan’dan sonra çevrildiğim ikinci kapı oluyordu bu. Bunun da bir hikmeti vardır, diye düşünüp yoluma devam ettim. Birkaç adım ilerleyince başka bir ses duydum; daha yumuşak, yalvaran bir edanın kulağıma çarpması gibiydi:</p>

    <p class="Metin-G-vdesi-33 para-style-override-14">“Yunuus!.. Derviş Yunuuus!”</p>

    <p class="Metin-G-vdesi-33 para-style-override-14">Geyikli Baba’yı hiç görmemiştim, ama sesin ona ait olduğunu anladım:</p>

    <p class="Metin-G-vdesi-33 para-style-override-14">“Adımı nasıl bildiniz sultanım?”</p>

    <p class="Metin-G-vdesi-33 para-style-override-14">Hayretler içindeydim. Kapı önünde çulha dokuyan dervişler onun beni çağırdığını duymamışlardı ve işlerine devam ediyorlardı. Sanki Geyikli Baba hâlâ riyazette</p>

    <p class="Metin-G-vdesi-33 para-style-override-14">ve dervişler de bu dünyadan değillermiş gibi. Aralarında konuşuyor, bana gülümseyen dervişten bahsediyorlardı. Adını öğrendim; Turakçın. Yüzündeki güzellik, adında yansımış bir yiğit...</p>

    <p class="Metin-G-vdesi-33 para-style-override-14">“Gönül ehlinin birbirini bilmemesi insaf değildir .Yunus’um!”</p>

    <p class="Metin-G-vdesi-33 para-style-override-14">Yine hayrette kaldım. Geyikli Baba’nın bu ikinci cümlesi de hiç kimsenin dikkatini çekmemişti. Bir tek Turakçın, başını döndürüp bize baktı.</p>

    <p class="Metin-G-vdesi-33 para-style-override-12"><span class="char-style-override-21">Geri döndüm. Turakçın tekrar gülümsedi. Eşikte Geyikli kardeşim ile kucaklaştık ve oracıkta oturduk. Diğerleri için hayat kendi mecrasında akıyordu. Ne kadar kaldık bilmiyorum ama neler neler konuştuk. Öyle oldu ki gitgide lisanlarımız da sustu, gözlerimiz, gönüllerimiz anlattı, ruhlarımız canlarımız dinledi. Neden sonra dervişler sanki bir rüyadan uyanır gibi birer ikişer bizi görmeye ve hayretle bakmaya başladılar. Hiç konuşmadan yalnızca oturan ve birbirinin yüzüne bakan iki adam görmek elbette onları hayrete düşürüyordu. Geyikli kardeşimin susarak anlattığı sırlar duymuyorlar, dilsiz ve lisansız konuşulan yüksek hakikatlerden haberdar olmuyorlardı. Sır layık olmayana ifşa olunmaz, nadanlara emanet edilemezdi. Sureta Geyikli kardeşimin eşiğinde oturuyorduk, ama hakikatte ta can bezmine gitmiş, oradaki tanışıklığın hatıralarını söyleşiyorduk. Mesafeler aradan kalkmış, zaman perdesi yırtılmış, binlerce, milyonlarca yıl silinip yok olmuştu. O ilk gündeydik. Dünyada hiçbir şey yoktu; daha dünya yoktu. Canlar yaratılıp bir araya toplanmış, bizde Tapduk Sultan’ım, Geyikli kardeşim ile yan yana duruyorduk. Az ilerimizde Mevlâna Hüdavendigâr ile Tebessüm Sultan, Ahi Evran ile Sarı Saltuk Sultan, çevrelerinde canlardan örülü halkalar, haleler ile bekleşmedeydiler. Yesevi</span> <span class="char-style-override-21" xml:lang="ar-SA">mürşidin kokusu pek yakından geliyordu. Birden bir nurun şavkı vurdu meclise. Herkes gibi Geyikli kardeşim ile ben de o şavka bakakaldık Güzelliği hiçbir şey ile ölçülemeyecek bir nurdu o ve yansıması bir an üzerimizde kaldı, sonra kayboldu. Anladık ki Allah’ın hüsnünden yansımış bir ışık idi. Kaynağı bir ölçü veya boyuta sığmayan bir güzellikten çıktığı belliydi. Cemal-i Mutlak olan Hakk’ın bir lütfuyla canlarımıza şavkımış ve güzelliğiyle can meclisindeki bütün canları mest etmişti. Sonra bir nida duyuldu: “</span><span class="char-style-override-21">Elestü bi-Rabbiküm!..” yani ki, “Ben sizin Rabbiniz değil miyim?” Bu öyle bir nida idi ki cevabı herkesin hayranlığı içinde gizlenmişti; herkes bu sorunun cevabını kendiliğinden biliyordu; herkes aynı anda ve bir ağızdan “Kalu / dediler:” “Bela!.. Bela!.. Bela!...” Her dilde değil, tek dilde, ezel dilinde bu “bela”lar “Evet, elbette öyledir, Sen bizim Rabbimizsin!” demekti. Olumsuz sorulara verilen bir olumluluk cevabı. “Evet” anlamına gelen yığınla kelimeden biri... Buna rağmen hiçbir ruh, “Ben sizin Rabbiniz değil miyim?” sorusuna doğrudan doğruya “Evet!” demedi. Çünkü o vakit cevap, haşa ki “Evet, sen bizim rabbimiz değilsin!” olacaktı. “Bela” dedik ve kaderimize bela yazıldı. O anda anladım ki dünyada belalar ile imtihan olunmamız bundandı. Benim gibi herkes de Allah’a verdiği sözü bela ile ölçecekti. Sonraki nidayı duyunca buna tamamen inandım: “</span><span class="char-style-override-21" xml:lang="ar-SA">Şehidnâ</span><span class="char-style-override-21">!” Yürekleri yerinden titreten bir kelimeydi bu ve ikaz ediyordu, “İşte sizi birbirinize şahit tuttuk!” Allah, güzelliğinden zerre miktarını bize bağışlamış ve karşılığında kulluk sözü almıştı. Bununla da kalmamış bizi bu sözümüzden dolayı birbirimize şahit tutmuştu. Yani herhangimiz, verdiğimiz sözü unutur veya o sözden dönersek diğerimiz ona hatırlatacak, “Aman ha! Ezel gününde, can bezminde</span> <span class="char-style-override-21" xml:lang="ar-SA">söz vermiş, bela demiştin!” diyecekti. “İnsanoğlunun başına gelen belalar hep bu imtihan için mi Geyikli ahi?” diye gönlümden geçirdiğim sırada “Ne sanıyordun ya Şeyh Yunus</span><span class="char-style-override-21">!.. ” cevabını gözüyle verdi, ardından “Fırtına gelince hemen Allah’ı hatırlayıp da fırtına dindiği vakit unutan gemiciler gibi...” demeyi ihmal etmedi. Sonraki bütün sohbetimiz benim sorulanın ve onun cevaplarıyla geçti: “O halde belalar bizim için birer iyilik midir?”</span></p>

    <p class="Metin-G-vdesi-33 para-style-override-14">“Bu senin bakış açma göre değişir. Eğer âşık isen ve bela sevgiliden geliyorsa yalnızca bir sitemdir. Aşıkına kendisini hatırlatmak isteyen bir sevgiliye kim kızabilir?” “Bu durumda kulların hepsi Allah’ı sevmek durumundadır, öyle mi?”</p>

    <p class="Metin-G-vdesi-33 para-style-override-12"><span class="char-style-override-21">“Bize güzelliğinden bir nebze tattırdığı vakit koydu o sevgiyi kalbimize. Kulun bu dünyada güzele düşmesi, güzelliğin peşinde olması, güzelliğe doğru akıp gitmesi hep bu yüzdendir. Güzel bir kadın, güzel bir ses, güzel bir şiir, güzel bir manzara, güzel... hep</span> <span class="char-style-override-21" xml:lang="ar-SA">güzel...”</span></p>

    <p class="Metin-G-vdesi-33 para-style-override-14">“Bütün bunları sevdikçe Allah’ın güzelliğinden bir parça sevmiş oluyoruz yani?”</p>

    <p class="Metin-G-vdesi-33 para-style-override-14">“Tam da öyle. O’nun haricinde bir şey sevemeyiz çünkü. Bütün ırmakların denize akması, bütün damlaların denizi özlemesi gibi.”</p>

    <p class="Metin-G-vdesi-33 para-style-override-14">“Seven bir damla, sevilen bir deniz?”</p>

    <p class="Metin-G-vdesi-33 para-style-override-14">“Seven kul, sevilen sultan da diyebilirsin. Bütün kullar sultana yakın olmak isterler. Her damlanın şu ya da bu şekilde denize koşması gibi.”</p>

    <p class="Metin-G-vdesi-33 para-style-override-14">“Sevilenin seveni kendine çekmesi gibi de... Peki bu yakınlığın sınırı nedir?”</p>

    <p class="Metin-G-vdesi-33 para-style-override-14">“Sınır yoktur. Sır vardır. Sır, birinin diğeri için yok olmasıdır.”</p>

    <p class="Metin-G-vdesi-33 para-style-override-14">“Feda olmak yani?”</p>

    <p class="Metin-G-vdesi-33 para-style-override-14">“Hayır aslına dönmek, vatanına dönmek... Belki de kendisi olmak!..”</p>

    <p class="Metin-G-vdesi-33 para-style-override-14">“Kendini bilen Allah’ı bilir, buyrulmasındaki hikmet gibi desenize. Hani seven, sevgili için feda olunca kendisi olur; aradan ikilik, sen-ben kalkar seven ile sevilen aynileşir ve seven sevgilide ebedilik bulur; onun gibi... Bu durumda âşık, maşuku için öldüğünde gerçek aşkı bulmuş oluyor herhalde!?”</p>

    <p class="Metin-G-vdesi-33 para-style-override-14">“Ölmek demeyelim istersen, ölerek var olmak, dirilmek diyelim.”</p>

    <p class="Metin-G-vdesi-33 para-style-override-14">“Miskin âdem oğlanını ekinciye benzetir gibi desenize?. Kimi biter, kimi yiter gibi?”</p>

    <p class="Metin-G-vdesi-33 para-style-override-12"><span class="char-style-override-21">“Gelimli, gidimli</span> <span class="char-style-override-21" xml:lang="ar-SA">dünya diyelim... Orada ölüm her ne kadar bir son gibi görünse de hakikatte o bir başlangıçtır.</span></p>

    <p class="Metin-G-vdesi-33 para-style-override-14">Sırası gelen ekilir, biçilir... Son ucu ölümlü dünya diyelim... Ölüm ile iç içe geçen hayat. Yaz bahar gelince yeniden yeşermesi gibi tabiatın.”</p>

    <p class="Metin-G-vdesi-33 para-style-override-14">“Madde ile mana arasında bir etkilenme gibi. Mana ile var olmak için maddeden geçmek gerekmesi gibi.”</p>

    <p class="Metin-G-vdesi-33 para-style-override-14">“Elbette!.. Orada doğmak için burada ölmeye muhtacız. Onda güzelliklere doğmak isteyen bunda bir hastaya varmak, bir içim su vermek gerektir. Gerçek âşık maddeden geçince kendisi olur. Sevgilinin kapısında ölene şaşılmaz, oradan geri dönene şaş ılır çünkü.”</p>

    <p class="Metin-G-vdesi-33 para-style-override-14">“O halde ‘Ölen hayvan imiş, âşıklar ölmez’ demeliyiz; madem hayvanlık maddemizin, aşk da manamızın adıdır?”</p>

    <p class="Metin-G-vdesi-33 para-style-override-14">“Keşke bunda ölsek, orda ölü olmamak için!”</p>

    <p class="Metin-G-vdesi-33 para-style-override-14">Geyikli kardeşimin ölmek istediği can bezminden suretler âlemine gelmek, tatlı rüyadan uyanmak, vatandan gurbete düşmek gibiydi. Yaptığımız sohbet mürşid-i kâmiller arasında bir gönül sohbetiydi çünkü. Bunu aklımdan geçirdiğim sırada sesimin duyulduğunu, konuştuklarımızın artık dil ve dudaktan çıktığını fark ettim. Farkında olmak nefsimi kışkırtmış, benlik dairesine çekmiş, sesimizi duyulur kılmıştı. Bunu dervişlerin bizi dinlemek için yanımıza yaklaşmalarından da anladım. İşte yine ete kemiğe bürünmüş, Yunus olarak görünmüştüm. İşte yine hakikatten mecaza, gerçekten yalana dönüşmüştüm. Çevremizdeki dervişler ilk akşamın alacası içinde telaşla gündelik işleri bitirmeye çalışıyorlardı. İçlerinden yalnızca Turakçın, benim orada bulunmamdan memnun gibiydi. Hele ters bakışlı bir tanesi vardı ki nefsime yenilsem yüzüne karşı “Ah benim delikanlı evladım, ah benim gönlü daracık yiğidim. Çehreni tebessüme alıştır, hoşuna gitmese de katlanırken sadaka verircesine gülümse. Yoksa derviş olamazsın. Bağrında baş gerek evladım, gözün dolu yaş gerek. Dövene elsiz, sövene dilsiz kadar gönülsüz gerek evladım! Azıcık gülümsesen ne olur?” diyesim geldi.</p>

    <p class="Metin-G-vdesi-33 para-style-override-12"><span class="char-style-override-21">Bir sonraki bahara kadar Geyikli Hasan Baba’nın yanında kaldım. Kış ortasında Durak’ın iki eniği oldu. Birisi Tursun Fakı’ya nasip oldu. Kayı’nın başına Ertuğrul, bey olup tuğ ve âlem verildiğinde henüz sikke ve hutbe sahibi değildi. Yerine oğlu Osman geçince müstakil başbuğluk ile sikke ve hutbe sahibi oldu. Onun vaktinde ilk cuma hutbesini bu Tursun Fakı kardeşimiz okumuş. Durak yavruladığı gün Geyikli’ye</span> <span class="char-style-override-21" xml:lang="ar-SA">çıkagelmişti. Ben de kendisine</span> <span class="char-style-override-21">hoşkademlik olarak iki enikten birini seçmesini teklif ettim. Reddetmedi. Bir ay sonra Keşişdağı’ndan ayrıldığında kara bir kıl tomarı arkasından koşturuyordu. Ne ki ertesi gün anne Durak öldü. Benim beslediğim eniğe o gün Topak adını verdim ve bir şeyi fark ettim. Durak’ın ayağındaki kurt yarası Topak’ın da ayağında aynı şekilde mevcuttu...</span></p>

    <p class="Metin-G-vdesi-33 para-style-override-12"><span class="char-style-override-21">Topak yanımca yürümeye alışsın diye Keşişdağı’ndan</span> <span class="char-style-override-21" xml:lang="ar-SA">düze indim. İki ay kadar Yenişehir ile civar köyleri dolaşıp şeyh olmanın şükrânesi</span><span class="char-style-override-21">, halkı irşat ile zaman geçirdim. Uğradığını her köyde gelişim için toylar kuruldu, şölenler</span></p>

    <p class="Metin-G-vdesi-33 para-style-override-14">yapıldı. Eli toprakta olanların imanları çok, ama amelleri az oluyordu. Bunun için her şöleni bir zikir halkasına dönüştürmemden herkes hoşnut kaldı. Geyikli kardeşim sefere çıkarken “Ne havadisler var, hele bak bakalım!” demişti. Bu vesileyle halkı dinledim. Kayı’nın Osman, Yarhisar tekfuruyla cebelleşip dururmuş. Bütün toylarda, cümle şölenlerde onun ve kurduğu beyliğin kıyamete kadar payidar olması için dua okudum herkese amin dedirttim.</p>

    <p class="Metin-G-vdesi-33 para-style-override-14">Keşişdağı’ndan ayrılacağım vakit Geyikli Hasan Baba, Turakçın Derviş’i yanıma rehber verdi. İlk gün bana bir tek o gülümsemiş ve bir yıl boyunca her hizmetime koşmuştu. Hal ehli, nazik ve derinlikli bir dervişti. Onunla yolculuk yapmak benim de hoşuma giderdi; itiraz etmedim. Geyikli Baba bizi uğurlamak maksadıyla Bursa’ya kadar geldi. Tapduk Sultan’ımın Bursa’daki makamı başına beraberce vardık. Geyikli Sultan da, Turakçın da hafız idiler, yolda birer hatim devirdiler. Makamın başında kendimi tutamadım, Yasin’leri Fatiha’ları gözyaşıyla yıkayıp hediye ettik. Ayrılacağımız vakit Geyikli’nin Hasan, bana Tapduk makamının hemen yanı başındaki kabri işaret etti: “Yunus Ahi, burada İstirahat eden kimdir bilir misin?” “Kimdir Geyikli Sultanım?”</p>

    <p class="Metin-G-vdesi-33 para-style-override-14">“Şeyh Abdürrezzak Efendi’dir. Hani Şeyh-i San’an dedikleri!?..”</p>

    <p class="Metin-G-vdesi-33 para-style-override-14">“Sanki Tapduk Sultan’ımdan adını duymuş gibiydim. Bir hikâyesi mi vardı, ne!?”</p>

    <p class="Metin-G-vdesi-33 para-style-override-14">“Evet, uzun bir hikâyedir Yunus ahi.”</p>

    <p class="Metin-G-vdesi-33 para-style-override-14">“Yine de anlatırsanız feyz alırız sultanım.”</p>

    <p class="Metin-G-vdesi-33 para-style-override-14">Bu isteğime Turakçın Derviş de katılınca Geyikli Baba itiraz etmedi. Şeyh Abdürrezzak’tan ne derece etkilendiğini hikâyeyi anlatınca öğrendim. Zahir Baba’nın başından geçen aşk hikâyesine benziyordu. O anlatırken ben ruhuna bir Yasin okudum:</p>

    <p class="Metin-G-vdesi-33 para-style-override-12"><span class="char-style-override-21">“Mekke’de 400 müridi olan bir şeyh imiş o. Bir gece rüyasında bir Hıristiyan kızı görüp âşık olmuş. Kızı bulmak için müritleriyle birlikte Rum diyarına doğru yola çıkmış. Kız aslen Rum kayserinin koyu bir Hıristiyan olan kızıymış ve şeyh ile evlenmek için bazı şartlar öne sürmüş. Şarap içmek, ibadetini kilisede yapmak, Kur’an’ı yakmak, zünnar bağlamak ve domuz gütmek gibi... Bu mübarek önce itiraz etmişse de sonra kızın istediklerine birer birer razı olmuş. Tabii o şartları kabul ettikçe çevresindeki müritleri de yavaş yavaş onu terk etmeye başlamışlar. Kimisi çıldırdığını, kimisi de din değiştirip Hıristiyan olduğunu söylemişler. Böyle böyle uzun bir zaman geçmiş. Sonunda kızın dediği her şeyi bir bir yapmış. Gelgelelim sonunda kız sözünden dönmüş, bırakınız evlenmeyi bir de alay ederek bu mübareği huzurundan kovmuş. O sırada yanında yalnızca bir tek müridi kalmışmış. Onu şahit tutarak bütün ettiklerine tövbe kılmış ve Bizans’tan ayrılmışlar. Mekke’ye geri dönmek üzere yollara düşmüşler. İşte ne olmuşsa o vakit olmuş; bu sefer de kız bu. mübareği</span> <span class="char-style-override-21" xml:lang="ar-SA">rüyasında görüp imana gelmiş. Sonra da düşmüş peşlerine. Günlerce dağ bayır dolaşmış. Nihayet çölde izlerine rastlamış ve onları bulmuş. Bulmuş ama vadesi de o vakit dolmuş ve</span> <span class="char-style-override-21">kuşcağız canını orada Azrail’e teslim etmiş. Mübarek ne yapsın, yanında kalan tek mürit ile onu, öldüğü yere defnedip Kâbe’ye varmış. Orada sevgilisine kavuşmak için Allah’a canı gönülden dua edip yollara düşmüş. Bütün müritleri yine beraberinde imiş.</span> <span class="char-style-override-21" xml:lang="ar-SA">Şeyhin niyeti Rum iline gelip Bizans’ta kızın anne babasına olup biteni haber vermekmiş. Ne ki</span> <span class="char-style-override-21">Keşişdağı’na gelince vadesi dolmuş, burada ebedi istirahate çekilmiş. Kendisini hiç terk etmeyen o son mürit onun yerine Bizans’a geçip kızın ailesine olup biteni anlatmış ve Konstantinopolis’te ölmüş. Bu hikâye orada çok insana tesir etmiş ve pek çok kişi o mürit sayesinde Müslüman olmuş.”</span></p>

    <p class="Metin-G-vdesi-33 para-style-override-14">Geyikli Sultan’ın sözleri sona erdiğinde dua için açık ellerime bir yaprak düştü. Başımı kaldırdım. Tapduk Sultan’ım ile Şeyh-i San’an’ın kabirlerini birbirine bitiştiren defne ağacından düşmüştü. Yaprağı parmaklarım arasında ovaladım. Ayrıca kokusundan bildim ki pek çok derde devadır. Geyikli Baba Sultan’ıma tembih ettim ki, “Hastadan, alilden, yaşlıdan her kim gelirse bu defne yapraklarından demleyip suyunu şifa diye sunarsa onlar Allah’ın izniyle şifa bulurlar.” Eğer onun suyuyla gözlerimi yıkasaydım perde kalkar uzakları da yakınım gibi görebilirdim. Onun yerine avucumda kalan tozları gözüme sürdüm. O günden sonra hiç gözüm ağrımadı.</p>

    <p class="Metin-G-vdesi-33 para-style-override-14">Geyikli Baba’nın lezzetli sohbetinden ayrılmanın hüznüyle çıkınımızı asalarınıza takıp yürümeye başladık. Henüz ilk menzili aştık, aşmadık, bir abdal ışık ile karşılaştık Gözlerim iyi seçmiyordu. Selamlaşıp ayak üstü nereden gelip nereye gittiğini sorduk Konuştukça inandım ki sesi tanıdıktı ve simasın da gözüm bir yerlerden ısırıyor gibiydi. Birbirimize dualar edip ayrıldık Birkaç adım ilerledikten sonra birbirimize isimlerimizi söylemediğimizi fark edip “Derviş baba, ismini bağışla!’’ demek üzere geri dönecek oldum. O benden önce davrandı:</p>

    <p class="Metin-G-vdesi-33 para-style-override-14">“Hiçbir şeye sahip ve malik değiliz Yunus ahi, her şeyin malik ve sahibi Allah’tır. İsimler de onundur, kelimeler de...”</p>

    <p class="Metin-G-vdesi-33 para-style-override-14">Arkasından bakarken içimden “Ah, Çelebi Faruk!. .. “ diye geçirdim, “Meğer benim yürüdüğüm yoldan sen yıllarca önce geçmişsin!.. Adını bile terk etmişsin çünkü...”</p>

    <p class="Normal-28 para-style-override-18"><span class="char-style-override-21">Dudağımda mutlu bir tebessüm, sırtımda Sitare’min yıldız nakışlı heybesi, zihnimde Çelebi Faruk ile geçen hatıralar, dostum Turakçın Derviş ile birlikte yürüdüm, yürüdüm, yürüdüm...</span></p>
  </div>
</body>
</html>
