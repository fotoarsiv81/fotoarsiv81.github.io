<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--16.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">“Nereye kayboldun oğlum? Akşam hep çocuklar taşıdı malları.”</span></p>

    <p class="duz" xml:lang="tr"><span class="duz">On bir yıldır, binlerce kez hayal ettiğim onu ilk görüşümde, babamın yüzünü kana batırıp evi terk ettim, diyemeyeceğine göre, “Kusura bakma Süleyman abi” demekle yetindi.</span></p>

    <p class="duz" xml:lang="tr"><span class="duz">“Ne var, ne istiyorsun bu saatte?”</span></p>

    <p class="duz" xml:lang="tr"><span class="duz">En azından, yatacak bir yeri kalmadığını söyleyebilirdi.</span></p>

    <p class="duz" xml:lang="tr"><span class="duz">“Evden ayrıldım da. Burada...”</span></p>

    <p class="duz" xml:lang="tr"><span class="duz">Kesti sözünü Süleyman. Kapı aralığından çekilip yol verirken “Geç” dedi. Ve Derda depoya girdi. Peşinden de bir soru geldi.</span></p>

    <p class="duz" xml:lang="tr"><span class="duz">“Aç mısın?”</span></p>

    <p class="duz" xml:lang="tr"><span class="duz">Derda sessiz kaldı. Yoksulluk dilinde anlamı evet’ti.</span></p>

    <p class="duz" xml:lang="tr"><span class="duz">“Şurada biraz poğaça olacak. Otur da ye.”</span></p>

    <p class="duz" xml:lang="tr"><span class="duz">Süleyman, depoda kendine boş kolilerden bir dünya kurmuştu. Merkezine de geceyi sabaha düğümlemek için bir votka sofrası oturtmuştu. Başına geçip bıraktığı yerden kadehini ele aldı. Sonra da, iki eliyle sarıldığı poğaçanın kafasını dişleriyle koparan Derda’ya baktı. Bir nefes, bir de yudum çekti votkadan ve konuştu.</span></p>

    <p class="duz" xml:lang="tr"><span class="duz">“Ne yapacaksın peki?”</span></p>

    <p class="duz" xml:lang="tr"><span class="duz">Derda, taş çiğner gibi öğüttüğü bayat hamuru, yutkunup boğazından geçirdi ve “Biraz burada kalsam?” dedi.</span></p>

    <p class="duz" xml:lang="tr"><span class="duz">“Ne kadar biraz?”</span></p>

    <p class="duz" xml:lang="tr"><span class="duz">“Birkaç gün. Sonra da bulurum bir yer.”</span></p>

    <p class="duz" xml:lang="tr"><span class="duz">İnanmamıştı Süleyman. Önemsememişti de. Ne de olsa konuşacak biri çıkmıştı gecenin içinden. Derda’nın, kolunun altından çekip yanındaki kolinin üzerine koyduğu kitaplara baktı.</span></p>

    <p class="duz" xml:lang="tr"><span class="duz">“Evladım, evden ayrılan adamın elinde bir çanta olur. Sen bu kitaplarla mı çıktın?”</span></p>

    <p class="duz" xml:lang="tr"><span class="duz">“Evet” dedi Derda.</span></p>

    <p class="duz" xml:lang="tr"><span class="duz">“Ne kitabı onlar?”</span></p>

    <p class="duz" xml:lang="tr"><span class="duz">Oturduğu yerden görememişti. Görseydi tanırdı. Aralarında, yıllardır bastığı bir tane vardı. Adını Derda söyledi.</span></p>

    <p class="duz" xml:lang="tr"><span class="duz">“</span><span class="italik">Korkuyu Beklerken</span> <span class="duz">var, Oğuz Atay’ın...”</span></p>

    <p class="duz" xml:lang="tr"><span class="duz">“Demek Oğuz Atay... Harcadılar o adamı da” dedi Süleyman.</span></p>

    <p class="duz" xml:lang="tr"><span class="duz">Derda, kendi geçmişiyle ilgili bir sırrı öğrenecekmiş gibi sordu.</span></p>

    <p class="duz" xml:lang="tr"><span class="duz">“Niye?”</span></p>

    <p class="duz" xml:lang="tr"><span class="duz">“Ben o zamanlar örgüt işindeydim, anlıyor musun? Neyse, bir gün</span> <span class="italik">Tutunamayanlar</span><span class="duz">’ı getirdi bizden bir çocuk. Bir baktık, böyle psikolojik falan. Siktir et, dedik. Biz, dedik, burada kelle koltukta memleket savaşı veriyoruz, herif gitmiş kafasına göre bir şey anlatmış, dedik. Bilemedik tabii... Meğer ne kafaymış o, biliyor musun? Gel de, iç şundan biraz. Isınırsın.”</span></p>

    <p class="duz" xml:lang="tr"><span class="duz">Derda, bir an için, Oğuz Atay’ın sözünü ettiği ahmakları hatırladı. Ama anlamadığı bir şey vardı. Sordu:</span></p>

    <p class="duz" xml:lang="tr"><span class="duz">“Örgüt dedin de, ne örgütü o abi?”</span></p>

    <p class="duz" xml:lang="tr"><span class="duz">“Sağ sol davası, oğlum. Dünyadan haberiniz yok ki, amına koyayım! Orada millet birbirini yiyor, kaldırımın hangisi senin, hangisi benim, diye adam bıçaklıyor, bu da gitmiş, kopuk kopuk mevzular anlatıyor, diyorduk, anlayacağın. Tersti bize yani. Sadece bize de değil, herkese tersti. Zamanına tersti, zamanına! Gel oğlum, durma orada. Al oradan kendine bir bardak.”</span></p>

    <p class="duz" xml:lang="tr"><span class="duz">Derda, musluğun yanından bir çay bardağı alıp Süleyman’ın sofrasına yaklaştı. Adamın devirdiği şişenin ağzına denk getirip, votkanın dökülmesini izledi.</span></p>

    <p class="duz" xml:lang="tr"><span class="duz">“Haydi bakalım” dedi Süleyman. Sonra da kadehini kaldırıp vurdu çay bardağına. Derda’nın yüzü ve boğazı ilk yudumda buruştu. Ama daha da buruşuk bir yeri vardı: Aklı.</span></p>

    <p class="duz" xml:lang="tr"><span class="duz">“Sonra ne oldu?”</span></p>

    <p class="duz" xml:lang="tr"><span class="duz">“Ne olacak? Yazdı bu yine öyle bir şeyler ama kimsenin umurunda olmadı. Sonra da öldü gitti zaten. Ne zamandı ya?” deyip tavana bakacaktı ki, Derda’nın yanıtıyla bakışları yükselemeden sabit kaldı.</span></p>

    <p class="duz" xml:lang="tr"><span class="duz">“77! 1977!”</span></p>

    <p class="duz" xml:lang="tr"><span class="duz">“Görüyor musun?” dedi Süleyman. “Nasıl da geçmiş zaman? Kaç yaşındaydım ben? 23 mü, 24 mü? Öyle bir şey, işte. Neyse, sonra girdik içeri tabii. Cezaevine. Orada yine çıktı karşıma. Ben de o zaman okudum, adam gibi. Okudum da anladım. Dedim, bu herifte bir iş var! Bak, hâlâ tam bilmem ama, bu herifte bir iş olduğunu bilirim, anlıyor musun? Bir defa adam dâhi gibi bir şey! Bir şey yazacaktı bu... Öyle derlerdi. Neydi ya?”</span></p>

    <p class="duz" xml:lang="tr"><span class="duz">Derda biliyordu. Ölmeseydi Oğuz Atay’ın ne yazacağını. Hatta</span> <span class="italik">Günlük</span><span class="duz">’ü okumuş olan herkes biliyordu.</span></p>

    <p class="duz" xml:lang="tr"><span class="duz">“</span><span class="italik">Türkiye’nin Ruhu</span><span class="duz">!”</span></p>

    <p class="duz" xml:lang="tr"><span class="duz">“Hah!” dedi Süleyman. “O işte!</span> <span class="italik">Türkiye’nin Ruhu</span><span class="duz">! Adı bile güzel! Ama bak, sonra ne oldu? Türkiye’nin ruhu mu kaldı? Sattı Türkiye ruhunu! Hem de yıllar önce sattı. Hem de bir pezevenk gibi sattı! Anlayacağın, bir orospu parasına gitti memleketin ruhu! Oğlum, içsene!”</span></p>

    <p class="duz" xml:lang="tr"><span class="duz">Yine her yeri buruştu Derda’nın. Votkadan yandı, uykudan söndü.</span></p>

    <p class="duz" xml:lang="tr"><span class="duz">“Abi, ben yatsam?”</span></p>

    <p class="duz" xml:lang="tr"><span class="duz">Süleyman, Derda’nın yatacağı yeri çenesiyle gösterdi.</span></p>

    <p class="duz" xml:lang="tr"><span class="duz">“Çek onları şuraya, yat orada.”</span></p>

    <p class="duz" xml:lang="tr"><span class="duz">Çekilecek olanlar katlanmış boş kolilerdi, yatılacak yer de üzerleriydi. Derda, denileni yaptı ve yattı. Gözlerini kapadığı anda Oğuz Atay’ın fotoğraflarını gördü. Harcadılar, kelimesi yankılandı iki kulağının arasında. Açtı gözlerini ve sordu.</span></p>

    <p class="duz" xml:lang="tr"><span class="duz">“Süleyman abi, görsen tanır mısın?”</span></p>

    <p class="duz" xml:lang="tr"><span class="duz">“Ne?”</span></p>

    <p class="duz" xml:lang="tr"><span class="duz">“Hani harcadılar, dedin ya? Kimse onlar, görsen tanır mısın?”</span></p>

    <p class="duz" xml:lang="tr"><span class="duz">“Yat lan aşağı!” dedi Süleyman. Sonra da güldü.</span></p>

    <p class="duz" xml:lang="tr"><span class="duz">“Niye lan, ne yapacaksın?”</span></p>

    <p class="duz" xml:lang="tr"><span class="duz">“Keseceğim abi hepsini” dedi Derda. Bir somun ekmekten söz eder gibi sakindi. Belki de bu yüzden, Süleyman ne diyeceğini bilemedi.</span></p>
  </div>
</body>
</html>
