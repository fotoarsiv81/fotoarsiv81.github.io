<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--14.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Mezarlığın kapısından girecekti ki bir ses duydu.</span></p>

    <p class="duz" xml:lang="tr"><span class="duz">“Nereye?”</span></p>

    <p class="duz" xml:lang="tr"><span class="duz">Üzerinde lacivert üniformasıyla, genç bir güvenlikçi duruyordu Yasin’in kulübesinin kapısında.</span></p>

    <p class="duz" xml:lang="tr"><span class="duz">“Ne demek nereye?” dedi Derda.</span></p>

    <p class="duz" xml:lang="tr"><span class="duz">“Nereye gidiyorsun?”</span></p>

    <p class="duz" xml:lang="tr"><span class="duz">“Eve!”</span></p>

    <p class="duz" xml:lang="tr"><span class="duz">“Yok artık öyle, buradan geçip eve gitmek. Yasak!”</span></p>

    <p class="duz" xml:lang="tr"><span class="duz">Derda, genç güvenlikçinin yüzüne birkaç saniye boyunca baktı. Sessizce. Sonra konuştu.</span></p>

    <p class="duz" xml:lang="tr"><span class="duz">“Yasin abi nerede?”</span></p>

    <p class="duz" xml:lang="tr"><span class="duz">“Bilmiyorum ben Yasin abi falan.”</span></p>

    <p class="duz" xml:lang="tr"><span class="duz">Birkaç haftadır mezarlık kapısından geçmediği için Derda’nın haberi olmamıştı. Oysa yirmi dört yıldır mezarlık bekçisi olan Yasin’in işine son verilmiş ve o da bağlamasını alıp gitmişti. Derda’nın bilmediği bir şey daha vardı. O da Yasin’in ilk kez bir şey yaparken pişman olmadığıydı. Her şey, ölülerin başını beklemekten iyidir, diye düşünmüştü. Sonra da köyüne dönmüş ve yaşlı annesiyle kucaklaşmıştı. “Ne yaptın oğlum bunca yıl?” diye sormuştu kadın. O da “Hiç” demişti. “Durdum öyle.”</span></p>

    <p class="duz" xml:lang="tr"><span class="duz">“Peki, şimdi ne yapacaksın?”</span></p>

    <p class="duz" xml:lang="tr"><span class="duz">“Yoruldum durmaktan, bir şeyler yapacağım işte.”</span></p>

    <p class="duz" xml:lang="tr"><span class="duz">“İyi de ne?”</span></p>

    <p class="duz" xml:lang="tr"><span class="duz">“Daha yeni geldim be ana, pişman etme adamı!”</span></p>

    <p class="duz" xml:lang="tr"><span class="duz">Yasin, hiçbir şey yapmayacak ve durmaya devam edecekti. Ölene kadar. Sonra biraz da orada duracaktı. Toprağın altında. Sonra da yok olup gidecekti. Hiç gelmemiş gibi. Dünya üzerindeki bütün insanlardan farklı olarak. Çünkü bütün insanlar bir şeyler yapmış, yapıyor ve yapacaktı. Hatta öldükten sonra bile. Bazıları cennete gidecek, bazıları doğaya karışacak, bazıları da yeniden doğacaktı. Kimse Yasin kadar yok olup gitmeyi göze alamıyordu. Kimse, bir iz bırakmadan kaybolmaya cesaret edemiyordu. Dünyadan gelip geçtiklerine birilerinin tanıklık etmesi şarttı. Varlıklarını süslemek için. Yasin hariç, herkesin, içine gömüldüğü bir piramidi vardı. Öyle ya da böyle, herkesin bir ölümsüzlük planı vardı. Ama Yasin fazla ölü görmüştü. Hayatı boyunca bir savaş alanında yaşamış gibi. Dünya üzerinde hayatta kalan son insan kadar ölü görmüştü. Belki de bu yüzden yok olup gitmekten korkmuyordu. Var olmaktan yeterince korktuğu için...</span></p>

    <p class="duz-ilk-paragraf" xml:lang="tr"><span class="duz">Mezarlığın yeni yükselmiş duvarlarının etrafında koşup evinin önüne geldiğinde, kapıyı açıp girmektense yürümeye devam etti. Evin köşesini dönüp ağaç dallarından sıyrıla sıyrıla geçti ve tahmin ettiği gibi, duvardaki deliğin kapanmış olduğunu gördü. Oysa daha o sabah delikten iki kez geçmişti. Çıkmak ve girmek için. Ama artık, karşısındaki duvar eksiksizdi. Oğuz Atay’la arasına beton dökmüşlerdi. Olduğu yerde dönüp ağaçlara doğru adım attı. Yüzünü elindeki kitapla dallardan korurken bir sonraki sabah ne yapacağını düşündü. Duvarlar yükselmekle kalmamış, bir de üzerlerine dikenli teller çekilmişti. Atlayıp geçmek de mümkün değildi artık. “Bir daha delerim” dedi, cebinden anahtarı çıkarırken. “Gerekirse evin duvarını delerim!”</span></p>

    <p class="duz" xml:lang="tr"><span class="duz">Kapıyı açtı ve yer yatağında beyaz fanilalı bir adam gördü. Beyaz faniladan başka, üzerinde hiçbir şey olmayan, beyaz saçlı, kırışık enseli, zayıf bir adam. Ayak parmakları ve şınav çeker gibi yeri avuçladığı iki elinin üzerinde yükselip alçalan bir adam. İki yanında da incecik bacaklar gördü. Küçücük ayaklar. Topukları yerden iki karış yukarıda. İkisi de bağırıyordu. Biri acıdan, diğeri zevkten. Bu yüzden duymamışlardı kapının açıldığını. Ne zaman ki Derda cam kıracak kadar bağırdı, o zaman ayrıldılar birbirlerinden. Savrulmuş iki tahta parçası gibi. Biri eliyle örttü kendini, diğeri çarşafla.</span></p>

    <p class="duz" xml:lang="tr"><span class="duz">“Ne oluyor lan burada?” demişti Derda.</span></p>

    <p class="duz" xml:lang="tr"><span class="duz">“Derda, ben baban!” demişti adam.</span></p>

    <p class="duz" xml:lang="tr"><span class="duz">“Ne bağırıyorsun be!” demişti küçük kız.</span></p>

    <p class="duz" xml:lang="tr"><span class="duz">“Süreyya?” demişti Derda.</span></p>
  </div>
</body>
</html>
