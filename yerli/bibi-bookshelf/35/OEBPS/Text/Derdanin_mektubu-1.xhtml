<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Derda’nın mektubu-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-n-n-mektubu">
    <p class="duz-ilk-paragraf-2" xml:lang="tr"><span class="italik">Neredesin, diye soruyordun. İşte, buradayım!</span></p>

    <p class="italik" xml:lang="tr"><span class="italik">Benim adım Derda. On altı yaşımda, üç cinayet işleyip iki kişiyi sakat bıraktım. Bazılarını kendim, bazılarını da Oğuz Atay için yaptım. Ya da belki bir deli olduğum için. Sonra, fark etmediğini anladım. Sonuçta, kırk yaşındayım ve yirmi dört yıldır bir hücrede yaşıyorum.</span></p>

    <p class="italik" xml:lang="tr"><span class="italik">Beni tanımıyorsun. Yaşadığımdan bile haberin yok. Ama ben seni gördüm. Nasıl dövüştüğünü gördüm. Nasıl yalvardığını da gördüm. Ben sana beş yıldır bakıyorum. Beş yıldır, her gün.</span></p>

    <p class="italik" xml:lang="tr"><span class="italik">Buradan çıkmama kırk gün kaldı. Nerede olduğunu bilmiyorum. Hayatta olup olmadığını da bilmiyorum. Ama kırk gün sonra, bu mektup ve ben, bir yolculuğa çıkacağız. Bu mektup ve ben, kendimizi sana teslim etmek için dünyayı dolaşacağız. Bu yolculuk, sensiz başlayıp bizimle bitecek. Gerekirse, bu yolculuk ölüme dek sürecek.</span></p>

    <p class="italik" xml:lang="tr"><span class="italik">Adını çok düşündüm. Bildiklerimden hiçbirini yakıştıramadım. Seni bulduğum gün, senden duyacağım. Bu yüzden tahmin etmeyi bıraktım. Şimdilik sana, sevgilim, diyorum. Umarım kızmazsın.</span></p>

    <p class="duz-ilk-paragraf" xml:lang="tr"><span class="italik">Sana yemin ediyorum. Her neredeysen gelip seni bulacağım. Eğer öldüysen, peşinden koşacağım. Ölümden sonra hayat yoksa da, sana kavuşmak için, onu yaratacağım.</span></p>

    <p class="italik" xml:lang="tr"><span class="italik">Çünkü sana âşığım.</span></p>

    <p class="duz-sagdan-blok-altta-bosluk" xml:lang="tr"><span class="italik">Derda</span></p>
  </div>
</body>
</html>