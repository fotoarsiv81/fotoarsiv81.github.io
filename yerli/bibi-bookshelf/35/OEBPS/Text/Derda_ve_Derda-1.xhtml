<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Derdâ ve Derda-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-ve-derda">
    <p class="duz-ilk-paragraf-2" xml:lang="tr"><span class="duz">Uyandılar. Aynı anda. Başlarını çevirip birbirlerine baktılar. Derda, bir boyun mesafesindeki dudaklara ulaşmak için kendini uzattı ve öptüğü yerde kaldı.</span></p>

    <p class="duz-ilk-paragraf" xml:lang="tr"><span class="duz">O günü Edinburgh sokaklarında geçirdiler. Akşam erken geldi ve eve döndüler.</span></p>

    <p class="duz-ilk-paragraf" xml:lang="tr"><span class="duz">Derdâ salona, Derda banyoya doğru yürüdü.</span></p>

    <p class="duz-ilk-paragraf" xml:lang="tr"><span class="duz">Elindeki sprey boya kutusunu salladı ve geniş banyonun geniş duvarına, büyük, kırmızı bir O harfi çizdi. Birkaç dakika boyunca, Derda gülümseyerek izledi. Bembeyaz duvardaki kıpkırmızı harfi. Sonra, O’nun içine bir A ekledi. İlk kez görüyormuş gibi onu da izledi. Ya da bütün hayatı boyunca izlemiş gibi.</span></p>

    <p class="duz-ilk-paragraf" xml:lang="tr"><span class="duz">Yatak odasına geçip üzerindeki giysileri yavaş yavaş çözmeye başladı ve Derda, çıplak kalana kadar soyundu. Salondan gelen bir müzik duyuldu. Kapanmış olan dudakları dalgalandı. Evdeki en sevdiği albümdü:</span> <span class="italik">Altre Follie</span><span class="duz">,</span> <span class="italik">1500-1750</span><span class="duz">.</span></p>

    <p class="duz-ilk-paragraf" xml:lang="tr"><span class="duz">Derda, yatak odasındaki boy aynasının karşısına geçip yumruklarını kaldırdı ve bir boksör gibi gardını aldı. Kendine, OĞUZ ve ATAY’ın üzerlerinden baktı. Ta ki Derdâ içeri girene kadar. O da çıplaktı. Ve o da gülümsüyordu.</span></p>

    <p class="duz" xml:lang="tr"><span class="duz">Derda, Derdâ’nın elinden tutup geçmiş zamanların bir soylusu gibi banyoya giden yolu gösterdi. Eğilerek. Derdâ yürüdü ve küvetin yanında durdu. İçindeki suyun sıcaklığını ölçmek için dizlerini büküp iki parmağını ıslattı. Sonra doğruldu ve tek hamlede tokasını çekip topuzunu çözdü. Saçları, omuzlarına bir nehir gibi döküldü. Önce bir ayağını, sonra diğerini soktu sıcak suya. Kayboldu küvetin içinde çıplak bedeni.</span></p>

    <p class="duz-ilk-paragraf" xml:lang="tr"><span class="duz">Derda, iki elindeki iki şampanya kadehini küvetin yanına getirip damalı zemine bıraktı. Sonra da sıcak suyun içine kendini yavaşça batırdı.</span></p>

    <p class="duz-ilk-paragraf" xml:lang="tr"><span class="duz">Buhar bulutunun arasından bakıp karşılıklı gülümsediler ve gözlerini kapatıp bir süre müziği dinlediler.</span></p>

    <p class="duz-ilk-paragraf" xml:lang="tr"><span class="duz">Notalar yavaşladı ve gözkapakları birbirlerine kalktı. İkisi de uzanıp kadehlerini aldı ve gözlerini aşklarından ayırmadan yudumlarını çektiler. Bir nefes gibi. Bir nefes zehir...</span></p>

    <p class="duz-ilk-paragraf" xml:lang="tr"><span class="duz">“Seni az seviyorum” dedi Derdâ.</span></p>

    <p class="duz" xml:lang="tr"><span class="duz">“Ben daha az” dedi Derda.</span></p>

    <p class="duz" xml:lang="tr"><span class="duz">Bir daha da konuşmadılar...</span></p>

    <p class="duz-ilk-paragraf" xml:lang="tr"><span class="duz">Bir ara, duvardaki işareti izleyip düşündüler: Oğuz Atay’la başlayanın Oğuz Atay’la bitişini.</span></p>

    <p class="duz-ilk-paragraf" xml:lang="tr"><span class="italik">Follia</span> <span class="duz">adındaki sonsuz melodinin eşliğinde</span></p>

    <p class="duz" xml:lang="tr"><span class="duz">Birbirlerine son kez bakıp uyudular.</span></p>

    <p class="duz" xml:lang="tr"><span class="duz">Ölümüne.</span></p>

    <p class="duz" xml:lang="tr"><span class="duz">Seksen yaşındaydı.</span></p>

    <p class="duz" xml:lang="tr"><span class="duz">İkisi de.</span></p>

    <p class="duz" xml:lang="tr"><span class="duz">Birlikte olabilmek için kırk yıl,</span></p>

    <p class="duz" xml:lang="tr"><span class="duz">Birlikte ölebilmek için de</span></p>

    <p class="duz" xml:lang="tr"><span class="duz">Bir kırk yıl daha</span></p>

    <p class="duz-son-paragraf-2" xml:lang="tr"><span class="duz">Yaşamışlardı.</span></p>
  </div>
</body>
</html>