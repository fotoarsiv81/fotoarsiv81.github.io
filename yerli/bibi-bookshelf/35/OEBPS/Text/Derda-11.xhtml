<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-11.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Derdâ, gözünün önünden ne geçerse, su gibi içiyordu. Heathrow Havaalanı’ndan bir minibüsle alınmışlar ve çevreyolunda ilerliyorlardı. Derdâ, kısa araba geçmişinde en sevdiği yer olduğuna karar verdiği cam kenarında oturuyordu. Manzaradan değildi cam kenarını sevmesi. Yanında bir insan az olması demekti. Öğreniyordu Derdâ. Ne kadar az, o kadar iyi! Ama bu kez manzara da fena değildi. Otobanın çevresindeki yeşil arazilere ve çiftlik evlerine, bir zamanlar okuduğu kitaplardaki resimlere bakar gibi bakıyordu. Tabelalara, yanlarından geçen arabaların içindeki insanlara, bulutlara, dev trafolara, her şeye ama her şeye bakıyordu. Gözleri yanıyordu bakmaktan. Gözleri acıyordu izlemekten. Saatte doksan kilometre hızla giderken, geride hiçbir şey bırakmak istemiyordu. Görmediği hiçbir şey kalmasın! Bazen kaçırıyordu. Bir binayı ya da bir köprüyü. Hemen çeviriyordu başını. Geriye doğru. Ama fazla hızlı çeviriyordu. Başı, bollaşmış çarşafın içinde dönüyor ve her yer karanlık oluyordu. Yanaklarının üzerinden inen kumaşı sıkılaştırmak için çengelli iğneyi çenesinin tam altından tutturmak istiyor ama camın dışında olup bitenleri kaçıracağını düşünüp yapamıyordu.</span></p>

    <p class="duz" xml:lang="tr"><span class="duz">Gördüğü her şeyden etkilenmiş gözleri zevk, şaşkınlık ve kırpılmamaktan sulanmışken Londra’ya girdiler. Trafik başladı. Solunda oturan Bezir, o ana kadar kızın dikkatini çekmemiş olan ve camın üstünde duran siyah silindire uzandı. Tam Derdâ, kaldırımda dilenen bir</span> <span class="italik">punk</span><span class="duz">’la göz gözeyken, plastik perdeyi çekip indirdi. Kararmıştı artık cam. Dünya görünmüyordu. Derdâ boynunu eğdi. Dizlerine baktı. Gözlerini kapatıp yol boyunca gördüklerini düşündü. Düşündükçe de bir daha gördü.</span></p>

    <p class="duz" xml:lang="tr"><span class="duz">Hayallerinden uyandırıldığında Finsbury Park’a gelmişlerdi. Londra’daki Hikmetçilerin karargâhı. Çemendağ’ın İngilizcesi: Finsbury Park. Müslüman göçmenler yüzünden emlak fiyatlarının düşük olduğu Finsbury Park. Dolayısıyla yoksullaştıkça ırkçılaşan İngilizlerle zenginleştikçe çoğalan Müslümanların dip dibe yaşadığı Finsbury Park.</span></p>

    <p class="duz-ilk-paragraf" xml:lang="tr"><span class="duz">Regaip’i başka bir adrese taşıyacak olan minibüs ayrıldı ve diğerleri, yarısında Hikmetçilerin oturduğu on iki katlı bir apartmana girdi. Ubeydullah’ın eli, on birinci kattaki evine varana kadar onlarca insan tarafından öpüldü. Sonra o el, Bezir’in omzuna kondu.</span></p>

    <p class="duz" xml:lang="tr"><span class="duz">“Sen evine çık. Kızı gönderirler.”</span></p>

    <p class="duz-ilk-paragraf" xml:lang="tr"><span class="duz">Ubeydullah’ın karısı Rahime ve diğer kadınlar, Derdâ’yı on birinci kattaki dairenin banyosunda alıkoyup sordular: “Abdest almasını biliyor musun?”</span></p>

    <p class="duz" xml:lang="tr"><span class="duz">“Evet.”</span></p>

    <p class="duz" xml:lang="tr"><span class="duz">Kadınlar emin olamadı. Bu yüzden, kanıtlamasını istediler. Derhal ve önlerinde. Derdâ soyundu ve Mübarek’in öğrettiği biçimde abdest aldı. Hikmetçi usulü. Beğendiler. Bunun üzerine, “Bak, benim adım Rahime abla, ben de buraya geldiğimde senin yaşlarındaydım, sakın korkma” diyen ve gülümseyen bir kadın, Derdâ’yı, elinden tutup on ikinci kata çıkardı. Katta iki daire vardı. Kadın merdivenin yakın olduğu kapıyı çalıp birkaç basamak indi. Kapının açıldığını duydu ve bir süre hareketsiz kalan Derdâ’nın attığı adımla kapıdan girdiğini gördü.</span></p>

    <p class="duz" xml:lang="tr"><span class="duz">Bezir’in evi üç odalıydı. Yerler halı kaplıydı. Halılar da aslanlarla. Salonda bir kanepe, iki koltuk, yüz yıllık bir rahle ve duvarlardan birini kaplayan siyah çerçeveli Kâbe posterinden başka eşya yoktu. Odaların biri boştu. Birinde de büyük bir gardırop vardı. Evdeki tek ayna banyodaydı. Üçüncü oda en geniş olandı. İçinde de, bir yanı duvara dayanmış çift kişilik bir yatak duruyordu. Sadece bir yanından inilip çıkılabilen bir yatak. Belli ki yeni çekilmişti. Duvara yaslayalı çok olmamıştı. Altından uzanan halının dalgalanmasından belliydi.</span></p>

    <p class="duz" xml:lang="tr"><span class="duz">Bezir, Kâbe posterine doğru yürüdü. Yerde iki seccade vardı. Yan yana. Birinin başına geçti ve eliyle Derdâ’yı çağırdı. Küçük kız, diğer seccadenin başında durdu ve binanın kıbleye bakan duvarındaki Kâbe posterine dönük biçimde namaz kılmaya başladılar. Camlar kalın perdelerle kapanmıştı, Londra bir gece yarısına daha giriyordu. Derdâ, göz ucuyla takip ettiği Bezir’in, namaz kılmadığını fark etmemesi için dua etti.</span></p>

    <p class="duz" xml:lang="tr"><span class="duz">Seccadeleri ağır ağır yuvarlayıp kanepenin üzerine bırakan Bezir, Derdâ’nın elinden tutup yatak odasına çekti. Bir an için bile gözlerini küçük kızdan ayırmadan, omuzlarından cübbesini çekti. Derdâ’ya, üzerindeki çarşafı işaret edip “Çıkar” dedi. Derdâ siyah kumaştan sıyrıldı ve Bezir, “Yat” dedi. Sonra duvarı gösterdi.</span></p>

    <p class="duz" xml:lang="tr"><span class="duz">“Yanaş.”</span></p>

    <p class="duz" xml:lang="tr"><span class="duz">Bir süre ayakta kalıp Derdâ’yı izledi. Üzerinde sadece iç çamaşırları olan Derdâ’yı. Titriyordu. İkisi de. O gece son kez konuştu Bezir:</span></p>

    <p class="duz" xml:lang="tr"><span class="duz">“Bismillahirrahmanirrahim.”</span></p>

    <p class="duz" xml:lang="tr"><span class="duz">Ve Derdâ’yı döve döve sikti. Londra’da sabah olana kadar...</span></p>

    <p class="duz" xml:lang="tr"><span class="duz">O gece Londra tarihinin en uzun gecesi oldu, çünkü güneş bile doğmaya utandı. Bu yüzden, Londra’ya gelen en geç sabah, o sabahtı.</span></p>
  </div>
</body>
</html>
