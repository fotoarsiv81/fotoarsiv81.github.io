<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--17.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">“Burada mı yatacak bu çocuk?” diye sordu İsrafil. Sonra da Derda’ya döndü.</span></p>

    <p class="duz" xml:lang="tr"><span class="duz">“Burada mı yatacaksın?”</span></p>

    <p class="duz" xml:lang="tr"><span class="duz">“İznin olursa, birkaç günlüğüne” dedi Derda.</span></p>

    <p class="duz" xml:lang="tr"><span class="duz">“İyi” dedi İsrafil. “Kal. Birbirinize de mukayyet olursunuz.” Sonra da Süleyman’ı gösterip ekledi. “Buna da fazla içirme.” Süleyman’a baktı.</span></p>

    <p class="duz" xml:lang="tr"><span class="duz">“Süleyman, aman ha! Bak, bir sen varsın bu işlerin başında. Yazık etme kendine, bak! Bir gün sızıp kalacaksın, yakacaksın buraları, o emzik gibi sigarayla.”</span></p>

    <p class="duz" xml:lang="tr"><span class="duz">“Tamam, tamam, sen işine bak” dedi Süleyman. Sonra da dönüp gitti. Makinelerin başına. İsrafil, elini Derda’nın omzuna atıp gülümsedi.</span></p>

    <p class="duz" xml:lang="tr"><span class="duz">“Silahtan anlar mısın?”</span></p>

    <p class="duz" xml:lang="tr"><span class="duz">“Yok abi” dedi Derda.</span></p>

    <p class="duz" xml:lang="tr"><span class="duz">“Madem burada kalacaksın, o zaman geceleri, buralara sen bakacaksın. Bu Süleyman’ın kıçından donunu alsan haberi olmaz çünkü. Elinin altında da bir emanet olacak ki bir halta yara. Neyse, dur bakalım, ayarlarız bir şeyler. Abdullah gelmedi mi?”</span></p>

    <p class="duz" xml:lang="tr"><span class="duz">“Gelmedi abi” diyecekti ki, deponun kapısına iki parmak indi ve Derda koşup sordu:</span></p>

    <p class="duz" xml:lang="tr"><span class="duz">“Kimsin?”</span></p>

    <p class="duz" xml:lang="tr"><span class="duz">“Remzi, Remzi!”</span></p>

    <p class="duz" xml:lang="tr"><span class="duz">Derda, kilidi açıp demir kapıyı çekti. Gülüyordu Remzi.</span></p>

    <p class="duz" xml:lang="tr"><span class="duz">“Ulan Derda, kırmışsın Celal amcanın kafasını! Oğlum, kaç yıldır görmüyorsun adamı! Ne atladın hemen üstüne?”</span></p>

    <p class="duz" xml:lang="tr"><span class="duz">“Baban çıktı mı?” diye sordu İsrafil.</span></p>

    <p class="duz" xml:lang="tr"><span class="duz">“Evet” demek zorunda kaldı Derda. Oysa ne babasından, ne de babasına attığı yumruklardan söz etmek istiyordu.</span></p>

    <p class="duz" xml:lang="tr"><span class="duz">“Gözün aydın, diyeceğim ama pek yaramamış galiba!”</span></p>

    <p class="duz" xml:lang="tr"><span class="duz">“Biraz kavga ettik de” dedi Derda. Neredeyse fısıldar gibi. Utanmıştı. Ama İsrafil’in tepkisi hiç de beklediği gibi gelmedi.</span></p>

    <p class="duz" xml:lang="tr"><span class="duz">“Aferin!” dedi. “Erkek dediğin, önce babasıyla kavga edecek!” Ne düşündüyse düşündü ve ekledi:</span></p>

    <p class="duz" xml:lang="tr"><span class="duz">“Delikanlı çocuksun lan Derda!” Sonra da Remzi’ye döndü:</span></p>

    <p class="duz" xml:lang="tr"><span class="duz">“Haydi oyalanma sen de, git ustanın yanına.”</span></p>

    <p class="duz" xml:lang="tr"><span class="duz">Derda da Remzi’nin peşinden yürüyecekti ki, İsrafil kolundan tuttu.</span></p>

    <p class="duz" xml:lang="tr"><span class="duz">“Paran var mı?”</span></p>

    <p class="duz" xml:lang="tr"><span class="duz">Yoktu ama “Var” dedi. İsrafil cebinden çektiğini uzattı.</span></p>

    <p class="duz" xml:lang="tr"><span class="duz">“Al bunu da, yanında bulunsun.”</span></p>

    <p class="duz" xml:lang="tr"><span class="duz">“Sağ ol abi” dedi Derda. Sonra da İsrafil’in çıkmak için yöneldiği kapıyı açtı. O sırada Abdullah, minibüsü merdivenin başına yaklaştırıyordu. Basamakları çıkarken Abdullah’ı gören İsrafil gülerek konuştu.</span></p>

    <p class="duz" xml:lang="tr"><span class="duz">“Apo, dikkat et sen bu çocuğa! Baksana, herif babasını bile yıkmış!”</span></p>

    <p class="duz" xml:lang="tr"><span class="duz">Abdullah, ağzından geldiğince sahte bir gülümsemeyle karşılık verdi. Sonra da İsrafil uzaklaşır uzaklaşmaz, “Derda, acele et, zaten geç kaldık!” diye söylenmeye başladı.</span></p>

    <p class="duz-ilk-paragraf" xml:lang="tr"><span class="duz">O gece, deponun kaçak matbaa dünyası yıkılıp da yerine kartondan bir kale inşa edilince, ilk iş votka sofrasını kurmak oldu. Bu kez tek kadeh vardı, şişenin yanında.</span></p>

    <p class="duz" xml:lang="tr"><span class="duz">“İçmeyecek misin?” diye sordu Süleyman.</span></p>

    <p class="duz" xml:lang="tr"><span class="duz">“Yok” dedi Derda. Elindeki kitabı gösterdi. “Okuyacağım biraz.”</span></p>

    <p class="duz" xml:lang="tr"><span class="duz">“Sen bilirsin.”</span></p>

    <p class="duz" xml:lang="tr"><span class="duz">Önceki geceden kursağında kalmıştı geçmişin masalları. Belki biraz daha anlatsa, o da uyuyabilirdi herkes gibi. Ama Derda’nın haberi yoktu ki Süleyman’ın hayaletlerinden. Nereden bilsin, diye düşündü, bir zamanların devrimcisi. Nereden bilsin çocuk? Hırsla devirdi kadehi ağzına. Her zamankinden daha hızlı sarhoş olmak için. Olacaktı da. Ama Derda girdi araya. Elindeki kitapta geçen birkaç adı sordu. Oğuz Atay hakkında dil bilemiş</span> <span class="italik">Dünyayı Kurtaran Adamları</span> <span class="duz">sordu. Bir zamanlar, kendilerine sosyalist diyen, başkalarının da toplumcu gerçekçi demesini isteyen birkaç ağzın sahibi hakkında sorular sordu. Öyle bir anlattı ki Süleyman, koca depo zamanda gidip geldi. Ne biliyorsa anlattı. Bilmediklerini de abarttı. Her adın peşinden gelen soru aynıydı:</span></p>

    <p class="duz" xml:lang="tr"><span class="duz">“Hayatta mı?”</span></p>

    <p class="duz" xml:lang="tr"><span class="duz">“Ne bileyim, ölmüştür herhalde” diyordu Süleyman. “Bak, yeni kitabı çıktı. Orada. Dün bastım” diyordu bazen de. Elinde bir kalem, işaretliyordu Derda. Önündeki kitabın sayfalarına çarpılar atıyordu. Oksijen alıp zehir vermeye devam eden adların yanlarına. Sonra birden Süleyman, Derda’nın çıkardığı hedef listesini fark etti.</span></p>

    <p class="duz" xml:lang="tr"><span class="duz">“Ne yapıyorsun lan sen?”</span></p>

    <p class="duz" xml:lang="tr"><span class="duz">Derda başını kaldırıp baktı ama sessiz kaldı. Ne kadar içerse içsin, Süleyman hatırlayanlardandı.</span></p>

    <p class="duz" xml:lang="tr"><span class="duz">“Oğlum, manyak mısın sen? Sana ne elalemin adamından! Bir daha duymayayım öyle, keseceğim lafları falan!”</span></p>

    <p class="duz" xml:lang="tr"><span class="duz">Derda başını eğdi ama bu kez konuştu.</span></p>

    <p class="duz" xml:lang="tr"><span class="duz">“Sen demedin mi, harcadılar, diye?”</span></p>

    <p class="duz" xml:lang="tr"><span class="duz">“İyi de” dedi Süleyman. Devam edecekti ki, Derda’nın ayaklandığını ve ağzını açtığını gördü.</span></p>

    <p class="duz" xml:lang="tr"><span class="duz">“Burada ne yazıyor, biliyor musun? Bak, bütün bu kitapta ne yazıyor? Bu adamı öldürmüşler! Oğuz Atay’ın beyninde tümör çıkmış ya? Sonra da gencecik yaşta ölüp gitmiş. İşte, o tümör denilen bok her neyse, bu söylediğin bütün herifler o tümör! Adam üzüntüden ölmüş! Anlamıyor musun hâlâ? Bak, yazıyor burada! Öyle kalkıp küfür falan da etmemişler. Ne yapmışlar, biliyor musun? Hiç! Hiçbir şey yapmamışlar! Böyle, sanki önlerinden köpek geçmiş gibi, dönüp de bakmamışlar bile! Onun için ölmüş bu adam. Kimse dönüp de bakmadı, diye. Yapılır mı lan bu? Sen söyle! Vicdanı olan bunu yapar mı, amına koyayım! Göz göre göre gitmiş adam!”</span></p>

    <p class="duz" xml:lang="tr"><span class="duz">Ağlıyordu Derda. Bir çocuk gibi ağlıyordu. Çünkü hâlâ bir çocuktu. Hatta yeni doğmuştu. Bu yüzden, dünyası bir kundak kadardı. Bu yüzden, “Sakin ol oğlum, otur şuraya! Git bir yüzünü yıka! Ulan ben içtim, sen mi sarhoş oldun?” diyen Süleyman’ı duymuyordu. Çünkü Derda’nın, bir yeni doğan olarak gözleri açılmış, ama kulakları hâlâ tıkalıydı.</span></p>

    <p class="duz" xml:lang="tr"><span class="duz">“Hepsini bulup teker teker sikeceğim!” dedi sonunda. Bunun üzerine Süleyman’ın sesi katılaştı.</span></p>

    <p class="duz" xml:lang="tr"><span class="duz">“Adam gibi otur, kaldırma beni ayağa! Hap falan mı atıyorsun lan sen?”</span></p>

    <p class="duz" xml:lang="tr"><span class="duz">Derda, dünyanın en ücra köşesindeki en el değmemiş ormanının en vahşi hayvanı gibi baktı Süleyman’a.</span></p>

    <p class="duz" xml:lang="tr"><span class="duz">“Yok” dedi. “İyiyim ben! Hem de çok iyiyim!”</span></p>

    <p class="duz" xml:lang="tr"><span class="duz">Sonra da bir daha konuşmadı. Kitabına gömdü kendini ve okuya okuya homurdandı. Başını sallaya sallaya. Elinin tersiyle gözyaşlarını sile sile. Yeminler ede ede. Bilene bilene...</span></p>

    <p class="duz-ilk-paragraf" xml:lang="tr"><span class="duz">Sabah olduğunda Süleyman öksürerek uyandı ve Derda’nın hâlâ okuduğunu gördü. Bir şeyler söylemek istedi, vazgeçti. Kendini hatırlamıştı. Hayatını. Devrimin dev günlerini. İşkenceleri, kavgaları, afişe çıkılan geceleri, yediği ve attığı bütün kazıkları... Ne öğrenmişti ki hayattan, ne öğretecekti Derda’ya? Siktir et, dedi içinden. Siktir et...</span></p>
  </div>
</body>
</html>
