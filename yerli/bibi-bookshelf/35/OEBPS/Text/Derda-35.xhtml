<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-35.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Hâkime son kez ifade verip</span> <span class="italik">Hope</span><span class="duz">’a döndüğünde, programın onuncu haftasına girmişti. Kesinlikle konuşmadığı diğer bağımlılarla sadece grup terapilerinde bir araya geliyordu. Toplantı konularına, gizlenebildiği kadar az katılıp sabırsızlıkla seansın sona ermesini bekliyordu. Çünkü anlatacak hiçbir şeyi yoktu. Çünkü kimsenin anlamasına imkân yoktu. En azından Derdâ öyle düşünüyordu. Sadece Anne. Sadece o, biraz da olsa bir şeyleri anlıyor gibiydi. Acı çekmeyi, pişman olmayı, hayattan nefret etmeyi, ölüm isteğini, sanki bir zamanlar kendisi de hissetmiş gibi anlayabiliyor ve başladığı cümlelerin, tam da Derdâ’nın seçeceği kelimelerle devamını getirebiliyordu. Yıllardır, gerçek bir insana gerçek bir sevgi hissetmediği için Anne’e olan duygularını tanımlayamayan Derdâ, onu seviyor ama bunu bilmiyordu.</span></p>

    <p class="duz" xml:lang="tr"><span class="duz">Anne ise genç kızın yaşadıklarının ağırlığını hayal bile edemeyeceğini çoktan kabullenmişti. Derdâ’da gördüğü, sessizce akan bir çağlayandı. Anne, yılların buruşturduğu ellerini o çağlayanda yıkamak istiyor ve buna sevgi diyordu.</span></p>

    <p class="duz-ilk-paragraf" xml:lang="tr"><span class="duz">“Şu ağaçları görüyor musun?” diye sordu Anne. Kökleri topraktan taşmış yüzyıllık çınarları gösteriyordu. Sonra durup, “İspanyol paça pantolonlara benziyor” deyip güldü. Derdâ da tam gülümseyecekti ki tuttu kendini. Işığın bile olmadığı bir derinlikten gelen endişeyle, eğer iyi hissettiğini belli ederse terk edilmekle cezalandırılacağını düşünüyordu. Eğer iyileşirse Anne’in yok olup gideceğinden korkuyordu. Bu yüzden başını sallamakla yetindi. Derdâ’nın sessiz kaldığını gören Anne, genç kızın koluna girip kulağına fısıldadı:</span></p>

    <p class="duz" xml:lang="tr"><span class="duz">“Saçlarını merak ediyorum, biliyor musun?”</span></p>

    <p class="duz" xml:lang="tr"><span class="duz">Derdâ’nın eli, çıplak başında gezip geldi.</span></p>

    <p class="duz" xml:lang="tr"><span class="duz">“Sen de özlemiyor musun onları?” diye devam etti Anne.</span></p>

    <p class="duz" xml:lang="tr"><span class="duz">“Bilmiyorum” dedi Derdâ. “Galiba saçlarımdan korkuyorum.”</span></p>

    <p class="duz" xml:lang="tr"><span class="duz">Anne, çok uzun süren bir sessizlikten sonra Derdâ’ya şu teklifi yapacak kadar onu sevdiğine emin oldu.</span></p>

    <p class="duz" xml:lang="tr"><span class="duz">“Ne yapacağız biliyor musun? Hemen şimdi, odana gideceğiz ve sen benim saçlarımı keseceksin. Sonra da kendininki gibi kazıyacaksın.”</span></p>

    <p class="duz" xml:lang="tr"><span class="duz">“Delirdin mi?” diye sordu Derdâ.</span></p>

    <p class="duz" xml:lang="tr"><span class="duz">“Tabii ki hayır” dedi Anne. Gülüyordu. “Nasıl olsa uzayacaklar. Ama bu kez seninkiler de uzayacak. Beraber uzatacağız saçlarımızı. Ne dersin?”</span></p>

    <p class="duz" xml:lang="tr"><span class="duz">“Ben bu numarayı bir yerlerden hatırlıyorum!” dedi Derdâ. “Şu hani ilk karşılaşmamızdaki kendini acındırma duruşuna benziyor sanki.”</span></p>

    <p class="duz" xml:lang="tr"><span class="duz">“Hayır, küçük hanım, hiçbir ilgisi yok! Üstelik o bir acındırma duruşu falan da değildi! Her neyse, evet, ne diyorsun?</span> <span class="italik">Skinhead</span><span class="duz">’likten hippiliğe terfi etmek ister misin?”</span></p>

    <p class="duz" xml:lang="tr"><span class="duz">O an Derdâ yeniden on bir yaşında bir çocuğa dönüştü ve sadece kendini düşündü. Kendi mutluluğunu. Eğer, dedi içinden, Anne saçlarını kestirirse, uzayana kadar buradan gidemez, beni bırakamaz...</span></p>

    <p class="duz" xml:lang="tr"><span class="duz">“Tamam! Gidiyoruz o zaman! Hazır mısın?”</span></p>

    <p class="duz" xml:lang="tr"><span class="duz">Korkuyormuş gibi yaptı Anne. Ellerini ağzına götürüp “Hayır, hayır!” dedi.</span></p>

    <p class="duz" xml:lang="tr"><span class="duz">“Artık çok geç!” dedi Derdâ. Sonra da Anne’in omuzlarına gelen sarı saçlarından bir tutamı avucuna alıp “Kesilecek bunlar!” diye bağırdı.</span></p>

    <p class="duz-ilk-paragraf" xml:lang="tr"><span class="duz">Terapist, psikiyatr, güvenlikten sorumlu iki dev, mutfaktan sorumlu üç kadın, temizlikten sorumlu dört kadın ve her ay denetime gelen yönetim kurulunun altı üyesi, azize Anne’i saçsız başıyla görünce, uzun hizmet yıllarından ötürü tamamen delirmiş olduğunu düşündüler. Oysa birbirlerine baktıkça gözleri gülen Derdâ ve Anne kol kola yürüdükleri bahçede garip bir gururla taşıyorlardı o saçsız başlarını. Kemoterapi gören ve ölümü zerre kadar önemsemeyen iki lösemili çocuk gibi birbirlerinin başlarını okşuyorlardı. İki gün sonra, Brighton’a giden terapiste ısmarladığı siyah güneş gözlükleri de gelince, kendininkini takıp diğerini Derdâ’ya uzatmış ve “İşte şimdi fotoğraf çektirip dergilere gönderebiliriz” demişti Anne. “Çünkü çok seksi olduk!”</span></p>

    <p class="duz-ilk-paragraf" xml:lang="tr"><span class="duz">On ikinci haftanın beşinci gününde, İspanyol paçalı ağaçlardan birine sırtlarını yaslamış sessizce oturuyorlardı.</span></p>

    <p class="duz" xml:lang="tr"><span class="duz">“Farkında mısın?” diye sordu Anne.</span></p>

    <p class="duz" xml:lang="tr"><span class="duz">“Neyin?” dedi Derdâ.</span></p>

    <p class="duz" xml:lang="tr"><span class="duz">“Ne kadar cesur olduğunun... Senin bu yaptığını asla yapamayan o kadar çok insan gördüm ki... Sen, tanıdığım en cesur insansın. Ve en güçlü. Gerçek hayatta bunlar çok işe yarar, biliyor musun?”</span></p>

    <p class="duz" xml:lang="tr"><span class="duz">“Bilmem” dedi Derdâ. Sağ eli, başındaki köklerden yükselen siyah dikenlerin üzerinde gidip geliyordu.</span></p>

    <p class="duz" xml:lang="tr"><span class="duz">“Ben biliyorum. Peki, söyle bakalım, ne yapacaksın buradan çıkınca?”</span></p>

    <p class="duz-ilk-paragraf" xml:lang="tr"><span class="duz">MI5 memurları Derdâ’nın hâkim üzerindeki dramatik etkisinin umduklarının üzerinde olduğunu görünce sözlerini tutmaktan fazlasını yapmış ve oturma izni vermek yerine, üç gün önce yeni kimliğini teslim etmişlerdi. Türk olarak başladığı hayata, İngiliz olarak devam edecekti. Ama belki de erken davranmıştı MI5. Çünkü yedi ay süren mahkemenin sonucunda Fighting Wolves’un, Kara T. dahil, reşit olmayan dokuz üyesi ve</span> <span class="italik">kick box</span><span class="duz">’çılardan başka kimse mahkûmiyet almadı. Türkiye’den iadesi istenen Gido Ağa da çoktan İran’da yaşamaya başlamıştı. Hıdır Arif ise kendisine yapılan bu hakareti dünyaya duyurmayı bir görev saydı ve çıktığı televizyon programlarında defalarca aynı cümleyi söyledi:</span></p>

    <p class="duz" xml:lang="tr"><span class="duz">“Bu haksız mahkeme, bana değil, İslamiyet’e açılmıştı ve kaybetmek kaderleriydi.”</span></p>

    <p class="duz" xml:lang="tr"><span class="duz">Westminster’daki karargâhlarını Dublin’e taşımanın planlarını yapan Dulluhan kardeşler, önce birbirlerinden sonra da Hıdır Arif’in İngiliz hükümetiyle anlaşıp kendilerini çökertmek istediğinden kuşkulandı. Bunun üzerine Hıdır Arif’in ofisi basıldı ve iki tabanca şarjörü boşaltıldı. Cam kürenin arkasına saklanan Hıdır Arif, aldığı sekiz kurşun yarasına rağmen hayatta kaldı ve parçalanan küreden düşen siyah taşın Hacerü’l-Esved’in parçası olduğuna tamamen inandı. Ancak üç yıl sonra, Mesihliğini ilan etmesine üç gün kala fotoğrafından beğenip kendine ayırdığı on üç yaşındaki bir kızın üzerinde kalp krizi geçirip öldü.</span></p>

    <p class="duz" xml:lang="tr"><span class="duz">Dulluhan kardeşler, İrlanda’nın politik ayarlarıyla oynamaya çalıştı. Başaramayınca da geriye en küçükleri kalana kadar birbirleriyle savaştılar. O da, yeniden hortlayan IRA’ya sattığı ilk bin Glock’tan biriyle, yine IRA tarafından vuruldu. Ölmedi ama kafatasında bir mermiyle yaşadı. Adını bile söylettirmeyip ayağa bile kaldırmayan, parmağını bile oynattırmayıp gözlerini bile kırptırmayan bir mermiyle...</span></p>

    <p class="duz" xml:lang="tr"><span class="duz">Sonuçta Derdâ’nın verdiği ifade, kendisine bir İngiliz kimliği kazandırmaktan başka bir işe yaramamıştı. Ancak, her ne kadar ABD denilen garip bir ülke vatandaşlığını loto ikramiyesi olarak görüp internet üzerinden çekilişle dağıtsa da herhangi bir vatandaşlığın tek başına mutluluk getirmediği de bir gerçekti. Bunun kanıtı, İngiltere’nin nüfusu kadardı. Ya da yaşadığı hayatın çekilişle dağıtıldığını öğrense inanamayacak olan Amerikalı sayısı kadar...</span></p>

    <p class="duz-ilk-paragraf" xml:lang="tr"><span class="duz">Derdâ’nın sessiz kaldığını gören Anne bir daha sordu:</span></p>

    <p class="duz" xml:lang="tr"><span class="duz">“Ne yapacaksın buradan çıkınca?”</span></p>

    <p class="duz" xml:lang="tr"><span class="duz">Derdâ, bir aşk itiraf eder gibi utanarak söyledi:</span></p>

    <p class="duz" xml:lang="tr"><span class="duz">“Seni özleyeceğim.”</span></p>

    <p class="duz" xml:lang="tr"><span class="duz">“Başka?”</span></p>

    <p class="duz" xml:lang="tr"><span class="duz">“Senin adresini bulacağım.”</span></p>

    <p class="duz" xml:lang="tr"><span class="duz">“Başka?”</span></p>

    <p class="duz" xml:lang="tr"><span class="duz">“Gelip bahçende yatacağım.”</span></p>

    <p class="duz" xml:lang="tr"><span class="duz">“Ve?”</span></p>

    <p class="duz" xml:lang="tr"><span class="duz">“Hayır, ayakta duracağım! Böyle, ellerimi birleştirip zavallı bir çocuk gibi boynumu büküp kapının önünde duracağım.”</span></p>

    <p class="duz" xml:lang="tr"><span class="duz">“Tamam, sonra?”</span></p>

    <p class="duz" xml:lang="tr"><span class="duz">“Sonra da sen daha fazla dayanamayıp beni içeri alacaksın.”</span></p>

    <p class="duz" xml:lang="tr"><span class="duz">“Peki, doğru söyle, ne kadar dururdun ayakta seni içeri almam için?”</span></p>

    <p class="duz" xml:lang="tr"><span class="duz">“Sen ne kadar dayanabilirdin beni ayakta bekletmeye?”</span></p>

    <p class="duz" xml:lang="tr"><span class="duz">Başını salladı Anne. Gözleri sulanmıştı. Elini Derdâ’nın omzuna attı.</span></p>

    <p class="duz" xml:lang="tr"><span class="duz">“Buradan beraber çıkacağız” deyip kıza sarıldı.</span></p>

    <p class="duz" xml:lang="tr"><span class="duz">Çiseleyen gözyaşları birbirine karıştı ve Anne’in bir kızı, Derdâ’nın da bir annesi oldu. O anda Saniye, kalbini delip geçen bir ağrı hissetti ve nedenini anlayamadı. Hayvanlarla uğraşmaktandır, diye düşündü. Bir ev ve birkaç hayvanla uğraşmaktan...</span></p>

    <p class="duz-ilk-paragraf" xml:lang="tr"><span class="duz">Anne’in avuçlarının arasındaki Derdâ’nın yüzü, on iki hafta sonra ilk kez güldü.</span></p>
  </div>
</body>
</html>
