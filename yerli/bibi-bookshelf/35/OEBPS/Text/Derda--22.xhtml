<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--22.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">“Bak, bu Derda” dedi İsrafil, oğlanı omuzlarından itip evin kapısına çıkan basamaklara doğru sürüklerken. “Kardeşim sayılır” diyordu bir yandan da. Tayyar’a göz kırparken. Cüssesi önünde durduğu kapının yarısını örten Tayyar’ın uzanan elini sıktı Derda.</span></p>

    <p class="duz" xml:lang="tr"><span class="duz">Yine İsrafil konuştu.</span></p>

    <p class="duz" xml:lang="tr"><span class="duz">“Bu da Tayyar abimiz.”</span></p>

    <p class="duz" xml:lang="tr"><span class="duz">Tayyar, elindeki eli bırakmadı ve sessizce Derda’nın gözlerine baktı. Oğlan ne yapacağını bilemedi ama elini de çekemedi. Ne de olsa eli, sert ve kalın bir etle kaplanmış gibiydi. İsrafil çözdü birbirine kenetlenmiş donuk bakışları. İkisinin de omuzlarına ellerini koydu ve “Haydi içeri girelim” dedi.</span></p>

    <p class="duz" xml:lang="tr"><span class="duz">Girdiler. Evin geniş salonunda iki kanepe, iki büyük sehpa, en az altı koltuk, iki ya da üç televizyon, yuvarlak bir yemek masası ve çevresinde sandalyeler vardı. İlk adımlarında, Derda’nın görebildikleri bu kadardı. Ne sayılardan emin olabiliyordu ne de salonun genişliğinden. Her eşyadan çok fazla varmış gibi görünüyordu. Yedekleriyle beraber duruyorlarmış gibi.</span></p>

    <p class="duz" xml:lang="tr"><span class="duz">“Derda, sen otur, ben geliyorum” dedi İsrafil. Sonra da, salonun derinlerine yürüyüp yükseldi ve gözden kayboldu. Derda, ancak o zaman anlayabildi, ikinci kata çıkan merdivenin nerede olduğunu. İki basamak yükselip sonra da kaybolan İsrafil’i görünce.</span></p>

    <p class="duz" xml:lang="tr"><span class="duz">O ana kadar konuşmamış olan Tayyar, “Otur bakalım” dedi.</span></p>

    <p class="duz" xml:lang="tr"><span class="duz">Derda, gözlerini, İsrafil’i bıraktığı noktadan alıp Tayyar’ın gösterdiği koltuğa çevirdi ve iki adım atıp oturdu. Tayyar, ellerini ceplerine sokunca ceketinin etekleri sıyrıldı ve belindeki çift tabancanın çift kabzası göründü. Sordu:</span></p>

    <p class="duz" xml:lang="tr"><span class="duz">“Nereden tanıyorum ben seni?”</span></p>

    <p class="duz" xml:lang="tr"><span class="duz">“Beni mi? Bilmem” dedi Derda.</span></p>

    <p class="duz" xml:lang="tr"><span class="duz">“Çemendağ’ı bilir misin?”</span></p>

    <p class="duz" xml:lang="tr"><span class="duz">“Yok.”</span></p>

    <p class="duz" xml:lang="tr"><span class="duz">“Neyse, buluruz” deyip karşısındaki kanepeye oturdu. İki kanat gibi açtığı iki koluyla kanepeyi ensesinden yakaladı ve bir bacağını diğerinin üstüne attı. Bakışları demirden bir ağ gibi Derda’nın üzerindeydi.</span></p>

    <p class="duz" xml:lang="tr"><span class="duz">“Babanın adı ne?”</span></p>

    <p class="duz" xml:lang="tr"><span class="duz">“Celal” dedi Derda.</span></p>

    <p class="duz" xml:lang="tr"><span class="duz">“Celal mi? Doğru, İsrafil söylemişti. İçeriden yeni çıkmış, değil mi?”</span></p>

    <p class="duz" xml:lang="tr"><span class="duz">“Evet.”</span></p>

    <p class="duz" xml:lang="tr"><span class="duz">“Ben seni hatırlayacağım ama dur bakalım.”</span></p>

    <p class="duz" xml:lang="tr"><span class="duz">“Kaç yaşındasın?”</span></p>

    <p class="duz" xml:lang="tr"><span class="duz">“On yedi” dedi Derda. Ay hesabı yapıp küsuratlı konuşmak istememişti. İlk gördüğü andan beri Tayyar’ın simsiyah bakışları, çift tabancası ve betonarme gibi duran cüssesi altında ezildiğini hissetmişti. Hatta bu yüzden, yanıtını verir vermez başını ve bakışlarını eğmişti. Demirden ağın ağırlığına dayanamadığından. Bir yandan da, Tayyar’ın kendisini nereden tanıyabileceğini düşünüyordu. Böyle bir adamı daha önce görmüş olsam kesin hatırlardım, diyordu içinden. Onun için duyamamıştı Tayyar’ın sorusunu. O sırada kendiyle konuştuğu için.</span></p>

    <p class="duz" xml:lang="tr"><span class="duz">“Var mı?” dedi Tayyar. Bu kez sesini yükseltip.</span></p>

    <p class="duz" xml:lang="tr"><span class="duz">Derda aniden başını kaldırıp “Ne var mı?” diye sordu.</span></p>

    <p class="duz" xml:lang="tr"><span class="duz">“Haberin! Yapacağın işten haberin var mı, diyorum.”</span></p>

    <p class="duz" xml:lang="tr"><span class="duz">“Evet abi” dedi Derda. “Bir herif varmış...”</span></p>

    <p class="duz" xml:lang="tr"><span class="duz">“Ne herifi?”</span></p>

    <p class="duz" xml:lang="tr"><span class="duz">“Çöpçü Hanif diye bir adam.”</span></p>

    <p class="duz" xml:lang="tr"><span class="duz">“Ne yapacakmışsın onu?”</span></p>

    <p class="duz" xml:lang="tr"><span class="duz">“Vuracakmışım.”</span></p>

    <p class="duz" xml:lang="tr"><span class="duz">“Sen benim polis olmadığımı nereden biliyorsun?” diye sordu Tayyar. Soru ağzından bir nehir gibi çıkmıştı. O kadar hızlı dökülmüştü ki Derda’nın yüzüne sıçramış, alnını terletmişti. Polis kelimesini duyduğu anda sorunun bitmesini beklemeden, Derda’nın şakakları sızlamaya başlamıştı bile. Ne diyeceğini bilemedi. Önce bakışları eğildi, sonra da, ayaklarının altındaki halının kalın tüylerinin arasına girmek ister gibi çöktü omuzları. Başı da omuzlarının altında kaldı.</span></p>

    <p class="duz" xml:lang="tr"><span class="duz">“Sen böyle her sorana söylüyor musun adam vuracağını?”</span></p>

    <p class="duz" xml:lang="tr"><span class="duz">Biraz daha gömüldü Derda.</span></p>

    <p class="duz" xml:lang="tr"><span class="duz">“Peki, kimmiş bu herif, ne iş yaparmış?”</span></p>

    <p class="duz" xml:lang="tr"><span class="duz">Derda’nın sesi dudaklarına kadar geldi ama kapalı ağzını geçemedi. Oysa sadece “Bilmiyorum” diyecekti.</span></p>

    <p class="duz" xml:lang="tr"><span class="duz">“İşte böyle” dedi Tayyar. “Konuşma! Sadece dinle. Bir şey öğreneceksen dinleyerek öğrenirsin.”</span></p>

    <p class="duz" xml:lang="tr"><span class="duz">Bacağını diğerinin üzerinden çekip kollarını indirdi. Bir yumruğunu beline, diğerini de bir dizine dayadı.</span></p>

    <p class="duz" xml:lang="tr"><span class="duz">“Şimdi bu Hanif, öyle bir herif ki, biz onu vurmasak, o bizi vuracak. Öyle sadece, beni de vurmayacak. İsrafil abini de vuracak. Seni de vuracak. Sizin o depoda kim varsa herkese sıkacak, anladın mı?” dedi.</span></p>

    <p class="duz" xml:lang="tr"><span class="duz">Derda yanıt verip vermemekte tereddüt etti. Doğru olanı yapıp sadece başını salladı.</span></p>

    <p class="duz" xml:lang="tr"><span class="duz">“Güzel! Sahilde oturur bu. Maltepe’de. İsrafil sana evini gösterecek. Önce adam gibi öğreneceksin evini barkını. Sonra da İsrafil sana, yürü, dediğinde, sabahtan gidip önünde bekleyeceksin. Biliyor musun oraları?”</span></p>

    <p class="duz" xml:lang="tr"><span class="duz">Yine başını salladı ama bu kez sağdan sola. Tayyar, önündeki sehpaya doğru eğilip görünmez bir mürekkeple çizmeye başladı üzerine. Namlu kalınlığındaki işaret parmağıyla.</span></p>

    <p class="duz" xml:lang="tr"><span class="duz">“Böyle bir sahil yolu var. Bir tarafında evler, bir tarafında deniz. Deniz kenarında da yürüyüş yolu var. Anladın mı?”</span></p>

    <p class="duz" xml:lang="tr"><span class="duz">Çenesini indirip kaldırdığına göre anlamıştı.</span></p>

    <p class="duz" xml:lang="tr"><span class="duz">“Hanif evden öğlene doğru çıkar ama sen sabahtan bekleyeceksin. Kapıdan çıkar, karşıya geçer, sonra da deniz kenarında yürüyüş yapar...”</span></p>

    <p class="duz" xml:lang="tr"><span class="duz">Tayyar konuştukça, Derda da, karşısındaki adamı daha önce tanımış olabileceğini düşünmeye başlamıştı. Bu bir histi aslında. Yüzünden ya da cüssesinden çok, sesiyle ilgili bir his. Dinlediği sesi bir zamanlar duyduğuna emindi. Ama nerede duyduğunu bir türlü hatırlayamıyordu. Bu yüzden de olanca dikkatiyle dinliyordu Tayyar’ı. Dinlerken de gözlerine bakıyordu.</span></p>

    <p class="duz" xml:lang="tr"><span class="duz">“Yanına da kimseyi almaz. Neyse, bunun evinin önünde bir trafik lambası var. Yolun karşısına da oradan geçer. Sen deniz tarafında bekleyeceksin.”</span></p>

    <p class="duz" xml:lang="tr"><span class="duz">Tayyar, bir an için oğlanın bakışlarının donuklaştığını hissetti ve denemek için sordu:</span></p>

    <p class="duz" xml:lang="tr"><span class="duz">“Ne yapacakmışsın?”</span></p>

    <p class="duz" xml:lang="tr"><span class="duz">“Deniz tarafında bekleyecekmişim.”</span></p>

    <p class="duz" xml:lang="tr"><span class="duz">“Aferin” dedi Tayyar.</span></p>

    <p class="duz" xml:lang="tr"><span class="duz">Bu arada, Derda’nın arkasında bir çift ayak sesi doğdu ve gittikçe büyüdü. Gelen İsrafil’di. Derda’nın yanından geçerken, omzuna dokunup “İyi dinle Tayyar abini” dedi. Sonra da gidip çaprazdaki bir koltuğa oturdu. Tayyar devam etti:</span></p>

    <p class="duz" xml:lang="tr"><span class="duz">“Sonra bu çıkacak, karşıya geçip senin oralara gelecek, sonra da yürümeye başlayacak. Sen de arkasında kalıp peşinden yürüyeceksin.”</span></p>

    <p class="duz" xml:lang="tr"><span class="duz">Birden İsrafil’e döndü Tayyar.</span></p>

    <p class="duz" xml:lang="tr"><span class="duz">“Çocuğa eşofman, spor ayakkabı falan al. Böyle gezmesin oralarda, Hanif uyanmasın.”</span></p>

    <p class="duz" xml:lang="tr"><span class="duz">“Tamam” dedi İsrafil. “Hallederiz.”</span></p>

    <p class="duz" xml:lang="tr"><span class="duz">Tayyar yeniden Derda’ya baktı. Birden aklına gelmiş gibi, oturduğu yerde hafifçe dikilip belindeki tabancalardan birini çekti.</span></p>

    <p class="duz" xml:lang="tr"><span class="duz">“Bunun içinde altı tane mermi var. Arkasından yaklaşıp altısını da sıkacaksın. İkisini başına, dördünü de iki kürek kemiğinin arasına. Anladın mı?”</span></p>

    <p class="duz" xml:lang="tr"><span class="duz">“Anladım” dedi Derda. Boş bulunup. Oysa sessiz kalmaya kararlıydı. Üstelik ne küreği anlamıştı ne de kemiğini. Çünkü çekildiği andan itibaren, gözleri tabancaya yapışmıştı. Dolayısıyla da kulakları...</span></p>

    <p class="duz" xml:lang="tr"><span class="duz">Bakışlarını ayıramadığı silah, Smith&amp;Wesson marka, 38 kalibrelik, kısa namlulu bir tabanca değil, Derda’nın intikam makinesiydi. Onunla tamir edecekti geçmişi. Tayyar da fark etti Derda’nın hayale daldığını.</span></p>

    <p class="duz" xml:lang="tr"><span class="duz">“Buraya bak” dedi. Sonra da tabancanın topunu açıp yuvalarındaki altı mermiyi döktü avucuna. Tek bilek hareketiyle yeniden soktu topu tabancanın iskeletine. Boş silahı uzattı Derda’ya.</span></p>

    <p class="duz" xml:lang="tr"><span class="duz">“Al bunu.”</span></p>

    <p class="duz" xml:lang="tr"><span class="duz">Derda tabancayı aldı.</span></p>

    <p class="duz" xml:lang="tr"><span class="duz">“Kalk şimdi.”</span></p>

    <p class="duz" xml:lang="tr"><span class="duz">Kalktı.</span></p>

    <p class="duz" xml:lang="tr"><span class="duz">“İsrafil, sen de kalk.”</span></p>

    <p class="duz" xml:lang="tr"><span class="duz">İsrafil de kalktı.</span></p>

    <p class="duz" xml:lang="tr"><span class="duz">“İsrafil, şöyle yürüyormuş gibi yap. Sen de kapının oradan takip et. Sonra da dediğim gibi iki kafasına, dördü de sırtına. Haydi bakayım!”</span></p>

    <p class="duz" xml:lang="tr"><span class="duz">İsrafil ağır adımlarla yürümeye başladı geniş salonda. Derda da peşinden. Üç adım sonra tabancayı kaldırıp tetiği çekmeye başladı. Art arda.</span></p>

    <p class="duz" xml:lang="tr"><span class="duz">“Olmaz öyle” dedi Tayyar. Sonra da ayağa kalktı. İsrafil’e “Sen dur” dedi. Ve eliyle, İsrafil’in sırtındaki bir bölgeyi gösterdi.</span></p>

    <p class="duz" xml:lang="tr"><span class="duz">“Bak, iki kürek kemiği arası, burası. Daha aşağısı değil. Haydi, geçin şimdi, ikiniz de kapıya. Önce İsrafil yürüsün, sonra da sen. Bir daha yapın, bakayım.”</span></p>

    <p class="duz" xml:lang="tr"><span class="duz">İkisi de Tayyar’ın dediğini yaptı ve Derda üç adım atıp tabancayı kaldırdı. Parmağının ucundaki tetiği altı kez boşa düşürüp Tayyar’a baktı.</span></p>

    <p class="duz" xml:lang="tr"><span class="duz">“Bu daha iyi oldu ama bir dahaki sefere daha dikkatli ol” dediği anda Derda, önce o mezarlık sabahını, sonra koşarken çarptığı adamı ve o adamın söylediği sözü hatırladı. “Bir dahaki sefere daha dikkatli ol” demişti o da. Sonra da simsiyah gözleriyle bakmıştı. Ve yine bakıyordu. Derda, inanmak istemedi ama inanmak zorunda kaldı. Çünkü her şey gerçekti. Tayyar denilen adam, yıllar boyunca korkusunu nefesinde hissettiği cübbeliydi. Yüzlerce damla belirdi bedeninde. Gözeneklerinden korkunun suyu olan ter boşandı. Midesinde patlayan bir kramp bütün bedenine yayıldı ve elindeki tabanca titredi.</span></p>

    <p class="duz" xml:lang="tr"><span class="duz">Tayyar ayağa kalktı. O an, Derda, adamın her şeyi anladığını düşündü. Onu tanıdığını anladığını. Tayyar üzerine doğru gelirken, Derda kaçacak bir yer aradı ama bulamadı. Ne yürüdü, ne koştu ne de bağırdı. Sadece titredi ve korkuyu bekledi.</span></p>

    <p class="duz" xml:lang="tr"><span class="duz">Tayyar, Derda’nın elindeki tabancayı namlusundan çekip “Gel” dedi. “Çıkalım. Birkaç atış yap da elin alışsın.”</span></p>
  </div>
</body>
</html>
