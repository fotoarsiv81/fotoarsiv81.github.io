<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--12.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Derda bir felçli gibi yatıyordu. Beton zeminde, görünmez bir çarmıha gerilmiş gibi kollarını iki yana uzatmıştı. Her nefes alıp verişinde göğsünün üzerindeki</span> <span class="italik">Tutunamayanlar</span> <span class="duz">yükselip alçalıyordu. Yedi yüz küsur sayfalık kitabı bitirmiş, tavana bakıyordu. Hayatı boyunca okuduğu ilk romandı. Anladığıysa bir toz kadar. Zihninde tek bir toz tanesi, hızla inip kalkan göğsündeyse</span> <span class="italik">Tutunamayanlar</span><span class="duz">’ın geriye kalanı vardı. Bu yüzden nefes almakta zorlanıyordu. Cümleleri anlayamamış olsa da, bir araya geldiklerinde hissettiklerinden. Derda, Oğuz Atay’ı anlayamamış, ancak daha da ileriye gidip hissetmişti. Belki de oraya giden yol, anlamamaktan geçiyordu. Anlamayı sağlayacak anahtarlara sahip olmamaktan. Romandaki adlar, olaylar, karşılaşmalar, söylenenler, her şey başının etrafında dönüyor, evin dört duvarını renkten renge sokuyorlardı. Derda, tavanı bir gökkuşağı gibi izliyor, yağmurun altındaki bir sarhoş gibi yatıyordu.</span></p>

    <p class="duz-son-paragraf-1" xml:lang="tr"><span class="duz">Bir adam geliyordu kapalı gözlerinin önüne. Her göz kırpışında. Yalnız bir adam. Romandaki bütün adlar tek bir adama aitmiş gibi geliyordu Derda’ya. Turgut’lar, Selim’ler, herkes tek bir adammış gibi. İyilikten inşa edilmiş bir adam. Belki de cam kırıklarından. Belki de havadan inşa edilmiş. Sonra karanlık bir taşla çarpışıyordu. Binbir parçaya bölünüyordu adam. Belki de buharlaşıyordu. Her ne yaşadıysa, karanlık bir taş olmuş ve adamı kum gibi ezmişti. Ya da buz gibi eritmiş, geriye de kitap kalmıştı. Kitap, Derda’nın anlamadığı her şeydi. Geriye kalanları iyi bilirdi. İnsanlardan geriye kalanlara mezar taşı denirdi. Göğsünün üstünde inip kalkan kitabın bir mezar taşı olduğuna inandı ve kırpmaktan vazgeçip gözlerini kapadı.</span></p>

    <p class="foto" xml:lang="tr"><span class="generated-style"><img alt="img262.jpg" class="generated-style" src="../Images/img262_fmt.jpeg"/></span></p>

    <p class="foto" xml:lang="tr"><span class="generated-style"><img alt="img263.jpg" class="generated-style" src="../Images/img263_fmt.jpeg"/></span></p>

    <p class="foto" xml:lang="tr"><span class="generated-style"><img alt="img264.jpg" class="generated-style" src="../Images/img264_fmt.jpeg"/></span></p>

    <p class="foto" xml:lang="tr"><span class="generated-style"><img alt="img265.jpg" class="generated-style" src="../Images/img265_fmt.jpeg"/></span></p>

    <p class="foto" xml:lang="tr"><span class="generated-style"><img alt="img266.jpg" class="generated-style" src="../Images/img266_fmt.jpeg"/></span></p>

    <p class="foto" xml:lang="tr"><span class="generated-style"><img alt="img267.jpg" class="generated-style" src="../Images/img267_fmt.jpeg"/></span></p>

    <p class="foto" xml:lang="tr"><span class="generated-style"><img alt="img268.jpg" class="generated-style" src="../Images/img268_fmt.jpeg"/></span></p>

    <p class="foto" xml:lang="tr"><span class="generated-style"><img alt="img269.jpg" class="generated-style" src="../Images/img269_fmt.jpeg"/></span></p>

    <p class="foto" xml:lang="tr"><span class="generated-style"><img alt="img270.jpg" class="generated-style" src="../Images/img270_fmt.jpeg"/></span></p>

    <p class="foto" xml:lang="tr"><span class="generated-style"><img alt="img271.jpg" class="generated-style" src="../Images/img271_fmt.jpeg"/></span></p>

    <p class="duz-ilk-paragraf" xml:lang="tr"><span class="duz">“Başka kitabı var mı?”</span></p>

    <p class="duz" xml:lang="tr"><span class="duz">“Vardır herhalde. Ama bizde yok, kitapçıda bulursun” dedi Saruhan.</span></p>

    <p class="duz" xml:lang="tr"><span class="duz">Sonra da üst geçidin yakınındaki bir kitapçıyı tarif etti. Derda, Abdullah gelmeden önce dönebilmek için, koşa koşa gitti ve hayatında ilk kez bir kitapçıya girdi. Karşısına bir kadın çıktı.</span></p>

    <p class="duz" xml:lang="tr"><span class="duz">“Buyurun?”</span></p>

    <p class="duz" xml:lang="tr"><span class="duz">“Oğuz Atay’ın bütün kitapları...”</span></p>

    <p class="duz" xml:lang="tr"><span class="duz">Cümlesini bitirmemişti ki, kadın dönüp yürümeye başladı. Derda da peşinden. Bir rafın önünde duran kadın, uzanıp</span> <span class="italik">Tutunamayanlar</span><span class="duz">’ı çekti.</span></p>

    <p class="duz" xml:lang="tr"><span class="duz">“O bende var” dedi Derda. Bilemezdi kadın. O benim içimde var, demek istediğini.</span></p>

    <p class="duz" xml:lang="tr"><span class="duz">“Tamam o zaman” dedi kadın ve</span> <span class="italik">Korkuyu Beklerken</span><span class="duz">’i uzattı. Bir de</span> <span class="italik">Günlük</span><span class="duz">’ü.</span></p>

    <p class="duz" xml:lang="tr"><span class="duz">“Diğerleri bizde yok.”</span></p>

    <p class="duz" xml:lang="tr"><span class="duz">Cebinden çıkardığı buruş buruş paraları kasaya fırlatıp kitapları aldı ve çıktı gitti Derda. Koşarak yetişti Abdullah’ın kaldırıma yanaşan minibüsüne. Depoya giden yoldaki her kırmızı ışıkta Derda’ya ters ters bakan Abdullah, yanında kitap okuyanlardan nefret ettiğini öğrenmiş oldu böylece. Çünkü okuyan biriyle konuşulamıyordu.</span></p>

    <p class="duz-ilk-paragraf" xml:lang="tr"><span class="duz">O akşam, Derda, evdeki tek ampulün ışığında</span> <span class="italik">Korkuyu Beklerken</span><span class="duz">’i bitirdi. O akşam, Derda, üç yıldır konuştuğu taşın sesini duydu. Kitaptaki son öykü olan “Demiryolu Hikâyecileri</span> <span class="duz">– Bir Rüya”nın son cümlesi şuydu:</span></p>

    <p class="duz" xml:lang="tr"><span class="duz">“</span><span class="italik">Ben buradayım sevgili okuyucum, sen neredesin acaba?</span><span class="duz">”</span></p>

    <p class="duz" xml:lang="tr"><span class="duz">“Buradayım!” diye bağırdı Derda.</span></p>

    <p class="duz" xml:lang="tr"><span class="duz">Sonra da evden çıkıp duvardaki delikten geçti ve karanlığın içinde Oğuz Atay’ın mezarına doğru koştu. Mezar taşının yanına çöküp “Buradayım” diye fısıldamaya başladı.</span></p>

    <p class="duz" xml:lang="tr"><span class="duz">“Bak, buradayım işte. Buradayım. Senin yanında. Zaten hep yanındaydım. Her zaman. Bak, şimdi de buradayım...”</span></p>

    <p class="duz" xml:lang="tr"><span class="duz">Derda ağlıyordu. Neden bilmiyor, ama ağlıyordu. Belki yıllardır yalnız olduğu için. Belki kendisi de insanlara bakıp ben buradayım, siz neredesiniz, dediği için. Belki de sadece yalnızken ağlayabildiği için. Belki bir de Oğuz Atay’ın yanında gözyaşı dökebildiği için. Ağlıyordu Derda. Bir yandan da Oğuz Atay’ın üzerindeki menekşeleri okşuyordu. Neden ağladığını bilmediği için de, daha çok ağlıyordu. Hıçkırıklarının arasından da fısıltıları geçiyordu.</span></p>

    <p class="duz" xml:lang="tr"><span class="duz">“Buradayım, buradayım, buradayım...”</span></p>

    <p class="duz-ilk-paragraf" xml:lang="tr"><span class="italik">Korkuyu Beklerken</span><span class="duz">’deki öyküleri anlatması istense, beceremezdi. Ne adlarını sayabilir ne de konularını sıralayabilirdi. Çünkü ne o kadar kelime vardı zihninde, ne de o kelimeleri taşıyacak düşünceleri. Ama dediği gibi, ölene kadar oradaydı. Hatta öldükten sonra bile... Orada... Daima... Gökyüzü ya da başka boyutların görünmez bir katmanında, yan yana, iç içe, iyilik ve adı konmamış bir huzurla harçlanmış biçimde... Bilmekten öte hissetmekle gidilen bir yerde. Enstrümanların adı bilinmese de, hayatta ilk kez duyulan klasik müzikten sulanan gözlerin yağmur damlası olup ışığı yedi renge böldüğü bir yerde... Cehalet ve bilgeliğin hiçbir anlam ifade etmediği bir yerde... Oğuz Atay nerede duruyorsa, orada... Tutunamayıp nereye düştüyse orada... Belki de düşmeyip yerçekiminden muaf olduğunu fark ettiği anda... Tutunarak değil, uçuşarak gittiği yerde...</span></p>

    <p class="duz" xml:lang="tr"><span class="duz">O gece, iki mezar arasında uyudu Derda. Menekşeleri okşaya okşaya...</span></p>
  </div>
</body>
</html>
