<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-31.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">İlk adres Notting Hill’deydi. Kara T.’nin sözünü ettiği, Trinidad ve Tobagolularla Jamaikalılar tarafından düzenlenen karnaval yüzünden, taksi belli bir noktaya kadar gidip durmak zorunda kalmıştı. Yollar, kortej yüzünden kapalıydı. Derdâ, arabadan inmiş, elindeki adrese bakıyordu. Çevresinde yüzlerce insan, ellerinde bira kutularıyla, kortejin geçeceği caddeye doğru yürüyordu. Hiçbirinde adres tarif edecek hal yoktu. Derdâ kalabalığın akış yönüne uydu ve yürüdü. Yürüdükçe de davul sesleri yaklaştı. Derdâ, aynı anda çalınan onlarca davul ve onları taşıyan kırmızı tişörtlü insanlar gördü. Kaldırımın bittiği yerde başlayan güvenlik şeridine kadar gelip davulcuların geçmesini bekledi. Gülümsedi. Çünkü arkalarından, üzerindeki dev hoparlörlerle bütün caddeye tropik bir müzik yayan, üstü açık otobüsün peşine takılmış, dans eden kızlar geliyordu.</span></p>

    <p class="duz" xml:lang="tr"><span class="duz">Çok yavaş ilerleyen otobüsün üzerindekiler, ellerindeki konfetileri caddenin iki yanındaki izleyenlere atarken, otobüsün peşindeki kızlar da iki adımda bir durup kalçalarını sallıyorlardı. Başlarının çevresinde tavus kuşlarının açılmış kuyruklarına benzeyen dev tüyler vardı. Renkli sutyenler ve mayolar giymişlerdi. Kimse kızların danslarıyla ilgilenmiyordu. Herkesin gözü, titreyen kalçalar, göğüsler ve üzerlerindeki ter damlalarındaydı. Çünkü izleyenlerin çoğu erkek, azı da lezbiyendi. Bir tür göz ziyafeti için oradaydılar. Ve fazlasıyla doyuyorlardı.</span></p>

    <p class="duz" xml:lang="tr"><span class="duz">Derdâ, yapması gereken bir iş olduğunu hatırlatan kaşınmaları başlayınca kalabalığı yara yara yürümeye başladı. Karşısına çıkan ilk sokaktan girdi. Bu sokakta da müzik vardı. Bir platformun üzerinde</span> <span class="italik">reggae</span> <span class="duz">söyleyen bir grup ve çevresinde dans eden insanlar. İçtikleri esrarın dumanı üzerlerinden bir bulut gibi yükseliyordu. Birkaç adım sonra, etrafı umursamazlıkla izleyen iki polis gördü. Biri kadın. Adres tarif etmekten başka bir işe yarayabilecek gibi durmuyorlardı. Derdâ korkmamayı öğrenmişti. Son kez elindeki kâğıda bakıp kadın polisin kulağına uzandı. Yüksek müzikte sesini duyurabilmek için bağırarak, aradığı sokâğı sordu. Kadın, kelimelerle tarif etmektense beden dilini kullandı. Eliyle karşıyı işaret etti. Sonra zafer işareti yapıp aynı eliyle solunu gösterdi. Gösterdiği yönde yürüyen Derdâ, soldaki ikinci sokağa saptı.</span></p>

    <p class="duz" xml:lang="tr"><span class="duz">Sokağın iki yanındaki evler bitişik ve iki katlıydı. Kapılarına birkaç basamak çıkarak ulaşılabiliyordu. Numaraları da kapıların üstünde yazıyordu. Numaralara bakarak ilerleyen Derdâ, sokağın, diğerlerine göre daha tenha olduğunu fark etti. Birden boşalmıştı çevresi. Ama ileride, bir evin kapısından çıkmış ve uzanan bir kuyruk vardı. Onlarca insan arka arkaya dizilmiş, sabırsızlıkla sıranın ilerlemesini bekliyorlardı. Yaklaşınca, aradığı numaranın, kuyruğun önünde başladığı kapının üzerinde yazdığını fark eden Derdâ “Bu şekilde uyuşturucu satıyor olamazlar herhalde, değil mi?” diye sordu kendine. Haklıydı. Kuyruk, ne eroin ne de esrar içindi. Sıradakilerin ikazlarını umursamadan girdiği kapının arkasında duran ve elindeki çantayı görünce “Gel” diyen Jamaikalı konuya açıklık getirdi.</span></p>

    <p class="duz" xml:lang="tr"><span class="duz">“Tuvalet için bekliyorlar! Bir kişi bir pound! Hiç fena değil, değil mi? Hayvan gibi bira içip sonra da ne yapacaklarını şaşırıyorlar! Her yıl burada, bütün o kızarmış tavuk satanlardan daha çok para kazanıyoruz. Hem de neyle? Bir delikle! Delik kiralayarak!”</span></p>

    <p class="duz" xml:lang="tr"><span class="duz">Bu arada da dar merdivenden ikinci kata çıkmış ve bir kapıdan geçip üç Jamaikalı ve bir</span> <span class="italik">pitbull</span><span class="duz">’un uyukladığı geniş bir salona girmişlerdi. Aslında Jamaikalılar tam olarak uyuklamıyorlardı. Bazen birbirlerine, bazen tavana, bazen köpeğe, bazen de aralarındaki havaya bakarak müzik dinliyor ve oturdukları yerden sallayabilecekleri tek şey olan başlarını indirip kaldırıyorlardı. Çalan şarkının ritminde. Ne daha hızlı ne daha yavaş.</span> <span class="italik">Ska</span><span class="duz">’nın gerçek patronlarından Desmond Dekker’ın bir plağı dönüyordu ortada. Sesi de dörde katlanmış, salonun dört köşesindeki dört hoparlörden çıkıyordu: “Rude Boy Train.”</span></p>

    <p class="duz" xml:lang="tr"><span class="duz">Derdâ’nın kılavuzu çoktan gitmiş ve her şeyden kazançlı olduğuna inandığı tuvalet işinin başına dönmüştü. Salondakilerinse Derdâ’yla ilgilendikleri söylenemezdi. Sadece siyah köpek, başını birkaç saniyeliğine kaldırıp kıza bakmış, sonra o da kendi dünyasına gömülmüştü. Üç deri koltuğun ortasındaki geniş ve alçak sehpaya elindeki çantayı bırakan Derdâ, “Beni Kara T. gönderdi. Bana bir zarf verecekmişsiniz” dedi. Jamaikalılar yavaşça başlarını çevirip dazlak kıza baktılar. Başlarını sallamayı bırakmadan. Sonra içlerinden biri şöyle dedi:</span></p>

    <p class="duz" xml:lang="tr"><span class="duz">“Bir</span> <span class="italik">skinhead</span> <span class="duz">görmeyeli uzun zaman olmuştu.”</span></p>

    <p class="duz" xml:lang="tr"><span class="duz">Bir diğeri şöyle dedi:</span></p>

    <p class="duz" xml:lang="tr"><span class="duz">“Bir</span> <span class="italik">skinhead</span> <span class="duz">dövmeyeli de uzun zaman olmuştu.”</span></p>

    <p class="duz" xml:lang="tr"><span class="duz">Üçüncüsü de şöyle dedi:</span></p>

    <p class="duz" xml:lang="tr"><span class="duz">“Saldır Bob.”</span></p>

    <p class="duz" xml:lang="tr"><span class="duz">Tam Derdâ kapıya doğru bir adım atacaktı ki, üçü birden kahkaha atmaya, siyah köpek de, adı geçtiği için yattığı yerden havlamaya başladı. İlk konuşan, “Merak etme, biz sizin gibi kuduz değiliz” diyerek ayağa kalktı ve sehpanın üzerindeki çantayı çekip fermuarını açtı. O an Derdâ, sürekli karıştırıldığı şu</span> <span class="italik">skinhead</span> <span class="duz">denilen insanların ne bok olduklarını tam olarak öğrenmeye yemin etti. Jamaikalının çantaya giren eli, yarım kiloluk üç paketle çıktı. Diğerlerine bakıp “Denemek isteyen var mı?” diye sordu. Tek yanıt veren Bob oldu. Havlayarak. Örülmüş saçları beline gelen, uzun boylu zenci adam Derdâ’ya baktı ve “Beni burada bekle” dedi. Sonra da elindeki paketlerle salondan çıkıp gitti. Diğer ikisi sessizce başlarını sallamaya devam ediyordu. Derdâ, endişelenecek herhangi bir şey olmadığını düşündü. Eroinle giden adam elbet dönecekti. En azından öyle olması gerekiyordu. O sırada, başını sallayanlardan biri:</span></p>

    <p class="duz" xml:lang="tr"><span class="duz">“Kimdi o herif?” dedi.</span></p>

    <p class="duz" xml:lang="tr"><span class="duz">Karşısındaki de “Hangisi?” diye sordu.</span></p>

    <p class="duz" xml:lang="tr"><span class="duz">“Demin burada oturan. Şimdi çıkan. Senin arkadaşın mıydı?”</span></p>

    <p class="duz" xml:lang="tr"><span class="duz">“Hayır.”</span></p>

    <p class="duz" xml:lang="tr"><span class="duz">“Ne yapıyordu o zaman burada?”</span></p>

    <p class="duz" xml:lang="tr"><span class="duz">“Ne bileyim, sen tanıyorsundur diye bir şey demedim.”</span></p>

    <p class="duz" xml:lang="tr"><span class="duz">“Ben tanımıyorum ki!”</span></p>

    <p class="duz" xml:lang="tr"><span class="duz">“Neyse, iyi bir herife benziyor.”</span></p>

    <p class="duz" xml:lang="tr"><span class="duz">Sonra ikisi de Derdâ’ya baktı ve içlerinden biri, “Seni Kara T. gönderdi, öyle mi? Ver o zaman malımızı da bir bakalım, nasılmış?” dedi.</span></p>

    <p class="duz" xml:lang="tr"><span class="duz">Derdâ’nın aklı düğüm olmuştu.</span></p>

    <p class="duz" xml:lang="tr"><span class="duz">“Verdim ya demin. Arkadaşınız aldı...”</span></p>

    <p class="duz" xml:lang="tr"><span class="duz">“Onu tanımıyoruz ki. Ama sen tanıyor olmalısın. Yoksa çantayı ona verir misin? Demek ki tanıyorsun. Neyse, haydi, bizim malı ver de işimize bakalım.”</span></p>

    <p class="duz" xml:lang="tr"><span class="duz">Derdâ’nın kalbi düğüm oldu.</span></p>

    <p class="duz" xml:lang="tr"><span class="duz">“Ne diyorsunuz siz? Ben ona verdim her şeyi. Hatta, denemek isteyen var mı, diye sordu... Gerçekten, onu tanımıyor musunuz?”</span></p>

    <p class="duz" xml:lang="tr"><span class="duz">İkisi birden “Hayır” dedi.</span></p>

    <p class="duz" xml:lang="tr"><span class="duz">Derdâ’nın bedeni düğüm oldu ve kafa derisinde ter damlaları belirdi. İki avucunu alnına götürüp “Peki, ne yapacağım ben şimdi?” diye bağırdı. İki Jamaikalı birbirine baktı ve daha fazla dayanamayıp kahkaha atmaya başladılar.</span></p>

    <p class="duz" xml:lang="tr"><span class="duz">“Sen gerçek bir</span> <span class="italik">skinhead</span> <span class="duz">olmalısın!” dedi biri.</span></p>

    <p class="duz" xml:lang="tr"><span class="duz">Diğeri devamını getirdi:</span></p>

    <p class="duz" xml:lang="tr"><span class="duz">“Yoksa bir insan bu kadar aptal olamaz!”</span></p>

    <p class="duz" xml:lang="tr"><span class="duz">Derdâ, o an ikisini de boğmak istedi ama onun yerine boş koltuğa gidip oturdu ve derin bir nefes verip “Sigaranız var mı?” diye sordu. Hâlâ gülen adamlar, “Tabii ki” deyip esrarlı bir tane uzattılar. Derdâ’nın ciddi yüzü sigarayı yakarken yumuşadı ve gülmeye başladı. Jamaikalılar da gülüyordu. Bir yandan Desmond Dekker plağı dönmeye devam ediyor, diğer yandan da salondaki üç kişi, bir an için de olsa, mutluymuş gibi görünüyordu. Yakılan sigara, üçlünün arasında soldan sağa gezerken, Derdâ’nın taklidi yapılarak, “Ne yapacağım şimdi?” deniyor, sonra yeniden gülünüyordu. Paketleri alan adam dönene kadar, hatırlayıp hatırlayıp güldüler.</span></p>

    <p class="duz" xml:lang="tr"><span class="duz">“Tamamdır” deyip bir zarf uzattı, uzun örgülü adam. Derdâ, koltuktan kalkıp zarfı aldı. Hepsiyle selamlaşıp adını aldığı Bob Marley kadar sakin olan Bob’un kafasını okşadı ve salondan çıktı. Giriş katına indiğinde, ilk gördüğü Jamaikalıyla karşılaştı. Adam o sırada bir kızın çıktığı tuvaleti gösterip “Girmek ister misin? Sana taksit yaparım!” dedi gülümseyerek. Teşekkür edip yürümeye devam etti Derdâ. Tuvalet kuyruğunun yanından geçerken, alt sokaklardan gelen müzik kapladı kulaklarını ve karnaval alanından çıkana kadar yürüdü. Gördüğü ilk boş taksiye binip “Chelsea” dedi. Birkaç kırmızı ışıktan sonra, kâğıdın diğer yüzündeki adresi okudu şoföre. Bu kez birkaç yeşil ışıktan sonra taksi durdu ve Derdâ indi.</span></p>

    <p class="duz" xml:lang="tr"><span class="duz">En az on katlı bir apartmanın önündeydi. Kapının yanındaki zilleri taradı ve aradığı numarayı buldu. Düğmeye basıp bekledi. “Ne var?” diyen boğuk sese yanıt verdi:</span></p>

    <p class="duz" xml:lang="tr"><span class="duz">“Kara T.’nin gönderdiği...”</span></p>

    <p class="duz" xml:lang="tr"><span class="duz">Sözünü metalik bir ses kesti. Açılan kapıdan girip asansörle sekizinci kata çıktı. Aklına Jamaikalılar geldi ve güldü. 33 numaralı dairenin kapısını çalarken gülmeye devam ediyordu.</span></p>

    <p class="duz" xml:lang="tr"><span class="duz">Kapıyı Regaip açtı. Derdâ’nın gözleri büyüyüp ağzı küçüldü.</span></p>
  </div>
</body>
</html>
