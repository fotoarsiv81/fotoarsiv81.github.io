<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--7.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Mezarlığın kapısından girdiğinde güneş batmak üzereydi. Bekçi kulübesinin önünde durdu ve bağırdı:</span></p>

    <p class="duz" xml:lang="tr"><span class="duz">“Yasin abi!”</span></p>

    <p class="duz" xml:lang="tr"><span class="duz">“Ne bağırıyorsun lan?”</span></p>

    <p class="duz" xml:lang="tr"><span class="duz">Olduğu yerde döndü. Yasin arkasındaydı. Derda, elindeki bağlamayı uzattı. Siyah bir kılıfın içindeydi.</span></p>

    <p class="duz" xml:lang="tr"><span class="duz">“Adam halletti. Dediğin gibi yaptılar.”</span></p>

    <p class="duz" xml:lang="tr"><span class="duz">Yasin bağlamayı alırken sordu.</span></p>

    <p class="duz" xml:lang="tr"><span class="duz">“Yetti mi para?”</span></p>

    <p class="duz" xml:lang="tr"><span class="duz">“Yetti” dedi Derda.</span></p>

    <p class="duz" xml:lang="tr"><span class="duz">“Üstü?”</span></p>

    <p class="duz" xml:lang="tr"><span class="duz">“Dedin ya, üstü senin, diye! Sabahtan beri yollardayım. Zaten...”</span></p>

    <p class="duz" xml:lang="tr"><span class="duz">“Tamam ulan, tamam” dedi Yasin.</span></p>

    <p class="duz" xml:lang="tr"><span class="duz">Sonra da yürüyüp girdi kulübesine. Kapıyı kapatıp oturdu döşeğine. Fermuarını açıp kılıfı sıyırdı bağlamadan. İki gün önce, içip içip geçirmişti duvara. Tekneden tutup vurduğu için sapı kırılmıştı.</span></p>

    <p class="duz" xml:lang="tr"><span class="duz">“Tekneye bir şey olsaymış, iflah olmazmış” demişti usta Derda’ya. Sonra da yeni bir sap takmıştı. Yasin’in avucundaki sapı. Tam tellerine dokunacaktı ki vazgeçti. “Kusura bakma” dedi kısık bir sesle. Bağlama da Yasin’i affedince konu kapandı ve kulübeden bir türkü duyuldu. Derda’nın bildiği bir türkü: “Kendim Ettim Kendim Buldum.” Yasin’in, suçlayacak başka kimsesi olmamıştı. Hiçbir zaman. Ama Derda’nın kızgın olduğu biri vardı: Yasin. “Yolladı beni sabahın köründe!” diye söyleniyordu. Sonra da, acaba gelen oldu mu, diye düşünüyordu. Bir haftadır ağaçların dibine saklanıp göz hapsinde tuttuğu mezarlara herhangi biri gelip gitmiş miydi? Bunu öğrenmenin tek bir yolu vardı. O da gidip görmek.</span></p>

    <p class="duz" xml:lang="tr"><span class="duz">Duvarın en yakınındaki mezar sırasının önüne gelince durdu ve düşündü. İlk zarfın gömüldüğü mezara baktı. Sonra da sağındakine. İkincisi de oraya gömülmüştü. En sonunda da, onun sağındakine bakıp başını eğdi. Soldan sağa doğru mu gidiyorlar, dedi içinden. Yani mezarları sırayla mı kullanıyorlar? Evet, dedi. Öyle olmalı. Zarfları kimse bulamasın diye, sakladıkları yeri sürekli değiştiriyor olmalılar, diye düşündü. Ama sırayla gidiyorlar. Soldan sağa...</span></p>

    <p class="duz" xml:lang="tr"><span class="duz">Teorisinden emin olunca, gözlerini ayırmamış olduğu mezara doğru birkaç adım atıp önünde durdu ve parmaklarını ayakucuna soktu. Toprağı karıştırmaya başlamıştı ki, bir sertlik hissetti. Bu bir zarf değildi. Parmaklarını daha da derine gömdü ve bir kutu olduğunu tahmin ettiği şeyi tutabildi. Sonra da çekti. Toprağın içinden beyaz bir kutu çıkardı. O an, dünya üzerinde, Derda’dan daha mutlu bir çocuk zor bulunurdu. Kim bilir nasıl bir hazine vardı kutuda? Belki de bir zarfa sığmayacak kadar para!</span></p>

    <p class="duz" xml:lang="tr"><span class="duz">Çevresine baktı ve kutunun kapağını açtı. Açar açmaz da kapatmak istedi ama yapamadı. Kapağı kutuya denk getiremedi ve kendisi dahil her şey dengesini yitirdi. Derda hariç, her şey yere düştü: Kutu, kapak ve annesinin sol eli. Her şey, düştüğü toprağa bulandı. Özellikle de annesinin elinden kalan ne varsa. Biraz et, bolca da kemik. Elin sol olduğunu, mezardan biliyordu Derda. Kendisi gömmüştü dibine. Kusmamak için defalarca yutkundu, kalbinin durmaması için defalarca derin nefesler alıp verdi ve tişörtünün eteğiyle tuttuğu eli kutuya koyup kapağını kapadı. Sonra da dört adımda, mezar taşı tarafına geçip diz çöktü ve daha önce kazmış olduğu çukuru aradı. Oysa aramasına gerek yoktu. Dizlerinin arasında ve açık olarak duruyordu.</span></p>

    <p class="duz" xml:lang="tr"><span class="duz">Biri, annesinin sol elini bulmuş, beyaz bir kutuya koymuş ve mezarın ayakucuna gömmüştü. Kim mi? Derda, Tayyar’ın adını bilmiyordu. Sadece, “Görmüş!” diyordu. “Adam görmüş! O sabah ne yaptığımı görmüş! Onun için, daha dikkatli ol, demiş! Daha dikkatli ol ki, yakalanma!”</span></p>

    <p class="duz" xml:lang="tr"><span class="duz">Haklıydı. Steven’ın ilk emri şöyleydi:</span></p>

    <p class="duz" xml:lang="tr"><span class="duz">“Zarftaki belgelerin bir listesini yapıp onu da zarfa koy. Böylece zarfın içinde ne olması gerektiğini bilirim.”</span></p>

    <p class="duz" xml:lang="tr"><span class="duz">Bu basit önlemin işe yaradığını gören Steven, Tayyar’ı eksiklerden haberdar etmişti. O da, bu defa, zarfları gömerken kendisini görmüş olabilecek olanların listesini çıkarmıştı. Ve o listede tek bir kişi vardı: Mezarın dibine gizlice bir şeyler gömen çocuk... Derda’yı diz çökmüş halde gördüğü yeri kazınca, karşısına çıkmış olan et parçası, Tayyar gibi bir savaşçının bile midesini bulandırmıştı. Yine de kendini toplamış ve tek atımlık bir olta hazırlamıştı. Tek çengel, tek yem, tek balık. Böylece, nereden gelip nereye gittiğini bilmediği çocuğun peşinden koşmaktan kurtulacak ve tek seferde avını yakalayabilecekti. Sadece hangi mezarı kapan olarak kullanacağına karar verememişti. Çocuğun evrakları çaldığı mezar mı, yoksa her şey yolunda gitmiş olsaydı, bir sonraki takasın yapılacağı sağındaki mezar mı? İki ihtimalli bir kumardı. Tayyar, bu kumarda fiş yerine geçecek olan kutuyu, çocuğun zekâsı ve kendilerini uzun zamandır takip ediyor oluşuna yatırdı.</span></p>

    <p class="duz" xml:lang="tr"><span class="duz">Olta doğru yere ve doğru biçimde atılmış olmalıydı ki, Derda, başka bir ihtimal yok, diye düşünüyordu. O cübbeli herif yapmış olmalı bunu! Başka biri olsa çoktan polis gelmiş olurdu! Daha mezarlığa girmeden enselenirdi! Ama bu beyaz kutu! Bu gömme işi! Ne yapacağım ben, diyordu Derda. Bu kez dışından. Hatta biraz da bağırarak.</span></p>

    <p class="duz" xml:lang="tr"><span class="duz">“Ne bok yiyeceğim şimdi?”</span></p>

    <p class="duz" xml:lang="tr"><span class="duz">Sonra elindeki kutuya baktı. Önce ondan kurtulmalıydı. Her şeyden önce!</span></p>

    <p class="duz" xml:lang="tr"><span class="duz">Duvarın dibine koşup olabildiğince derin bir çukur kazdı ve içine kutuyu koyup üstünü örttü. Doğrulup birkaç adım attı ve dönüp bakmadı. Nereye gömdüğünü hatırlamak bile istemiyordu bu defa. Artık umurunda değildi annesinin on mezarının yerini bilmek. Bilmesi bir işe yaramış mıydı? Ya da gidip de her birinin başında Fatiha mı okumuştu? Neyse, dedi içinden. Neyse, peki şimdi ne yapacağım? Ne istiyor bu herifler benden? Düşündü ve “Para!” dedi.</span></p>

    <p class="duz" xml:lang="tr"><span class="duz">“Paralarını istiyorlar! Amına koyayım, paralarını istiyorlar! Ama yok ki! Harcadım hepsini! Ya da dur, kâğıtlar var! Onları veririm! Belki de affederler. Kâğıtları verince peşimi bırakırlar! Ama ya bırakmazlarsa...”</span></p>

    <p class="duz-ilk-paragraf" xml:lang="tr"><span class="duz">O gece, kutuyu çektiği çukura, yastık kılıfına sardığı kâğıtları gömdü ve mezarın üzerindeki toprağı, elinden geldiğince düzeltti. Ve o gece hiç uyumadı. Elinde bir bıçakla bekledi. Gözlerini kırpmadan. Karanlık evin içinde. Sabah ezanı bir ninni gibi çocuğu uyutana kadar...</span></p>

    <p class="duz-ilk-paragraf" xml:lang="tr"><span class="duz">Kendine geldiğinde çıplak ayaklarıyla çıktı evden ve koşup duvarın üstünden atladı. Mezarın ayakucuna gelip kazdı. Sonra biraz daha kazdı. Sonra biraz daha. Mezarın üzerindeki toprağı hallaç pamuğu gibi savurdu. Savurdukça da gülümsedi. Ve sonunda emin oldu. Kâğıtlar alınmıştı! Gitmişlerdi! Cübbeli adam kâğıtlarını alıp gitmişti! Belki de bir daha hiç dönmeyecekti. Ama ya para, diye asıldı Derda’nın suratı. Ya para için dönerlerse? Oysa fazla bir şey de değildi ama ya o cübbeli parasını almaya gelirse? Mahvolurum o zaman, dedi Derda en derininden. Öldürür beni! Çünkü ben, o parayı hayatta geri veremem. Aylar geçse de biriktiremem. “Amına koyayım!” diye bağırıyordu Derda. “Amına koyayım!”</span></p>

    <p class="duz-ilk-paragraf" xml:lang="tr"><span class="duz">O günden sonra Derda, hücre hücre öldü ve gün gün yaşlandı. Çünkü derdi korku değil, korkuyu beklemekti. Ve korkuyu beklemek, korkudan beterdi. Bir zamanlar, birinin yazdığı gibi...</span></p>
  </div>
</body>
</html>
