<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-5.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Kurudere, bir köyden çok, engebeli bir araziyi andırıyordu. Camlı engebelerin kamburlarından çıkan duman, bembeyaz gökyüzünde leke bırakıyordu. Kurudere’de sokak ya da adres yoktu. Soğuktan korunmak için birbirine yanaşmış tümsekler vardı. Tümseklerin içinde de insanlar. Her ne kadar belli etmeseler de yaşıyorlardı. Kırk üç hane. Dip dibe. Aleyzam aşiretinin Kender kolu. Kırık olanı. Hiçbir boka yaramayanı. Şıh Gazi’nin uğramaya bile tenezzül etmediği karınca cesedi yuvası. Kupkuru bir dere. O kadar kuru ki, yok. Belki de oradan hiç geçmemiş. Belki de dere, köyü görünce yolunu değiştirmiş.</span></p>

    <p class="duz" xml:lang="tr"><span class="duz">Kurudere’de insanlar konuşmazdı. Kızınca homurdanır, namaz kılarken mırıldanırdı. Arası sessizlik. Bir de kargalar. Bir de caminin hoparlörü: “Kurudereliler, Şıh Gazi hoca efendi hazretleri Girinti köyünü ziyaret edecektir. Kendilerini karşılamaya gideceğiz. Minibüs yarın sabah dokuzda kalkacak.” Sonra biraz parazit. Belki birkaç imam öksürüğü. Sonra yine sessizlik. Hiç yokmuş gibi. Nefesini tutmuş gibi. Kırk üç hane. Kırk üç kırık sır küpü...</span></p>

    <p class="duz-ilk-paragraf" xml:lang="tr"><span class="duz">“Abla, biz geldik.”</span></p>

    <p class="duz" xml:lang="tr"><span class="duz">Mübarek Saniye’ye, Derdâ da Mübarek’e bakıyordu. Mübarek o kadar şişmandı ki, önünde durduğu kapı görünmüyordu. Ya da Kurudere’de kapılar ancak eğilerek geçilecek kadar küçüktü. Bir baş uzandı Mübarek’in arkasından. Kadının göğüs hizasından, Derdâ’nın yaşlarında bir kız çıktı.</span></p>

    <p class="duz" xml:lang="tr"><span class="duz">“Hayırdır Saniye?” dedi Mübarek. Ya da homurdandı.</span></p>

    <p class="duz" xml:lang="tr"><span class="duz">“Buyur etmeyecek misin? Girelim de bir soluklanalım.”</span></p>

    <p class="duz" xml:lang="tr"><span class="duz">Kapı yerine Mübarek açıldı ve dördü de diri diri gömüldü Kurudere’nin bir tümseğine.</span></p>

    <p class="duz-ilk-paragraf" xml:lang="tr"><span class="duz">“Ne kadar büyümüş!” dedi Saniye. Mübarek’in en küçük kızı olan Fehime’nin başını okşuyordu.</span></p>

    <p class="duz" xml:lang="tr"><span class="duz">“On bir oldu” dedi Mübarek.</span></p>

    <p class="duz" xml:lang="tr"><span class="duz">“Bizim Derdâ da on bir.”</span></p>

    <p class="duz" xml:lang="tr"><span class="duz">Mübarek laf uzatmayı sevmezdi.</span></p>

    <p class="duz" xml:lang="tr"><span class="duz">“Niye geldin Saniye?”</span></p>

    <p class="duz" xml:lang="tr"><span class="duz">Saniye’nin yanıtı hazırdı. Minibüste pişirmişti.</span></p>

    <p class="duz" xml:lang="tr"><span class="duz">“Öğretmen evinden çıkardılar. Kız da hasta. Başka kimsem yok ki, kime gideyim? Bir siz kaldınız.”</span></p>

    <p class="duz" xml:lang="tr"><span class="duz">Mübarek’in lafı da da hazırdı. Ama biraz bayattı. Çünkü yıllardan beri aynıydı.</span></p>

    <p class="duz" xml:lang="tr"><span class="duz">“Onu Yatırcalı’ya varmadan düşünecektin. Ne oldu o köpek, bir haber var mı?”</span></p>

    <p class="duz" xml:lang="tr"><span class="duz">“Yok abla, ne bir haber ne bir şey. Gebermiştir inşallah!”</span></p>

    <p class="duz" xml:lang="tr"><span class="duz">“İnşallah!”</span></p>

    <p class="duz" xml:lang="tr"><span class="duz">Sustular. Birbirlerine baktılar. Daha çok da Fehime. Saniye’ye baktı. Derdâ’ya baktı. Hayvanlar gibi incelediler birbirlerini. Dakikalarca. Çay gelene kadar.</span></p>

    <p class="duz" xml:lang="tr"><span class="duz">Fehime bardakları doldururken, Mübarek, uyuştuğu için altına aldığı ayağını değiştiriyordu. Konuştu.</span></p>

    <p class="duz" xml:lang="tr"><span class="duz">“Ebcet gelsin hele, bir bakalım. Belki bir tanıdığı vardır öğretmen evinde.”</span></p>

    <p class="duz" xml:lang="tr"><span class="duz">Saniye, yumruğundaki bardakla ısınırken Fehime’ye bakıyordu.</span></p>

    <p class="duz" xml:lang="tr"><span class="duz">“Fehime, al Derdâ’yı da köyü gezdir.”</span></p>

    <p class="duz" xml:lang="tr"><span class="duz">Fehime annesinin sallanan başını görünce kapıya yöneldi. Derdâ da peşinden. Kapı kapanınca Saniye’nin ağzı açıldı.</span></p>

    <p class="duz" xml:lang="tr"><span class="duz">“Ben esas, kızı evlendireceğim. Yok mu şöyle bildiğin biri? Onun için getirdim buraya.”</span></p>

    <p class="duz" xml:lang="tr"><span class="duz">Kahkaha attı Mübarek. Bir suaygırı gibi. Sonra da ağzını toplayıp konuştu.</span></p>

    <p class="duz" xml:lang="tr"><span class="duz">“Demek öyle? Gittin kızı okula verdin, şimdi de kocaya vereceksin. Kim alır okullu kızı? Mundar oldu yavru.”</span></p>

    <p class="duz" xml:lang="tr"><span class="duz">Saniye bu konuyu kendisi de düşünmüştü ama ne yapabilirdi ki? Yokluk yüzünden vermek zorunda kalmıştı kızı. Yatılıya. Kendi bakabilseydi, bırakır mıydı devlete?</span></p>

    <p class="duz" xml:lang="tr"><span class="duz">“Ne yapayım abla, oldu bir kere. Ama bitti, tamam. Aldım kızı okuldan. Dönmeyecek artık. Sen bana buralardan haber ver. Şöyle hali vakti yerinde birileri var mı?”</span></p>

    <p class="duz" xml:lang="tr"><span class="duz">Mübarek arkasına yaslandı. Halı kaplı duvara. Tavana bakıp düşündü. Ya Ebcet’in canı Saniye’yi çekerse, diye düşündü. Ya Saniye hiç gitmezse, diye düşündü. Ya Saniye’nin gidecek parası olmazsa, diye düşündü. Ama ya Derdâ adam gibi birine varır da, Saniye de başlığı alıp çeker giderse, diye düşündü. Sonra da tavanda ne gördüyse, bir bir anlattı.</span></p>

    <p class="duz-ilk-paragraf" xml:lang="tr"><span class="duz">Fehime, Derdâ’nın paltosundan sarkan önlüğünün eteğini görmüştü. O rengi iyi biliyordu. Okul rengiydi.</span></p>

    <p class="duz" xml:lang="tr"><span class="duz">“Okuma biliyor musun?”</span></p>

    <p class="duz" xml:lang="tr"><span class="duz">Derdâ yerden çektiği karı top yapıp iki tümsek arasına attı.</span></p>

    <p class="duz" xml:lang="tr"><span class="duz">“Biliyorum tabii. Beşe gidiyorum ben. Sen okula gitmiyor musun?”</span></p>

    <p class="duz" xml:lang="tr"><span class="duz">Fehime, lastik botunun tabanına yapışan karı bir dal parçasıyla kazımaya çalışıyordu.</span></p>

    <p class="duz" xml:lang="tr"><span class="duz">“Yok.”</span></p>

    <p class="duz" xml:lang="tr"><span class="duz">Sustular. Diyecek bir şey kalmamıştı.</span></p>

    <p class="duz-ilk-paragraf" xml:lang="tr"><span class="duz">“Olur mu dersin?”</span></p>

    <p class="duz" xml:lang="tr"><span class="duz">Heyecanlanmıştı Saniye. Bir ev ve birkaç hayvan gelmişti gözünün önüne.</span></p>

    <p class="duz" xml:lang="tr"><span class="duz">“Olur tabii. Birkaç haftaya bahar geliyor. O zaman hepsi gelir. Şıh Gazi’nin elini öpmeye gelirler.”</span></p>

    <p class="duz" xml:lang="tr"><span class="duz">Daha da heyecanlanmıştı Saniye.</span></p>

    <p class="duz" xml:lang="tr"><span class="duz">“O kadar yoldan mı geliyorlar?”</span></p>

    <p class="duz" xml:lang="tr"><span class="duz">“Geliyorlar tabii. Sen hele biraz sabret. Ebcet’le de konuşurum. Bir yolunu bulur.”</span></p>

    <p class="duz" xml:lang="tr"><span class="duz">Saniye’nin kalbi göğüs kafesinde sekiyordu.</span></p>

    <p class="duz" xml:lang="tr"><span class="duz">“Yemin iç!”</span></p>

    <p class="duz" xml:lang="tr"><span class="duz">“Vallahi, böyle her sene geliyorlar. Köyden kız alıp gidiyorlar. Bir sürü de para veriyorlar... Peki, sen bana şunu söyle: Diyelim, parayı aldın, sonra nereye yerleşeceksin?”</span></p>

    <p class="duz" xml:lang="tr"><span class="duz">“Kusura bakma ama burada kalmam abla!”</span></p>

    <p class="duz" xml:lang="tr"><span class="duz">Mübarek, kardeşini gördüğünden beri ilk defa mutlu oldu. Hatta o kadar mutlu oldu ki, kalkıp Saniye’nin boşalan bardağını doldurdu.</span></p>

    <p class="duz" xml:lang="tr"><span class="duz">“Tomurcuk’a gideceğim... Hayvan... Ev... Yeri de güzel... İlçeye...”</span></p>

    <p class="duz" xml:lang="tr"><span class="duz">Mübarek duymuyordu. Gerisi umurunda değildi.</span></p>

    <p class="duz-ilk-paragraf" xml:lang="tr"><span class="duz">Ebcet, iki odalı evin yeni nüfusunu göz hapsine almış, yaktığı sigaradan ilk nefesi çekmişti. Mübarek’le Saniye hamamböcekleri gibi odanın karanlık köşesine yuvalanmış fısıldaşıyorlardı. Derdâ ise Fehime’ye adını yazmayı öğretiyordu. Nereden çıktılar şimdi, diye düşündü Ebcet. İki boğaz daha. Kazandığı kendisine zor yetiyordu. Ne yiyecekti bu Yatırcalı’nın karısıyla piçi? Tutup kollarından atsa, köye de rezil olurdu. Ne diyordu Şıh Gazi? Babasıza baba olacaksınız. İyi de nasıl? Büfe de iyi gitmiyordu. Jandarma kaçak sigara peşine düştüğünden beri satışlar düşmüştü. İlçede kimsenin işleri iyi değildi. Düşündükçe sıkıldı. Sıkıldıkça ayaklandı. Ebcet kalkınca herkes sustu. Mübarek hariç.</span></p>

    <p class="duz" xml:lang="tr"><span class="duz">“Bir şey mi istedin?”</span></p>

    <p class="duz" xml:lang="tr"><span class="duz">“Gel benimle.”</span></p>

    <p class="duz" xml:lang="tr"><span class="duz">Mübarek kocasının peşinden gitti. Evden ayaza çıktılar. Ebcet elindeki sigarayla bir tane daha yaktı.</span></p>

    <p class="duz" xml:lang="tr"><span class="duz">“Ne zaman gidiyor bunlar?”</span></p>

    <p class="duz" xml:lang="tr"><span class="duz">“Ben de onu söyleyecektim sana” dedi Mübarek. “Derdâ’yı verecekmiş Saniye. Yarın Şıh Gazi’nin oğluna bir söylesen. Belki biri çıkar.”</span></p>

    <p class="duz" xml:lang="tr"><span class="duz">Ebcet boğazındaki dumanı tutup karanlığın içinde görebildiği kadarıyla Mübarek’e baktı. Allah kulunu görmüştü! Aklındaki bütün sıkıntılar, ağzından çıkan dumanla birlikte uçup gitti.</span></p>

    <p class="duz" xml:lang="tr"><span class="duz">“Tamam, konuşurum. Kaç yaşındaydı?”</span></p>

    <p class="duz" xml:lang="tr"><span class="duz">“On bir” dedi Mübarek.</span></p>

    <p class="duz" xml:lang="tr"><span class="duz">“Maşallah” dedi Ebcet.</span></p>
  </div>
</body>
</html>
