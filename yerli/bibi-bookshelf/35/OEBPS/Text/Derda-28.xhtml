<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-28.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Stick</span><span class="italik">’</span><span class="duz">e</span> <span class="duz">gidiyorlardı</span><span class="italik">.</span> <span class="duz">Camdenhead adındaki</span> <span class="italik">pub</span><span class="duz">’ın önünden geçerken, kapısında duran</span> <span class="italik">skinhead</span><span class="duz">’ler, kendilerinden sandıkları, haftada bir kafa derisini tıraşlayan, Dr. Martens’li Derdâ’ya laf attılar.</span></p>

    <p class="duz" xml:lang="tr"><span class="duz">“Ne yapıyorsun o gotik ibneyle? Gelsene buraya!”</span></p>

    <p class="duz" xml:lang="tr"><span class="duz">Bir an için duraksayan Derdâ’yı kolundan çekip yürüten Stanley burnundan soluyordu. Bir de seksenler kalıntısı faşistlerle uğraşamayacaktı. Bu yüzden başını kaldırıp bakmadı bile. Birkaç sokak daha geçip kapısında yeşil saçlı, dev bir Rus’un durduğu Stick’e girdiler. Derdâ’nın üzerindeki son paranın yarısıyla Kara T.’den aldıkları eroini damarlarına yutturmak için tuvaletlere dağıldılar. Stanley daha hızlı davranıp çıkmış ve Mitch’le konuşmaya başlamıştı.</span></p>

    <p class="duz" xml:lang="tr"><span class="duz">“Ne bok yiyeceğimi bilmiyorum” diye bitirdi, evden kovuluşunu anlatan üç cümlelik konuşmasını.</span></p>

    <p class="duz" xml:lang="tr"><span class="duz">Sonra Derdâ geldi yanlarına. Mitch, kızı tanımadı. Ama Stanley tanıttı.</span></p>

    <p class="duz" xml:lang="tr"><span class="duz">“İşte, film yıldızın da burada! Ona sor istersen, nasıl bir cehennemin içinde olduğumuzu.”</span></p>

    <p class="duz" xml:lang="tr"><span class="duz">Mitch,</span> <span class="italik">pub</span><span class="duz">’ın loş ışığında eğilip Derdâ’nın yüzüne baktı ve gözlerine inanamadı.</span></p>

    <p class="duz" xml:lang="tr"><span class="duz">“Hayır!” dedi. “Olamaz!”</span></p>

    <p class="duz" xml:lang="tr"><span class="duz">Stanley’ye baktı. Stanley de “Olur” dedi. Sakince başını sallayarak.</span></p>

    <p class="duz" xml:lang="tr"><span class="duz">Mitch, Derdâ’yı göstererek, “Hâlâ bizi anlamıyor, değil mi?” diye sordu.</span></p>

    <p class="duz" xml:lang="tr"><span class="duz">Bu kez Derdâ konuştu. Bir ticaret ataşesi aksanıyla.</span></p>

    <p class="duz" xml:lang="tr"><span class="duz">“Ben, ne yazık ki sizi hep anladım!”</span></p>

    <p class="duz" xml:lang="tr"><span class="duz">Mitch elindeki birayı kıza uzatıp kahkahalar attı. Derdâ bardağı itip çevresine baktı. Stick, o gece, tam bir deliler yuvasıydı. Travestiler, gotikler, hangi yılda olduklarını umursamayan</span> <span class="italik">punk</span><span class="duz">’lar, elli yıldır deri ceketlerini tek omuzlarında taşıyan yetmiş yaşındaki</span> <span class="italik">Rockabilly</span><span class="duz">’ler, her beş dakikada bir saçlarını iki tarakla birden düzelten</span> <span class="italik">Teddyboy</span><span class="duz">’lar, parkalı</span> <span class="italik">Mod</span><span class="duz">’lar ve barın üstünde dans eden sarhoş bir Japon turist kız. Dresden Dolls çalıyordu. “Girl Anachronism.” Amanda Palmer’ın sesi bütün kulaklardan girip bütün kulaklardan çıkarken, mola verdiği beyinlerde geçici körlüğe neden oluyordu. Belki de bu yüzden insanların çoğu gözlerini kapatıyor ve durdukları yerde sallanıyordu. Ya da Stick’te ağır bir uyuştucu trafiği vardı ve herkes o trafikte sıkışıp kalmıştı.</span></p>

    <p class="duz" xml:lang="tr"><span class="duz">Gündüz ne yaptıkları belli olmayan insanların, içine değil ama birbirine sığındığı bir yerdi aslında Stick. Bir zamanlar sokakta birbirlerini bıçakla kovalamış olan farklı tarzlardaki hayalperestlerin, nesilleri tükendiği ve gidecek başka yerleri kalmadığı için bir araya geldikleri bir yerdi. Her şeyin değiştiği bir dünyada sabit katsayılar gibi çakılıp kaldıkları için oradaydılar. Bir zamanlar evleri olan sokaklarda, kendilerini birer yabancı gibi hissettikleri için oradaydılar. Artık tek evleri Stick’ti. Onun da genişliği, bir sokâğın ancak onda biri ederdi.</span></p>

    <p class="duz" xml:lang="tr"><span class="duz">Mitch, Derdâ’ya bakarak, “İnanılmaz!” dedi. “Demek, böyle bir yüzün varmış. Film işine dönmek ister misin?”</span></p>

    <p class="duz" xml:lang="tr"><span class="duz">“Bir daha asla!” dedi Derdâ.</span></p>

    <p class="duz" xml:lang="tr"><span class="duz">Ama Stanley ilgilenmişti.</span></p>

    <p class="duz" xml:lang="tr"><span class="duz">“Sence olur mu? Yani yine öyle birkaç film çeksen biraz para kazanabilir miyiz?”</span></p>

    <p class="duz" xml:lang="tr"><span class="duz">Mitch birasından bir yudum alıp ciddileşti.</span></p>

    <p class="duz" xml:lang="tr"><span class="duz">“O iş bitti aslında. Satabileceğimiz herkese sattık. Ama eğer ilgileniyorsa şurada bir herifler var. Bir internet sitesi için iş yapıyorlarmış. Onların filminde oynayabilir. İyi para vereceklermiş, öyle dediler.”</span></p>

    <p class="duz" xml:lang="tr"><span class="duz">Bir yandan da barda oturan iki genç adamı gösteriyordu. Japon turist kızı izleyerek gülen. Üniversiteli gibi görünen, Stick için fazla temiz iki beyaz.</span></p>

    <p class="duz" xml:lang="tr"><span class="duz">“Nasıl bir şey yapıyorlarmış?” diye sordu Stanley.</span></p>

    <p class="duz" xml:lang="tr"><span class="duz">“Bilmiyorum” dedi Mitch.</span></p>

    <p class="duz" xml:lang="tr"><span class="duz">Derdâ söze girdi. Çekiç gibi.</span></p>

    <p class="duz" xml:lang="tr"><span class="duz">“Hayır! Bir daha yok! Böyle bir şey olmayacak!”</span></p>

    <p class="duz" xml:lang="tr"><span class="duz">Ama Stanley duymuyordu. Üç adımda bara yanaşıp iki adamın arasına girdi ve konuşmaya başladı. Birkaç dakika sonra da döndü.</span></p>

    <p class="duz" xml:lang="tr"><span class="duz">“Üç bin veriyorlar” dedi. “Düşünebiliyor musunuz, üç bin!”</span></p>

    <p class="duz" xml:lang="tr"><span class="duz">Mitch sordu:</span></p>

    <p class="duz" xml:lang="tr"><span class="duz">“Ne çekiyorlarmış?”</span></p>

    <p class="duz" xml:lang="tr"><span class="duz">Stanley, Derdâ’ya bakarak yanıtladı.</span></p>

    <p class="duz" xml:lang="tr"><span class="duz">“Bildiğin porno. Tek adam, tek kadın. Klasik yani. Yarım saatlik bir şey.”</span></p>

    <p class="duz-ilk-paragraf" xml:lang="tr"><span class="duz">Yoksunluk yaşamanın ne demek olduğunu sabaha karşı çok iyi anlamış olan Derdâ, birkaç saat önce “Kesinlikle hayır!” dediğine “Tamam” demiş ve film çekmek isteyen iki adamın bıraktığı numara aranmıştı. Stanley’nin, Cambridge’de öğrenci olduklarını öğrendiği gençlerden biri telefonu açmış ve “Öğleden sonra gelin” deyip Covent Garden’da bir adres vermişti.</span></p>

    <p class="duz" xml:lang="tr"><span class="duz">Sabaha kadar Mitch’in odasında titreyip kaşındılar. Evdeki birkaç Valium’la idare edip ilk metroyla Finsbury Park’a gittiler. Derdâ’nın cebindeki son parayı Kara T.’ye ödeyerek alışverişi başlattılar. İstasyona birkaç adım mesafede olan, Arsenal adındaki futbol takımının ürünlerini satan mağazanın kahve içilen bölümüne geçip tuvalete girdiler ve alışverişi tamamlamış oldular.</span></p>

    <p class="duz" xml:lang="tr"><span class="duz">Çıkışta, metroya verecekleri para kalmadığı için Kara T.’ye yanaşıp “Biraz bozukluk versene” dediler. Ve biraz önce eline saydıkları madenî paraları Kara T.’den geri alıp Covent Garden’a gittiler.</span></p>

    <p class="duz" xml:lang="tr"><span class="duz">Söylenen adresin önünde durdular ve çevrede oturacak bir yer aradılar. Bir bank bulup çöktüler ve üç saat boyunca konuşmadan oturdular. Sadece bir ara Derdâ, Stanley’ye bakıp “Seni öldüreceğim” dedi. Stanley de “Sıraya girmen lazım” diye yanıtladı.</span></p>
  </div>
</body>
</html>
