<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--8.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">“Ne var?” diyordu İsa. “Birini mi bekliyorsun?”</span></p>

    <p class="duz" xml:lang="tr"><span class="duz">“Yok” dedi Derda.</span></p>

    <p class="duz" xml:lang="tr"><span class="duz">Ama hiç de inandırıcı değildi. Sürekli çevresine bakıyor, yakınlardaki ağaçların ötesini görmek için başını uzatıyor, gerekirse ayağa kalkıp oturuyordu. Ve neredeyse bir aydır böyle davranıyordu.</span></p>

    <p class="duz" xml:lang="tr"><span class="duz">“Ne bakıyorsun o zaman oraya buraya?”</span></p>

    <p class="duz" xml:lang="tr"><span class="duz">“Sana ne ya!” dedi Derda. Sonra da pişman oldu.</span></p>

    <p class="duz" xml:lang="tr"><span class="duz">“Sana bir şey söyleyeceğim. Ama sır.”</span></p>

    <p class="duz" xml:lang="tr"><span class="duz">“Tamam” dedi İsa. “Söyle.”</span></p>

    <p class="duz" xml:lang="tr"><span class="duz">“Böyle cübbeli bir herif falan görürsen bana haber ver.”</span></p>

    <p class="duz" xml:lang="tr"><span class="duz">İsa, Derda’nın omzunun üstünden parmağını uzatıp, “Şurada bir tane var!” dedi.</span></p>

    <p class="duz" xml:lang="tr"><span class="duz">Derda sıçrayarak kalktı ve arkasına baktı. Ubeydullah’ın kardeşi Yakup’un türbeyi andıran mezarının başında, ellerini açmış dua eden bir cübbeli vardı. Derda, İsa’ya döndü.</span></p>

    <p class="duz" xml:lang="tr"><span class="duz">“O değil ya! Tamam bu da cübbeli de, neyse, bak: Nerede olabilir, biliyor musun? Şu hani, bizim duvar var ya? Bizim evin duvarı? İşte, ona en yakın olan mezarlar var hani... Hani son sıra? İşte oralarda bir tane görürsen, mutlaka bana haber ver! Evdeysem, eve gel! Neredeysem oraya gel yani! Allah aşkına, bak, çok önemli!”</span></p>

    <p class="duz" xml:lang="tr"><span class="duz">İsa güldü.</span></p>

    <p class="duz" xml:lang="tr"><span class="duz">“İyi de niye önemli? Bu mu şimdi, sır dediğin şey?”</span></p>

    <p class="duz" xml:lang="tr"><span class="duz">“Bak, ben, geçenlerde, böyle cübbeli bir herif için iş yaptım. Bir mezar yıkadım. Sonra da bu para vermedi. Ben de küfrettim. Sonra da herif beni kovaladı. Anlıyor musun? Şimdi bu herif beni bulursa ağzıma sıçar! Çok ağır küfrettim herife!”</span></p>

    <p class="duz" xml:lang="tr"><span class="duz">“Olur mu ya?” dedi İsa. “Adamın işi gücü yok da senin peşinden mi koşacak? Unutmuş gitmiştir.”</span></p>

    <p class="duz" xml:lang="tr"><span class="duz">“İnşallah öyledir” dedi Derda. Sonra da ayağa kalkıp elini güneşe siper etti ve çevresine baktı. Sırtlarını dayadıkları mezarın dibine yeniden oturduğunda İsa’nın uzattığı sigarayı görüp aldı.</span></p>

    <p class="duz" xml:lang="tr"><span class="duz">“Sen yine de o mezarların oralarda birileri dolanırsa bana haber ver, tamam mı?”</span></p>

    <p class="duz" xml:lang="tr"><span class="duz">Elindeki çakmakla Derda’nın sigarasını yakan İsa, “Tamam, merak etme” dedi. Sonra da kendi sigarasını ateşleyip ekledi:</span></p>

    <p class="duz" xml:lang="tr"><span class="duz">“Ama bence boşuna korkuyorsun.”</span></p>

    <p class="duz" xml:lang="tr"><span class="duz">İlk beş nefesten sonra İsa, “Fevzi’yi biliyorsun, değil mi? Hani şu yurttan kaçan oğlanı?” diye sordu. Derda başını salladı.</span></p>

    <p class="duz" xml:lang="tr"><span class="duz">“Dün, onu gördüm. Çok garip bir herif o. Hani bir torbası var ya, hep elinde? Ne varmış içinde, biliyor musun? Gösterdi bana. Oyuncak bir bebek. Ama kızlar için yani. Böyle kıyafetler var üstünde. Sonra soydu Fevzi bunu. Bayağı memeleri var, kıçı var. Kocaman kadın gibi, anladın mı? Neyse, dedi ki, yurttan da o bebek yüzünden kaçmış. Neydi adı ya? Barbo mu, barba mı, neyse öyle bir şey işte... Barbie, Barbie! Niye biliyor musun? Çünkü yurttakiler o bebeği elleyip duruyormuş, sonra da Fevzi’ye sarkıyorlarmış, anladın mı?”</span></p>

    <p class="duz" xml:lang="tr"><span class="duz">Bir yandan çevresini gözetleyen Derda, diğer yandan sigarasını bir mezar taşında söndürüyordu. Sordu.</span></p>

    <p class="duz" xml:lang="tr"><span class="duz">“İyi de ne bok yiyormuş ki o bebekle? Atsaymış ya! Atıp kurtulsaymış!”</span></p>

    <p class="duz" xml:lang="tr"><span class="duz">“Dur bak” dedi İsa. “Kim vermiş o bebeği ona, biliyor musun?”</span></p>

    <p class="duz" xml:lang="tr"><span class="duz">“Ne bileyim!” dedi Derda.</span></p>

    <p class="duz" xml:lang="tr"><span class="duz">“Başbakan vermiş oğlum!”</span></p>

    <p class="duz" xml:lang="tr"><span class="duz">“Siktir!” dedi Derda.</span></p>

    <p class="duz" xml:lang="tr"><span class="duz">“Valla lan! Köydeymiş bunlar. Kasabaya mı ne, başbakan gelmiş. Bunlar da gitmişler. Bu daha küçük. Oyuncak dağıtıyorlarmış. Kapışmış çocuklar. Bu da yerde bunu bulmuş. Önce anlamamış ne olduğunu. Sonra da bir türlü kıyıp atamamış. Ne de olsa başbakan vermiş! Ama köydeki çocuklar, bakmışlar, kadın gibi bir şey. Başlamışlar ellemeye. Fevzi de bir şey yapamıyormuş tabii. Sonra da Fevzi’yi ellemeye başlamışlar. O da...”</span></p>

    <p class="duz" xml:lang="tr"><span class="duz">Derda birden başını çevirip İsa’ya baktı.</span></p>

    <p class="duz" xml:lang="tr"><span class="duz">“Oğlum, siz bir şey mi yaptınız?”</span></p>

    <p class="duz" xml:lang="tr"><span class="duz">İsa derhal yanıt verdi. Hem de bir soruyla.</span></p>

    <p class="duz" xml:lang="tr"><span class="duz">“Sen de ister misin?”</span></p>

    <p class="duz" xml:lang="tr"><span class="duz">“Siktir lan” dedi Derda. “Nesini isteyeceğim!”</span></p>

    <p class="duz" xml:lang="tr"><span class="duz">“Bir ekmek götürüp veriyorsun, sonra da Fevzi...”</span></p>

    <p class="duz" xml:lang="tr"><span class="duz">“İstemez” dedi Derda.</span></p>

    <p class="duz" xml:lang="tr"><span class="duz">“Herkes yapıyormuş. Fevzi öyle dedi. Halı sahanın oradaki çocuklar da geliyormuş. Ama bir görsen bebeği, gerçek karı gibi. Fevzi de eliyle...”</span></p>

    <p class="duz" xml:lang="tr"><span class="duz">“Siktir git ya!” dedi Derda. Midesi bulanmıştı. Fevzi’nin bir somun ekmek karşılığında İsa’ya yaptığı şeyden değil. Fevzi’nin yurtlar hakkında anlattıklarına inandığı için. Belki hepsi doğruydu. Belki de gerçekten Fevzi’yi helalarda sıkıştırıyorlardı. Ama Derda’nın bir Barbie’si yoktu ki! Bir an için, her şeyi boşuna yaptığını düşündü. Yurttan boşuna korktuğunu. Annesini boşuna kesip gömdüğünü. O cübbelinin parasını boşuna çalıp boşuna boka saplandığını... Hepsi Fevzi’nin yüzündendi! Ya da ona o bebeği verenin yüzünden! Verip de delirten yüzünden!</span></p>

    <p class="duz" xml:lang="tr"><span class="duz">“Sikeceğim o Fevzi’yi!” dedi Derda. Farkında olmadan, yüksek sesle. Sonra İsa’yla göz göze gelip düzeltti.</span></p>

    <p class="duz" xml:lang="tr"><span class="duz">“Öyle değil lan!”</span></p>
  </div>
</body>
</html>
