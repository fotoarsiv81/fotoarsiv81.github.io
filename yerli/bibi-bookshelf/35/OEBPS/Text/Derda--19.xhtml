<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--19.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Üç imza gecesi daha geçti. Gazete bayilerinin, kitapçıların, otobüs duraklarının camlarına ve nerede yalnız kalırsa, önüne çıkan ilk duvara çizdi Oğuz Atay’ın işaretini. Her işaret, bir mühürdü aslında. Derda, o üç gece boyunca, Oğuz Atay’ın mührünü bastı basabildiği her yere. Gündüzleri de, başkalarının bastığı mühürleri aramakla geçti. Abdullah’ın minibüsünün camlarından baka baka. Kendininkiler dışında dört işaret daha gördü. Dört hayal daha kurdu. Kim yapmıştır acaba, diye. Sanki gizli bir örgütün parçasıymış gibi hissediyordu kendini. O kadar gizli ki, örgüt üyeleri birbirini tanımıyordu. Örgütün adını düşünüyordu. Ne olabilir, diye. Sonra birden, Saruhan’ın okuttuğu çocuk kitaplarından biri geldi aklına. Adı,</span> <span class="italik">Oğuz Türkleri</span><span class="duz">’ydi. Güldü Derda. Olabilir mi, diye düşündü. Birkaç saniye için. Sonra da umursamadı. Neyse ne, dedi. Önemli olan, yalnız olmamasıydı. Çünkü o güne kadar önemli olan tek şey, yalnız olmasıydı.</span></p>

    <p class="duz" xml:lang="tr"><span class="duz">Dördüncü gün çalışmayacaktı. İsrafil, “Bugün işe çıkmak yok, ortalık biraz karışık” demişti. Sonradan Süleyman’a sorduğunda, “Oğlum, sadece biz mi yapıyoruz bu işi? Bir sürü iti kopuğu var!” yanıtını almıştı. Önünde, doldurulmayı bekleyen koca bir gün vardı ve Derda, eski arkadaşı İsa’yı uzun zamandır görmediğini hatırladı. Her ne kadar mezarlık semtine yaklaşmak istemese de... Babasından korktuğundan değil. Onu tamamen silmişti belleğinden. Ya da Derda öyle sanıyordu. İtebildiği kadar derinine itmişti, aklının. Belki de üstünde tepinmişti. Sonuçta unutmuştu. Mezarlık semtine yaklaşmak istememesinin nedeni başkaydı. Utanıyordu. Oğuz Atay’dan. Kim bilir kaç gündür mezarını temizleyememişti? Kim bilir ölü tozları nasıl da sarmıştı dört bir yanını? Ya menekşeler? Kim bilir onlara neler olmuştu? Hangileri ayakta kalmış, hangileri solmuştu?</span></p>

    <p class="duz" xml:lang="tr"><span class="duz">Sonuçta, iki otobüs değiştirip, üç sokaktan geçip mermerciye girdi ve İsa’yı gördü. Mermer tozundan bir bulutun içinde. Fırıncılara benziyor, diye düşündü Derda. Bembeyaz yüzüyle.</span></p>

    <p class="duz" xml:lang="tr"><span class="duz">“Derda! Neredesin lan? Ben de, diyorum, öldü mü kaldı mı bu herif?”</span></p>

    <p class="duz" xml:lang="tr"><span class="duz">Sarıldılar. Mermer tozu Derda’ya bulaştı.</span></p>

    <p class="duz" xml:lang="tr"><span class="duz">“Kusura bakma” dedi İsa. Sonra da tişörtünden sarkan çıplak kollarını tokatlamaya başladı. Tokatladıkça da, derisinin rengi koyulaştı. Özellikle de sol kolu. Beyazlık gittikçe, yerini dövmeler aldı. El yordamıyla yapılmış dövmeler. Dikiş iğneleriyle.</span></p>

    <p class="duz" xml:lang="tr"><span class="duz">“Bu ne lan?” dedi Derda. Sonra da İsa’nın sol kolunu tutup baktı. Zorlukla da olsa okuyabildi:</span></p>

    <p class="duz" xml:lang="tr"><span class="duz">“Ne doğan güne hükmüm geçer, ne halden anlayan bulunur... Bu ne oğlum?”</span></p>

    <p class="duz" xml:lang="tr"><span class="duz">“Siktir et” dedi İsa, dövmelerine bakarken. “Kafam güzeldi, çizdim öyle.”</span></p>

    <p class="duz" xml:lang="tr"><span class="duz">Sonra birden başını kaldırıp sordu:</span></p>

    <p class="duz" xml:lang="tr"><span class="duz">“Sen okumayı mı öğrendin?”</span></p>

    <p class="duz" xml:lang="tr"><span class="duz">“Evet” dedi Derda.</span></p>

    <p class="duz" xml:lang="tr"><span class="duz">“Aferin lan! Alırsın artık bir ilkokul diploması!”</span></p>

    <p class="duz" xml:lang="tr"><span class="duz">“Yok lan” dedi Derda. “Ne yapacağım ilkokulu? Ben hâlâ üniversiteyi bekliyorum!”</span></p>

    <p class="duz" xml:lang="tr"><span class="duz">Güldüler. Sonra Derda, yeniden İsa’nın kolunu tutup dövmelerine baktı.</span></p>

    <p class="duz" xml:lang="tr"><span class="duz">“Acımadı mı?”</span></p>

    <p class="duz" xml:lang="tr"><span class="duz">“Acımıştır herhalde ama diyorum ya, kafam iyiydi!”</span></p>

    <p class="duz" xml:lang="tr"><span class="duz">Harflerin eğriliğinden belliydi. Hatta dirsekten bileğe indikçe küçülüyorlardı. Acemi bir tabelacı gibi, İsa da, Derda’nın Oğuz Atay imzasını icat ettiği gecedeki gibi, boş yer hesabını yanlış yapmıştı. Yazacaklarını sığdırabilmek için, yeri daraldıkça, küçültmüştü harfleri.</span></p>

    <p class="duz" xml:lang="tr"><span class="duz">“Nasıl yaptın lan?” diye sordu Derda.</span></p>

    <p class="duz" xml:lang="tr"><span class="duz">“İğneyle” dedi İsa. “Bildiğin iğneyle.”</span></p>

    <p class="duz" xml:lang="tr"><span class="duz">“Rengi nasıl verdin?”</span></p>

    <p class="duz" xml:lang="tr"><span class="duz">“Bizim yağlı boyalar var ya? Hani şahideler için? Onlarla yaptım. Siyahla yapıyorsun, sonra da böyle mavi gibi oluyor. Neyse, anlat bakalım, sen ne yapıyorsun? Remzi anlattı biraz da. Geçen gün gördüm. Korsan kitap işinde mi ne çalışıyormuşsun?”</span></p>

    <p class="duz" xml:lang="tr"><span class="duz">“Korsan mı?”</span></p>

    <p class="duz" xml:lang="tr"><span class="duz">“Öyle diyorlar.”</span></p>

    <p class="duz" xml:lang="tr"><span class="duz">“Allah Allah!”</span></p>

    <p class="duz" xml:lang="tr"><span class="duz">“Ulan Derda, hiç değişmemişsin! Hâlâ bir boktan haberin yok! Yaptığın işin adını bile bilmiyorsun! Neyse, dur.”</span></p>

    <p class="duz" xml:lang="tr"><span class="duz">İsa, atölyenin içlerine doğru bağırdı.</span></p>

    <p class="duz" xml:lang="tr"><span class="duz">“Usta, ben bir gidip geliyorum.”</span></p>

    <p class="duz" xml:lang="tr"><span class="duz">Bağırdığı yönde sadece bir toz bulutu vardı. Gerisinde de iki maskeli adam. Ellerindeki hızarlarla mermer bir bloğu kesmeye çalışıyorlardı. İçlerinden biri durup boştaki elini kaldırdı. İsa, Derda’ya, “Haydi yürü” dedi. “Gidelim de iki kadeh bir şey içelim.”</span></p>

    <p class="duz" xml:lang="tr"><span class="duz">İsa, üzerine bir gömlek, bir de deri ceket geçirdi. Sonra da atölyeden çıkıp yürüdüler. Konuşmadan. Birbirlerine baktıkça güldüler. Yüz adım sonra, “Burası” dedi İsa. Derda, başını kaldırıp durdu.</span></p>

    <p class="duz" xml:lang="tr"><span class="duz">“Burada” dedi, “bir nalbur yok muydu?”</span></p>

    <p class="duz" xml:lang="tr"><span class="duz">“Öldü oğlum o herif” dedi İsa. “Oğlu birahane yaptı burayı. Gel!”</span></p>

    <p class="duz" xml:lang="tr"><span class="duz">Böylece, yıllar sonra Derda, annesini parçalamak için vitrininin önünden balta çaldığı nalbura girmiş oldu. Ama ne çivi çekmeceleri ne de demir kovalar vardı çevrede. Her birinin ayağı sallanan dört masa ve tabureler karşıladı ikisini de. Bir de, nalburun sarhoş oğlu.</span></p>

    <p class="duz" xml:lang="tr"><span class="duz">“Vay İsa, erkencisin!”</span></p>

    <p class="duz" xml:lang="tr"><span class="duz">“Öyle be Mahmut. Bak, bu benim çok eski arkadaşım. Çocukluktan.”</span></p>

    <p class="duz" xml:lang="tr"><span class="duz">Oysa hâlâ çocuktu. İkisi de. Derda, Mahmut’un uzanan elini sıkıp başını salladı. Dördüncü masanın etrafındaki taburelere oturdular. Mahmut, girişteki daracık barın arkasından iki bira çıkarıp iki adımda getirdi ve koydu önlerine. Sonra da elini alnına vurup konuştu:</span></p>

    <p class="duz" xml:lang="tr"><span class="duz">“Amına koyayım, sormadım ki ne içeceksiniz, diye!”</span></p>

    <p class="duz" xml:lang="tr"><span class="duz">İsa güldü.</span></p>

    <p class="duz" xml:lang="tr"><span class="duz">“Üzme sen canını. Bira tamamdır.”</span></p>

    <p class="duz" xml:lang="tr"><span class="duz">Sonra da Derda’ya baktı.</span></p>

    <p class="duz" xml:lang="tr"><span class="duz">“İçeriz değil mi?”</span></p>

    <p class="duz" xml:lang="tr"><span class="duz">“Olur” dedi Derda.</span></p>

    <p class="duz" xml:lang="tr"><span class="duz">Mahmut uzaklaşıp barın arkasındaki tabureye oturdu ve elini tezgâhın altına uzatıp votkalı bardağını aldı. Üç kadeh kalktı, bir zamanlar nalbur olan ve tabelasında ÇİVİ yazan birahanede. Babasının anısına koymuştu bu adı Mahmut. Ve yine babasının anısına içiyordu. Her zamanki gibi. Kimseye söylemese de...</span></p>

    <p class="duz" xml:lang="tr"><span class="duz">“Anlat bakalım” dedi İsa. “Ne bok yiyorsun oralarda? Gittin, bıraktın bizi.”</span></p>

    <p class="duz" xml:lang="tr"><span class="duz">“Yok lan!” dedi Derda. “Nereye bırakacağım? Babam çıktı. Girdik birbirimize, ben de çarptım kapıyı çıktım. Allahtan Remzi’nin orada iş bulmuştum da boşta kalmadım. Orada yatıyorum şimdi. Sen ne yapıyorsun?”</span></p>

    <p class="duz" xml:lang="tr"><span class="duz">“Ne yapayım, amına koyayım! Eşek gibi çalışıyorum. Sonra da buraya gelip eşek gibi içiyorum!”</span></p>

    <p class="duz" xml:lang="tr"><span class="duz">Önce biralarından bir yudum almak için sustular, sonra da konuşacak başka bir şeyleri olmadığı için. Kim, neyi anlatabilirdi ki? Derda mı söz edecekti Oğuz Atay’dan? Yoksa İsa mı anlatacaktı, Derda’nın, bir zamanlar “Siktir et!” deyip kestiği hikâyenin devamını. Anlatmaya on bir yaşında başladığı ve hâlâ bitiremediği define hikâyesini. Oysa o hikâye yüzünden konuşmaya başlamıştı mermerle. O hikâye yüzünden kazımıştı derisini. Açtığı her et çukurunu doldurmuştu mezar taşı boyasıyla. Hep o hikâye yüzünden. Ama ne önemi vardı artık? Herkesin öyle bir hikâyesi yok muydu? Başlayıp da bitiremediği. Çünkü kimsenin dinlemediği... İçine atmak, diye bir şey varken, anlatmaya ne gerek vardı? İçine atıp sifonu çekmek varken. Alkolle dolu bir sifonu...</span></p>

    <p class="duz" xml:lang="tr"><span class="duz">Daha istemeden geldi ikinci biralar. Hatta birincileri bitirmeden. Üçüncüler de öyle geldi. İkinci kadehleri boşaltmadan. Bir ara İsa, atölyeye, ustasıyla konuşmaya gitti. “Bugünlük affet” demeye. “Yarın, geceye kadar kalırım” deyip pazarlık yapmaya. Döndüğünde gülüyordu yüzü.</span></p>

    <p class="duz" xml:lang="tr"><span class="duz">“Tamamdır, usta bir şey demedi!”</span></p>

    <p class="duz" xml:lang="tr"><span class="duz">Güldüler ve üç kadeh daha kalktı ÇİVİ’de. Saatlerin akşama döküldüğü dakikalarda, kapı yedi kez açılıp yedi kez kapandı. Yedi mermerci daha geldi. Aralarında da İsa’nın ustası. Çırağından uzakta oturdu. Yüzünü daha fazla görmemek için. O da bıkmıştı her şeyden. En çok da evden. Evdeki karısından. Görmekten bıktığı yüzlerden uzakta oturup, görmekten bıktığı bir yüzü görebilecek kadar sarhoş olmaya gelmişti.</span></p>

    <p class="duz" xml:lang="tr"><span class="duz">Bir ara İsa, “Mermere!” diye bağırarak kadeh kaldırdı. O sırada, ÇİVİ’deki her erkek içmekten başka bir şey düşünmediği için, şerefine kadeh kaldırdıkları şeyin bir taş olduğunu umursamayıp güldüler ve içkilerinden bir yudum aldılar. Bazıları da yudumdan öteye gidip bardağını boşalttı ve “Mahmut!” diye bağırdı. O da, en az müşterileri kadar sarhoş olduğu için, “Geliyorum” deyip attığı ilk adımda, tek ayağını eksik basıp düştü ve herkes güldü. En yakınındaki iki mermerci tutup kaldırdı Mahmut’u. Derda ve İsa, dört kadehtir konuşmayı bırakmış, ÇİVİ’yi izleyip gülüyorlardı. Bir de konuşulanları dinliyorlardı. Mermerci anılarını. Bir de en yaslı günlerde çatlayan mezar taşı hikâyelerini.</span></p>

    <p class="duz" xml:lang="tr"><span class="duz">Sonra teker teker boşaldı tabureler. Geriye Mahmut’la iki çocuk kaldı. Derda, ancak o zaman konuşmaya başladı.</span></p>

    <p class="duz" xml:lang="tr"><span class="duz">“Oğlum, Oğuz Atay diye bir adam var...”</span></p>

    <p class="duz" xml:lang="tr"><span class="duz">“Kim o lan?” dedi İsa. “Akraban mı?”</span></p>

    <p class="duz" xml:lang="tr"><span class="duz">“Yok ya...”</span></p>

    <p class="duz" xml:lang="tr"><span class="duz">İçtiği litrelerce biradan sonra Derda’nın boğazında nefes geçecek yer kalmadığı için nefes nefeseydi. Anlatmaya çalışıyordu ama olmuyordu.</span></p>

    <p class="duz" xml:lang="tr"><span class="duz">“Öyle değil oğlum! Adam...”</span></p>

    <p class="duz" xml:lang="tr"><span class="duz">“Ne?” diyordu İsa. “Ne? Adam ne? Patronun mu?”</span></p>

    <p class="duz" xml:lang="tr"><span class="duz">Gülüyordu Derda. Katıla katıla.</span></p>

    <p class="duz" xml:lang="tr"><span class="duz">“Ne patronu ya?” diyordu. “Bak, ne diyorum? Oğuz!”</span></p>

    <p class="duz" xml:lang="tr"><span class="duz">Sonra da sağ elinin işaret parmağıyla sol elinin parmaklarına vura vura, “O, Ğ, U, Z!” derken birden durdu.</span></p>

    <p class="duz" xml:lang="tr"><span class="duz">“Anladık, Oğuz!” dedi İsa.</span></p>

    <p class="duz" xml:lang="tr"><span class="duz">Derda, ilk kez görmüş gibi parmaklarına bakıyordu. Sanki bir şeyler hesaplamaya çalışıyordu. Birden başını kaldırıp İsa’ya baktı.</span></p>

    <p class="duz" xml:lang="tr"><span class="duz">“Oluyor lan!” dedi.</span></p>

    <p class="duz" xml:lang="tr"><span class="duz">“Ne bağırıyorsun, amına koyayım!”</span></p>

    <p class="duz" xml:lang="tr"><span class="duz">“Oğlum, oluyor!”</span></p>

    <p class="duz" xml:lang="tr"><span class="duz">“Ne oluyor ya?”</span></p>

    <p class="duz" xml:lang="tr"><span class="duz">“Bak şimdi” deyip sol elinin işaret parmağıyla, sağ elinin serçe parmağından başlayarak, diğerlerine dokunmaya başladı. Bir yandan da “Bak, bak! O, Ğ, U, Z!” diyordu. Sonra da sağ elinin işaret parmağıyla, sol elinin parmaklarında gezdi ve “A, T, A, Y!” diye bağırdı. İsa, hiçbir şey anlamamıştı.</span></p>

    <p class="duz" xml:lang="tr"><span class="duz">“Ne diyorsun oğlum, sıyırdın mı, ne yaptın?”</span></p>

    <p class="duz" xml:lang="tr"><span class="duz">“İğne var mı lan, iğne?” diye bağırdı Derda.</span></p>

    <p class="duz" xml:lang="tr"><span class="duz">“Ne iğnesi?” dedi İsa.</span></p>

    <p class="duz" xml:lang="tr"><span class="duz">“Dövme için lan!”</span></p>

    <p class="duz" xml:lang="tr"><span class="duz">“Siktir lan, sarhoşsun sen!” dedi İsa.</span></p>

    <p class="duz" xml:lang="tr"><span class="duz">O sırada, Mahmut, elinde iki kadehle gelmişti, sallana sallana. Bira dolu bardakları masaya koyarken, ÇİVİ’nin sahibi dili döne döne konuştu.</span></p>

    <p class="duz" xml:lang="tr"><span class="duz">“Çivi çiviyi söker!”</span></p>
  </div>
</body>
</html>
