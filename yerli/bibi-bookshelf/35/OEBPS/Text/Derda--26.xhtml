<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--26.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Namlu sesi tarihi meyhanede öyle bir yankılandı ki, insanlar bir an için, kendi attıkları çığlığı bile duyamadı. Masaların altına girmeye çalışırken birbirleriyle çarpışınca açıldı kulakları. Açılır açılmaz da Derda’yı duydular. Donup kalmış olan garsona bağırıyordu.</span></p>

    <p class="duz" xml:lang="tr"><span class="duz">“Çek şu masaları, hepsi çıksın ortaya! Çabuk, amına koyayım!”</span></p>

    <p class="duz" xml:lang="tr"><span class="duz">Garson, biraz önce ateşlenmiş namlunun sıcaklığını alnında hissedince geri geri yürüdü ve “Tamam abi, tamam!” dedi. Sonra da arkasını dönüp insanların altlarına ve arkalarına saklandığı masaları sağa sola çekmeye başladı.</span></p>

    <p class="duz" xml:lang="tr"><span class="duz">“Kalkın ulan ayağa! Kalk!” diye bağırdı Derda.</span></p>

    <p class="duz" xml:lang="tr"><span class="duz">“Suratınızı göreceğim! Hepinizin suratını göreceğim!”</span></p>

    <p class="duz" xml:lang="tr"><span class="duz">Ve durduğu yerden seçebildiği kadarıyla genç bir adamla göz göze geldi. Masanın altından çıkmış olmasına rağmen hâlâ iki büklüm duruyordu. Ellerini kaldırmıştı. Başını sallıyordu. İki yana doğru. Yedi kadeh rakının sarhoş ettiği zihni iki mermiyle kendine gelmişti.</span></p>

    <p class="duz" xml:lang="tr"><span class="duz">“Siktir git!” dedi Derda. “Yürü, çık, siktir git!”</span></p>

    <p class="duz" xml:lang="tr"><span class="duz">Adam önce inanamadı. Sonra kendine doğrultulmuş tabancanın eşliğinde, ellerini indirmeden ve başını kaldırmadan Derda’nın yanından geçip kapıdan çıktı. Çıkar çıkmaz da, Derda, başka bir gençle göz göze geldi.</span></p>

    <p class="duz" xml:lang="tr"><span class="duz">“Yürü, sen de git! Ne bakıyorsun lan suratıma? Siktir git!”</span></p>

    <p class="duz" xml:lang="tr"><span class="duz">O da koşarak çıktı meyhaneden. Derda, masaların etrafında yürümeye başlamıştı ve her genç gördüğünü kovuyordu. “Siktirin lan!” diye diye. On iki erkek ve dokuz kadın, ağlamanın eşiğinde terk ettiler Çorak’ı. Geriye, tek bir masanın etrafındaki, yaşları altmışla yetmiş beş arasında değişen üç adam kalmıştı.</span></p>

    <p class="duz" xml:lang="tr"><span class="duz">Derda üzerlerine yürüdü ve aralarındaki tek sakallıya sordu:</span></p>

    <p class="duz" xml:lang="tr"><span class="duz">“Ne iş yapıyorsun sen?”</span></p>

    <p class="duz" xml:lang="tr"><span class="duz">Sakallı “Bak oğlum” diyecekti ki, Derda bağırdı.</span></p>

    <p class="duz" xml:lang="tr"><span class="duz">“Ne iş yapıyorsun, dedim!”</span></p>

    <p class="duz" xml:lang="tr"><span class="duz">Sakallının yanındaki gözlüklü, “Neyse derdin, çözeriz, bak. Gazeteci o, anlat ona, ama yapma böyle!” dediği anda Derda güldü.</span></p>

    <p class="duz" xml:lang="tr"><span class="duz">“Öyle mi?”</span></p>

    <p class="duz" xml:lang="tr"><span class="duz">Elindeki tabancanın namlusunu yüzüne saplayacakmış gibi bakan Derda’nın gülümsediğini görünce, bir an için rahatlayan sakallı, “Tabii evladım, ben hallederim senin işini. Yeter ki anlat bana!” dedi.</span></p>

    <p class="duz" xml:lang="tr"><span class="duz">“Onun da mı böyle silah çekmesi gerekiyordu, derdini dinlemeniz için?” diye bağırdı Derda.</span></p>

    <p class="duz" xml:lang="tr"><span class="duz">Sakallıyla gözlüklü aynı anda “Kimin?” dediler.</span></p>

    <p class="duz" xml:lang="tr"><span class="duz">“Adını söylesem, hatırlayacak mısınız, amına koyayım!”</span></p>

    <p class="duz" xml:lang="tr"><span class="duz">O ana kadar hiç konuşmamış ve içlerindeki tek şişman olan, “Sen söyle, sen söyle, kimmiş o?” diye bağırdı.</span></p>

    <p class="duz" xml:lang="tr"><span class="duz">Derda nefesini tuttu ve tabancanın namlusunu sakallıya çevirip tetiği çekti. Gazeteciyi ağzından vurmuştu. Adamın tam olarak, “Bir delilik yapma!” demek için açılmış olan ağzına girdi kurşun. Girmesiyle de ensesinden çıkıp ardındaki duvara saplanması bir oldu. Adam, dizleri kırılmış gibi olduğu yerde çökerken, gözlüklü masanın altına girmeye çalıştı. Ayakta sadece şişman olan kalmıştı. Derda’yla göz göze geldi ve sol gözünden vuruldu. İki eli kararmış gözüne gitti ve o yere yığılırken Derda eğilip masanın altındaki gözlüklüye ateş etti. Tabancadan çıkan kurşun, adamın kendini korumak için kaldırdığı avucunu delip katlanmış dizine saplandı.</span></p>

    <p class="duz" xml:lang="tr"><span class="duz">Derda doğrulup bağırdı:</span></p>

    <p class="duz" xml:lang="tr"><span class="duz">“Bugün Oğuz Atay için geberdiniz, orospu çocukları! Oğuz Atay için!”</span></p>

    <p class="duz" xml:lang="tr"><span class="duz">Sonra da olduğu yerde dönüp sandalyeleri devire devire kapıya koştu. Çorak’ın önünde birikmiş olan insanları görünce tabancasını üzerlerine doğrultarak “Açılın! Açılın, amına koyayım!” diye bağırdı. İnsanlar kaçıştılar ve Derda, nereye gittiğini bilmeden koşmaya başladı. Polis sirenini duyduğunda, gördüğü ilk karanlık sokağa sapmıştı bile...</span></p>

    <p class="duz-ilk-paragraf" xml:lang="tr"><span class="duz">O gece, sabaha kadar koştu Derda. Yakalanmamış olması bir mucizeydi, çünkü İstanbul’daki her polis onun peşindeydi.</span></p>
  </div>
</body>
</html>
