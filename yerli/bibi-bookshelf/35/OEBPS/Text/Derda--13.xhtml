<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--13.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Derda, Oğuz Atay’ın</span> <span class="italik">Günlük</span><span class="duz">’ünü okuyordu.</span></p>

    <p class="duz" xml:lang="tr"><span class="duz">“</span><span class="italik">Bugünlerde umutsuzluk var...</span><span class="duz">”</span></p>

    <p class="duz" xml:lang="tr"><span class="duz">Üzülüyordu.</span></p>

    <p class="duz" xml:lang="tr"><span class="duz">“</span><span class="italik">Ne olursa olsun bana saygı göstermelerini istiyorum...</span><span class="duz">”</span></p>

    <p class="duz" xml:lang="tr"><span class="duz">Sinirleniyordu. “Tabii ki!” diyordu Derda. “Tabii ki saygı göstermeleri gerek!”</span></p>

    <p class="duz" xml:lang="tr"><span class="duz">“</span><span class="italik">İlerici, gerici her türlü akımların tekelini ellerinde tutan bir küçük yarı-aydın çetesi, yıllardır kendini yenileme gerçeğini duymadığı için, bugün artık yerini kaybetmemek için ancak bezirgân oyunlarıyla ayakta durmaya çalışmaktadır...</span><span class="duz">”</span></p>

    <p class="duz" xml:lang="tr"><span class="duz">Derda, kimden söz edildiğini anlamıyor ama daha çok sinirleniyordu.</span></p>

    <p class="duz" xml:lang="tr"><span class="duz">“</span><span class="italik">Bunlar çürüyen et, dökülen diş gibidirler...</span><span class="duz">”</span></p>

    <p class="duz" xml:lang="tr"><span class="duz">“Evet!” diyordu kendi kendine.</span></p>

    <p class="duz" xml:lang="tr"><span class="duz">“</span><span class="italik">Dünya kurudu...</span><span class="duz">”</span></p>

    <p class="duz" xml:lang="tr"><span class="duz">Yine “Evet!” diye bağırıyordu Derda.</span></p>

    <p class="duz" xml:lang="tr"><span class="duz">“</span><span class="italik">Bu sokakta da bir iki küçük mezarlık olsaydı, her gün işimize giderken ölülerle selamlaşsaydık...</span><span class="duz">”</span></p>

    <p class="duz" xml:lang="tr"><span class="duz">Gülüyordu. Oğuz Atay’la arasında var olduğuna inandığı görünmez bağ görünmeye başlıyordu.</span></p>

    <p class="duz" xml:lang="tr"><span class="duz">“</span><span class="italik">Neden yazdıklarımı anlamıyorlar, neden çevrede kimse yok...</span><span class="duz">”</span></p>

    <p class="duz" xml:lang="tr"><span class="duz">Yine sinirleniyordu. “Ben de anlamıyorum ama bak yanındayım” diyordu.</span></p>

    <p class="duz" xml:lang="tr"><span class="duz">“</span><span class="italik">Ahmaklar her ülkede var – yani her ülkenin edebiyatını bilenler arasında var. Yabancı kitapları kapışıyorlar. Benden haberleri bile yok. Ben de sözüm ona bu adamlardan kurulu bir okuyucu kalabalığı bekliyorum. Çok aptallık...</span><span class="duz">”</span></p>

    <p class="duz" xml:lang="tr"><span class="duz">Yine üzülüyordu Derda.</span></p>

    <p class="duz" xml:lang="tr"><span class="duz">“</span><span class="italik">Sanıyorum burada ben kendimi dışarıda bırakılmış hissediyorum...</span><span class="duz">”</span></p>

    <p class="duz" xml:lang="tr"><span class="duz">Derda, “Ben de” diyordu içinden.</span></p>

    <p class="duz" xml:lang="tr"><span class="duz">“</span><span class="italik">Korkarım sonunda ben de teslim olacağım; bu daha acıklı olacak...</span><span class="duz">”</span></p>

    <p class="duz" xml:lang="tr"><span class="duz">Derda ağlıyordu...</span> <span class="italik">Günlük</span><span class="duz">’ün son sayfalarındaki Oğuz Atay’ın farklı yaşlardaki fotoğraflarına bakarak döktüğü gözyaşlarını, yine o sayfalara yüzünü sürterek kurutuyordu. Derda, Oğuz Atay’a karıştığını hissediyor ve okumuş olduğu mutsuzluğu, hissedebileceği her yerinde hissediyordu.</span></p>

    <p class="duz" xml:lang="tr"><span class="duz">En azından, Oğuz Atay’ın da kendisi kadar yalnız ve mutsuz olduğuna inanmıştı. 1977’den 1934’ü çıkarmak yarım saatini almış ve sonucun 43 olduğunu görünce, “Ne kadar gençmiş” diye düşünmüştü. Ve 43 yıldan fazla yaşamış bütün ölülerin mezar taşlarına garip bir kinle bakmıştı. Belki de, demişti kendi kendine. Belki de, bunların arasında, Oğuz Atay’ın sözünü ettiği o ahmaklar var. Gözüne kestirdiği birinin yaşını hesapladı ve “Yetmiş yıl yaşamış herif!” diye bağırdı. Sonra bir hesap daha yaptı ve “37 yıl daha fazla!” dedi. Başını kaldırıp gökyüzüne baktı. Orada her kimi görüyorsa, o da anladı. Derda’yı ne kadar hayal kırıklığına uğrattığını. Kim bilir kaçıncı kez?</span></p>

    <p class="duz-ilk-paragraf" xml:lang="tr"><span class="duz">Karanlık evin içinde üç kitabı üst üste koymuş ve başına yastık yapmıştı. Koyu gri tavana bakarken, “Daha fazla!” diyordu kendi kendine. “Daha çok şey öğrenmeliyim. Her şeyi! Onun hakkındaki her şeyi öğrenmeliyim!”</span></p>

    <p class="duz" xml:lang="tr"><span class="duz">Neden 43 yaşında ölmüştü?</span> <span class="italik">Günlük</span><span class="duz">’te bir hastalıktan söz ediliyordu. Gidilen hastanelerden. Bir ameliyattan. Annesi gibi ölmüş olamazdı. Hayır! Oğuz Atay, başka türlü kapatmış olmalıydı gözlerini. İnsanlara baka baka ölmüş olmalıydı. İnsanların gözlerinin içine baka baka... Ama nasıl emin olabilirdi? Kime sorabilirdi? Tabii ki Saruhan’a...</span></p>

    <p class="duz-ilk-paragraf" xml:lang="tr"><span class="duz">“Şimdi, mesela, bir yazarın hayatını öğrenmek istiyorsan ne yapman lazım?”</span></p>

    <p class="duz" xml:lang="tr"><span class="duz">“Biyografiler var” dedi Saruhan.</span></p>

    <p class="duz" xml:lang="tr"><span class="duz">“Nerede?”</span></p>

    <p class="duz" xml:lang="tr"><span class="duz">“Nerede olacak, kitapçılarda!”</span></p>

    <p class="duz" xml:lang="tr"><span class="duz">“Bu biyografi dediğin de kitap mı?”</span></p>

    <p class="duz" xml:lang="tr"><span class="duz">“Derda, git başımdan Allah aşkına, zaten şu manyağın saatlerinden kafam şişti!”</span></p>

    <p class="duz-ilk-paragraf" xml:lang="tr"><span class="duz">Yine kitapçıya girmişti Derda. Üst geçidin ayağına beş adım mesafedekine. Yine aynı kadın çıkmıştı karşısına. Bu kez gülümsemişti. Ne de olsa Derda, artık iyi bir müşteriydi.</span></p>

    <p class="duz" xml:lang="tr"><span class="duz">“Nasıl yardımcı olabilirim?”</span></p>

    <p class="duz" xml:lang="tr"><span class="duz">“Bir... Bir dakika!” deyip cebinden bir kâğıt çıkardı. Daha doğrusu, bir koli kapağının avuç kadar köşesini. Saruhan’a yazdırmıştı. Kadına gösterdi.</span></p>

    <p class="duz" xml:lang="tr"><span class="duz">“Biyografi... Tamam, ama kimin?”</span></p>

    <p class="duz" xml:lang="tr"><span class="duz">Derda, kendi adı gibi söyledi:</span></p>

    <p class="duz" xml:lang="tr"><span class="duz">“Oğuz Atay.”</span></p>

    <p class="duz" xml:lang="tr"><span class="duz">“Bir bakayım” dedi kadın. Sonra da kasadaki bilgisayarın başına geçti. Birkaç tuşa bastıktan sonra başını kaldırıp Derda’ya baktı.</span></p>

    <p class="duz" xml:lang="tr"><span class="duz">“Evet, bir tane var.”</span></p>

    <p class="duz" xml:lang="tr"><span class="duz">Derda’nın yanından geçip raflara bakarak yürüdü. Sağ elinin parmaklarını kitap sırtlarına sürte sürte giderken birini yakaladı ve çekti. Sonra da, peşinden gelmiş olan Derda’ya uzattı. Kalın bir kitaptı. Kalınların pahalı olduğunu öğrenmişti Derda. Cebindeki paranın yetmeyeceğini de biliyordu. Bir çocuk gibi sordu.</span></p>

    <p class="duz" xml:lang="tr"><span class="duz">“Okuyup geri getirsem?”</span></p>

    <p class="duz" xml:lang="tr"><span class="duz">Kadın güldü. “Olur mu öyle şey?” dedi. Sonra da bağırdı:</span></p>

    <p class="duz" xml:lang="tr"><span class="duz">“Nereye gidiyorsun? Dur!”</span></p>

    <p class="duz" xml:lang="tr"><span class="duz">Derda, dört uzun adımda kitapçıdan çıkmış ve caddedeki kalabalığın deliklerinden geçerek koşmaya başlamıştı. Kadının kendisini yakalayamayacağını biliyordu ama yine de yavaşlamadı. Sadece Saruhan gördü, Derda’nın kaldırımda iri bir kedi gibi kaçtığını. O sırada üst geçidin tırabzanına dirseklerini dayamış sigara içiyordu. İnsanlara çarpmadan, çocuksu bir çeviklikle aralarından geçip kalabalıkta kaybolmasını izledi. Sonra da, kitapçının önüne çıkmış ve şaşkınlıkla çevresine bakan kadını gördü.</span></p>

    <p class="duz" xml:lang="tr"><span class="duz">“Bu oğlan da deli!” diye fısıldadı kendi kendine. Başını çevirip saatçiye baktı. Yanındaki koliden çıkardığı saatlerin alarmlarını teker teker kuruyor, sonra da önündeki tezgâha diziyordu. “Hey Allahım!” deyip başını salladı Saruhan. Adamın gözünden kaçmadı.</span></p>

    <p class="duz" xml:lang="tr"><span class="duz">“Ne var? Bir şey mi var?”</span></p>

    <p class="duz" xml:lang="tr"><span class="duz">“Yok bir şey, yok! Hayırlı işler, dedim.”</span></p>

    <p class="duz" xml:lang="tr"><span class="duz">Saruhan, montunun cebinden sarkan kulaklıkları kulaklarına yerleştirdi ve hayatın sesini Slayer’la kesti. “Raining Blood” marka bir bıçakla.</span></p>
  </div>
</body>
</html>
