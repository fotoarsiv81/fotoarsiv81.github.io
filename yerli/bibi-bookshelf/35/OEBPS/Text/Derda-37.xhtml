<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-37.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Londra’nın kuzeydoğusundaki Newbury Park’ta, tek katlı bir evin önüne geldiler.</span></p>

    <p class="duz" xml:lang="tr"><span class="duz">“İşte!” dedi Anne. “Burası da benim sarayım!”</span></p>

    <p class="duz" xml:lang="tr"><span class="duz">Yaşlı evin ilk dikkat çeken tarafı, ön cephesindeki camların genişliğiydi. Nadir güneş ışığından en yüksek payı alabilmek için diz boyuna kadar iniyorlardı. Camlardaki perdeler ve evin kapısı bembeyazdı. Komşu evle ortak olan duvardan çıkmış kısa boylu bir çit kaldırıma kadar gidip bahçenin sınırını çiziyordu. Ev, altı yaşında bir çocuğun çizebileceği bir mimariye sahipti. Oyuncak bir evin gizemli bir büyüyle yüzlerce kez büyütülmüş hali gibiydi. Derdâ da büyülenmişti. Bir saraya baktığından değil, ilk kez bir yuvaya adım attığından.</span></p>

    <p class="duz" xml:lang="tr"><span class="duz">Önce camları açtılar. Böylece üç oda, bir salon ve iki kadın yeniden nefes aldı. Sonra Anne, Derdâ’nın elini tutup “Gel” dedi. Ve kendisininki kadar küçük olan bir odanın kapısında durup içeriyi gösterdi.</span></p>

    <p class="duz" xml:lang="tr"><span class="duz">“Burası senin.”</span></p>

    <p class="duz" xml:lang="tr"><span class="duz">Odada tek kişilik bir yatak, tek kişilik bir dolap ve herkese yetecek kadar rutubet vardı. Derdâ dönüp Anne’e sarıldı. Sonra da dudaklarının ucuyla fısıldadı.</span></p>

    <p class="duz" xml:lang="tr"><span class="duz">“Teşekkür ederim.”</span></p>

    <p class="duz-ilk-paragraf" xml:lang="tr"><span class="duz">Arka bahçedeki iki şezlongda yan yana oturup bacaklarını uzatmış, öğleden sonra güneşinin eşliğinde çay içiyorlardı.</span></p>

    <p class="duz" xml:lang="tr"><span class="duz">“Evet, küçük hanım” dedi Anne. “Söyle bakalım, okula ne zaman başlıyorsun?”</span></p>

    <p class="duz" xml:lang="tr"><span class="duz">Derdâ, elindeki çay bardağını yanındaki sehpaya bıraktı ve alnındaki siyah gözlükleri gözlerine indirdi. Ellerini başının altına koyup “Şöyle bir on yıl kadar dinleneyim, sonra bakarız” dedi ve on yıl geçti.</span></p>
  </div>
</body>
</html>
