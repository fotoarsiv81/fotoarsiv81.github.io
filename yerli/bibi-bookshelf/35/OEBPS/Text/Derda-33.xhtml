<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-33.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Kendine geldiğinde, Saint Mary Hastanesi’nin yoğun bakım ünitesindeydi. Girdiği komadan çıkması üç gün sürmüştü. Yanında yükselen metal askıdaki seruma baktı ve şişeden hortuma düşen damlaları izlemeye başladı. Bir kum saati izler gibi.</span></p>

    <p class="duz" xml:lang="tr"><span class="duz">Sesini duyana kadar hemşirenin yanına geldiğini anlamadı. Şişman ve kızıl saçlı bir kadındı. Gülümsüyordu.</span></p>

    <p class="duz" xml:lang="tr"><span class="duz">“Demek uyandınız küçük hanım. O zaman günaydın!” dedi. Sonra da bir kablonun ucundaki düğmeyi gösterdi. Hareketsiz duran sol elinin yakınlarında.</span></p>

    <p class="duz" xml:lang="tr"><span class="duz">“Bir şeye ihtiyacın olursa buna basarsın. Şimdi doktoru çağırmaya gidiyorum. Sakın bir yere kaybolma.”</span></p>

    <p class="duz" xml:lang="tr"><span class="duz">Yeniden kum saatine dikti gözlerini. Hiçbir şey düşünmeden damlalara baktı. Bu kez şişman kadınla birlikte, elinde bir dosya olan genç bir adam da belirdi. O da gülümsüyordu.</span></p>

    <p class="duz" xml:lang="tr"><span class="duz">“Nasıl hissediyorsun kendini?” diye sordu.</span></p>

    <p class="duz" xml:lang="tr"><span class="duz">“İyiyim galiba” dedi Derdâ.</span></p>

    <p class="duz" xml:lang="tr"><span class="duz">Kızın dosyasını hemşireye verip göğüs cebinden bir kalem çıkardı ve ucundaki feneri yakıp sırayla iki gözüne de tuttu.</span></p>

    <p class="duz" xml:lang="tr"><span class="duz">“Galiba değil, kesinlikle iyisin! Sana ne olduğunu hatırlıyor musun?”</span></p>

    <p class="duz" xml:lang="tr"><span class="duz">“Evet” dedi Derdâ. “Bir şeyi yanlış yaptım galiba...”</span></p>

    <p class="duz" xml:lang="tr"><span class="duz">“Öyle de denebilir tabii” diyerek güldü genç doktor.</span></p>

    <p class="duz" xml:lang="tr"><span class="duz">“Peki, ne aldığını hatırlıyor musun?”</span></p>

    <p class="duz" xml:lang="tr"><span class="duz">“Eroin olması lazım...”</span></p>

    <p class="duz" xml:lang="tr"><span class="duz">“Ama değilmiş. Kritik miktarda kokain enjekte etmişsin damarına ve üç gündür komadasın. Çok büyük bir tehlike atlattın. Kalbin iki kez durdu. Ne dediğimi anlıyorsun, değil mi?” deyip yeniden aldığı dosyaya baktı ve “Derdâ? Ne güzel bir adın var. Nerelisin?” diye sordu.</span></p>

    <p class="duz" xml:lang="tr"><span class="duz">“Türkiye.”</span></p>

    <p class="duz" xml:lang="tr"><span class="duz">“Çok güzel... Şimdi bak, birazdan bir polis gelecek buraya. Sana birkaç soru soracak, tamam mı?”</span></p>

    <p class="duz" xml:lang="tr"><span class="duz">Derdâ hafifçe başını salladı.</span></p>

    <p class="duz" xml:lang="tr"><span class="duz">“Tamam. O zaman, sonra görüşürüz” deyip uzaklaşırken dönüp güldü:</span></p>

    <p class="duz" xml:lang="tr"><span class="duz">“Evet, hatırladım, Fethiye! Geçen yaz oradaydım. Müthiş bir ülkeniz var, çok şanslısınız!”</span></p>

    <p class="duz-ilk-paragraf" xml:lang="tr"><span class="duz">MI5’ın iki memuru, Derdâ’nın iki yanında, ayakta duruyorlardı. Biri, diğerine baktı. O da konuştu.</span></p>

    <p class="duz" xml:lang="tr"><span class="duz">“Bak, bizim tek istediğimiz, senin mahkemede tanıklık yapman, o kadar. Başka bir şey istemiyoruz. Ayrıca hakkında herhangi bir soruşturma da açılmayacak. Hatta İngiltere’de kalabilmen için elimizden geleni de yaparız. Çünkü bilmem farkında mısın, ama şu an burada kaçak durumundasın. Yeter ki, hâkime bildiklerini anlat.”</span></p>

    <p class="duz" xml:lang="tr"><span class="duz">“Ama ben bir şey bilmiyorum” dedi Derdâ.</span></p>

    <p class="duz" xml:lang="tr"><span class="duz">“Ama Bezir’i tanıyorsun, değil mi?” diye sordu diğeri. “Hani seni Türkiye’den getirip o eve kapatan adamı?”</span></p>

    <p class="duz" xml:lang="tr"><span class="duz">“Evet” diye bir fısıltı duyuldu.</span></p>

    <p class="duz" xml:lang="tr"><span class="duz">“Tamam işte, o evde neler yaşadığını anlatsan, bize yeter. Bir de tabii, baban var. Onunla ilgili de konuşman lazım.”</span></p>

    <p class="duz" xml:lang="tr"><span class="duz">“Ama onu sadece bir kere gördüm” dedi Derdâ. Farkında olmadan yükseltmişti sesini.</span></p>

    <p class="duz" xml:lang="tr"><span class="duz">“Bak Derdâ, biz, sen Londra’ya geldiğinden beri canını yakmış olan her insanı yakalamak için buradayız.”</span></p>

    <p class="duz" xml:lang="tr"><span class="duz">Yalan söylüyordu. Yaklaşık beş yıldır peşinde oldukları Dulluhan kardeşlerden Gido Ağa’ya, Hikmetçilerin lideri Hıdır Arif’ten Bezir’in</span> <span class="italik">kick box</span><span class="duz">’çılarına kadar herkesin peşindeydiler. Ellerinden gelse, hâlâ hayatta olan Şıh Gazi’yi bile, misafir olduğu evden kaçırıp Londra’ya getirir ve konuşturmaya çalışırlardı. Ama şimdilik, merkezinde Dulluhan kardeşlerin yargılanacağı bir davanın dramatik fonuyla ilgileniyorlardı. On bir yaşında köyünden alınıp Londra’ya getirilmiş ve beş yıl boyunca bir sadistin karısı olmaya mecbur bırakılmış masum bir kızdan daha dramatik ne olabilirdi? Üstelik babası bir tetikçiydi. Derdâ, Londra’daki yeraltı Türklerinin ortak noktası sayılırdı. Mahkemede sunulacak iddia, uyuşturucu mafyasıyla radikal İslami görüşlere sahip örgütlerin işbirliği üzerineydi. Böylece bir taşla iki kuş indirecek, iddianamede adı geçen herkesin banka hesaplarına el koyacak, en azından birkaçını da ömür boyu hapse göndereceklerdi. Bütün bunları becerebilmek için de James Bond’un asla yapmayacağı bir şey yapıyor ve on altı yaşında bir kıza yalan söylüyorlardı. Ama Derdâ inanmıştı.</span></p>

    <p class="duz" xml:lang="tr"><span class="duz">Brighton’da, bağımlılara özel bir rehabilitasyon merkezine gönderildi ve orada geçirdiği beşinci haftanın sonunda, MI5 tarafından alınıp Londra’ya getirildi. Başka yerlerde adalet sarayı denilen ama saray kelimesi entrikayı çağrıştırdığı için olsa gerek, İngilizlerin adını Kraliyet Mahkemeleri koyduğu binaya, başında kar maskesiyle sokuldu. Ama sırf adı farklı kondu diye, bir binada dönen entrikaların yok olmadığını öğrenecekti Derdâ.</span></p>

    <p class="duz" xml:lang="tr"><span class="duz">Tarihi binanın tarihi bir odasında hâkimle görüştürüldü. Gizli tanık olarak ifade verdiği için, Hıdır Arif iddianamedeki şu sözleri kimin söylediğini hiçbir zaman bilemedi:</span></p>

    <p class="duz" xml:lang="tr"><span class="duz">“Fotoğrafımı çektiler. Türkiye’de, köyde. Sonra da o fotoğrafı buraya, Hıdır Arif’e göndermişler. Bütün kızları o seçiyormuş. Beni de o seçmiş. Sonra da beni evlendireceği adamı seçmiş. Rahime anlatmıştı bana bunları. O da öyle gelmiş Londra’ya. Hani şu Tower Bridge’den atlayıp intihar eden kadın...”</span></p>

    <p class="duz" xml:lang="tr"><span class="duz">Derdâ, anlatmaktan yorulmuyordu. Kara T.’den bile söz etti.</span></p>

    <p class="duz" xml:lang="tr"><span class="duz">“Eroini ondan alırdım. Fighting Wolves diye bir çeteye üye. Kürt çeteleriyle savaşıyorlarmış. Babam Regaip için çalışıyordu... Bir de, Jamaikalı olmak istiyormuş!”</span></p>

    <p class="duz" xml:lang="tr"><span class="duz">Son söylediği ciddiye alınmamıştı. Ama Derdâ anlatmaktan usanmıyordu. On birinci kattaki sohbetler sırasında yaşlı Vezir’in ağzından saçılan tükürükleri bile anlatıyordu. Sadece Steven, Stanley ve Mitch’den söz etmiyordu. Garip bir biçimde de olsa hayatını kurtarmasına yardım etmiş sayılırlardı. Aslında Stanley’den hâlâ nefret ediyordu. Ama hapse girmesine gerek yok çünkü zaten eroinden örülmüş duvarları olan bir hapishanede yaşıyor, diye düşünüyordu. Haklıydı Derdâ. Çünkü Stanley, sonraki altı yıl boyunca o duvarların arasında ama sokaklarda yaşayacaktı. Babasının cenazesinden dönüp, sonunda kendisine kalan eve girdiği gün de o duvarlar üzerine yıkılacak ve aşırı dozda aldığı eroin tuğlalarının altında kalarak ölecekti. Steven ise vasiyetnamesine uygun olarak üzerindeki çarşafla gömülecekti. Sadece Mitch, hayatının yönünü değiştirip ülkesine dönecek ve California’da bir erkekle evlenip boşanacak sonra da bir kadınla evlenip belgesel filmler çekecekti. Belgesellerinin çoğu, yaşadığı ülkedeki Müslüman karşıtlığını ifşa eden filmler olacaktı. Hatta aldığı bir ödülün üzerine yapacağı konuşmada şöyle diyecekti:</span></p>

    <p class="duz" xml:lang="tr"><span class="duz">“Şu an nerede olduğunu bilmiyorum ama bana daima ilham kaynağı olan o Müslüman kıza teşekkür ediyorum!”</span></p>

    <p class="duz" xml:lang="tr"><span class="duz">Bütün bunların gerçekleşeceğinden habersiz olan Derdâ, tarihi odaya girişlerinden birinde, Mitch’in çektiği filmleri kaçırmıştı ağzından. Ama hâkime o kadar saçma gelmişti ki, neden söz ettiğini anlamamış, aldığı ilaçlar yüzünden saçmaladığını sanmış ve Derdâ da lafı değiştirmişti. Sıra, Cambridge’li elli iki öğrenciden söz etmeye geldiğinde, hâkimin öğle yemeğinden dönmesini beklerken, MI5 memurlarından biri, “Gerek yok, gerek yok” demiş ve Derdâ, canını yakmış her insanı yakalamak konusunda adamların kendisine yalan söylediklerini anlamıştı.</span></p>

    <p class="duz-ilk-paragraf" xml:lang="tr"><span class="duz">“Bize söylemek istediğin başka bir şey var mı?” diye soruldu en sonunda.</span></p>

    <p class="duz" xml:lang="tr"><span class="duz">“Babam nerede?” dedi Derdâ.</span></p>

    <p class="duz" xml:lang="tr"><span class="duz">“Ne yazık ki öldü. İntihar etmiş.”</span></p>

    <p class="duz" xml:lang="tr"><span class="duz">“İnşallah gebermiştir, derdi hep annem. Söyleyin de artık boşuna yormasın kendini” deyip güldü.</span></p>
  </div>
</body>
</html>
