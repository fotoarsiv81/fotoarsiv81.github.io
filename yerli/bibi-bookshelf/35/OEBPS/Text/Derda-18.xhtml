<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-18.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Hikmetçiliğin temeli olan, Kaşıkatlı Seyit Muharrem’in, 1842 tarihli</span> <span class="italik">Hikmetü’l-Arz</span> <span class="duz">adlı manzumesinde şöyle yazıyordu:</span></p>

    <p class="alinti-ilk-paragraf" xml:lang="tr"><span class="italik">Unutma, ecele kadar senin imtihanın</span></p>

    <p class="alinti" xml:lang="tr"><span class="italik">Cüzi halinden utan külli olandan sakın</span></p>

    <p class="alinti" xml:lang="tr"><span class="italik">Belki nefsini müdafaa için can alacaksın</span></p>

    <p class="alinti" xml:lang="tr"><span class="italik">Ama kendine asla kıymayacaksın</span></p>

    <p class="alinti-ilk-paragraf" xml:lang="tr"><span class="italik">Madem varsın o zaman kalacaksın</span></p>

    <p class="alinti" xml:lang="tr"><span class="italik">Hayatta ve huzurda</span></p>

    <p class="alinti" xml:lang="tr"><span class="italik">Ne zulüm ne küfür ne de zina</span></p>

    <p class="alinti" xml:lang="tr"><span class="italik">İntihardır şu küre-i arzda en beter günah</span></p>

    <p class="alinti-ilk-paragraf" xml:lang="tr"><span class="italik">Kime aittir nefesin, bilmez misin?</span></p>

    <p class="alinti" xml:lang="tr"><span class="italik">Toprağa girene kadar üstünde secde etmez misin?</span></p>

    <p class="alinti" xml:lang="tr"><span class="italik">Ne yalan ne riya ne de şehvet</span></p>

    <p class="alinti" xml:lang="tr"><span class="italik">İntihardır, Allah’a tek ihanet</span></p>

    <p class="alinti-ilk-paragraf" xml:lang="tr"><span class="italik">Nasıl, gel, denmeden gelemediysen</span></p>

    <p class="alinti" xml:lang="tr"><span class="italik">Git, denmeden gitmeyeceksin</span></p>

    <p class="alinti" xml:lang="tr"><span class="italik">Olur da başına buyruk kesilir ve kendi ipini kendin çekersen</span></p>

    <p class="alinti" xml:lang="tr"><span class="italik">Kömürden kara bir boşlukta silinirsin</span></p>

    <p class="alinti-ilk-paragraf" xml:lang="tr"><span class="italik">Velhasıl, ecele kadar imtihanında ilk zaferin</span></p>

    <p class="alinti-son-paragraf" xml:lang="tr"><span class="italik">Ecele kadar sabretmektir, bunu bilesin...</span></p>

    <p class="duz" xml:lang="tr"><span class="duz">Güçlerini nicelik ve işlevsellikten alan bütün oluşumlar gibi, Hikmetçilik de intiharı, sonsuza kadar lanetlenmenin en kestirme yolu olarak benimsemişti. Ne de olsa, Hikmetçiliğin varlığı Hikmetçilerin hayatta kalmasına bağlıydı. Ve dava uğruna değil de kendi adına ölmüş olanlar hiçbir işe yaramıyordu. Dolayısıyla Hikmetçiler, intihar ederek ölen, üstelik son nefesini yüzü açık veren Rahime’nin cenazesini ellerinin tersiyle itmişlerdi. Hepsinden önemlisi, neredeyse Hıdır Arif gibi üstün bir insanın ölümüne neden olacaktı ve bu affedilemezdi! Sonuçta, Rahime’yi her anlamda inkâr etmek için fazla düşünmediler. Sadece Ubeydullah vazgeçmedi son karısından. “Cenaze namazı kılınacak, gerekirse ben kıldıracağım!” dedi. Kendine. Çünkü çevresinde kimse kalmamıştı. Lanetin sonucu olarak, bir günde boşalmıştı dopdolu hayatı.</span></p>

    <p class="duz" xml:lang="tr"><span class="duz">Bezir’le almaya gideceklerdi Rahime’nin cesedini. Hastanenin morgundan. Sonra da kentin kuzeyindeki Müslüman mezarlığına defnedilecekti. Babasının hatırına, Bezir her şeyi ayarlamıştı. Kefeninden ölünün yıkanmasına kadar her şeyi. Ubeydullah daha fazla duramadı evde. Kalbi şişmiş ağrıyor, göğüs kafesine dar geliyordu.</span></p>

    <p class="duz" xml:lang="tr"><span class="duz">O sırada, bir kat yukarıda, Derdâ, cenazeye birlikte gitmek için Bezir’e yalvarmış, ancak yüzünde açan parmak izleriyle yere düşmüştü. Ağlıyordu. Hiç ağlamadığı kadar. Çığlık atıyor, topuklarıyla halıyı tekmeliyordu. Dayanacak gücü kalmamıştı. Kalkıp cama koştu. Açtı. “Atarım kendimi!” diye bağırdı. “Yemin ederim, atlarım!”</span></p>

    <p class="duz" xml:lang="tr"><span class="duz">Bezir sessizce bakıyordu. Evden çıkacakken kapıyı açık bırakıp salonun girişine dönmüş ve tek bacağını pencereden dışarı sarkıtmış Derdâ’ya bakıyordu. Sessizce. Sanki atlayıp ölmesini bekliyormuş gibi. Birden, girişi kaplayan gövdesi öne doğru büküldü ve ardından Ubeydullah göründü. Yaşlı elleriyle oğlunun sırtına vuruyordu. Bezir, beklemediği yumrukların acısından değil, kimin tarafından atıldıklarını görünce çöktü. Omuzları düşüp boynu büküldü. 130 kiloluk Bezir küçülmek için uğraştı ve başardı.</span></p>

    <p class="duz" xml:lang="tr"><span class="duz">Ağlıyordu Ubeydullah. Bir çocuk gibi. Sevmişti Rahime’yi. İlk karısını göğüs kanserinden kaybetmiş, Bezir’den başka da oğlu olmamıştı. Aralarındaki otuz altı yaş farka rağmen Rahime’yi çok sevmişti. Bir şekilde, bütün insanları sevdiği gibi. Merhametle. Hem karısı hem de çocuğu gibi. Belki ölümüne neden olmuştu ama sevmişti. Ama başka bir hayat bilmiyordu Ubeydullah. Bir kadınla başka türlü nasıl yaşanabileceğini öğrenmemişti. Sadece ağlıyor ve Bezir’in yetişebildiği her yerine titreyen elleriyle vuruyordu. Sanki Rahime’yi köprüden Bezir atmış da onun intikamını alıyormuş gibi. Aslında Ubeydullah kendini dövüyordu o sırada. Başkasını değil.</span></p>

    <p class="duz" xml:lang="tr"><span class="duz">“Bir daha!” diyordu, nefes nefese. “Bir daha bu kıza dokunursan seni öldürürüm! Duyuyor musun beni? Allah şahidim olsun ki öldürürüm seni! Oğlum demem, gebertirim!”</span></p>

    <p class="duz" xml:lang="tr"><span class="duz">Sonra, biraz daha vurdu ve olduğu yere yığıldı. O ana kadar başını eğmekten başka hiçbir tepki vermemiş olan Bezir, babasını kucaklayıp açık kapıdan çıktı. Peşinden de Derdâ koştu. Bezir, on iki katı, kucağında babasıyla indi. Ancak bir oğlun hissedebileceği biçimde, babasının son nefeslerini alıp verdiğini biliyordu. Çünkü yaşlı adam o güne kadar, alacak nefes bulmakta hiç böyle zorlanmamıştı. Bu yüzden asansör, Bezir’in aklına bile gelmemişti.</span></p>

    <p class="duz" xml:lang="tr"><span class="duz">“Allah!” diye bağırıyordu Bezir. “Allah!”</span></p>

    <p class="duz" xml:lang="tr"><span class="duz">Kıstığı gözlerinin pınarlarında yaşlar birikmiş, alt dudağından ince bir salya inmişti çenesine. Ardındaki Derdâ’yı görmüyordu bile. Hiçbir şeyi görmüyordu. Bir kapıdan başka. Çift kanatlı bir kapı. Tekmeleyip açtı apartman kapısını ve bahçeden otoparka doğru koşmaya başladı. En son beş yıl önce girdiği kapıdan çıktığının farkında bile değildi Derdâ. O da ağlıyordu. Neden ağladığını da bilmiyordu. Belki de her şey için. Beş yıl için. Ubeydullah için. Rahime için. Kendisi için.</span></p>

    <p class="duz" xml:lang="tr"><span class="duz">Önce Bezir’i kaybetti. Kendi etrafında döndü. Gökyüzü başını döndürmüştü. Sonra buldu kendini ve otoparktaki kocasını yakaladı gözleri. Koştu. Bezir, babasını arka koltuğa yatırıyordu. Derdâ, diğer kapıdan girmeye çalıştı. Açamadı. Nasıl açılacağını bilmiyordu. Bir an için, arabanın üzerinden göz göze geldiler. Bezir ve Derdâ. Birbirlerinin gözlerinden akan yaşlara baktılar. Daha çok Derdâ baktı. Çünkü kocasının ağladığını ilk kez görüyordu.</span></p>

    <p class="duz" xml:lang="tr"><span class="duz">Bezir, önündeki kapıyı kapatıp arabanın arkasından dolaştı. Derdâ iki adım geri gidip kendini korumak için ellerini kaldırıp gözlerini kapadı.</span></p>

    <p class="duz" xml:lang="tr"><span class="duz">“Bin!” dedi Bezir.</span></p>

    <p class="duz" xml:lang="tr"><span class="duz">Derdâ gözlerini açtığında, açık bir kapı gördü. Girdi arabaya. Bezir de yanına oturdu ve motoru çalıştırdı. Otoparktan caddeye çıktılar. Bir an için dirilen Ubeydullah’ın sesi duyuldu.</span></p>

    <p class="duz" xml:lang="tr"><span class="duz">“Yemin et Bezir!”</span></p>

    <p class="duz" xml:lang="tr"><span class="duz">“Baba!” diyordu Bezir. “Baba, Allah aşkına!”</span></p>

    <p class="duz" xml:lang="tr"><span class="duz">Bir türlü yemin edemiyordu, Derdâ’ya vurmayacağına. Direksiyonu tokatlıyordu nasırlı avuçlarıyla.</span></p>

    <p class="duz" xml:lang="tr"><span class="duz">“Baba, Allah’ını seversen...” diyordu, çünkü Ubeydullah susmuyordu.</span></p>

    <p class="duz" xml:lang="tr"><span class="duz">“Şahadet getir baba!” diyordu, ama Ubeydullah duymuyor ve bağırmaya devam ediyordu.</span></p>

    <p class="duz" xml:lang="tr"><span class="duz">“Yemin et! Vurmayacaksın! Ye...”</span></p>

    <p class="duz" xml:lang="tr"><span class="duz">Yarım kaldı kelimesi. Hayatı, kızgınlığı ve her şeyi yarım kaldı. Çarpmaktan yorulmuş kalbi, ete saplanmış mermi gibi durdu. Gitse, daha giderdi ama karşısındaki de oğluydu. Delip de geçemedi...</span></p>

    <p class="duz" xml:lang="tr"><span class="duz">Öldü Ubeydullah. Geçtikleri ikinci kavşakta. Hastaneye dört kavşak kala. İlk fark eden Derdâ oldu.</span></p>

    <p class="duz" xml:lang="tr"><span class="duz">“Hareket etmiyor!” diye bağırdı.</span></p>

    <p class="duz" xml:lang="tr"><span class="duz">Bir yandan da tek eliyle sarsıyordu yaşlı adamın bedenini. Bezir frene bastı ve arkalarındaki taksi duramayıp çarptı. Derdâ, alnını önündeki konsola vurdu. Bezir, arabadan çıkıp arka kapıyı açtı ve babasını bacaklarından yakalayıp çekti. Ubeydullah bir minder gibi eğilip büküldü ve Bezir arabanın yanına çöküp babasına sarıldı. Sonra da kavşağı kuşatan bütün binalardan sesi duyuldu: “Allah!”</span></p>

    <p class="duz-ilk-paragraf" xml:lang="tr"><span class="duz">O günden sonra kırk gün boyunca Bezir, Derdâ’ya dokunmadı. Hatta Derdâ’yı görmedi. Kırk gün boyunca evden çıkmadı. Bedensiz gibi yaşadı. Yemedi, su içti. Karısını yatak odasına kilitleyip</span> <span class="italik">kick box</span><span class="duz">’çılarla toplantılar yaptı salonda. Akşam olunca da bir köşeye çekilip ağladı. Elleri yüzünde.</span></p>

    <p class="duz" xml:lang="tr"><span class="duz">Derdâ, öğrendiği kelimelerle ilkel bir mektup yazıp yedi kez katladı ve Stanley’nin kapısının altına sıkıştırdı. “Gelme!” son kelimesiydi.</span></p>

    <p class="duz" xml:lang="tr"><span class="duz">Bezir’e acıyıp acımadığına karar veremedi Derdâ. Ama bir gün, neredeyse bir şeyler hissedecekti. Bezir’in yatakta oturup sessizce hıçkırdığı bir sabah yanına yaklaştı ve elini omzuna koydu. Uzanan bileğini kapatan kumaş çekildi ve derisini gördü. Koyu bir kahveye bulanmış kendi bileğini gördü. Sonra da o kahvenin içindeki, Bezir’in parmak izlerini. Hatırladı her şeyi ve derhal çekti elini. Bezir hıçkırmaya devam etti. Derdâ da umursamamaya.</span></p>

    <p class="duz-ilk-paragraf" xml:lang="tr"><span class="duz">Kırk birinci gün Bezir giyinip evden çıktı. Yas bitmiş, sıra kine gelmişti. Eroin işinden gelen parayla Afganlara yaptıracağı bombaları en kalabalık saatte metroya yerleştirecek ve kâfir memleketi İngiltere’nin amına koyacaktı. Kırk gün boyunca ağlayarak yaptığı plan buydu: Amına koymak! Babasının intikamını mutlaka alacaktı. Kendinden alamadığına göre bütün dünyadan. Oysa bütün dünyada, babasının ölümünden sorumlu olan tek kişi kendisiydi. Ama Bezir, bu konuda babasına çekmişti. Kendine vuramadığı için oğlunu döven Ubeydullah’a.</span></p>
  </div>
</body>
</html>
