<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-16.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Bezir bir daha sordu:</span></p>

    <p class="duz" xml:lang="tr"><span class="duz">“Ne dedin?”</span></p>

    <p class="duz" xml:lang="tr"><span class="duz">“Alışverişe, diyorum... Rahime ablalarla beraber çıksam. Hep eksik alıyorlar bize.”</span></p>

    <p class="duz" xml:lang="tr"><span class="duz">Bezir bir daha sordu. Bu kez üçe bölüp.</span></p>

    <p class="duz" xml:lang="tr"><span class="duz">“Sen? Dışarı çıkacaksın? Rahime ablalarınla?”</span></p>

    <p class="duz" xml:lang="tr"><span class="duz">Yetmişti. Israr etmeyecekti Derdâ. Anlaşılmıştı.</span></p>

    <p class="duz" xml:lang="tr"><span class="duz">“Yok” dedi. “Neyse, zaten onlar alıyor her şeyimizi.”</span></p>

    <p class="duz" xml:lang="tr"><span class="duz">Kanepede oturan Bezir, arkasına yaslanıp ayağını altına aldı.</span></p>

    <p class="duz" xml:lang="tr"><span class="duz">“Sen hele bana, şu koltuktan bahset biraz.”</span></p>

    <p class="duz" xml:lang="tr"><span class="duz">“Ne koltuğu?” dedi Derdâ.</span></p>

    <p class="duz" xml:lang="tr"><span class="duz">“Şu, şu! Oynattın mı onu yerinden?”</span></p>

    <p class="duz" xml:lang="tr"><span class="duz">Dört gün ve dört gece boyunca camın önünde durmuş olan koltuğu gösteriyordu. Şimdi, asıl yerinde, kanepenin karşısındaydı. Duvara bakıyordu. Ne diyeceğini bilemedi Derdâ. Kekeledi.</span></p>

    <p class="duz" xml:lang="tr"><span class="duz">“Bel... Belki ortalığı süpürürken çekmişimdir.”</span></p>

    <p class="duz" xml:lang="tr"><span class="duz">Bezir gülümsedi.</span></p>

    <p class="duz" xml:lang="tr"><span class="duz">“Öyle mi?”</span></p>

    <p class="duz" xml:lang="tr"><span class="duz">Ayağını altından çekip sarkıttı ve kanepeden kalktı. Ayakta duran Derdâ’nın ensesine yavaşça elini koydu. Hafifçe sıktı. Ama fazla değil.</span></p>

    <p class="duz" xml:lang="tr"><span class="duz">“Gel” dedi.</span></p>

    <p class="duz" xml:lang="tr"><span class="duz">Derdâ’yı yürüttü ve camın önüne geldiler. Perdeler kapalıydı ve Derdâ’nın ne olacağı hakkında hiçbir fikri yoktu. Çok korkuyordu. Ama çok.</span></p>

    <p class="duz" xml:lang="tr"><span class="duz">Birden ensesinde olağanüstü bir ağırlık hissetti. Bezir, Derdâ’yı yere çiviler gibi bastırıp dizlerinin üstüne çöktürdü. Kendisi de eğildi. Derdâ’nın gövdesini büküp, yüzünü halıya yasladı. Sordu:</span></p>

    <p class="duz" xml:lang="tr"><span class="duz">“Peki, o zaman bu ne?”</span></p>

    <p class="duz" xml:lang="tr"><span class="duz">Hiçbir şey görmüyordu ki Derdâ. Halının tüylerinden başka. Bezir de fark etti kızın görmediğini. Birkaç santim kaldırdı başını. Ama hâlâ görmüyordu. Gözlerinin önünde sadece bir halı duruyordu, hepsi o.</span></p>

    <p class="duz" xml:lang="tr"><span class="duz">“Neyi?” diyebildi. “Neyi göreceğim?”</span></p>

    <p class="duz" xml:lang="tr"><span class="duz">Bezir’in işaret parmağı halıdaki dar çukuru gösterdi.</span></p>

    <p class="duz" xml:lang="tr"><span class="duz">“Bunu göreceksin, bunu!” deyip kızın başını diğer çukura sürükledi. Yetmiş santim sağa.</span></p>

    <p class="duz" xml:lang="tr"><span class="duz">“Bunu da göreceksin!”</span></p>

    <p class="duz" xml:lang="tr"><span class="duz">Sonra bir çukur daha.</span></p>

    <p class="duz" xml:lang="tr"><span class="duz">“Bunu da göreceksin!”</span></p>

    <p class="duz" xml:lang="tr"><span class="duz">Ve sonuncusu.</span></p>

    <p class="duz" xml:lang="tr"><span class="duz">“Bir de bunu göreceksin!”</span></p>

    <p class="duz" xml:lang="tr"><span class="duz">Kızı, dizlerinin üstünde kendi etrafında döndürmüş ve koltuğun halıda bıraktığı ayak izlerine teker teker yüzünü sürtmüştü.</span></p>

    <p class="duz" xml:lang="tr"><span class="duz">“Bilmiyorum” diyordu Derdâ. “Ben bilmiyorum!”</span></p>

    <p class="duz" xml:lang="tr"><span class="duz">Ağlamaya başlamıştı. Bezir, ağlamasından nefret ederdi.</span></p>

    <p class="duz" xml:lang="tr"><span class="duz">“Kim bilecek? Başka biri mi? Başka biri mi girdi bu eve? O mu girip çekti koltuğu buraya? Camın önüne! O mu baktı dışarı, perdeleri çekip? Sen bu eve birini mi soktun? Onu mu diyorsun bana? Onun için mi çıkacaksın dışarı? Onu görmeye mi gideceksin?”</span></p>

    <p class="duz" xml:lang="tr"><span class="duz">Ve bağırmamıştı Bezir bunları sorarken. Kısık bir sesle konuşmuştu. Çünkü Ubeydullah, “Çok gürültü geliyor evladım sizin evden” demişti. “Bir şey mi yapıyorsun kıza?”</span></p>

    <p class="duz" xml:lang="tr"><span class="duz">Sonra Derdâ’nın ensesi birden hafifledi. Çünkü Bezir’in zamanı yoktu. İşe gidecekti. Antrede ayakkabılarını giyip evden çıktı. Derdâ, bıraktığı yerde kalmıştı. Başını kaldırıp rahleyi gördü. Sayfalarını kopardığı defteri aradı gözleri ama yoktu. Onu da mı fark etmişti acaba? Akşam dönünce öğrenirim nasıl olsa, deyip ayağa kalktı.</span></p>

    <p class="duz-ilk-paragraf" xml:lang="tr"><span class="duz">Öğleden sonraya kadar salonda volta attı ve evden çıkıp karşı dairenin kapısını çaldı. Stanley o gün çalışmıyordu. Derdâ, adamın yüzüne bile bakmadan içeri girdi ve yatak odasına yürüdü. Stanley peşinden gitti. Derdâ eğilip yastığın altındaki copu aldı. Stanley, işaret parmağını kaldırıp durmasını istedi. Tavandan sallanan zincirlerden birine takılmış olan, üç şeritli, çivili boyunluğu aldı ve Derdâ’nın çarşafının üzerinden boynuna taktı. Bir adım geri atıp çivili boyunluk takan siyah çarşaflı kıza baktı. Hayranlıkla. Sonra yavaşça soyundu ve bekledi. Bu kez ayakta kalıp ellerini başında birleştirdi. Ve gözlerini kapadı. Sert plastikten yapılmış olan cop bacaklarına ve sırtına indikçe doğrulan et parçasının ucundan saydam bir sıvı akana kadar hareketsiz durdu. Gözlerini açıp Derdâ’ya avucunu gösterdi ve kız durdu. Stanley yerde duran çivili bilekliği alıp ucu ıslak et parçasının etrafına tersten geçirdi. Çiviler etine batacak biçimde. Bilekliği birkaç kez ileri geri götürdükten sonra başını kaldırıp Derdâ’ya baktı. Kız, Stanley’nin ne istediğini anlamıştı. Siyah eldivenli eli bilekliği tutup on iki kez ileri ve geri götürdü. Bu kez et parçasından çıkan sıvının bir rengi vardı.</span></p>

    <p class="duz" xml:lang="tr"><span class="duz">Derdâ, elinde kalmış copu yatağa atıp evde dolaşmaya başladı. Bir şey arıyordu. Bir kitap. Herhangi bir tane. Buldu. Bir kitap değil. Ama bir dergi. Televizyon rehberi. Giyinip yanına gelmiş olan Stanley’ye dergiyi açıp gösterdi ve “İngilizce!” dedi bağırarak. Sanki sesini duyuramayacakmış gibi. Ağzını kapatan kumaş yüzünden sesinin tam olarak duyulmadığını düşünürdü hep. Bir eliyle sayfalardaki resimleri gösteriyor, bir yandan da “İngilizce!” diyordu. Stanley, “Anlamıyorum, ne istiyorsun?” diye sordu. Derdâ, boştaki elinin parmaklarıyla havaya yazar gibi yaptı ve Stanley bir kalem bulup getirdi. Elindeki derginin arka kapağında bir çanta reklamı vardı. Dimdik ayakta duran ve avuçlarını baldırlarına yapıştırmış çıplak bir kadının göğüsleri çantayla kapanmış, bacaklarının birleştiği yerde de markası yazıyordu. Derdâ, çantadan çıkardığı okun ucuna bir kelime yazıyormuş gibi zikzaklı bir çizgi çizdi. Sonra kadının gözlerini yuvarlak içine aldı ve o yuvarlaktan da bir ok çıkardı. Onun da ucuna zikzaklı çizgisini çekti. Bir yandan da “İngilizce!” diyordu. Sonra bir şey unuttuğunu hatırladı. Çektiği bütün okların ucuna bir soru işareti ekledi ve Stanley anladı. Derdâ’nın elinden dergiyi alıp işaret parmağıyla çıplak kadının üzerinden defalarca geçerek “Kadın” dedi, İngilizce. Ve Derdâ tekrarladı.</span></p>

    <p class="duz-ilk-paragraf" xml:lang="tr"><span class="duz">O gün Stanley iki kez daha boşaldı ve Derdâ otuz altı kelime daha öğrendi.</span></p>
  </div>
</body>
</html>
