<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derdâ-32.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Regaip, tek eliyle kızı yakasından tutup içeri çekti ve kapıyı kapadı.</span></p>

    <p class="duz" xml:lang="tr"><span class="duz">“Seni takip eden oldu mu?”</span></p>

    <p class="duz" xml:lang="tr"><span class="duz">İngilizce sormuştu. Garip bir aksanla.</span></p>

    <p class="duz" xml:lang="tr"><span class="duz">Elindeki tabancayı fark eden Derdâ, “Hayır, hayır” dedi.</span></p>

    <p class="duz" xml:lang="tr"><span class="duz">Babasıydı karşısındaki adam. Ya da bu dünyada babası olmaya en yakın kişi. Sakin kalırsam ve zarfı verip çeker gidersem hiçbir şey olmayacak, diye sakinleştirmeye çalıştı kendini. Belli ki Regaip tanımamıştı kızını. On altı yıl içinde sadece beş gün gördüğü kızını. Beş yıl önce. Araya, o beş yıl ve kazıtılan saçları girmiş olmalıydı. Bu yüzden tanıyamadı, diye düşündü Derdâ. Ama bilmediği bir şey vardı. O da, aralarında hepsinden kalın bir duvar olduğuydu: Kokain.</span></p>

    <p class="duz" xml:lang="tr"><span class="duz">Bezir’i öldürdükten bir hafta sonra Gido aramış ve “Kendine bir ev tut, bir yıllık da erzak al. Ben sana söyleyene kadar da o evden çıkma” deyip kapamıştı. Paraya boğdukları bir polis, olayı MI5’ın devraldığını Dulluhan kardeşlere, onların en küçüğü de Gido’ya haber vermiş ve o telefon öyle açılmıştı. “Kendini göm!” telefonu.</span></p>

    <p class="duz" xml:lang="tr"><span class="duz">Ve gömmüştü Regaip. Ama birkaç yeri açıkta kalmıştı. Özellikle de eski mahkûm tarafı. Dayanamamıştı dört duvara. Londra’ya adım attığı ilk aylarda Ubeydullah’ın mobilya fabrikasının girişindeki güvenlik kulübesinin darlığına dayanamadığı gibi. Oraya da sığamamıştı. Onun için bir sabah, diğer güvenlikçilerle birlikte kaldığı evden fabrikaya gider gibi çıkmış ve özgürlüğe koşar gibi suç dünyasına karışmıştı. İngilizce dilbilgisi kurallarını hâlâ öğrenememiş olsa da, o dünyaya ait kuralları çok iyi bildiğinden, kısa sürede kendine bir çete kurmuştu. Yatırcalı akrabalarının Londralı çocuklarından oluşan küçük sürüsünün adı Fighting Wolves’du. İlk birkaç hafta Ubeydullah ve Bezir, Regaip’in peşinden koşmuş ancak birden durmuşlardı. Çünkü Regaip’in bir korucu olduğunu hatırlamışlardı. Ve saklandığı yer bir dağ değil, Londra da olsa, bulunmak istemeyen bir korucuyu aramak boşunaydı. Bulunamazdı. Dolayısıyla geriye, alabilecekleri tek bir önlem kalmıştı. Onu da Ubeydullah halletti. Çok, ama çok büyük bir içtenlikle beddua etti!</span></p>

    <p class="duz" xml:lang="tr"><span class="duz">O kadar yıl cezaevinden sonra, Chelsea’deki evin üstüne üstüne gelen duvarlarına baka baka küfreden Regaip, Fighting Wolves’u çalıştırmaya devam etmiş, kazandığı parayı da kokaine yatırmakta bir sakınca görmemişti. “Ben dünyaya gidemiyorsam, dünyayı ayağıma getiririm” deyip çektiği kokaine. Bir zamanlar “Allah düşürmesin, yazdıysa bozsun!” dediği kokaine. Çünkü o bok yüzünden öz kardeşini vuranları, karısını boğanları, kendi çocuğunu tanımayanları görmüştü. Çünkü o bok, bütün dünyayı düşman ederdi insana. Oysa kokainmanlar, genelde dünyanın zerre kadar umursamadığı insanlar olurdu ama onlar yine de evrenin merkezi olduklarına inanmak için gezegen sayısı kadar neden bulurlardı. “Allah korusun!” derdi Regaip. Ama artık demiyordu. Hem de beş aydır. Dört duvar arasında, beş yıl sayılırdı. Vuracak bir kardeşi ya da boğacak bir karısı olmadığı için de çocuğunu tanımamakla yetiniyordu. Kızını son görüşünden beri emekli bir ticaret ataşesi gibi yaşamamıştı ki, Derdâ’yı hatırlasın...</span></p>

    <p class="duz" xml:lang="tr"><span class="duz">Yumruğunun içindeki deri ceket yakasını bıraktı. Arkasını dönüp salona açılan kapıya doğru yürürken kendi kendine konuştu. Türkçe.</span></p>

    <p class="duz" xml:lang="tr"><span class="duz">“Senin gibi şerefsiz bir dazlak takip edildiğini nasıl anlar ki zaten?”</span></p>

    <p class="duz" xml:lang="tr"><span class="duz">Evde ayak bastığı ilk noktada kalmış olan kız, cebinden zarfı çıkarmış, bekliyordu. Salona geçmiş olan Regaip’in sesini duydu. Bu kez İngilizce konuşuyordu.</span></p>

    <p class="duz" xml:lang="tr"><span class="duz">“Gel buraya!”</span></p>

    <p class="duz" xml:lang="tr"><span class="duz">Zarfı verip gitmekten başka hiçbir şey düşünemeyen Derdâ, küçük adımlarla yürüdü ve salona girdi. Bir kanepeyle bir televizyondan başka hiçbir eşya yoktu. Geniş salon bomboştu ve Regaip, elindeki tabancanın namlusuyla alnını kaşıyordu. Sonra o namlu kanepeyi gösterdi.</span></p>

    <p class="duz" xml:lang="tr"><span class="duz">“Otur.”</span></p>

    <p class="duz" xml:lang="tr"><span class="duz">Derdâ zarfı uzatmakla yetindi.</span></p>

    <p class="duz" xml:lang="tr"><span class="duz">“Zarfı getirdim...”</span></p>

    <p class="duz" xml:lang="tr"><span class="duz">Regaip bu kez namluyu Derdâ’ya doğrulttu.</span></p>

    <p class="duz" xml:lang="tr"><span class="duz">“Sana, otur dedim.”</span></p>

    <p class="duz" xml:lang="tr"><span class="duz">Derdâ’nın midesi bulanmaya başlamıştı. Sürekli mücadele ettiği yoksunluk, Jamaikalıların esrarı, yıllar sonra babasını görmesi ve yıllar sonra gördüğü babasının elindeki tabanca kızın içini altüst etmişti. “Ben” dedi, birbirine çarpan ses telleri yüzünden titreyen bir sesle, “zarfı vermeye gelmiştim. Lütfen...”</span></p>

    <p class="duz" xml:lang="tr"><span class="duz">Regaip, iki adımda kulağını yakaladı kızın. Yakalayacak saçı yoktu çünkü. Derdâ’nın kaçması mümkün olmamıştı. Kulağındaki acı yüzünden beli büküldü ve Regaip’in peşinden iki adım atıp kanepeye savruldu. Doğrulduğu anda iki elini kulağına götürdü Derdâ. Yerinde durup durmadığını anlamak için. Koptu sanmıştı. Ama babalar kulakları böyle çekerdi. Bir de böyle azarlarlardı:</span></p>

    <p class="duz" xml:lang="tr"><span class="duz">“Sana bir şey diyorsam, yapacaksın onu! Otur diyorsam, oturacaksın! Kalk diyorsam, kalkacaksın! Şimdi bak, sana ne diyeceğim? Beni duyuyor musun? O zaman iyi dinle! Soyun!”</span></p>

    <p class="duz" xml:lang="tr"><span class="duz">Gözlerini su basmış Derdâ öyle bir Türkçeyle bağırdı ki, Regaip gibi kırmızı gözlü bir adam bile bir an için sustu.</span></p>

    <p class="duz" xml:lang="tr"><span class="duz">“Ben Derdâ’yım! Derdâ! Senin kızınım! Kızın!”</span></p>

    <p class="duz" xml:lang="tr"><span class="duz">Donmuştu Regaip. Anında. Sonra çözüldü. Yine anında. Türkçe düşündü. Çok yüksek bir sesle.</span></p>

    <p class="duz" xml:lang="tr"><span class="duz">“Sen benim anamın adını nereden biliyorsun?” diye bağırıp Derdâ’nın yüzüne öyle bir vurdu ki kız, bir anlığına kanepeden havalanıp yine kanepeye oturdu. Devrilip yan yatmış Derdâ, kısık kısık ve hızlı hızlı nefes alıp veriyordu. Yaralı bir hayvan gibi. Ölmesine an kalmış yavru bir köpek gibi. Hiçbir şey düşünemiyordu. Yine hayata dürbünün tersinden bakıyordu.</span></p>

    <p class="duz" xml:lang="tr"><span class="duz">“Boşuna ağlama” dedi Regaip. “Nasıl olsa sikeceğim seni! Hem sen bunun için gelmedin mi? O çocuk bahsetmedi mi sana? Timur?”</span></p>

    <p class="duz" xml:lang="tr"><span class="duz">Kendini hatırlatması için söylemesi gereken onca şey varken, “Timur kim?” diye bağırdı Derdâ. Salyaları kanepenin kumaşına dökülüyordu.</span></p>

    <p class="duz" xml:lang="tr"><span class="duz">“Kara T. denilen piç!” deyip güldü Regaip. “Bir kız istedim, o da bana seni gönderdi. Önce şu zarfı ver.”</span></p>

    <p class="duz" xml:lang="tr"><span class="duz">Anlamış, diye düşündü. Kız kardeşini öldürdüğümü anlamış! İntikam için göndermiş beni buraya...</span></p>

    <p class="duz" xml:lang="tr"><span class="duz">O ana kadar zarfı yırtacak kadar sıkmış ve her şeye rağmen elinden bırakmamayı başarmıştı. Birden doğrulup Regaip’in yüzüne doğru fırlattı. Zarf, bir yüz yerine, bir omza çarpıp düştü. Regaip gülümseyip eğildi ve yerdeki zarfı aldı. Yırtığı iki parmağıyla genişletip içindeki desteyi çıkardı. Para sayma makinesi olan bir çift göz, miktardan emin oldu. O gözlerin biraz altındaki bir ağız da açılıp konuştu.</span></p>

    <p class="duz" xml:lang="tr"><span class="duz">“Haydi, çıkar şu üstündekileri, uğraştırma beni.”</span></p>

    <p class="duz" xml:lang="tr"><span class="duz">Eğilip kızın göğüslerini tokatlıyor ve kana boğulmuş gözleri, kadına susamış iki ağız gibi gülüyordu:</span></p>

    <p class="duz" xml:lang="tr"><span class="duz">“Yoksa önce küçük bir iğne mi istersin? Şöyle küçük bir tetanos aşısı?”</span></p>

    <p class="duz" xml:lang="tr"><span class="duz">“Baba!” diye yalvarıyordu Derdâ, “Baba, beni hatırlamadın mı? Allah aşkına...”</span></p>

    <p class="duz" xml:lang="tr"><span class="duz">Yeniden yakalanmıştı kulağından.</span></p>

    <p class="duz" xml:lang="tr"><span class="duz">“Ulan sen Allah’ın adını ağzına nasıl alırsın? Bir kere şu haline bak! Anan baban görse kahrından ölür!”</span></p>

    <p class="duz" xml:lang="tr"><span class="duz">Hem bağırıyor hem de Derdâ’yı salondan çıkarmış koridorda sürüklüyordu. Bir kapıdan geçtiler ve Regaip, girdikleri odadaki yatağa kızı kaldırıp attı.</span></p>

    <p class="duz" xml:lang="tr"><span class="duz">“Orada bir şeyler var, işte! Ne bok yiyeceksen ye, karşıma adam gibi çık!” deyip kapıyı çekti. Sonra da kilitteki anahtarı çevirip cebine soktu. Koridoru geçti ve salona girdi. Tabancayı pantolonunun beline geçirip televizyonun üzerindeki cep telefonunu aldı. Bir düğmeye basıp bekledi. Karşıdaki daha nefes bile vermemişti ki bağırmaya başladı.</span></p>

    <p class="duz" xml:lang="tr"><span class="duz">“Senin amına koyarım, hayvan! Sokaktan keş toplayıp bana mı gönderiyorsun, it? Kendin yaltaklandın karı göndereyim diye! Bula bula bu psikopat orospuyu mu buldun? Haydi, onu geçtim, karı Türk, amına koyayım!”</span></p>

    <p class="duz" xml:lang="tr"><span class="duz">Yorulmuştu. Yutkunmak için durdu. O sırada Kara T. bir şeyler sorup duruyordu.</span></p>

    <p class="duz" xml:lang="tr"><span class="duz">“Ne bileyim! Tutturdu, ben senin kızın...”</span></p>

    <p class="duz" xml:lang="tr"><span class="duz">Regaip telefonu elinden düşürmedi, karşısındaki duvara fırlatıp parçaladı. Koşarak salondan çıktı. Antrede kayıp düştü. Kalktı ve koşmaya devam ederek koridoru geçti.</span></p>

    <p class="duz" xml:lang="tr"><span class="duz">“Derdâ! Derdâ!” diye bağırarak tek eliyle kapıya vururken, diğeriyle de cebindeki anahtarı çıkarmaya çalıştı. Sonunda parmakları anahtarı tutup çekti ve titreyen eliyle kilidi tutturup kapıyı açtı.</span></p>

    <p class="duz" xml:lang="tr"><span class="duz">Derdâ, kolundaki mor gözün bebeğine saplanmış bir şırıngayla, yatıyordu yatakta. Regaip yanına gidip omuzlarından sarsmaya başladı.</span></p>

    <p class="duz" xml:lang="tr"><span class="duz">“Derdâ! Kızım!”</span></p>

    <p class="duz" xml:lang="tr"><span class="duz">Derdâ gözkapaklarını araladı ve bir şeyler fısıldadı. Regaip duyamadığı için kulağını kızının ağzına yasladı. Öyle bir şey söyledi ki Derdâ, Regaip yaşadığı sürece unutamadı.</span></p>

    <p class="duz" xml:lang="tr"><span class="duz">“Baba, istediğin kadar sik beni” cümlesi bir yılan gibi kulağından girip çöreklendi beynine. Kızından geriye kalan ne varsa kaldırıp sarılan Regaip bağırarak ağlamaya başladı. Derdâ’nın başını göğsüne yaslamış, tavana bakarak ağlıyordu. Nefesi yettiği kadar da bağırıyordu. Çıkardığı sesler, dünya yok olurken duyulacak gürültüyle aynı oktavdaydı. Regaip o kadar yüksek sesle bağırıyordu ki, o sırada ev kapısının kilidinin kırıldığını, içeri altı SAS komandosu ve iki MI5 memurunun girdiğini duyamadı.</span></p>

    <p class="duz" xml:lang="tr"><span class="duz">Regaip’i Derdâ’dan ayırıp yere yatırırlar ve belinden tabancayı çekip bileklerine plastik kelepçe geçirirlerken, bağırmaktan sesi kısılmış adam hiç susmadı.</span></p>

    <p class="duz" xml:lang="tr"><span class="duz">“Affet beni! Affet beni! Affet!”</span></p>

    <p class="duz" xml:lang="tr"><span class="duz">MI5’ın, yerini tespit edebilmesi için cep telefonuyla son bir konuşma daha yapması gerekiyordu ve Regaip o aramayı Kara T.’ye küfretmek için gerçekleştirmişti.</span></p>

    <p class="duz" xml:lang="tr"><span class="duz">Memurlardan biri kızın nabzını kontrol ederken, diğeri ambulans çağırmak için telsizini kullanıyordu.</span></p>

    <p class="duz" xml:lang="tr"><span class="duz">Koltuk altlarından sürüklenen Regaip’in sesi bütün Londra’yı inletti:</span></p>

    <p class="duz" xml:lang="tr"><span class="duz">“Derdâ!”</span></p>

    <p class="duz-ilk-paragraf" xml:lang="tr"><span class="duz">Saniye’nin rahmine düşüşünden dört gün sonra terk ettiği öz kızını, sikecek kadar inkâr edememiş olan Regaip, kulaklarını tıkasa da Derdâ’nın fısıltısını duydu. Baktığı her duvarda kızının dazlaklığını, mor gözlü kolunu ve kısık sesinin sızdığı çatlak dudaklarını gördü. Attığı her voltada Derdâ’nın hayaletiyle yürüdü. Dili döndüğünce hayatını anlattı kızına. Dili döne döne, onu neden bırakıp gittiğini anlattı. İçinde bol bol “Mecburdum!” geçen cümleler kurdu. En az o kadar da af diledi. Ama Derdâ’nın hayaleti babasını affetmedi. Çünkü aynı fısıltıyı tekrarlamaktan vazgeçmedi:</span></p>

    <p class="duz" xml:lang="tr"><span class="duz">“Baba, istediğin kadar...”</span></p>

    <p class="duz-son-paragraf-1" xml:lang="tr"><span class="duz">Daha fazla duymamak için kulaklarını kesmeyi denedi. Yatak demiriyle. Ama beceremedi. Regaip ilk fırsatta intihar etti. Geride sadece, kendini astığı hücrenin duvarına kazınmış bir cümle bıraktı:</span></p>

    <p class="alinti-son-paragraf" xml:lang="tr"><span class="italik">Allah bizi beterinden korudu.</span></p>

    <p class="duz" xml:lang="tr"><span class="duz">Hayatında şükredebileceği tek şey oydu: Kızını sikmemiş olmak. O da Regaip’e yetti. Bu yüzden gözleri kapalı gitti. Huzur içinde... Buna da şükür...</span></p>
  </div>
</body>
</html>
