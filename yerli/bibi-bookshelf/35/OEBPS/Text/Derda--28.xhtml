<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--28.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Polise verdiği ifadenin tamamına yakını, Derda daha savcının karşısına çıkmadan gazete ve televizyonlarda yayımlanmıştı. Çünkü öldürülen sakallı, ülkenin en ünlü gazetecilerinden biriydi. Diğerleriyse, yaralı olarak kaldırıldıkları hastanelerde hayatta kalmaya çalışan iki yazardı. İki roman yazarı. Şişman olanın ilgi çekici bir yanı yoktu ama gözlüklü bir ödül canavarıydı. Bu yüzden, herkes her ayrıntıyı öğrenmek istiyordu. Öncelikle ilk soru şuydu: Bu saldırının terörle bir ilgisi var mı?</span></p>

    <p class="duz" xml:lang="tr"><span class="duz">Başlarda, Derda’nın ifadesi polislere o kadar saçma geldi ki, kesinlikle terörist olduğuna inandılar. Ancak verdiği ayrıntılar, parmaklarındaki dövmeler ve itiraflarındaki duruluk, yeni bir gelişme olana kadar söylediklerinin doğru kabul edilmesine neden oldu.</span></p>

    <p class="duz" xml:lang="tr"><span class="duz">“Ben” demişti Derda, “Oğuz Atay için vurdum onları. Kim olduklarını bilmiyorum. Umurumda da değil. Ben vuracak yazar arıyordum. Ya da gazeteci. Onlar çıktı karşıma. Çektim, vurdum.”</span></p>

    <p class="duz" xml:lang="tr"><span class="duz">“Oğuz Atay da kim?” demişti, emekliliğine az kalmış bir polis. Derda, bileklerindeki kelepçelere rağmen ayaklanıp “Lan!” diye bağırmış, ancak arkasındaki iki polis omuzlarından tutup oturtunca susmuştu. Sonra da içlerinden biri, “Ne alakası var Oğuz Atay’la?” diye sormuştu.</span></p>

    <p class="duz" xml:lang="tr"><span class="duz">“Oğuz Atay niye öldü, biliyor musunuz? Kahrından! Peki, onu kim o hale getirdi? Kim üzdü? Onun zamanında onu umursamamış olan herkes. Bana inanmıyorsanız, gidin bütün kitaplarını okuyun. Sonra da gidin hayatını okuyun! Ben onun intikamını almak için vurdum o herifleri.”</span></p>

    <p class="duz" xml:lang="tr"><span class="duz">“Peki, pişman mısın?” diye sormuşlardı.</span></p>

    <p class="duz" xml:lang="tr"><span class="duz">“Eğer, Oğuz Atay’la bir ilgileri yoksa pişman olabilirim.” Sonra durup düşünmüştü Derda.</span></p>

    <p class="duz" xml:lang="tr"><span class="duz">“Aslında, değilim, amına koyayım! Çünkü Oğuz Atay’ı bilip de, o zamanda yaşayıp da başına gelenleri görmezden gelen kim olmuşsa, hepsi suçlu! Onun için pişman falan değilim! Neye pişmanım, biliyor musunuz? O iki herifi öldü zannedip de oradan çıktığıma!”</span></p>

    <p class="duz" xml:lang="tr"><span class="duz">“Senin ne ilgin var Oğuz Atay’la?” diye sorulunca da gülmüştü Derda.</span></p>

    <p class="duz" xml:lang="tr"><span class="duz">“Ne demek, ne ilgin var? Biz Oğuz Türkleriyiz!”</span></p>

    <p class="duz" xml:lang="tr"><span class="duz">Soruşturmanın bu noktadan sonrası aniden ilginçleşmişti. Yeni bir terör örgütü keşfetmiş olmanın heyecanıyla soruldu.</span></p>

    <p class="duz" xml:lang="tr"><span class="duz">“Kim bu Oğuz Türkleri? Örgüt müsünüz siz? Kaç kişisiniz?”</span></p>

    <p class="duz" xml:lang="tr"><span class="duz">“Bak, onu ben de bilmiyorum. Yani orada bir yerde olduklarını biliyorum ama kimler, kaç kişiler, haberim yok. Ama her yerde işaretlerini görüyorum.”</span></p>

    <p class="duz" xml:lang="tr"><span class="duz">“Ne işaretiymiş bu?” dendiğinde de, O’nun içindeki A’yı çizmişti bir kâğıda. Polislerden biri, “Ama bu...” diyecekti ki, diğeri kolunu tutup onu susturmuş ve sormuştu:</span></p>

    <p class="duz" xml:lang="tr"><span class="duz">“Genç olanları çıkarmışsın meyhaneden. Niye?”</span></p>

    <p class="duz" xml:lang="tr"><span class="duz">“Oğuz Atay 1977’de öldü. O çıkardıklarım daha doğmamıştı bile o zamanlar. Belki de daha çocuktu hepsi. Onun için çıkardım onları.”</span></p>

    <p class="duz" xml:lang="tr"><span class="duz">“Silahları nereden buldun?”</span></p>

    <p class="duz" xml:lang="tr"><span class="duz">“Tayyar diye bir adamdan.”</span></p>

    <p class="duz" xml:lang="tr"><span class="duz">“O nerede?”</span></p>

    <p class="duz" xml:lang="tr"><span class="duz">“Gömdüm bir yere ama neresi dersen, inan bilmiyorum. Yani neresi biliyorum ama tarif edemem.”</span></p>

    <p class="duz" xml:lang="tr"><span class="duz">“Başka söyleyeceğin bir şey var mı?”</span></p>

    <p class="duz" xml:lang="tr"><span class="duz">“Bir de İsrafil diye bir adamı vurdum. Aslında vurmayacaktım ama oradaydı işte. Sağ olsun, Boğaz Köprüsü’nden geçirmişti beni.”</span></p>

    <p class="duz" xml:lang="tr"><span class="duz">“Başka ne yaptın?”</span></p>

    <p class="duz" xml:lang="tr"><span class="duz">“Ne yapayım, bir de babamı dövdüm. Ağzını burnunu kırdım!”</span></p>

    <p class="duz-ilk-paragraf" xml:lang="tr"><span class="duz">Savcı özel olarak ilgilenmişti Derda’yla. Polisteki ifadesini yineleyince, akıl sağlığının yerinde olup olmadığını anlamaya çalışmış ancak bunu tek başına yapamayacağını bildiğinden psikiyatri polikliniğine sevk etmişti. Oradaki diplomalılar heyeti ikiye bölünmüştü. Birileri, Derda’nın kendi yarattığı dünyada yaşayan tek canlı olduğunu düşünürken, diğerleri onun sıradan bir katil olduğuna karar vermişlerdi. Ancak bir süre sonra, Derda’nın annesini kaç parçaya böldüğünü ve bunu yaptığında kaç yaşında olduğunu öğrenince, heyetteki eğilim ikiden teke inmişti. Net bir tanı koymak için henüz erkendi, ancak Derda’nın da sağlıklı bir akla sahip olmadığı açıktı. Ne de olsa, sağlıklı akıl sahibi olanlar, kötülükler karşısında sessiz kalır ya da dava açarlardı. Gidip de insanlara ateş etmezlerdi!</span></p>

    <p class="duz" xml:lang="tr"><span class="duz">Dava Çocuk Mahkemesi’nde görüldü ve her celsesi muhabirler tarafından kuşatıldı. Televizyon kanallarında Oğuz Atay’la ilgili belgeseller yayımlanırken, açık oturumlarda</span> <span class="italik">Tutunamayanlar</span> <span class="duz">tartışıldı. Psikiyatri polikliniğindeki bölünme, o tartışmalarda da yaşandı. Bazıları Oğuz Atay’a yaşarken büyük haksızlık yapıldığını, bazıları da kesinlikle böyle bir şey olmadığını ve ölümünün edebiyatıyla hiçbir ilgisi bulunmadığını anlattı. Kısa bir süre için de olsa, Oğuz Atay’dan o kadar söz edildi ki, kırmızı kamyonun yaşlı şoförü bile radyodan adını duyup, zamanında yoldan aldığı çocuğun “Babam” dediği adamın kim olduğunu öğrendi.</span></p>

    <p class="duz" xml:lang="tr"><span class="duz">Zaman içinde benzer tartışmaların yeterince ilgi görmediğini fark eden programcılar, konuyu Derda’nın geçmişine getirip, eğitimsizlik, mezarlıklarda çalışan çocuklar ve çocuk şiddeti üzerine konuşturdular konuklarını. Bir de, hiç ilgisi olmasa da madde bağımlılığı hakkında. Çünkü tiner ve tinerciler, kanal değiştirilmesini engelleyen sihirli kelimelerdi.</span></p>

    <p class="duz" xml:lang="tr"><span class="duz">“Oğuz Atay gibi bir isimle böyle bir şiddet olayı nasıl yan yana gelebilir? İnanılacak gibi değil! Düşünün sokakların halini!” benzeri cümleler, kurulup kurulup yıkıldı. Ve Derda’nın korkunç bir yaratık olduğu üzerinde herkes hemfikir oldu. Özellikle de Süreyya ve Celal’in kameralar karşısındaki konuşmalarını dinledikten sonra. Ağlayarak anlattı Celal.</span></p>

    <p class="duz" xml:lang="tr"><span class="duz">“Vurdu bana! Yıllar sonra gördüğüm tek oğlum beni neredeyse öldürecekti! Olmaz olsun öyle evlat! Buradan yetkililere sesleniyorum, karımın cenazesini bulsunlar, her gece rüyama giriyor!”</span></p>

    <p class="duz" xml:lang="tr"><span class="duz">Sadece İsa, konuşmayı reddetti. Ne bir gazete ne de bir televizyon muhabirinin sorularını yanıtladı. O kadar ısrar etmelerine rağmen ağzından tek bir kelime bile alamadılar. Oysa belki de, ağzına mikrofon dayadıklarının arasında, anlatacağı bir hikâyesi olan tek kişiydi.</span></p>

    <p class="duz-ilk-paragraf" xml:lang="tr"><span class="duz">Taburcu olduklarında, şişman yazar tek gözünü, gözlüklü olan da dengesini kaybetmişti. Ölene kadar topallayacaktı. İkisi de acele etti. İki roman yazmak için. Birinin adı</span> <span class="italik">Tek Kurşun</span><span class="duz">’du. Diğerininki</span> <span class="italik">Çorak Hayat</span><span class="duz">. İkisinin de ilk sayfalarında şu yazıyordu:</span> <span class="italik">Oğuz Atay’ın anısına</span><span class="duz">... Çünkü şişman da, gözlüklü de, konuşabildikleri andan itibaren Oğuz Atay’a ne kadar saygı duyduklarını anlatmış, ancak karşılarındakilerin yeterince ikna olmadığını düşünüp romanlarını ona ithaf etmişlerdi. Tabii ki</span> <span class="italik">Çorak Hayat</span> <span class="duz">ödül aldı. Zaten, romanın tanıtım kokteyli de Çorak’ta verilmişti... Şişman olan, yine aradığı ilgiyi bulamamıştı.</span></p>

    <p class="duz" xml:lang="tr"><span class="duz">Ancak bütün bunların yanında, en dikkat çeken olay, sakallının cenazesi oldu. Hayatını, yazarak ve yazdıklarını okutarak kazanan kim varsa, bir araya gelmiş ve muhabirlerin mikrofonlarına ağlamaklı demeçler vermişlerdi. İçlerinden biri “O bir edebiyat şehidi” demiş, bunun üzerine de sakallının gazetesinin manşeti belli olmuştu:</span></p>

    <p class="duz" xml:lang="tr"><span class="duz">“Binlerce insan edebiyat şehidi için yürüdü.”</span></p>

    <p class="duz" xml:lang="tr"><span class="duz">Hemen altında da Derda’nın fotoğrafı vardı. Mahkeme binasından çıkarken çekilmişti. İki polisin arasında. Kelepçeli yumruklarını yan yana getirip öne doğru uzatmıştı. OĞUZ ve ATAY’ın üzerinden bakmıştı objektife. Fotoğrafın yanında “Hukuk Skandalı” yazıyordu. Altında da “Caniye sadece yirmi dört yıl!”</span></p>

    <p class="duz" xml:lang="tr"><span class="duz">Mahkeme süresince, akıl sağlığına ilişkin bilirkişi raporları hiçbir işe yaramamış ve ayağa kalkmış kamuoyunu yerine oturtmak için Derda’nın herhangi bir tedavi görmek yerine ıslahevine gitmesine karar verilmişti. On sekiz yaşına kadar. Sonra da gerçek bir cezaevine sevk edilecekti. Ancak yirmi dört yıllık ceza, kimseyi tatmin etmemişti. Üç kez ağırlaştırılmış müebbet alması beklenirken sadece müebbet almış, bu da 24 yıl sonra koşullu olarak salıverilebileceği anlamına gelmişti. Böyle bir ceza, derhal toplumsal bir histeriye neden olmuştu. Çünkü histerikler, tanesi 36 yıldan, üç ağırlaştırılmış müebbetle Derda’nın cezaevinde öleceğine emin olarak, huzur içinde evlerine dönmeyi hayal etmişlerdi. Ancak histeriklerin unuttuğu bir şey vardı: O da Derda’nın, cinayetleri on yedinci yaş gününden bir hafta önce işlemiş olduğu, dolayısıyla bir çocuk olarak yargılandığıydı. Belki bir hafta daha sabretmiş olsaydı, on yediyi zorlayıp işlenen suçların ağırlığından ötürü yetişkin gibi yargılanabilirdi ama hukuki takvim başka türlü işlemişti. Kimsenin işine gelmeyen bir türde.</span></p>

    <p class="duz" xml:lang="tr"><span class="duz">Bir zamanlar çalıştığı gazete binasının önüne dikilmiş olan, sakallının heykelinin açılışında okunan bildiride şöyle deniyordu:</span></p>

    <p class="duz" xml:lang="tr"><span class="duz">“Bu saldırı, ifade özgürlüğüne karşı yapılmıştır. Verilen cezanın sadece yirmi dört yıl olması, bu saldırıyı resmen onaylamaktır!”</span></p>

    <p class="duz" xml:lang="tr"><span class="duz">Olayın üzerinden iki yıl geçmiş olduğu için, insanlar nasıl hatırlamak istiyorsa öyle anıyorlardı edebiyat şehitlerini. Kendini kaybetmiş bir çocuk tarafından değil de, çok, ama çok gizli bir örgüt tarafından öldürüldüğüne inanmak artık daha kolaydı. Ne de olsa itiraz edecek kimse yoktu. Sakallı, düşünceleri yüzünden öldürülmüştü, o kadar! Hatta belki de bu yüzden, heykeli kendisinden daha yakışıklıydı. İnsanlar öyle hatırlamak istediği için. Zaten her insanın, yaşadıkça uzmanlaştığı bir yan mesleği yok muydu? Geçmiş Tasarımı ve Yönetimi adında müthiş bir meslek!</span></p>

    <p class="duz" xml:lang="tr"><span class="duz">Derda, Çöpçü Hanif’i öldürmesi için Tayyar ve İsrafil’in kendisine silah verdiğini söyleyip konuya ilişkin ayrıntıları anlatınca, mahkeme, hafifletici nedenleri olabildiğince ağırlaştırmış ve kararını verirken iki adamın ölümünü neredeyse yok saymıştı. Ne de olsa, kimse, televizyona çıkıp onların ne kadar iyi insanlar olduğunu ağlayarak anlatmamıştı. Sadece, İsrafil’in oğlu, bir mahkeme çıkışında Derda’ya saldırmıştı. Ancak, zamanında fotoğrafından özür dilediği oğlan, amacına ulaşamamış ve polis tarafından uzaklaştırılmıştı. Hikmetçilerse, Tayyar’ın başına gelenleri tarikat dışına çıkmasına yormuş ve çocuklarına ibret olsun diye yıllarca sohbetlerinde anlatmışlardı.</span></p>

    <p class="duz" xml:lang="tr"><span class="duz">Son olarak, Derda’nın annesi, gömüldüğü yerlerden parça parça çıkarılıp otopsiye gönderildi. Ölümünün Derda’yla ilgisi olmadığı anlaşılınca, bütün parçalar, bir karton kutu içinde Celal’e teslim edildi. Yaslı koca, muhabirlerin arasından geçip bir taksiye bindi ve iki cadde sonra indi. Elindeki kutuyu, gördüğü ilk çöp konteynırına attı ve yoluna devam etti.</span></p>

    <p class="duz" xml:lang="tr"><span class="duz">Cezaevinde geçirdiği süre içinde, Derda’ya, her yıl bir paket verildi. Gardiyanlar tarafından ve el altından. Bazen içinden para çıkıyordu, bazen de esrar. Çöpçü Hanif gönderiyordu. Bütün davayı yakından izlemiş ve Derda sayesinde hayatta kaldığını anlamıştı. Elinden geldiğince ödüyordu can borcunu. Lakabını hak edecek kadar sokaklarda yaşamıştı. Peşinden sürüklediği boyundan büyük çuvalıyla yıllarca kâğıt toplamış ve kuru bir çatının altına girebilmek için ilk cinayetini Derda’nın yaşında işlemişti. Cezaevinin ne demek olduğunu iyi bilirdi. Henüz bir çocukken, ayıklaya ayıklaya çöplerden çıkardığı hayatının değerini de...</span></p>

    <p class="duz" xml:lang="tr"><span class="duz">Derda paketleri kimin gönderdiğini hiçbir zaman öğrenemedi. İlk birkaç yıl, Oğuz Atay’ın gönderdiğini düşündü. Ruhunun... Sonra zaman içinde onu da düşünmedi. Aslında hiçbir şey düşünmedi. Ta ki açtığı paketten bir cep telefonu çıkana kadar. Cezaevindeki on dokuzuncu yılında.</span></p>
  </div>
</body>
</html>
