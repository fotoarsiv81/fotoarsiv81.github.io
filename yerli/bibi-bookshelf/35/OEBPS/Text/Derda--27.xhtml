<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Derda--27.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style" id="derda-">
    <p class="duz-ilk-paragraf-2" xml:lang="tr"><span class="duz">Tesadüfen girip çıktığı sokaklar, Saruhan’ın tezgâh kurduğu üst geçide kadar getirmişti Derda’yı. Sabahın ilk güneşinde, Empire State binasına tırmanan King Kong gibi çıktı basamakları ve saatçiyi gördü. Nedense erken gelmişti o gün. Göz göze geldikleri anda, saatçi başını sallayıp selam verdi. Sonra da bakışlarını eğip elindeki saatin alarmını kurdu.</span></p>

    <p class="duz" xml:lang="tr"><span class="duz">Derda, Saruhan’ın tezgâh kurduğu noktaya gelip yere çöktü ve sırtını tırabzana dayayıp ayaklarını uzattı. Saatlerdir ilk kez duruyordu. Elini cebine götürdü. Sonra bir diğerine. Sigara arıyordu. Başını kaldırıp saatçiye bağırdı.</span></p>

    <p class="duz" xml:lang="tr"><span class="duz">“Sigaran var mı?”</span></p>

    <p class="duz" xml:lang="tr"><span class="duz">Saatçi, başını kaldırıp “Dur” dedi. Sonra da elindeki saati tezgâha koyup Derda’ya doğru yürüdü. Bir yandan da pardösüsünün cebine atmıştı elini. Bir sigara paketi çıkardı. Hâlâ yerde oturan Derda’ya iki adım kala da, diğer cebinden bir tabanca çekip oğlanın başına dayadı.</span></p>

    <p class="duz" xml:lang="tr"><span class="duz">“Yat” dedi. Sakince. “Yat da biraz uyu” dermiş gibi.</span></p>

    <p class="duz" xml:lang="tr"><span class="duz">Derda söz dinledi ve durduğu yerde yıkıldı.</span></p>

    <p class="duz" xml:lang="tr"><span class="duz">Eşkâli kendinden önce İstanbul’un dört bir yanına gitmiş olan Derda, görev bölgesi üniversite çevresi olan sivil polis tarafından tutuklanırken bir daha sordu:</span></p>

    <p class="duz" xml:lang="tr"><span class="duz">“Sigara verecektin hani?”</span></p>
  </div>
</body>
</html>
