<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>engerek2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_16"><br class="calibre4" />
  Leylek ve yılan<br class="calibre4" />
  <br class="calibre4" />
  <br class="calibre4" />
  <br class="calibre4" /></h1>

  <p class="normal1">Fırsat buldukça eski Padişah'ın yemeklerini kendim götürüyor ve yanımdaki içoğlanlarını kovalayarak onun ağzından bir söz kapmaya çalışıyordum.</p>

  <p class="normal1">Bir yandan da validesiyle ilgili hayali haberler aktarıyor ve annesinin ne yapıp yapıp onu kurtaracağını anlatıyordum.</p>

  <p class="normal1">"Muhterem annenizi bilirsiniz" diyordum. "Hiç anne evladından vazgeçer mi? Hele sizin gibi cihan padişahı evladı olan bir anne..."</p>

  <p class="normal1">Padişah bunlara inanmak istediği için, büyük bir hevesle dinliyor ve heyecanlanıyordu.</p>

  <p class="normal1">Büyük Valide'nin, onu ortadan kaldırmak isteyenlerin başında geldiğini tahmin etmesine imkân yoktu.</p>

  <p class="normal1">Her gün ondan yüreklendirici nameler ala ala, bu işe kendisini iyice kaptırdı ve delikten çıkıp tekrar padişah olacağı günün hayalini kurmaya koyuldu. Umudu her geçen gün artıyordu.</p>

  <p class="normal1">Bir gün gidip, "Padişah Efendimiz" diyordum, "muhterem anneniz biraz önce sizden söz açtılar. Kendilerinin dikkat çekmemek için gelemediğini ve bu yüzden aff-ı şahane dilediklerini, ama sayılı günün çabuk geçeceğini ve sizi tekrar dört kıtaya yayılmış imparatorluk tahtında görmek için sabırsızlandıklarını, ancak bu kutsal amaca ulaşmanın gün meselesi olduğunu bildirdiler."</p>

  <p class="normal1">Bu sözlerim üzerine eski Padişah boğuk boğuk hıçkırıyor ve elimi koparacak gibi sıkarak, kurtulacağı günü bekliyordu.</p>

  <div class="calibre1" id="calibre_pb_43"></div>
</body>
</html>
