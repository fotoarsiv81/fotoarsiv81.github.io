<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>engerek2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Söyleşi</p>

    <p class="h2baslik">Zülfü Livaneli'ye <span class="ideitalik1">Engereğin Gözü</span> için sorular</p>

    <p class="normal1"><span class="idebolditalik">Engereğin Gözü</span><span class="idebold">'nde efendi-köle diyalektiğine köle cephesinden bakış söz konusu. Bunu Habeş Süleyman Ağa'nın, efendisi olan padişaha bakışındaki kabaca üç aşamalı değişimlegörmek mümkün. Önce nerdeyse tapınma düzeyine varan bir bağlılık. Sonra, efendinin de aslında bütün yetersizlikleri, hatta kötülükleriyle herhangi bir insan olduğunun bilincine varış. En sonunda da efendi ile kölenin insan olmakta eşitlendiği bir noktada ortaya çıkan derin bir hayranlık.</span></p>

    <p class="idebold1">Ancak, gelinen sonu belki asıl belirleyen, kahramanın yeni efendisine karşı gösterdiği "Kral öldü, yaşasın kral" tavrı. Sizce iktidarın büyüleyiciliği nerden kaynaklanıyor, değişkenleri nelerdir?</p>

    <p class="normal1">Bu romanı "iktidar alevinin çevresinde dönen pervaneler"i anlatmak için yazdığımı söylemiştim. Bazı insanlar için bu öyle bir tutku ki o alevin kendilerini yakıp kavurması tehlikesine rağmen oradan uzaklaşamıyorlar. Unutmayalım: "Ya devlet başa, ya kuzgun leşe" deyimini yaratan biziz. İktidara yakın çevreler hep kelle koltukta yaşarlar ve çoğunun hikâyesi trajik bir idamla noktalanır; Osmanlı vezirlerinden Adnan Menderes'e kadar. Osmanlı tarihçilerini okuduğumuz zaman, padişaha yakın olmanın, devlet sorumluluğu üstlenmenin korkunç tehlikeli bir iş olduğunu anlıyoruz. Buna rağmen insanlar o tehlikeli makamlara gelebilmek için çırpınıp duruyorlar. Bu normal bir davranış değil ama siyasetin öyle bir büyüsü var ki insanın aklını başından alabiliyor. Bu belki de insan denilen canlının topluluk halinde yaşama ve hiyerarşik olarak yükselme içgüdüleriyle açıklanabilir. Ama bana yine de normal gelmiyor.</p>

    <p class="normal1"><span class="idebold">Peki, bu durumu tersine çevirirsek, iktidar sahibi nasıl bakar tebaasına? Eğer anlatıcı padişah olsaydı</span> <span class="idebolditalik">Engereğin Gözü</span> <span class="idebold">nasıl bir roman olurdu?</span></p>

    <p class="normal1">Romandaki padişah hasta bir adam. Çocukluğunda kardeşleri gözünün önünde boğdurulmuş, boynunu ibrişimden son anda kurtarmış ve yıllarca bir kafesin arkasında öldürülmeyi beklemiş bir genç adam. Bir gün bu adamı kafes arkasından çıkarıyor, başına Hz. Ömer'in sarığını giydiriyor ve hükümdar oldun diyorsunuz. O andan itibaren imparatorluğun üç kıtadaki uçsuz bucaksız toprakları üzerinde bulunan her şeyin sahibisiniz. İnsanların canlarının bile. Bu iktidar gücü insanı delirtiyor elbette. Eğer romanı padişahın ağzından yazsaydım <span class="ideitalik">Bir Delinin Hatıra Defteri</span> gibi bir üslup benimsemem gerekirdi.</p>

    <p class="normal1"><span class="idebolditalik">Engereğin Gözü,</span> <span class="idebold">konusunun gerektirdiği dilin kullanımı açısından kitaplarınız içinde istisnai bir yerde duruyor. Nerdeyse bir "yazı dili olarak Türkçe" etüdü gibi. Örneğin, kahramanınıza söylettiğiniz</span> <span class="idebolditalik">"Dikkatli davranmak ve fısıltılardan, yapraklar arasında gezinen rüzgârdan, bakışlardan anlam çıkarmak uzun yaşamamı sağlayan en önemli alışkanlıktı"</span> <span class="idebold">cümlesi Köroğlu'nun</span> <span class="idebolditalik">"Ben bir Köroğlu'yum dağda gezerim / Esen ürüzgârdan hile sezerim"</span> <span class="idebold">dizelerini hatırlatıyor. Kitaptaki ithafınızda sözünü ettiğiniz Evliya Çelebi ve Naimâ dışında Türkçenin anonim kaynaklarındaki söylem zenginliğinden de yararlandığınız kanısına varsak, yanılmış olur muyuz?</span></p>

    <p class="normal1">Haklısınız, bu romanda üslup öne çıkıyor. O dönemin mantığı ve diliyle yazmaya çalıştım. Yazar olarak ben anlatsaydım, roman farklı olurdu. Bu dil benim değil, anlatıcı Haremağası'nın dili. Doğrusu dili, günümüzün kelimeleri ve kavramlarıyla kısıtlamadan, özgürce, bütün kaynaklardan yararlanarak kullanmak –hatta biraz savurmak diyebiliriz buna– hoşuma gidiyor. Keşke bütün romanlarımı böyle yazma olanağına sahip olsaydım, ama bunun mümkün olmadığını biliyorum. Çünkü her roman kendi dilini, kendi üslubunu belirliyor.</p>

    <p class="normal1"><span class="idebold">Roman, önceki baskılarda yer alan söyleşinizde de vurguladığınız gibi, "tarihsel dekor içinde insan psikolojisinin derinliklerine varabilme"yi amaçlayan bir eser. Dolayısıyla olayların ana mekânı olan Topkapı Sarayı, tam bir dekor gibi bile değil, sadece bir arkaplan olarak yer alıyor kitapta. Kitabın ilk çıkışından 15 yıl sonra, aynı mekânın ya da başka tarihsel mekânların nerdeyse roman kahramanı düzeyinde rol oynayacağı, daha klasik formatta tarihsel roman(lar) bekleyebilir miyiz sizden?</span></p>

    <p class="normal1">Önce şunu belirteyim. <span class="ideitalik">Engereğin Gözü</span>'nü tarihsel bir roman gibi görmüyorum. Bütün çağlar ve mekânlar için geçerli –buna gelecek de dahil– bir iktidar/birey ilişkisini anlatmak istedim. Topkapı Sarayı sadece bir dekor, belirttiğiniz gibi bir arkaplan. Padişahı günümüze getirip bir diktatör, hadımı ise onun yardımcısı yapabilirsiniz. Fazla bir şey değişmez. Ne var ki insanlar ilk bakışta dekora takılıyor ve bu romanı da hemen "tarihsel roman" kategorisine sokuyorlar. Bu tehlikeye dikkat çeken Fransız yayıncım Gallimard'ın yöneticisi sırf bu nedenle kitabın çevrilip yayımlanmasını erteledi, diğer romanlarımın arkasına aldı. Çünkü Fransa'da bir tarih yazarı gibi algılanmamı istemiyordu.</p>

    <p class="normal1"><span class="idebold">Yazar Zülfü Livaneli, yayımladığı ilk romanı</span> <span class="idebolditalik">Engereğin Gözü</span><span class="idebold">'ne bugünden nasıl bakıyor?</span></p>

    <p class="normal1">En sevdiğim romanlarımdan birisi bu. İstediğimi yapmaya çok yaklaştığım bir kitap. Zaten okurlar içinde bu romanı ayrı bir yere koyan, "en iyi romanım" sayan geniş bir kitle var.</p>

    <p class="normal1">Bu arada bir şeyi daha açıklamama izin verin. 1996 yılında roman yayımlanırken isim konusunda çok düşünmüştüm. "Bir Haremağasının Anıları" gibi, çarpıcı ve iç gıcıklayıcı birçok isim geldi aklıma ama bunların "ticari" olmasından korktum. Romana Osmanlıyı ve haremi çağrıştırmayan, onu bu tip basmakalıp romanlardan ayıran zor bir isim koydum: <span class="ideitalik">Engereğin Gözündeki Kamaşma.</span> Ama daha sonra okurlarımdan bu isimle ilgili birçok yakınma geldi. Zor söylendiğini, akılda kalmadığını belirtiyorlardı. Bu yüzden romanın adını kısalttım ama yine de herkesin aynı roman olduğunu anlayacağı bir biçimde bıraktım. Yaşadığım sürece kitaplarım üzerinde değişiklik yapma hakkını saklı tutuyorum hep.</p>
  </div>

  <div class="calibre1" id="calibre_pb_49"></div>
</body>
</html>
