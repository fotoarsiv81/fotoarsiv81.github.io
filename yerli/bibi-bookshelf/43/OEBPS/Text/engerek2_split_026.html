<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>engerek2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_8"><br class="calibre4" />
  Bir kölenin adanışı<br class="calibre4" />
  <br class="calibre4" />
  <br class="calibre4" />
  <br class="calibre4" /></h1>

  <p class="normal1">Bir tarihte Galata taraflarındaki Mevlevi tekkesine gidip Postnişin Efendi'yle konuşmaktan çok zevk alıyordum. Dünyaya metelik vermeyen ve şanla, şöhretle, parayla ilgisi olmayan bu ak sakallı efendiyi saraya getirtme imkânım yoktu. Sabahtan akşama kadar Mevlevihane'de ibadetle meşgul olur, talebe yetiştirir ve dünyanın geçici gaileleriyle pek ilgilenmezdi.</p>

  <p class="normal1">Giderken ona bir hediye götüremez, ama eli boş gitmek geleneklere aykırı olduğundan, yoldan kopardığım bir yeşil yaprağı takdim ederdim: Benim bu berg-i sebz-i hakirânemi kabul etme yüceliğini gösterirdi. Kuru ekmek ve sudan başka bir şey geçmezdi boğazından. Üstündeki eski bir abadan gayrı bir şey giydiği de görülmemişti.</p>

  <p class="normal1">Niye böyle yaşadığını, imkânları varken neden daha iyi yiyip içmediğini, niçin kendisini soğuktan koruyacak samur kürke bürünmediğini sorduğumda, "Özgürlük ve iktidar uğruna!" diye cevap vermişti.</p>

  <p class="normal1">Ona göre ruh, dünya nimetlerinin tutsaklığından kurtuldukça özgürleşiyor, bağımsızlaşıyor ve dünya yüzünde hiçbir krala ve imparatora nasip olamayacak bir büyük iktidara kavuşuyordu.</p>

  <p class="normal1">Dedikleri bana karışık geliyordu ama doğru bir yanı da vardı.</p>

  <p class="normal1">Bütün dünyayı dolaşsan, yedi iklim dört bucağı tarasan hiçbir şeye ihtiyaç duymayan tek bir hükümdar bulamazdın. Hepsinin saraya, kumaşa, silaha, hayvanlara, ikram edecek yiyeceklere, cellatlara, askerlere, altına, gümüşe ihtiyacı vardı. Bunlar olmadan hükümdarlık yapılamazdı.</p>

  <p class="normal1">Engereğin gözünü kamaştıran şatafatı yaratan da bunlardı zaten!</p>

  <p class="normal1">Oysa Mevlevi dervişinin omzunun öpülmesi ve saygı duyulması için bir tek çöpü bile olması gerekmiyordu.</p>

  <p class="normal1">"Aslında" diyordu, "varlık yokluktur, yokluk da varlık! Hepsi gören göze bağlı!"</p>

  <p class="normal1">Kendini feda etmenin, yüce bir varlığın içinde eriyip gitmenin müthiş hazzını yaşıyordu. Allah onun için aradaki perdeyi kaldırmış ve ona cemalini göstermişti. Kendi benliğini silip attığı için, artık ölümlü bir kul değil, Allah'ın ta kendisiydi o.</p>

  <p class="normal1">Bundan büyük özgürlük ve iktidar mı olurdu!</p>

  <p class="normal1">Derviş, Tanrı olmuştu.</p>

  <p class="normal1">Onunla ilerlettiğim bu konuşmalar ve Mevlana Celaleddin-i Rumi Hazretlerinin kitaplarını okumam beni bambaşka bir yola çekti.</p>

  <p class="normal1">Mademki kendini daha yüce bir varlık karşısında silerek o yüceliğe erişmek mümkündü, o halde ben niye aynı şeyi yapmıyordum!</p>

  <p class="normal1">Dervişin kendini adadığı ve hizmet ettiği efendisi varsa, ki Allah'tı o, benim de bu dünyada kulu olmakla onurlandığım bir Efendim vardı.</p>

  <p class="normal1">Kendi benliğimi silip onunla bütünleşerek ben de imparator olabilir ve dünyanın dörtte birine hükmedebilirdim.</p>

  <p class="normal1">Allah'a karşı nasıl senlik benlik olmazsa, bir tacidara karşı da olmazdı.</p>

  <p class="normal1">Bu yüzden imparator ve ailesi karşısında benliğimi eritmeye, kendimi onlar gibi hissetmeye başladım.</p>

  <p class="normal1">İlk zamanlar bunun yararını da gördüm doğrusu.</p>

  <p class="normal1">Fedakârca bağlılığım ve benlikten uzaklaşmış halim, Efendimin dikkatini çekti, bana olan güvenini artırdı. Zindanda yatarken bütün bunları düşünüyor ve nerede ne hata yaptığımı bulmaya çalışıyordum.</p>

  <p class="normal1">Belki de kendimi imparator gibi hissetmekte fazla aceleci davranmış ve bir kul için affedilmeyecek bir gurura kapılmıştım.</p>

  <p class="normal1">Mevlana'nın ve Mevlevi dervişinin sözleri, herhalde bu olmasa gerekti.</p>

  <p class="normal1">Şu anda gözlerimden aşağı sicim gibi inen yaşlar bile bu hatamı bağışlatmaya yetmezdi.</p>

  <p class="normal1">Zindanda olmasam doğru Galata'ya gider, dervişe her şeyi bir bir anlatırdım. O nasıl olsa beni yakıp kavuran bu azaba bir çare bilirdi.</p>

  <p class="normal1">Yaklaşan mutlak ölümden çok, eksik bir adam olarak öleceğim ve cennete gidemeyeceğim için kaygılanıyordum. Organları tam olmayan biri cennete nasıl girebilirdi ki! Onca hay huy arasında, kendime bir organ bulma işini ihmal etmiştim.</p>

  <p class="normal1">Bir an, en yakınımdaki insanın, yani kapıdaki vahşi Türk'ün organını koparıp almayı ve böylece cenneti garantilemeyi düşündüm, ama adam öylesine iriyarı ve kuvvetliydi ki, onun organını almaya çalışırken iri pençeleri arasında parçalanmak ve mevcut organlarımı da kaybetmek ihtimali yüksekti.</p>

  <p class="normal1">Belki de benim durumumda olmayan kişiler, bu işi niye bu kadar büyüttüğümü, neden bu kadar önemsediğimi anlayamazlar.</p>

  <p class="normal1">Çünkü onların tuzu kurudur, bütün organları yerli yerindedir. Böyle şeyler ancak eksiklik durumunda ortaya çıkar.</p>

  <p class="normal1">Yahudi ve Hıristiyan milletinin "Eski Ahit" ve "Yeni Ahit" adını verdikleri kutsal kitaplar bile bu işle ilgilidir.</p>

  <div class="calibre1" id="calibre_pb_27"></div>
</body>
</html>
