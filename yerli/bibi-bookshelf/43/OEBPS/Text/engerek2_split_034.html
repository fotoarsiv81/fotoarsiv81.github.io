<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>engerek2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_12"><br class="calibre4" />
  Ölüm denen büyülü geçit<br class="calibre4" />
  <br class="calibre4" />
  <br class="calibre4" />
  <br class="calibre4" /></h1>

  <p class="normal1">İstanbul'un daracık sokaklarından, cumbaları birbirine değercesine dışarı fırlamış ahşap evlerin arasından murassa sorguçlu, gümüş eyerli atıyla geçerken önüne hiç kimsenin çıkmasından hoşlanmayan Efendimiz atlı arabaları yasak ettiğinden beri ortalıkta pek araba görünmüyordu, ama gafilin biri eceline susamış gibi, bir cuma günü at arabasıyla Efendimizin önünde belirivermişti.</p>

  <p class="normal1">Dar yolu tıkayıp da koskoca İslam halifesinin geçmesine izin vermeyen gafilin atları geri bastırılmaya ve yolu boşaltmaya zorlanırken, Padişah Efendimiz bir kılıç darbesiyle arabacı garibinin göğsünü delivermiş, oluk gibi fışkırmaya başlayan kana gözlerini dikip büyük bir çocuk saflığıyla seyretmeye koyulmuştu.</p>

  <p class="normal1">Efendimiz bütün öldürmelerde böyle yapıyor, sanki ölüm denen büyülü geçidin her aşamasını tatmak ve tanımak ister gibi ölen adamın canının çekildiği anı yakalamak istiyor ve onu çocuk gözleriyle seyrediyordu.</p>

  <p class="normal1">Göğsünden oluk oluk akan kanın azalmasıyla ölüm hırıltılarına giren arabacıyı da neredeyse kucaklayacak, sevecek, bağrına basacak gibiydi. Çünkü Efendimiz ölen adamları seviyordu. Yaşamaktan daha güzel, daha kutsal bir iş yaptıklarına inanıyor, gerçi öldükten sonra ilgisiz kalıyor, ama ölüm anını büyük bir iştahla yutuyordu.</p>

  <p class="normal1">Yakınlardaki bir imamın evini şereflendiren Padişah, derhal Sadrazamının, büyük vezirinin, yanına çağrılmasını emretti.</p>

  <div class="calibre1" id="calibre_pb_35"></div>
</body>
</html>
