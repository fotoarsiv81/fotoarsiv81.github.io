<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>engerek2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Görüşler</p>

    <p class="kitapickapak"><br class="calibre4" />
    <br class="calibre4" />
    <br class="calibre4" />
    Yunanca baskıya önsöz</p>

    <p class="normal1">Değerli dostum Zülfü Livaneli'nin bu harika kitabına önsöz yazdığım için çok mutluyum. Yunan okuru bu kitaba gereken saygıyı gösterecektir; çünkü bunu gerçekten hak ediyor.</p>

    <p class="normal1">İtiraf etmeliyim ki yazar Livaneli'yi keşfetmek benim için çok hoş bir süpriz oldu. Kendisine besteci ve yorumcu olarak çok saygım var. Fakat sizi gelenekle yoğrulmuş klasik bir Türk hikâyesi okuduğunuza inandıran ya da kendisini bir halk anlatıcısı paltosu altında gizlemeyi bilen olağanüstü bir yazar ve bir dil ustası olduğunu bilmiyordum.</p>

    <p class="normal1">Bu kitabı bir solukta hiç ara vermeden okuyacaksınız.</p>

    <p class="normal1">Özellikle de biz Yunanlılar açısından özel bir önemi var: Çünkü Yunanlılar için son derece dehşet verici olan "sultan" kelimesinin arkasında gizlenen saklı dünyayı keşfediyoruz. Fakat öyle görünüyor ki Osmanlı İmparatorluğu'nun yüksek yönetimi, kendi yurttaşlarına ve özellikle yakın çevrelerine aynı derecede, belki de çok daha aşırı ölçüde sert davranmış.</p>

    <p class="normal1">İnanılmaz şiddetle dolu bir dünya; ama aynı zamanda büyülü, neredeyse gerçeküstü! Mutlak iktidarın ne derece aşırı noktalara gidebileceğini gösteriyor.</p>

    <p class="normal1">Kitabın ahlaki çıkarımı şu: Bu tip hikâyeler zaman içinde biçim değiştirerek tekrarlanıp duruyor ve insanoğlunun garip doğası kanımı donduracak kadar korkutuyor beni.</p>

    <p class="sagnormal">Mikis Theodorakis, 15 Kasım 1999, Atina</p>

    <p class="normal1">Kitabı merakla ve son sayfasına kadar eksilmeyen bir zevkle okudum. İnsanın, düşsel, zalim ve bazen de umutsuz bir dünyayı keşfetmesini sağlıyor. Filmlerde romantik bir biçimde gösterilen harem evrenini ve genç kadınların yaşadığı hapis hayatını hiçbir kuşkuya yer bırakmayan bir gerçeklikle betimliyor.</p>

    <p class="sagnormal">Costa Gavras, 3 Mart 1998, Paris</p>

    <p class="normal1">Kültür yalnız müzik değildir. Livaneli'nin bu kitabının Yunanistan'da bu denli başarı görmesinden de anlaşılacağı gibi iki ülke yazarları da birbirlerinin ülkelerinde "sanki onlardan biriymiş gibi" okunuyor.</p>

    <p class="sagnormal">Mikis Theodorakis, <span class="ideitalik">Sabah</span>, 16 Aralık 2000</p>

    <p class="normal1">Zülfü bana <span class="ideitalik">Engereğin Gözü</span> romanını verdiğinde çok şaşırdım. Bana roman yazdığından hiç söz etmemişti. Okuyunca da daha çok şaşırdım. Zülfü bir tarih romanı, Osmanlı İmparatorluğu'nun bir zaman kesitini yazmıştı. Bana göre tarih romanı zor bir işti. Bizim edebiyatımızda bunun hiç başarılı bir örneği yoktu. Dünya romanından da en büyük örnek <span class="ideitalik">Savaş ve Barış</span>'tı. Tarih romanı yazmak bir çıkmaz yol muydu? Bu soru beni hep uğraştırdı. Ama Zülfü bunun üstesinden gelmişti. Hem de değme yazarın başaramayacağı kadar. İnsanları hem derinlemesine psikolojileriyle, hem de en küçük gerekli ayrıntılarıyla izlemişti. Zülfü'nün sonsuzcasına yalın dili, nefes kesen kurgusu da cabası.</p>

    <p class="normal1">Bu roman hem karanlığın hem de aydınlığın, umudun romanıdır. En yıkılmış, en çürümüş bir insanın içindeki insani duyguların, bir an gelip, bir ışık topu olup parladığı roman birçok nitelikleriyle yalnız ülkemizde değil, dünyada da hayranlıkla karşılanacak, hak ettiği yere oturacaktır.</p>

    <p class="sagnormal">Yaşar Kemal, 26 Eylül 1996, İstanbul</p>

    <p class="normal1">Zülfü Livaneli felsefi, incelemesini edebi biçimde öylesine kotarmış ki bütün bölümler bir eğlence, bir sinir gıdıklaması ve Platonvari erotik bir şaka.</p>

    <p class="sagnormal">Monica Garbe, <span class="ideitalik">Neue Zuricher Zeitung</span></p>

    <p class="normal1">Livaneli, roman formunun temel unsurlarını, 17. yüzyıl İstanbulu'na dair bu anlatıda bir araya getiriyor: Osmanlı Sultanı'nın tahtından edilmesi ve bunun pratik ve psikolojik sonuçları etrafında gelişen hikâye; ana karakter siyahi Haremağası, Sultan, Sultan'ın annesi ve haremdeki kadınlardan oluşan roman kişileri ve yazarın evrensel hakikatlere bakışını yansıtan bir üslup.</p>

    <p class="normal1"><span class="ideitalik">Engereğin Gözü</span> tarihsel bir roman. Olaylar, Osmanlı İmparatorluğu'nun önlenemez gerileme sürecinin başlarında ve çoğunlukla sarayda geçiyor. Yazar dönemin ruhunu ve saray atmosferini başarıyla canlandırıyor; saraydaki törenleri ve entrikaları ayrıntılı bir şekilde betimliyor.</p>

    <p class="normal1">Bu aynı zamanda da felsefi bir roman, çünkü karakterleri harekete geçiren değişken motifleri ve onların etik değerlerini irdeliyor. Yazar roman kişilerini çok incelikli bir şekilde işlemiş. <span class="ideitalik">Engereğin Gözü</span> sonuyla okurları şaşırtabilir.</p>

    <p class="sagnormal">Keith Hitchins, <span class="ideitalik">World Literature Today,</span><br class="chapter" />
    Illinois Üniversitesi, Urbana, 22 Mart 2001</p>

    <p class="normal1">Bir Türk yazarının romanını okumak benim için alışık olmadığım türden heyecan verici bir şey...</p>

    <p class="sagnormal">Dae Noung Yoon, <span class="ideitalik">Joong Ag</span> (gazete), 2 Mart 2002</p>

    <p class="normal1">Dae Noung Yoon, bu romanı okurken ünlü İngiliz antropolog J. G. Frazer'in eseri <span class="ideitalik">Altın Dal</span>'daki kutsal ağacın etrafında gece gündüz dolaşan korkunç kralı anımsadığını söyler. Birinin gelip kendisini öldürerek tahtını elinden alacağı korkusuyla uyuyamayan bir kralın hikâyesidir bahsettiği.Dae Noung Yoon, insanlık tarihi boyunca devam edegelmiş iktidar hırsı ve savaşını merak edenlere, 17. yüzyıl Osmanlı tarihini arka plana alarak işleyen Türk romanı <span class="ideitalik">Engereğin Gözü</span>'nü tavsiye eder.</p>

    <p class="normal1">Yazar Kyong Rin Chon, <span class="ideitalik">Engereğin Gözü</span> üzerine yazmayı da ihmal etmemiş ve yine <span class="ideitalik">Hankyoreh</span> gazetesindeki köşesinde, "İpek Elbiseli Zalim Hikâye" başlığı ile güzel bir yazı kaleme almıştır. Kyong Rin Chon, bu sefer sadece roman hakkındaki düşüncelerini kaleme almakla kalmamış, Türkçe ile Korece arasındaki dil akrabalığını da vurgulayarak romandaki cümlelerin bu denli şiirsel olarak verilebilmesinin nedenini, iki dildeki benzerliğe bağlamıştır.</p>

    <p class="sagnormal">Nana Lee, Hankuk Yabancı Diller Üniversitesi<br class="chapter" />
    Türkoloji Bölümü, Güney Kore, 2007</p>

    <p class="normal1"><span class="ideitalik">Engereğin Gözü</span> imparatorluğun hareminde geçiyor. Hikâye haremin denetimini ele geçiren siyah haremağasının ağzından anlatılıyor. Haremağası haremde tanık olduğu hayatları, Sultan'ın annesi Valide Sultan tarafından tahttan indirilişini ve sarayın gizli bir bölümünde hapsedilişini anlatarak başlıyor hikâyesine. Bu roman Batılı bir romancı tarafından değil de çalışmasını ülkesinin tarihi kayıtlarına dayandıran bir Türk yazar tarafından yazıldığı için dikkate değer. Roman hareme farklı bir gözle bakmamızı sağlıyor ve haremin cinsel imajının abartıldığını gösteriyor.</p>

    <p class="sagnormal">Nana Lee, <span class="ideitalik">Journal of Mediterranean Area Studies,</span> 2004</p>

    <p class="normal1">Despotluk 17. yüzyılın sonlarında ve özellikle de 18. yüzyılda Avrupa'yı dehşete düşüren bir kavram ve iktidar şekli olarak ortaya çıkar. Osmanlılardaki yönetim sistemi de, siyasal mantığı tehdit eden niteliğiyle, 17. yüzyılın ikinci yarısında Avrupalı gözlemci için politik canavarlığın mükemmel bir örneğidir. Despotluk olarak adlandırılacak bu sistem, hem bir tür cezalandırma tehdidi, hem de emirlere uyma çağrısıdır. Livaneli'nin romanı da, mutlak ve ölümcül bir zevk kaynağı olan iktidar kavramı üzerinde odaklanarak, Osmanlı haremini ve buradaki canavarlık olarak tanımlanacak entrikaları anlatmaktadır.</p>

    <p class="normal1">Bu anlatı tehlikeye dikkat çeken bir kalemden çıkmıştır.</p>

    <p class="sagnormal">Altan Gökalp, CNRS, Mart 1997, Paris</p>

    <p class="normal1"><span class="ideitalik">Engereğin Gözü</span>'nde Naimâ'nın ve Evliya Çelebi'nin üslubunun modern yazı dilimize uyarlanması, romana ayrı bir tat veriyor. Zülfü Livaneli, <span class="ideitalik">Engereğin Gözü</span>'nün temel eksenini "iktidarın çevresinde ışık görmüş pervaneler gibi dönen insanlar üzerine" kurmuş. Zülfü Livaneli'nin romancılıktaki başarısını görmek, Osmanlı sarayının dekor olarak kullanıldığı psikolojik bir roman okumak isterseniz, <span class="ideitalik">Engereğin Gözü</span> ilginizi çekecektir.</p>

    <p class="sagnormal">Emin Karaca, <span class="ideitalik">Radikal,</span> 16 Aralık 1996</p>

    <p class="normal1">Ünlü bestekâr ve yazarımız Zülfü Livaneli'nin kitabı Yunanistan'da satış rekoru kırdı. Böylece türküleri ve şarkılarıyla Yunanlıların en gözde yabancı bestekârı olan Livaneli diğer yeteneği olan yazarlık yanını da Yunan halkına sevdirmesini bildi. <span class="ideitalik">Engereğin Gözü</span> eserinin Helence'ye çevrildiği ve piyasaya sürüldüğü bir yıl içinde Yunanistan'da tam 7 baskı yapmasıyla Livaneli "en çok okunan Türk yazarı" listesine giriverdi.</p>

    <p class="sagnormal">Stelyo Berberakis, <span class="ideitalik">Sabah,</span> Aralık 2000</p>

    <p class="normal1">Zülfü Livaneli'nin <span class="ideitalik">Engereğin Gözü</span> adlı romanı Almanca yayımlandı; eser Frankfurt Kitap Fuarı'ndaki eleştirmenlerden de tam not aldı. Alman basınında Livaneli ve kitabı geniş biçimde yer aldı. Almanya'nın önemli Türkolog çevirmenlerinden Monica Garbe yazısında, "Platonvari anlayışa sahip son derece usta bir eser ve okumak çok zevkli!" cümlesini kullandı.</p>

    <p class="sagnormal">Refik Durbaş, <span class="ideitalik">Sabah,</span> Kasım 2000</p>
  </div>

  <div class="calibre1" id="calibre_pb_52"></div>
</body>
</html>
