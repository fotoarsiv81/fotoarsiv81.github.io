<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>engerek2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_7"><br class="calibre4" />
  Allah'ın gölgesi olan çocuk<br class="calibre4" />
  <br class="calibre4" />
  <br class="calibre4" />
  <br class="calibre4" /></h1>

  <p class="normal1">Yeni padişah, Osmanlı mülkünün imparatoru olma işini çok sevmişti, çünkü sabahtan akşama kadar dilsizler ve cücelerle oynayabiliyordu.</p>

  <p class="normal1">Cüceler genellikle sultanları eğlendirir, dilsizler de adam boğmakta kullanılırdı, ama bu da bir çeşit sultani eğlence sayılabilirdi.</p>

  <p class="normal1">İşlerini ölümcül bir suskunluk içinde yapmaya alışmış olan dilsizler, çocuk Padişah'ın çok hoşuna gidiyordu. Onlarla oynamayı seviyordu, ama o gün oyununa ara verecek ve yapması gereken bazı işlere katlanacaktı.</p>

  <p class="normal1">Sabah namazından sonra, mabeyinciler tarafından özenle hazırlandı. İçine, inci işlenmiş kükürt sarısı ipekliden kibrit sırmalı bir esvap, üstüne de benli erguvani kürk giydirildi. Başına üç sorguç takılmıştı ki tepe sorgucunda yarım tavuk yumurtası büyüklüğünde bir zümrüt bulunmaktaydı. Mübarek kaşlarının arasına, siyah mürekkeple İsm-i Celal'in ilk harfi olan elif harfi işlenmiş ve uzun kirpiklerinin dibine sürme çekilmişti.</p>

  <p class="normal1">Böylece çocuk Padişah, güneş sen doğma da ben doğayım, diyen bir güzelliğe ve heybete bürünmüştü ki, görenler "Aleyke avnullah" duasını etmekten kendilerini alamazlardı.</p>

  <p class="normal1">Padişah Efendimiz saltanat kayığına bindirildi ve kılıç kuşanmak üzere Ebu Eyyubü'l-Ensari Hazretleri'nin türbesine götürüldü. Burada kılıç kuşanan Padişahımız bu kez büyük mirahorun yularından tutup başını çektiği, sorguçlu ve murassa eyerli bir küheylan üzerine binerek ve "Padişahım çok yaşa!" diye bağıran halkını selamlayarak sarayına döndü.</p>

  <p class="normal1">Artık taht yeni sultanındı.</p>

  <p class="normal1">Tahta çıkışı şerefine askere cülus bahşişi dağıtıldı.</p>

  <p class="normal1">&nbsp;</p>

  <p class="normal1">Çocuk Padişah'ın bir tek eksiği kalmıştı: Sünnet olacaktı.</p>

  <p class="normal1">Büyük düğünler ve kutlamalarla bu iş de tamamlandı ve bir paşanın sıkıca tuttuğu Sultan, cerrahbaşı tarafından sünnet edildi.</p>

  <p class="normal1">Daha sonra Sultan'ı benim kucağıma verdiler ve yatağına götürüp yatırma şerefine nail oldum.</p>

  <p class="normal1">Kucağımda taşıdığım tüy gibi çocuk, bu topraklarda yaşayan Müslümanların, Yahudilerin, Hıristiyanların, Mecusilerin Sultanıydı. Yeni Efendimi yatak dairesine götürüp yatırdım ve üzerine atlas yorgan örttüm. Padişah Hazretleri yarı uyku haline geçip sürmeli gözlerini kapatınca yanından ayrıldım ve cihan imparatorunu kucağımda taşımış olmanın verdiği sarhoşlukla sarayda dolaşmaya başladım. Doğrusu yüreğim kabarmıştı, onurlanmıştım.</p>

  <p class="normal1">Yeni Sultan'ın nasıl büyük bir gazi padişah olacağı ve İslam ordularını küffar içlerinde nasıl zaferden zafere sürükleyeceği, Allah Allah diye kükreyen askerin başında nasıl heybetle duracağı şimdiden belliydi.</p>

  <p class="normal1">Osmanlı mülkü büyük bir sultana kavuşmuştu.</p>

  <p class="normal1">Allah'ın bir lütfuydu bu.</p>

  <p class="normal1">Bu arada Enderun-ı Hümayun'un zülüflü oğlanları kutlu sünnet töreni şerefine saray odalarını dolaşıyor ve çeşit çeşit hokkabazlık ve bin bir eğlenceyle herkesi güldürüyorlardı. Peşlerine takılıp bir süre gönlümü bunlarla avuttum. Sıra Padişahımız Efendimizin dairesine gelince onlarla birlikte içeri girdim.</p>

  <div class="calibre1" id="calibre_pb_24"></div>
</body>
</html>
