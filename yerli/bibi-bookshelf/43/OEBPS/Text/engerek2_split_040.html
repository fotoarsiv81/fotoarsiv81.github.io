<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>engerek2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_14"><br class="calibre4" />
  Karanlık kapı<br class="calibre4" />
  <br class="calibre4" />
  <br class="calibre4" />
  <br class="calibre4" /></h1>

  <p class="indentmetin">Karanlık kapıdan kadı gelir</p>

  <p class="indentmetin">Bir alay karşı gider</p>

  <p class="indentmetin">Alır ele verir yola</p>

  <p class="indentmetin">Tüh Allah belanı vere</p>

  <p class="normal1">Bu nedir ve ne zaman öğrendim bilmiyorum ama çocukluğumun karanlık ve karmaşık dehlizlerinde dolaşırken aklıma hep bu bilmece geliyor.</p>

  <p class="normal1">Afrika... Galiba Afrika hiç olmadı. Bazen rüyalarımda uçsuz bucaksız bir çölün ortasında kalmış, toprak damlı evler görüyorum. Bunun, beynimin kıvrımları arasına saklanmış Afrika görüntüleri olduğuna inanacağım; ama garip şey, rüyalarımda herkes beyaz, hatta sarışın.</p>

  <p class="normal1">Derken gökten bir yıldırım düşüyor ve kalabalık arasında iki kişiyi öldürüp bir çocuğu da yakarak kömür ediyor. O çocuk benim. Kömür rengi bir çocuk oluyorum.</p>

  <p class="normal1">Aslında öyle uzun zamandır beyazlar arasında yaşıyorum ki, sanki benim rengim bile çocukluğuma göre biraz açıldı.</p>

  <p class="normal1">Saray, çakır gözlü Boşnaklar, sarışın Sırplar, duru beyaz tenli Ruslar ve Çerkezlerle dolu.</p>

  <p class="normal1">Yeni büyük vezir, sarı sakallı, mavi gözlü bir Sırp.</p>

  <p class="normal1">Kömür rengi çocuğun İstanbul'daki saray hayatı ağır bir çalışma ve eğitim düzeniyle başlamış ve uyum sağlamanın ışıltılı bıçağıyla, geçmişine ait ne varsa kazınıp çıkarılmış, yerine İslami kurallar, Arapça, Farsça, Türkçe, Latince ve Yunanca gibi diller, şiirler ve meseller doldurulmuştu.</p>

  <p class="normal1">Haremde bunların hiçbiri işe yaramazdı ki... Harem bir ağlama ve hüzün dünyasıydı. Dışarıdakilerin hayalini süsleyen, hatta Habsburg elçisini şairane aşklara sürükleyip aklını kaçırtana kadar zorlayan harem, hiçbir zaman güzel kadınların birer kuğu gibi süzüldüğü, aşk, şarkı, raks cenneti değildi. Hamamın sıcağında tenleri kıpkırmızı kesilmiş çıplak güzellerin hayaliyle yanıp tutuşanlar, harem dairesinin rutubetli, karanlık köşelerinde yaşlanan, yüzüne bakılmadan çağı geçen, şişmanlayan ve ömür boyu katlandığı hapis cezasının ağırlığını iri gövdelerine sindiren kadınların tek eğlencesi olan dedikodu, entrika ortamına ve kıskançlıkların yol açtığı ağlama krizlerine dayanamazlardı bile.</p>

  <p class="normal1">Haremin kalın duvarları, nice faciayı, ölümü, suçu saklamaktan ve dışarıda kalanların haremle ilgili çılgın ve dünya dışı hayaller kurmasından başka bir işe yaramazdı.</p>

  <p class="normal1">Mangala sürülen bakır cezvelerde pişirilmiş birer kahve ya da yaz günlerinde anberbaris şerbeti içebilmek, haremin büyük ve heyecan verici eğlenceleri arasında sayılırdı.</p>

  <p class="normal1">On dört yaşında evinden, ailesinden koparılarak girdiği harem hayatını, yüzlerce kadınla birlikte paylaşarak ölene kadar sürdürmek zorunda kalan ve o duvarların ardını hiçbir zaman görmeyen kadınlara içim parçalanırdı.</p>

  <p class="normal1">Hamam tasları, yüklüklerden çıkan sabunlar, tığ işleri, iki ters bir düz yün örgüler, danteller, işlemeler, süslemeler, atlas kumaş üzerine işlenen inciler bile katledilen şehzadelerin arkasından çuvala konarak denize atılan hamile cariyelerin çığlığını örtmeye, saklamaya yetmezdi.</p>

  <p class="normal1">Harem kadınlarının gözlerine yerleşen korku ve hüzün, bir ömür boyu sürer giderdi. Bu nemli gözler, dip akıntılarda yitip giden nice tazenin son yolculuğunu izlemişti.</p>

  <p class="normal1">Çeşmelerden akan suların donduğu ve Karadeniz'den gelen dev buz parçalarının Boğaz'ı kapladığı, insanların göz açtırmayan kar fırtınasından dolayı dışarı çıkamadığı, İstanbulluların delik deşik ahşap evlerde bir uçtan bir uca savuran dondurucu karayelden korunmak için mangallar yakarak ısınmaya çalıştığı zemherilerde ve erbain döneminde, harem kadınları puslu güneşin doğuşuyla birlikte, kurşuni gökyüzünün daha da kararttığı odalarda leğenler ve ibriklerle aptes alır ve günün ilk namazını kılmak üzere yüzlerini kıbleye dönüp alınlarını renkli Horasan seccadelerine koyduklarında içlerine yayılan huzuru, kederli ömürlerinin en soylu ve en yüceltici ibadetinin ödülü olarak görürlerdi.</p>

  <p class="normal1">Aşçıların büyük kazanlarda pişirdiği yemekler, bakır kaplar içinde hareme getirilir; genç kızlar, yüzlerce çeşit patlıcan yemeğini, dağlıç, Karaman koyununu, börekleri, zeytinyağlı soğukları, bol şerbetli hamur tatlılarını yiye yiye şişmanlar ve zor nefes alan, hastalıklı, sık sık havale geçiren, kalpleri ağrıyan ve bacakları boğum boğum katlanmış kadınlar olarak hayatlarının sona ermesini beklerlerdi.</p>

  <p class="normal1">Nasılsa buraya düşmüş Nissalı Gülbeden gibi bir melek de, nerede olduğunu bile anlamasına fırsat tanımayan bir düş dünyasında gezinir durur ve sürekli ağrıyan başını unutmak için mermerşahi ve bürümcükten fare gömlekleri dikerek oyalanmaya çalışırdı.</p>

  <p class="normal1">Gülbeden'i ve onun akıbetini düşündükçe yüreğim sızlıyordu. Bu yüzden mümkün olduğunca aklıma getirmemeye çalışıyordum.</p>

  <p class="normal1">Çünkü hapsedilmiş olan çılgın Padişah'ın ağzından, meleğimle ilgili tek kelime bile alamayacağımı anlamıştım.</p>

  <p class="normal1">Gerçekten de karanlık kapılardan, içimizi titreten kadıların gelmesine az kalmıştı.</p>

  <p class="normal1">Ramazan'ın yedinci günü Halep şehrinde garip bir şey görülmüş ve kale duvarına konan, kartaldan küçük beyaz renkli bir kuş, Kuzistan diliyle kırk kere, "Allah'tan korkun! Allah'tan korkun!" diye bağırmıştı.</p>

  <p class="normal1">Bunun üzerine halkın yüreğine bir korku yayılmış ve bu cezanın, Padişah Efendilerini azledip hapse kapatan vezirler yüzünden başlarına geleceğine inanmaya başlamışlardı.</p>

  <p class="normal1">İstanbul halkı da artık sesini yükseltiyor ve hapisteki Padişah'a yapılan zulmü dillendiriyordu.</p>

  <p class="normal1">İşler karışmaktaydı.</p>
</body>
</html>
