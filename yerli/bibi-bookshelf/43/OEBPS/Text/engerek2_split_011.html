<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>engerek2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_3"><br class="calibre4" />
  Ey benim Efendim<br class="calibre4" />
  <br class="calibre4" />
  <br class="calibre4" />
  <br class="calibre4" /></h1>

  <p class="normal1">Ey benim Efendim, sen şimdi neredesin?</p>

  <p class="normal1">Samur kürklerin ısıttığı kutlu bedenin, hangi soğuk duvara yaslanmış?</p>

  <p class="normal1">Taş odalarda, nemli kuytularda ne arıyorsun ey Cihanın Padişahı?</p>

  <p class="normal1">Kazılmamış mezarlara kimler gömdü seni ecelsiz?</p>

  <p class="normal1">Kaderine hükmettiğin kullarının vefasızlığı soylu yüreğini kanatmadı mı?</p>

  <p class="normal1">Gülkurusu kaftanından çekip götüren hoyrat eller, mübarek vücudunu incitmedi mi?</p>

  <p class="normal1">Baldırı çıplak bir çocukken bulup adam ettiğin, sonra da vezirlik verdiğin adam mı yaptı bu ihaneti sana?</p>

  <p class="normal1">Hani Dalmaçya'da ayakları donmuş halde gezerken kendisine bir çift pabuç veren kadına, vezir olduktan sonra o eski pabuçları altınla doldurup gönderen merhametli vezir değil miydi o?</p>

  <p class="normal1">Dünyalar güzeli, yüzüne bakmaya kıyılmaz mahbubun değil miydi?</p>

  <p class="normal1">Neredesin ey Padişahım benim, Efendim, varlık sebebim, biricik kurtarıcım?</p>

  <p class="normal1">Sellerin götürdüğü köprülerin yanına kurdurduğun ıslak otağında, fırtınalar ortasında savaşlar idare etmedin mi?</p>

  <p class="normal1">Samur kürkünü giyip yüzüne allık sürerek, huzurunda el pençe divan duran cihan devletlerinin elçilerini seyreden senin gözlerin değil miydi?</p>

  <p class="normal1">Erkek akrabalarını bile cellada vermeyip gönül gözlerini açmakla yetinen sana bu kader reva mıydı?</p>

  <p class="normal1">&nbsp;</p>

  <p class="normal1">Sarayın sayısız odalarında bir uçtan bir uca üfleyen rüzgâr kanımı donduruyordu. Bu ıslak, soğuk taş odaları ısıtmaya çalışan mangallardaki kömürler bile ölgündü.</p>

  <p class="normal1">İstanbul kendini lodosa bırakmış, denizin serpintileri altında kalmıştı. Sarhoş balıklar vuruyordu kıyıya ve deniz bin bir gemi artığını taşıyor, lodosçular ellerinde çuvallarla yarı bellerine kadar denize girmiş, dalgaların getireceği ganimeti bekliyorlardı.</p>

  <p class="normal1">Uğursuzluk alametlerinin görüldüğü bu acayip ağustos ayında bir yandan yakıcı samyelleri eserek ortalığı kavuruyor, öte yandan buz gibi kuzey yelleri insanın ciğerini söküyordu. Halkın bir bölümü sıcak samyelini duyuyor, öteki bölümüyse zemheri soğuğunda inliyordu. İstanbullular sızı içindeydi. Rutubet, kemiklerine sızı salmıştı.</p>

  <p class="normal1">Ölmek istiyordum.</p>

  <p class="normal1">Cihan padişahı Efendimin hazin sonunu, diri diri gömülüşünü gördükten sonra yaşamanın bir anlamı kalmamıştı artık.</p>

  <p class="normal1">Dünyamın ışığı, hayat pınarımdı o.</p>

  <p class="normal1">Başımın üstünden güneşi çekip almışlardı sanki, soluduğum havayı çekmişlerdi.</p>

  <p class="normal1">Ölmek istiyordum.</p>

  <p class="normal1">Onun hizmetinde geçirdiğim yıllar bana yeterdi.</p>

  <p class="normal1">Efendimizin varlığıyla şereflenmiştim. Bu âciz zenci köle, bu eksik mahluk, Padişah'ın lütfuyla, onun keremiyle bir insan olmuştu. Hem de sıradan bir kul değil, imparatorluğun en yüksek mevkilerinde parlayan siyah bir yıldıza dönüşmüştü. Elbette ki bunda, benim Afrikalı yeteneklerimin de payı vardı. Efendimin mülkünde, bana öğretilen her şeyi, Latin, Arap, Fars, Yunan, İtalyan dillerini, fıkıh ve kelam bahislerini, Sadi-i Şirazi'den Hafız'a, Hayyam'dan Celaleddin-i Rumi'ye, İmam Gazali'den İbn-i Haldun'a, Eflatun'dan körlerin değneği Omiro'ya kadar bütün ustaları, bu dünyanın yarattığı bütün bilgileri kıvır kıvır saçlı kafamın içine doldurmuştum. Kuran-ı Azimüşşan'ı hatmetmiş, Peygamber Efendimizin kutlu hadislerini ezberlemiştim.</p>

  <div class="calibre1" id="calibre_pb_12"></div>
</body>
</html>
