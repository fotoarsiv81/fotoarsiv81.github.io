<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:72aa56fd-e4fc-4b2a-bba5-9782f122b66c" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_3"><br class="calibre3" />
  Üçüncü bölüm</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal2">İstanbul</p>

  <p><br class="chapter" /></p>

  <p class="normal1">4 Aralık 2010 Cumartesi günü Dr. Muzaffer Sağlam Nişantaşı, Valikonağı Caddesi’nin Şehit İsmet Armağan Sokak’la birleştiği köşe başında 120 no’lu Manolya Apartmanı’nın üçüncü katında hem muayenehane hem ev olarak kullandığı 10 numaralı dairede, kabul ettiği son hastasıyla ilgili notlarını yazarken klavyeye basan elleri tir tir titriyordu. Hastası hakkında yazıyordu, ama aklı bambaşka bir yerdeydi.</p>

  <p class="normal1">“Psikopat olduğuna dair inancım her seanstan sonra biraz daha artıyor. Muazzam bir travma yaşamış ama bir türlü açamıyorum. Son dakikada hep kaçıyor. Konuyu başka yöne çekiyor. Katiyen detaylı bilgi vermiyor. Her türlü yönlendirmeye açık. Biraz psikoloji bilen biri onu istediği gibi yönlendirir. Birilerine kötülük yapmak için adeta benden onay bekliyor. Beyin tomografisinin çekilmesi gerekiyor, ancak yanaşmıyor. Ailesinden kimsenin kalmadığını, herkesin öldüğünü söylüyor; ona inanmıyorum. Ailesi hakkında gizlediği bir şeyler var. En doğrusu hastayı Bakırköy’deki kliniğe yatırmak. Ama nasıl ikna edeceğim? Çok ama çok zeki.”</p>

  <p class="normal1">Dr. Sağlam kısa notu yazdıktan sonra “Zeki Tariki” word dosyasını kapattı. Arkasına yaslandı. Sekreterinin dahili numarasını çaldırdı. Kız telefonu hemen açtı:</p>

  <p class="normal1">“Buyrun!”</p>

  <p class="normal1">“Gülgün, Zeki Bey son hastamdı, değil mi?”</p>

  <p class="normal1">“Evet, Muzaffer Bey!”</p>

  <p class="normal1">Topu topu sekiz hastası vardı. Ancak, diğerleri çok daha basit vakalardı. Kocasından yeni ayrılmış bir depresif. Bir alkolik. Paranoyak bir erkek. İsterik bir hanım. Gelgit akıllı bir yaşlı... Hepsi klasik, tam tedavi edilemez ama idare edilir hastalardı. İhtisasını yaparken bunlardan bir sürü tanımıştı.</p>

  <p class="normal1">“Sen çıkabilirsin.”</p>

  <p class="normal1">“Yarın kaçta geleyim?”</p>

  <p class="normal1">“Her zamanki gibi. 08.30’da burada ol.”</p>

  <p class="normal1">“İyi akşamlar.”</p>

  <p class="normal1">“İyi akşamlar.”</p>

  <p class="normal1">İçinden “Puşt birazdan gelir. Vakti yaklaşıyor” diye geçirdi.</p>

  <p class="normal1">Saat 20.17’yi gösteriyordu.</p>

  <p class="normal1">Dr. Muzaffer Sağlam 1968 doğumlu, 42 yaşında, ömrünün çok önemli bir bölümünü ABD’de, New York’ta geçirmiş tipik bir akademisyendi. İnce, oldukça uzun boylu, açık kumral tenli, kafasının ortası tamamen kel, ancak kafasının yanlarını çevreleyen kül rengi saçları gürdü.</p>

  <p class="normal1">Dr. Sağlam yuvarlak tel gözlüklerini çıkardı, gözlerini ovdu, gözlük camlarını masasında duran özel bir bezle sildi, tekrar taktı.</p>

  <p class="normal1">Kendi kendine söylenmeye başladı:</p>

  <p class="normal1">“Bu herif beni öldürecek. En iyisi ben bunu ihbar edeyim de her şey bitsin. Artık dayanamayacağım. Her altı ayda bir kalp krizinin eşiğinden dönüyorum.”</p>

  <p class="normal1">Muzaffer Sağlam Kütahya’da doğmuş, lise ikinci sınıfa kadar da orada okumuştu. Kader onu 1985 Şubatı’nda New York’a fırlatmıştı. Tüm eğitimi boyunca çok ama çok başarılı bir öğrenci olmuştu. Yüz yüze geldiği onca travmaya rağmen!</p>

  <p class="normal1">Dr. Muzaffer Sağlam lise sonu New York’ta Astoria-Queens’te okuduktan sonra –okulda daha ilk yılda sınıf birincisi olmuştu– yine New York’ta Columbia Üniversitesi’ne tam burslu kabul edilmiş, orada ABD eğitim sisteminin bir parçası olarak pre-med –tıp fakültesi öncesi– üzerine yoğunlaşmış, üniversiteyi bitirdikten sonra yine tam burslu olarak bu sefer New York Üniversitesi (NYU) Tıp Fakültesi’ne kabul edilmişti.</p>

  <p class="normal1">Lise sonrası dört yıl temel eğitim aldıktan sonra, dört yıl tıp, dört yıl da psikiyatri okumuştu. Uzun süre kendisi psikoanaliz uygulamasına tabi tutulmuş ve uzun sınavlardan sonra 2003’te kendisine bu eyalette psikoanaliz yapma yetkisine sahip psikiyatr olarak çalışma hakkı veren belgeyi almıştı.</p>

  <p class="normal1">Muzaffer Sağlam, NYU Tıp Fakültesi’nin Langone Medical Center adı verilen merkezinde 2003-2009 yıllarında da psikiyatr doktor olarak çalışmış, üniversiteden 2008’de “profesör” unvanı aldıktan sonra ani bir kararla, 2010 başında İstanbul’a yerleşmişti. New York’taki parasal birikimleriyle Valikonağı Caddesi’ndeki daireyi satın almıştı.</p>

  <p class="normal1">Son bir yıldır da İstanbul Tabipler Odası’na kayıtlı psikiyatr olarak, bu dairede hem yaşıyor hem hasta kabul ediyordu. Ayrıca büyük bir özel üniversitenin tıp fakültesinde bu dönem genel tıp dersleri vermeye başlamıştı. İleride psikiyatri bölümünün başına geçmesine kesin gözüyle bakılıyordu.</p>

  <p class="normal1">Tüm hayatı belirli bir düzene sokulmuş Dr. Sağlam’ın özel bir derdi vardı: Tek yumurta ikiz kardeşi Zafer Sağlam!</p>

  <p class="normal1">Zafer Sağlam bir ruh hastasıydı. Psikopat. Ayrıca tedricen ilerleyen şizofreni. Üstün zekâlı bir psikopat. Hatta bir dâhi. Teşhis tam olarak 2005’te konmuştu. Oysa belirtiler on iki-on üç yaşlarından beri vardı. Durumu 2000’li yıllarda gittikçe kötüleşen Zafer Sağlam, son yıllarda işi cinayet işlemeye kadar vardırmıştı!</p>

  <p class="normal1">Dr. Sağlam hırsla kendi kendine bağırdı:</p>

  <p class="normal1">“Ulan it, senden kurtulmak için New York’tan kaçtım. İstanbul’a yerleştim. Yine de gelip beni buldun. Neredeyse otuz yıldır zaten bana çektiriyorsun. Son yıllarda bir de cinayetler işlemeye başladın. Ulan ikizimsin, kanımsın diye belana kaç yıl daha katlanacağım? Senin yüzünden psikiyatri okudum. Seni tedavi edeceğim diye bir ömür boyu çırpındım durdum. Değil tedavi olmak, bir de katil oldun. Kasap! Seri katil! Önce New York polisine kök söktürdün. Providence, Boston polis teşkilatını birbirine kattın. Şimdi de İstanbul polisini peşinden koşturuyorsun. Biliyorum, yine bana koşacak, ‘Bana yardım et Muzaffer!’ diye yalvaracaksın.”</p>

  <p class="normal1">Nefeslendi, boş odada bağırmaya devam etti:</p>

  <p class="normal1">“Ben de suç işliyorum. Koskoca Prof. Dr. Muzaffer Sağlam, ünlü Psikiyatr Sağlam bir seri katile yataklık ediyor, yakalanmaması için ona yol gösteriyor. Bunu neden yapıyor? Çünkü seri katil tek yumurta ikizi. Öteki yarısı... Seni ihbar etmediğim her gün vicdan azabından ölüyorum be!”</p>

  <p class="normal1">Zafer Sağlam ile Dr. Muzaffer Sağlam’ı birbirinden ayırt etmek mümkün değildi. Zafer Sağlam da ince, uzun boyluydu; o da açık kumral, başının ortası kel, yanları gür saçlıydı. Hatta onun da saçları kül rengiydi. İkisinin de saçları otuzuna varmadan dökülmüştü. Muzaffer’e inat olsun diye Zafer de tel gözlük takıyordu. Kendine bir akademisyen görünümü veriyordu.</p>

  <p class="normal1">Aslında görüntü dışında ikizlerin neredeyse hiçbir şeyi benzemiyordu. Muzaffer ne kadar başarılı bir öğrenciyse Zafer o kadar tembel bir öğrenciydi. Zaten lise ikiden sonra New York’a gittiklerinde lise son sınıfı ancak iki yılda bitirmişti. Sonra da okumamıştı. Zafer’in bir mesleği yoktu. Araba tamirciliğinden benzin pompacılığına, kapıcılığa, güvenlik görevliliğine, garson ve bulaşıkçılığa kadar bir sürü iş yapmıştı.</p>

  <p class="normal1">Dr. Muzaffer Sağlam’ın beklediği gibi ana giriş kapısının zili saat 20.32’de çaldı.</p>

  <p class="normal1">“Puşt, Gülgün’ün gidişini bile denetliyor.”</p>

  <p class="normal1">Dr. Sağlam diyafondan kim olduğunu sormadan aşağıdaki giriş kapısının otomatiğine bastı.</p>

  <p class="normal1">Son on-on beş yıldır doktor muayenehaneleriyle dolup taşan Valikonağı’ndaki apartmanın üçüncü katındaki 10 numaralı dairenin kapısını aralayıp salona geçti. Asansörün çağrıldığı için bulunduğu kattan aşağı inerken çıkardığı gıcırtılı mekanik sesi duydu. Asansörün kapısı giriş katında açıldı ve tekrar kapandı. Asansör tırmanmaya başladı. Üçüncü katta durdu.</p>

  <p class="normal1">Muzaffer Sağlam iyiden iyiye terlediğini, ellerinin ise buz kestiğini fark etti. Aralık kapı tıklandı. Dr. Sağlam daha cevap vermeden kapı iyice aralandı ve Zafer Sağlam içeri girdi.</p>

  <p class="normal1">Yabancı biri, kapıdan içeri girenin Dr. Muzaffer Sağlam olduğunu sanabilirdi.</p>

  <p class="normal1">İnce-uzun, açık kumral, kafasının ön tarafı açık, yandaki gür saçları kül renginde, lacivert balıkçı yaka kazak, lacivert pantolon ve iki düğmeli lacivert ceket giyen, üzerinde lacivert palto ve lacivert atkı bulunan Zafer Sağlam, Muzaffer Sağlam’la karşı karşıya geldi.</p>

  <p class="normal1">Giysileri bile tıpatıp aynıydı! Muzaffer de lacivert balıkçı kazak, lacivert pantolon ve iki düğmeli lacivert ceket giymişti.</p>

  <p class="normal1">Zafer seri ve nazik bir hareketle paltosunu ve atkısını çıkardı. Portmantoya astı. Ceket ve pantolonla kalınca kim kimdir ayırt etmek imkânsız hale geldi. Zafer eliyle yuvarlak tel gözlüklerini düzeltti. Muzaffer de gayriihtiyari aynı hareketi yaptı.</p>

  <p class="normal1">Giysilerinin de aynı olduğunu o an fark eden Muzaffer içinden “Puşt, her şeyiyle bana benzemeye çalışıyor!” diye geçirdi.</p>

  <p class="normal1">Birden Zafer’in ayakkabılarına baktı. Üzerlerinde lacivert olmayan tek parça ayakkabılarıydı. Kendininkiler gibi onunkiler de bordo Bostonian idi.</p>

  <p class="normal1">Zafer içten ve neşeli bir sesle “Merhaba Muzaffer” dedi.</p>

  <p class="normal1">Muzaffer yarım yamalak “Merhaba Zafer!” diye karşılık verdi.</p>

  <p class="normal1">Her yeni cinayetten sonra Zafer önce muazzam neşeli olurdu. Ama Muzaffer’e sığınmadan da edemezdi. Yine aynı şey tekrarlanıyordu.</p>

  <p class="normal1">Muzaffer, Zafer ilk cinayetini işledikten ve yardım etmesi için kendisine başvurduktan sonra New York’u terk etmeye karar vermişti. Bu kadarı artık çok fazlaydı. Tamam, tek yumurta ikizi kardeşini ele veremezdi, ama peş peşe işlediği cinayetlere de ortak olamazdı.</p>

  <p class="normal1">Muzaffer geçen yıl İstanbul’a, aklı sıra Zafer’e hiç haber vermeden gelip yerleştikten altı ay sonra Zafer bu sefer İstanbul’da ilk cinayetini işledi. Muzaffer İstanbul’a dönüş için New York’ta son on sekiz aydır plan yaparken Zafer’in belirli aralıklarla New York, Providence ve Boston’da işlediği benzer üç cinayetin ardından İstanbul’a gelerek dördüncü cinayetini işlemişti. Her dört cinayettin ardından Dr. Muzaffer’e sığınmıştı. Şimdi beşincisi için geliyordu.</p>

  <p class="normal1">Güngören Cinayeti!</p>

  <p class="normal1">İstanbul’daki ilk cinayeti.</p>

  <p class="normal1">Genç ve sarışın kız. Minyon.</p>

  <p class="normal1">ABD’de de öldürdüğü, tecavüz ettiği, rahimlerini vücutlarından koparıp çıkardığı kızların hepsi de genç, sarışın, minyondu. Baştan başa kesilen boğaz, neredeyse koparılan baş, ameli bir işlemle önce vücuttan kesilerek çıkarılan ve iğrenildiği için yere fırlatılan vajina.</p>

  <p class="normal1">Kan... Kan... Kan...</p>

  <p class="normal1">Zafer adeta sırıtarak “Sana bir şeyler danışacağım” dedi.</p>

  <p class="normal1">Muzaffer’in ise suratı asıktı.</p>

  <p class="normal1">“Geç içeri de kapıyı kapatayım.”</p>

  <p class="normal1">Zafer kardeşinin evine, her zaman yaptığı gibi öylesine uğramış edasıyla girdi, fütursuzca salona geçti ve koltuğa oturdu.</p>

  <p class="normal1">Muzaffer mihaniki kanepeye geçip oturdu.</p>

  <p class="normal1">“Ben olduğumu anladın değil mi? Anında anladın!”</p>

  <p class="normal1">Dr. Muzaffer Sağlam başka biri olmuştu sanki; ders anlatırken gürleyen, hastalarını ilk anda denetimi altına alan, bilgiç ve ukala o adam gitmiş, yerine pısırık bir adam gelmişti. Bacaklarını birleştirmiş, ellerini bacakları üzerine düzgünce yerleştirmiş gariban bir adam.</p>

  <p class="normal1">Evin sahibi Zafer, sığıntı Muzaffer.</p>

  <p class="normal1">Yardım dilenen Muzaffer... Patron Zafer!</p>

  <p class="normal1">Kuzguncuk Cinayeti’ni sabah gazetede okuduğu andan itibaren içinde fırtınalar kopan, hiddetinden kuduran, kendini tutamayıp sesli sesli küfreden adam şimdi süt dökmüş kediye dönmüştü.</p>

  <p class="normal1">Belki de psikopat ikizi Zafer’i yanlış bir söz, yanlış bir imayla çığırından çıkarmaktan mı korkuyordu?</p>

  <p class="normal1">Dışarıdan bakan birisi birbirine tıpatıp benzeyen iki entelektüelin konuşmasına şahit olduğunu sanırdı. Dikkatini çekecek tek fark, Zafer’in neşeli ve hâkim, Muzaffer’in gergin ve sinik hali olurdu.</p>

  <p class="normal1">Zafer “Eserimden ne zaman haberdar oldun? Sabah mı?” diye sordu sırıtarak.</p>

  <p class="normal1">Muzaffer’in ağzından zoraki bir “Evet!” çıktı.</p>

  <p class="normal1">“Gazetede mi okudun?”</p>

  <p class="normal1">“Önce her sabah evime gelen <span class="ideitalik">Hürriyet</span>’te gördüm. Sonra dışarı çıktım, bütün gazeteleri aldım. Hepsini okudum.”</p>

  <p class="normal1">“Demek ki, eserim hakkında epey bilgi sahibisin.”</p>

  <p class="normal1">Dr. Muzaffer zor duyulan bir sesle cevap verdi:</p>

  <p class="normal1">“Oldukça...”</p>

  <p class="normal1">“Bir Zafer eseri daha... Başka bir şahika...”</p>

  <p class="normal1">“Unutma, senin eserin uğruna genç bir kız daha yok oldu.”</p>

  <p class="normal1">“Olsun varsın! Ben onun içindeki kötüyü iyiden ayırdım. Geriye sadece iyi kaldı. Şimdi sadece iyilik dolu Ayşe. O haliyle cennette mışıl mışıl uyuyacak.”</p>

  <p class="normal1">“Yine kız sağken erkekliğin uyanmadı, değil mi?”</p>

  <p class="normal1">Muzaffer, Zafer’i coşturacak soruyu sormuştu. Bilerek veya bilmeyerek. Artık onu susturmak kolay değildi. Vaaz başlamıştı:</p>

  <p class="normal1">“Ne olmuş yani. Bu ortak kaderimiz. Sen kendini yalnızlığa mahkûm ettin. Ben hem hayattan kopmuyorum, hem kendimi kötüden koruyor, hem de kızları kötülükten arındırıyorum. Kızlar kendi haline bırakılırlarsa insanlığa, istemeseler bile, zarar veriyorlar. Rahimleri onlara sonradan takıldı. Önceleri saftılar. Allah kendi yaratıcılığını kadınla paylaşmaya kalkınca şeytan daha akıllı davrandı ve o delikten içeri kaçtı. Rahim ve Rahman olanın rahme lütfettiği yaratıcılığı şeytan kötülüğe çevirdi. Şeytan, Allah’ı aldatınca, şehveti insanın içine üfleyerek, insanları çoğalmaya teşvik etti. Kendisini sonsuza dek beslemek için dünyada kadın sayısını devamlı artırıyor. Böylece şeytan kötülüğü devamlı çoğaltıyor. Her kim ki bir kadının rahmine boşalırsa, şeytana yardımcı olur. Rahim içinde cenin büyürken, rahme binlerce yıl evvel yerleşmiş şeytan tarafından eğitilir; her türlü melaneti, her türlü kötülüğü öğrenir. Şeytan kendi varlığını ceninin kulağına üfler... Her yeni insan, şeytanın çoğalması demektir... Bunun engellenmesi gerekir...”</p>

  <p class="normal1">Muzaffer daha evvel dört defa dinlediği vaazı beşinci defa dinlerken vakit kazandı ve kendisini toparlamaya başladı. Zafer’in sözünü keserek “Yine saçmalamaya başladın” dedi.</p>

  <p class="normal1">Zafer’in tepkisi sertti:</p>

  <p class="normal1">“Kesme lafımı. Beni dinle. Gerçekle yüzleş.”</p>

  <p class="normal1">Muzaffer yine sindi.</p>

  <p class="normal1">“Kaç kere dinledim...”</p>

  <p class="normal1">Zafer “Ama anlamıyorsun!” diye bağırdı. “Bir türlü anlamıyorsun! Kaç defa anlattım. Kafana girmiyor. O zaman da tekrar tekrar anlatmak zorunda kalıyorum. Ben insanları, özellikle doğurgan kızları arındırıyorum, dünyayı arındırıyorum, sen bana katil muamelesi yapıyorsun.”</p>

  <p class="normal1">“Ama her seferinde bana geliyorsun.”</p>

  <p class="normal1">Dr. Sağlam “her cinayetinde” diyememişti.</p>

  <p class="normal1">“Benim bir misyonum var. Onu yerine getiriyorum. Misyonum bitene kadar, şeytan vazgeçene kadar da böyle devam edecek. Ben bir misyonerim. Sana geliyorum, çünkü sen de aslında bir misyonersin.”</p>

  <p class="normal1">“Nedenmiş o?”</p>

  <p class="normal1">“Çünkü senin de bir görevin var.”</p>

  <p class="normal1">“Neymiş o?”</p>

  <p class="normal1">“Beni, ne yapmak istediğimi zerre kadar anlamayan insanlardan korumak. Onları ana rahminde şeytan beslediği için ne yapmak istediğimi anlayamazlar. Onlar beni yakalarlarsa içeri tıkarlar. O zaman misyonumu tamamlayamam.”</p>

  <p class="normal1">“Nasıl koruyacakmışım ben seni?”</p>

  <p class="normal1">“Biraz daha para vererek!”</p>

  <p class="normal1">“Yine mi? Kaç para bu sefer?”</p>

  <p class="normal1">“Elli bin dolarcık. Beni altı ay idare eder.”</p>

  <p class="normal1">Dr. Muzaffer nihayet patladı:</p>

  <p class="normal1">“Delisin sen, bugüne dek on binlerce dolarımı aldın. Ben para basma makinesi miyim?”</p>

  <p class="normal1">“Ben deli değil, misyonerim. Sen de para basma makinesi değil, benim can ve kan kardeşimsin. Anamız şeytana uyduktan sonra aynı yumurtadan beraber ‘ol’duk, aynı rahmi dokuz ay on gün paylaştık.”</p>

  <p class="normal1">Birden hiddetlendi:</p>

  <p class="normal1">“Hem sen benim misyonuma nasıl itiraz edersin?”</p>

  <p class="normal1">Muzaffer geriledi. Yine sinmişti.</p>

  <p class="normal1">“İtiraz falan ettiğim yok...”</p>

  <p class="normal1">“Sen değil misin ‘Her insan hayatına kadın beyniyle başlar’ diyen? ‘Her beyin kadın doğar. Bazıları erkek büyür’ demez misin?”</p>

  <p class="normal1">“Bunu söyleyen ben değilim. Dr. Louann Brizendine...”</p>

  <p class="normal1">“Her kimse... Demek ki kadın olarak fetusa düşen tüm insanlar arasında bazıları sekiz hafta sonra testosteron üretmeye başlıyor ve onlar erkekleşiyorlar. Geri kalanlara ise galiba sonradan rahim takılıyor.”</p>

  <p class="normal1">Muzaffer tamamlamak istercesine mırıldandı:</p>

  <p class="normal1">“Böylece erkeklerin altıncı hisleri köreliyor. Cinsel saldırganlıkları artıyor. Bazılarının aşırı artıyor.”</p>

  <p class="normal1">“Erkekleşenler bir nebze olsun kurtuluyor. Ne de olsa arınıyorlar. Kadın kalanlara ise rahimleri fallusla tanışmadan önce ulaşmak ve onları da arındırmak lazım. Doğurmadan önce onları kurtarmak gerek. Yoksa, ilk doğumdan itibaren her kadın şeytana mağlup olur ve onu devamlı doyurmak için artık hep doğurmak ister. Fallusun verdiği zevki Allah’ın bir lütfu sanır, halbuki o zevki, kendini beslemesi için kadına bizzat şeytan verir. Kadın alışsın ve onu yeni doğumlarla beslesin diye. Beslemek için can atsın diye.”</p>

  <p class="normal1">“İyi de neden öldürüyorsun?”</p>

  <p class="normal1">“Bu soruyu kaç kere sordun. Kızları, fallusa taparak şeytana hizmet etmelerinden korumanın tek yolu öldürmektir. Doğurmadan önce öldürmek lazım. Öteki dünyada bile o zavallıları korumak için rahimlerinden arındırmak gerekir. İyiyi kötüden ayırmak gerek. Yoksa, onlar cennette bile kendi kendilerine iyi ile kötüyü ayırt edemezler. Cehennemlik olurlar.”</p>

  <p class="normal1">Zafer, kilise kürsüsünde vaaz veren inançlı bir rahip edasındaydı. Konuşurken o kadar heyecanlanıyordu ki zaman zaman ağzından etrafa tükürükler saçıyordu.</p>

  <p class="normal1">“Halbuki erkek arındığı için cinsel zevki tadabilir. Ama katiyen canlı bir kız veya kadınla değil. Zaten kadın çoktan şeytana mağlup olmuştur. Bir kızla canlıyken cinsel temasa girmek ise onu şeytana teslim etmektir. Bu kötülüklerin en kötüsüdür. Erkek ancak ve ancak kızı kötülükten uzaklaştırdıktan, onu cennete ulaştırdıktan sonra erkekliğini icra edebilir. Ama yine de rahmine girerek değil. Uzaktan. Ona bakarak, eserini seyrederek... Zaten keyfini çıkardıktan sonra anında kötüyü iyiden koparıp atmalıdır.”</p>

  <p class="normal1">Muzaffer bu tiradı bilmem kaçıncı defa dinliyordu, ama ağzından köpükler gelen Zafer’i susturması mümkün değildi. Kürsüde son ve kesin sözlerini söyleyecek bir rahip gibi Zafer öne doğru kaykıldı ve haykırdı:</p>

  <p class="normal1">“Ey Allah’ın has evladı erkek! Eğer sağ bir kadın üzerinde nefsini köreltmeye kalkarsan hem annene hem Allahına ihanet edersin. ‘Neslimizi ben istemeden sürdürdüm, şeytana teslim ettim, bari sen sürdürme, sen bari şeytana hizmet etme!’ Tüm anneler böyle demedi mi? Ne zaman yanılsak, canlı bir kadının içine girmeye çalışsak yüce annemiz bize engel olmaz mı? ‘Ey oğul, ben şeytana uydum, bari sen uyma!’Annemiz hep böyle demedi mi, Muzaffer? Sen de benim gibisin. Neden? Annelerimiz aynı da ondan. Bizi kendi içine düştüğü kötülükten koruyor. Ne de olsa anne!”</p>

  <p class="normal1">Zafer birden sözünü kesti. Sanki boğazına bir şeyler kaçmıştı. Öksürmeye başladı. Tıksıran bir sesle “Su!” dedi.</p>

  <p class="normal1">Muzaffer bu sahneyi çok gördüğü için olacak, hiç tepki vermeden ayağa kalktı. Mutfağa gitti.</p>

  <p class="normal1">Zafer cinayetlere başladıktan sonra ne zaman onu görse muhakkak bu vaazı veriyordu.</p>

  <p class="normal1">Biraz olsun rahatlayan Muzaffer Sağlam kafasında bir durum değerlendirmesi yaptı:</p>

  <p class="normal1">“Ne yapacağım ben? Atsan atılmaz satsan satılmaz bir kardeş. İkiz kardeş. Benim diğer yarım. Gittikçe de beter kötülüyor. Sonunda azacak, tamamen zıvanadan çıkacak, o muhteşem oyun kurucu beyni artık işe yaramaz hale gelecek ve işte o zaman yakayı ele verecek. Kim bilir, arada da daha kaç can yanacak? Zafer yakalanınca Muzaffer, senin için de dananın kuyruğu kopacak. En iyisi üç beş kuruş verip savmak. Belasını kendisi bulsun. Bana geldiği tespit edilirse ‘Ne yapayım, hem doktoruyum hem kardeşiyim, neyse cezam razıyım!’ derim.”</p>

  <p class="normal1">Düşündü, evdeki kasada her zaman beş bin dolar hazır dururdu. Beş bin doları verir, bu gece başından savardı.</p>

  <p class="normal1">“Ben buna bir on bin dolar daha bulayım, yarın öbür gün gelsin alsın” diye düşündü. “İnşallah benim başıma bir iş açılmadan bunu derdest ederler.”</p>

  <p class="normal1">Kaldığı yeri bilmiyordu. Bilmemesi de iyiydi. Vicdanını ölçtü:</p>

  <p class="normal1">“Yok, ele vermeye hazır değilim.”</p>

  <p class="normal1">Zafer Sağlam kardeşi, canı, parçası, üstelik ilk hastasıydı.</p>

  <p class="normal1">“Onu iyileştirmek uğruna psikiyatr oldum. İyileştiremedim ama çok çaba sarf ettim.”</p>

  <p class="normal1">O sadece tek yumurta ikizlerine has duyguyla “Ben o, o ben! Yok, kendimi ele veremem” diye düşündü.</p>

  <p class="normal1">Zafer Sağlam suyu içtikten sonra sanki transtan yeni uyanan bir medyum gibi önce biraz esnedi, biraz gerindi, Muzaffer’e yeni görmüş gibi bakmaya başladı. Sanki “Nerede kalmıştık?” diye soruyordu.</p>

  <p class="normal1">Birden “Bu sefer de yakalanmam değil mi?” diye sordu.</p>

  <p class="normal1">Zafer’in Muzaffer’e teslimiyet çanları tekrar çalmaya başlamıştı. Top artık Dr. Muzaffer’in ayağındaydı.</p>

  <p class="normal1">“Sen olup bitenleri bütün detayıyla anlat bakayım.”</p>

  <p class="normal1">Yarım saat odada iki akademisyen gibi konuyu bütün ayrıntılarıyla tartıştılar. Zafer kızı nasıl seçtiğini, hakkında nasıl bilgi topladığını, plan safhasını ve nihayet uygulamayı bütün ayrıntısıyla anlattı. Dr. Muzaffer oldukça detaylı sorular sordu. Bazı noktaları yeniden gözden geçirdiler.</p>

  <p class="normal1">Yarım saat sonunda, bütün sorgulamasına rağmen, önemli bir açık bulamadığına karar veren Dr. Muzaffer Sağlam biraz yorgun, ama oldukça gevşemiş, gündüz yaşadığı hiddetten de, Zafer akşam eve gelince duyduğu korkudan da eser kalmamış halde kanepeye yaslandı. Saate baktı:</p>

  <p class="normal1">“Vay be, saat on olmuş... Acıktım. Bir şeyler yiyelim. Dürüm sever misin?</p>

  <p class="normal1">Dürümler yirmi dakika içinde geldi. İkisi de çok acıkmıştı. Dürümleri on dakikada bitirdiler, kolaları kutularından boğazlarına diktiler.</p>

  <p class="normal1">Bir süre ikisi de konuşmadı. Belli ki acele yiyince kan midelerine üşüşmüş, beyinleri düşünce kabiliyetini büyük ölçüde yitirmişti.</p>

  <p class="normal1">Sessizliği bozan Zafer oldu:</p>

  <p class="normal1">“Muzaffer, benim bu hale gelmemin esas sebebi sensin!”</p>

  <p class="normal1">Muzaffer’in kan beynine sıçradı. Kumral suratı kıpkırmızı kesildi.</p>

  <p class="normal1">“Nedenmiş o?”</p>

  <p class="normal1">“Tedavi edeceğim diye beni hep yönlendirdin.”</p>

  <p class="normal1">Muzaffer ağzından tükürükler saçarak haykırdı:</p>

  <p class="normal1">“Ben seni sadece tedavi etmek istedim. Bunun uğruna dünyanın en zor mesleğinin eğitimini aldım. Yıllarımı sana hasrettim. Bana bunu nasıl söylersin?”</p>

  <p class="normal1">“Ben hasta falan değildim. Hasta olduğumu zihnime sen soktun.”</p>

  <p class="normal1">“Nasıl olur? Sen koskoca New York Üniversitesi Tıp Fakültesi Psikiyatri Bölümü’ne göre psikopat eğilimleri ağır basan bir hastasın. Şizofrenin de giderek artıyor. Bu raporu sana ben vermedim ki. Aylarca psikiyatri kliniğinde yatan sen değil miydin?”</p>

  <p class="normal1">“Sonra bıraktılar ama. Üstelik, onları yönlendiren de sendin. Senin nezaretinde yattım hastaneye. Ne oldu, ne değişti? Sapasağlam girdim, sapasağlam çıktım.”</p>

  <p class="normal1">“Nah çıktın! Ben hastaneyi sadece senin davranışların hakkında bilgilendirdim. Seni yatırmaya onlar karar verdi. Zaten ben kardeşimin psikiyatrı olamam ki! Hem kaç kere girdin, kaç kere çıktın. Sonunda da ‘sürekli müşahede’ kararı almadılar mı? Sürekli hastaneye kapatılmamak için türlü işler çevirmedin mi? Hepsini ben mi yönlendirdim? Her seferinde koskoca bir heyet, hakkında karar verdi. Hepsi de bu alanda ün yapmış akademisyenler.”</p>

  <p class="normal1">Durdu, aniden hatırlamış gibi:</p>

  <p class="normal1">“Üstelik, ilk müşahede altına alındığında New York’ta daha üçüncü ayımızdı. İkimiz de lise son sınıftaydık. Değil doktor olmak, ben daha tıp öncesi eğitime bile başlamamıştım.”</p>

  <p class="normal1">“O sayılmaz.”</p>

  <p class="normal1">Muzaffer köpürdü:</p>

  <p class="normal1">“Nasıl sayılmaz? Basbayağı seni psikiyatrik müşahede altına aldılar.”</p>

  <p class="normal1">“Çocuğun babası Queens’te güçlü bir adamdı da ondan. Oğlunun intikamını benden böyle aldı. Polise beni hastaneye götürmeleri için emir verdi.”</p>

  <p class="normal1">“Çocuğun burnunu kırdın, çenesini çıkardın, bir gözünün ameliyat edilmesine neden oldun...”</p>

  <p class="normal1">“Ama o arandı.”</p>

  <p class="normal1">“George sana ne yaptı, bir hatırlasana.”</p>

  <p class="normal1">“Benim sırama oturdu.”</p>

  <p class="normal1">“Bir dakikalığına oturdu. Teneffüste sıra arkadaşınla sohbet ediyordu... Zaten okula başladıktan sonra, tıpkı Kütahya’da olduğu gibi, ilk ay içinde senden herkes tırsmıştı. Ani patlamaların herkesi yıldırıyordu. Neye kızacağın belli olmuyordu. Sen hiddetlendiğinde hemen ben sınıftan çağrılırdım. Zira seni ancak ben teskin ediyordum. Kardeş olduğumuz için aynı şubeye vermemişlerdi, ama okulda zamanımın önemli bir kısmı senin şubede geçerdi. Seni teskin ederek...”</p>

  <p class="normal1">Zafer içten içe kızmaya başlamıştı. Sanki eski günlere, çok eski yıllara dönüyor, içindeki alınmayan intikamlar kabarıyordu.</p>

  <p class="normal1">“Bana bak, George denen o puşt benim sırama kasıtlı oturdu ve kalk dediğimde de bana ters ters baktı.”</p>

  <p class="normal1">“Sadece ne dediğini anlamamıştı. Neden kızdığını anlamaya çalışıyordu.”</p>

  <p class="normal1">“Bana elin itini müdafaa etme. Etme!”</p>

  <p class="normal1">“Kimseyi koruduğum yok. Ben olanı anlatıyorum.”</p>

  <p class="normal1">“Uyarımı ciddiye almadı.”</p>

  <p class="normal1">“Onun için üstüne atlayıp ağzını burnunu kırdın. Ayırmaya çalışan çocukları tekmeledin. Birini yumruklarınla yere serdin. George’u rehin aldın. Bahçeye kadar sürükledin. Kimse sana engel olamadı. Müdürün çağırdığı polisler seni ancak cop darbeleriyle durdurabildiler.”</p>

  <p class="normal1">“Bak sana hep söyledim. Haksızlığa hiç gelemem. Hayatım boyunca haksızlıkla mücadele ettim. Ediyorum. Edeceğim de. Şimdi de dünyayı kötülüklerden arındırıyorum.”</p>

  <p class="normal1">“Senin haksızlık kavramın ile toplumun haksızlık kavramı hep farklı oldu. Hiddetinin nerede taşacağı ise hiç belli değil. Aşırı testosteron salgıların seni hep teslim aldı.” Gülümseyerek ekledi: “Testosteron üretimindeki aşırılık seni cinsel bakımdan aktif yapamadı ama saldırgan yaptı.”</p>

  <p class="normal1">Zafer alınmıştı:</p>

  <p class="normal1">“ ‘Cinsel açıdan Allah ikimizi de lanetlemiş’ diyen sen değil miydin?”</p>

  <p class="normal1">“Evet, o Allahın belası orospunun çocuğu olmak ikimizin de kaderini çizdi, ama ben senin gibi etrafa zarar vermeyi seçmedim. Kaderimi kabul ettim.”</p>

  <p class="normal1">“Ben kaderimi kabul etmedim. Etmeyeceğim de. Üstelik, bana yüklenen bir misyon var. Bu misyonu yerine getirmeden de yakayı ele vermeye hiç niyetim yok.”</p>

  <p class="normal1">Dr. Muzaffer Sağlam kardeşinin tekrar kendinden geçip vaazına tekrar başlamasından çekindiğinden konuyu değiştirdi:</p>

  <p class="normal1">“Neyse Zafer, sen benim kardeşimsin. İkizimsin. Sen bensin. Seninle ne kadar didişsek de aynı candan olduğumuzu unutamam. Ne yapıyorsan o senin işin. Yaptıkların önce Allah’ı, sonra emniyeti ilgilendirir. Bana ne! Ben seni ancak Allah’a emanet ederim.”</p>

  <p class="normal1">Zafer artık daha sakin görünüyordu.</p>

  <p class="normal1">“Bütün olayı sana anlattım. Bir eksik var mı?”</p>

  <p class="normal1">“Bence yok. Dilerim, anlatırken unuttuğun, atladığın bir nokta yoktur. Böyle bir cinayeti, şey eylemi, polis bence çözemez. Sakin ve rahat ol. Artık gitsen iyi olur. Ben çok yoruldum, yatmam lazım.”</p>

  <p class="normal1">Zafer uysal bir kardeş gibi ayağa kalktı.</p>

  <p class="normal1">“Bana yardımcı olabilecek misin?”</p>

  <p class="normal1">Muzaffer başıyla “evet” diyerek onayladı. Yatak odasına gitti. Biraz sonra elinde bir tomar parayla geri geldi.</p>

  <p class="normal1">“Burada beş bin dolar var. Salı akşamı saat sekiz buçuk civarında bir daha gel. Sana on bin dolar daha verebilirim.”</p>

  <p class="normal1">“Tamamdır” dedikten sonra ekledi: “Merak etme. Beni bir daha görmeyeceksin.”</p>

  <p class="normal1">Muzaffer içinden “En fazla altı ay” diye geçirdi.</p>
</body>
</html>
