<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:72aa56fd-e4fc-4b2a-bba5-9782f122b66c" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_14"><br class="calibre3" />
  On dördüncü bölüm</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal2">İstanbul</p>

  <p><br class="chapter" /></p>

  <p class="normal1">Bindikleri taksiden Nişantaşı Vali Konağı Caddesi’nin Şehit İsmet Armağan Sokak’la birleştiği köşe başında, 120 no’lu Manolya Apartmanı’nın önünde indiklerinde, Dr. Muzaffer Sağlam hem muayenehane hem de ev olarak kullandığı üçüncü kattaki daireden caddeye bakıyordu. Pazar günü saatler 15.07’yi gösteriyordu. Harun, başını yukarı kaldırdığında Dr. Sağlam’ı gördü ve başıyla selam gönderdi. Arkadaşlarına da “Pezevenk, çoktan beklemeye başlamış” dedi.</p>

  <p class="normal1">Erdoğan “Bir olay çıkarmasın!” dedi.</p>

  <p class="normal1">“Bence çıkarmaz ama hepimiz yüklüyüz, değil mi?”</p>

  <p class="normal1">Batur da Erdoğan da başlarıyla onayladılar. Harun Deniz memur Kemal’le göz göze geldi, ama selamlaşmadılar. Harun sivil giyimli Kemal’in deşifre olmasını istemiyordu.</p>

  <p class="normal1">“Evde paşa paşa beklediğine göre bir olay çıkarmayacak. Mağdurun kendisini teşhis edeceğini tahmin etmedi mi? Anında etti. İstese çoktan kaçmaya kalkardı. Kapıyı açmakta direnirse takviye güç ve gözaltı emri isteriz. Ama bence herhangi bir direniş göstermeyecek. Olsa olsa, konuşma sırasında kendini kaybedip olay çıkarabilir. Ne de olsa bir psikopatla karşı karşıyayız. Delidir, ne yapsa yeridir!”</p>

  <p class="normal1">Aşağıdan dış kapı zilini çaldıkları an Muzaffer yukarıdan kapıyı açtı.</p>

  <p class="normal1">Batur diğerlerine “Siz asansöre binin, ben merdivenlerden çıkayım, hepimiz asansörle çıkarken o merdivenlerden aşağı tıpış tıpış inmesin” dedi.</p>

  <p class="normal1">Erdoğan “Tamamdır!” diye cevap verdi.</p>

  <p class="normal1">Harun ile Erdoğan giriş katında beklemekte olan asansöre bindiler. Üçüncü katta Dr. Muzaffer Sağlam onları kapıda karşıladı. Gayet tok bir sesle “Hoş geldiniz!” dedi. “Hangi rüzgâr attı sizi buralara?”</p>

  <p class="normal1">Harun “Hoş bulduk, Güçlü bir rüzgâra kapıldık, yolumuz buraya düştü” dedi soğuk bir tavırla.</p>

  <p class="normal1">Dr. Muzaffer sordu:</p>

  <p class="normal1">“Batur Bey de sizleydi. Ona ne oldu?”</p>

  <p class="normal1">Erdoğan soğuk “O bu sefer asansöre binmeye korktu” dedi.</p>

  <p class="normal1">Ayakkabılarına tam galoşları takmaya yelteniyorlardı ki Dr. Muzaffer “Bu kez galoşlara gerek yok, nasıl olsa yarın sabah kadın temizlik yapacak” dedi.</p>

  <p class="normal1">O sırada Batur da üçüncü kata ulaşmıştı. Hep beraber salona geçtiler ve oturdular.</p>

  <p class="normal1">Bir süre herkes sessiz kaldı. Sanki kimse lafa ilk giren olmak istemiyordu. Sonunda Harun Deniz konuyu açtı. Sesi soğuk ve sertti.</p>

  <p class="normal1">“Biliyorum, bir tatil günü neden beni ziyarete geldiler diye merak ediyorsunuz...”</p>

  <p class="normal1">Dr. Muzaffer Sağlam da soğuk ve yine tok sesle “Doğrusu çok merak ettim” dedi. “Böyle apar topar. Pazar günü, herkes dinlenirken. Muhakkak mücbir bir nedeniniz vardır. Buyrun dinliyorum.”</p>

  <p class="normal1">“Çok haklısınız. Ama gerçekten mücbir bir nedenimiz var.”</p>

  <p class="normal1">“Dinliyorum.”</p>

  <p class="normal1">“Biliyorsunuz, biz bir seri katil peşindeyiz. Sizin de uzmanlık alanınız olduğu için sizden de sık sık bilgi aldık. Sağ olun, her seferinde çok yardımcı oldunuz.”</p>

  <p class="normal1">“Estağfurullah! Yeni bir gelişme mi var? Yoksa yeni bir cinayet mi?”</p>

  <p class="normal1">“Evet, yeni bir gelişme var. Ama bu kez Allah hedefteki hanımı korudu. Saldırıdan sağ salim kurtuldu.”</p>

  <p class="normal1">“Çok memnun oldum. Demek bu kez öldüremedi?”</p>

  <p class="normal1">“Hayır, çekirge bu kez sıçramadı, daha doğrusu sıçrayamadı.”</p>

  <p class="normal1">“Ohh! Çok memnun oldum.”</p>

  <p class="normal1">“Hedefteki kadın sağ salim kurtulduğu gibi saldırganı da teşhis etti. Artık, katilin kim olduğunu biliyoruz.”</p>

  <p class="normal1">Dr. Sağlam gayet soğuk bir sesle “Desenize yolun sonuna geldik” dedi. “Katil kimmiş?”</p>

  <p class="normal1">Bu kez söze Erdoğan girdi:</p>

  <p class="normal1">“Mağdura çeşitli fotoğraflar gösterdik. Fotoğraflar arasında sizinkini teşhis etti. Yüzde yüz emin. Buna göre siz şu andan itibaren seri katil zanlısısınız.”</p>

  <p class="normal1">Dr. Sağlam daha da soğuk ama bu sefer müstehzi “Yoksa, beni tutuklamaya mı geldiniz?” diye karşılık verdi.</p>

  <p class="normal1">“Yok, biz tutuklayamayız. O savcılığın işi. Ancak, şu anda sizinle biraz sohbet edeceğiz. Gerekirse sizi gözaltına alacağız.”</p>

  <p class="normal1">Dr. Muzaffer birden ayağa kalktı. Harun ve Batur’un eli bellerine gitti.</p>

  <p class="normal1">Dr. Sağlam’ın yüzünden soğuk bir gülümseme geçti.</p>

  <p class="normal1">“Yok, yok korkacak bir şey yok. Ben buradayım. Hiçbir yere kaçmıyorum, kaçmadım. Kaçmayacağım da! Aşağıdaki memur Kemal de durumu teyit edecektir. Bugün hiç evden çıkmadım. Kaçmadım, katiyen kaçmam çünkü benim cinayetlerle veya cinayet teşebbüsleriyle şahsen alakam yok. Daha doğrusu alakam var, ancak şahsen değil! Beni gözetleyen ve fotoğraflarımı çeken memur Kemal, bu kez sabahtan evimin önünde erketeye yatıp bir türlü gitmeyince ters bir şeyler olduğunu zaten anlamıştım. Önceleri evde olup olmadığımı şöyle bir kontrol edip gidiyordu. Bu kez ısrarla bekleyince yeni, hatta tatsız bir gelişme olduğunu anladım. Ben de sizleri bekliyordum.”</p>

  <p class="normal1">“Üçlü Çete” şaşkınlık içinde Dr. Muzaffer Sağlam’ı dinliyordu. O kadar şaşkınlardı ki adam konuşurken evi gözetleyen polis memurunun adını nerden bildiğini sormak bile akıllarına gelmedi.</p>

  <p class="normal1">“Şimdi içeriden bir dosya getireceğim. İsterseniz biriniz bana refakat edin ki kaçmaya falan kalkmayayım!”</p>

  <p class="normal1">Harun ayağa kalktı, sertçe yanıt verdi:</p>

  <p class="normal1">“Zanlı olduğunuza göre her adımınızı takip etmek görevimizdir.”</p>

  <p class="normal1">“O zaman beraber arka odaya geçelim.”</p>

  <p class="normal1">İki dakika sonra elinde bir dosya bulunan Dr. Sağlam önde, Harun arkada salona döndüler.</p>

  <p class="normal1">Muzaffer Sağlam “Lütfen, şöyle toplanalım. Bu dosyayı sizinle paylaşmak istiyorum” dedi.</p>

  <p class="normal1">Orta sehpanın etrafında toplandılar. Dosyanın kapağında “Zafer Sağlam Dosyası” yazıyordu.</p>

  <p class="normal1">Dr. Sağlam ilk sayfayı açtı ve dosyayı sehpanın üzerine koydu.</p>

  <p class="normal1">Üçünün birden gözleri fal taşı gibi açıldı. Bir naylon şeffaf dosya içinde kocaman bir fotoğraf vardı. İki tane Muzaffer Sağlam yan yana ayakta duruyordu. İnce, uzun, tel gözlüklü, kül rengi saçları dökük, aynı takım elbiseler içinde iki Dr. Muzaffer Sağlam!</p>

  <p class="normal1">Dr. Sağlam “Bu birlikte çektirdiğimiz son fotoğraf” dedi. “Yanılmıyorsam, 2004’te çekilmişti. Sağdaki ben Muzaffer Sağlam, soldaki ikiz kardeşim, tek yumurta ikizim Zafer Sağlam! Her zaman kıyafetlerimiz de aynı olurdu.”</p>

  <p class="normal1">Bir anda salona bomba düşmüş gibi oldu. Harun, Batur ve Erdoğan şaşkın şaşkın bakıştılar. Dr. Muzaffer Sağlam dosyanın naylon içlikli sayfalarında dolaşmaya başladı. Dosyada Muzaffer ile Zafer’in bebeklik fotoğrafları, saçları dökülmeden evvel gençliklerinde New York’ta çektirdikleri fotoğraflar bile vardı. Her birinde sanki Muzaffer Sağlam’ın tıpatıp kopyası çıkarılmış ve fotoğrafın diğer yarısına eklenmişti. Sonra dosyada Zafer Sağlam’ın doğum belgesi belirdi. Kütahya’da hazırlanmış belgede Zafer’in ikizi olduğu da belirtiliyordu. Bir başka belgede Zafer Sağlam’ın ABD’den pasaport almaya hak kazandığı belirtiliyordu. Sonra dosyada art arda birkaç hastane raporu belirdi.</p>

  <p class="normal1">“Bunları şimdilik geçelim. Gelelim son belgeye...”</p>

  <p class="normal1">Dr. Muzaffer sanki konuşmakta zorlanıyormuş gibi yutkundu ve son belgeyi çıkararak eline aldı:</p>

  <p class="normal1">“Bakınız, bu belge New York Üniversitesi Tıp Fakültesi’ne bağlı Psikiyatri Bölümü’nün verdiği rapor. Altında Amerika’da alanında uzman altı psikiyatri profesörünün imzası var...</p>

  <p class="normal1">Belgede Zafer Sağlam’a 2 Haziran 2005 günü psikopat teşhisi konduğu yazıyor. Ayrıca, ikiz kardeşim Zafer’in giderek ilerleyen bir şizofreniye de düçar olduğu belirtiliyor. Terimler haliyle tıp dilinde ifade ediliyor...”</p>

  <p class="normal1">Erdoğan mahcup bir sesle “Bu belgelerden birer kopya alabilir miyiz?” diye sordu.</p>

  <p class="normal1">“Tabii! Hepsini size vereceğim. Yıllardır bu belgeleri bugün için sakladım. Başıma ne geleceğini biliyordum. Gerektiğinde kendimi temize çıkarmak için bu belgeleri nereye gitsem yanımda taşıdım. Belgeleri istediğiniz uzmana gösterebilirsiniz.”</p>

  <p class="normal1">Dr. Muzaffer’in sesinden epeyce heyecanlı olduğu anlaşılıyordu:</p>

  <p class="normal1">“Belgelerde olmayan tek şey ise Zafer Sağlam’ın giderek bir seri katile dönüşmesidir.”</p>

  <p class="normal1">Batur “Seri katil olduğunu siz nereden biliyorsunuz?” diye sordu.</p>

  <p class="normal1">“Uzun hikâye. Çok uzun hikâye.”</p>

  <p class="normal1">Dr. Muzaffer eliyle yeniden oturmalarını işaret etti. Herkes oturduktan sonra da anlatmaya başladı:</p>

  <p class="normal1">“Zafer’le fiziki görüntümüz tamamen aynıdır. Annemler bile zaman zaman bizi ayırt edemezlerdi. Kütahya’da okurken ben kaç kez onun adına derse kalktım da kimse fark etmedi. Ses tonlarımız bile aynıdır. Çevreden bizi ayırt etmek için gelen taleplere inat, hep aynı kıyafetleri giydik. Seçimimiz öyle olurdu. Yakın zamana dek bu böyleydi! Ancak, karakterlerimiz farklı. Hem de çok farklı. Ben çok ciddi ve çalışkan bir öğrenciydim, o her zaman tembel, adam sendeci biri oldu. Hiçbir baltaya sap olamadığı gibi daha çok erken yaşlarda insanlara zarar vermekten çok hoşlandığı ortaya çıktı. Babamızın dedemizi, annemize göz koyduğu şüphesiyle gözümüzün önünde öldürmesinden sonra Zafer iyice değişti.”</p>

  <p class="normal1">Son cümleleri duyan komiserlerin gözleri fal taşı gibi açılmıştı.</p>

  <p class="normal1">“Herkese, hayvanlara bile zarar vermekten özel zevk alır hale geldi. Annem ikinci evliliğini yapıp bizi New York’a götürdükten sonra da hiçbir şey değişmedi. Ben kendimi ne kadar derslere verdiysem, Zafer o kadar sokakların adamı oldu. Ben var gücümle tıp doktoru olmak için mücadele ettim, o var gücüyle çetelere katılmaya çalıştı. Ancak, girdiği çetelerde de tutunamıyor, ne halt yiyorsa bir araba dayak yedikten sonra çeteden kovuluyordu. Hadi bakalım, bir başka çete... Ben işlediği suçları biliyordum ama değil polise, aileme bile söyleyemiyordum. Son yıllara kadar bana çok bağlıydı. Benim telkinlerime çok açıktı. Kardeşiniz varsa bir nebze anlarsınız, ama tek yumurta ikizi olmak çok başkadır. İnsan adeta ikiye bölünür. Onun canı acısa sizin, sizin canınız acısa onun da canı acır. Ne derseniz deyin, beni istediğiniz gibi suçlayın ama ikizinizi belki dövebilirsiniz ama asla ele veremezsiniz. Kendi işlediğiniz suçu kabul etmemeniz gibi hep bir bahane bulursunuz. İnsan kendisini polise ihbar etmez, edemez. Benim tıp okumam değil ama psikiyatriyi seçmem Zafer yüzündendir. Zafer’in hastalığı yüzünden... gerçekten o bir hasta... işte belgede yazıyor... o bir psikopat... Zafer’i tedavi edebilir miyim, aile içinde meseleyi halledebilir miyim diye düşündüm, bunun için psikiyatri üzerine ihtisas yaptım...”</p>

  <p class="normal1">Gülümseyerek “Boşuna seri katiller üzerine çalışmadım” dedikten sonra tekrar ciddiyetle hikâyesine devam etti:</p>

  <p class="normal1">“Yıllarca onunla uğraştım. Sonra bıktım. Birkaç kez ciddi olaylar çıkarınca, birkaç kez karakola düşünce kendi üniversitemden yardım istedim. Zafer artık çeteleri bırakmış, iyice yalnızlaşmıştı, ama daha da tehlikeli bir yaratığa dönüştüğüne dair emareler gösteriyordu. NYU Tıp Fakültesi’nde tedaviye aldılar. Bir süre psikiyatri kliniğinde yattı. Üç yıl önce, 2008 yılının yazında çok sevdiğim New York’u, hatta Amerika’yı terk etmeye karar verdim. Artık tükenmiştim. Zafer beni bitiriyordu. Zira 2005’te tam teşhis konmuştu. Tam teşekküllü bir akıl hastanesine yatırılma kararı alındığının ertesinde ortadan kayboldu. Tam beş yıl, ben İstanbul’a taşınana dek arada bir ortaya çıkıyor, her seferinde benden para sızdırıyor, sonra kayboluyordu. Okula rezil oluyordum. Onlar bilmese de ben böyle hissediyordum. Zira onların aradığı şahsı ben ellerimle besliyordum. Zaten sonunda üniversite de polis de peşini bıraktı.</p>

  <p class="normal1">“Anlattığım gibi sonunda İstanbul’a gelmeye, daha doğrusu kaçmaya karar verdim. Özel bir üniversitenin tıp fakültesi kuracağını duymuştum. Başvurdum. Hemen kabul ettiler. Ancak, fakülte henüz açılmamıştı. Bir buçuk yıl kadar bekledim. Tam bu sırada, New York’ta bir gece Zafer aniden ortaya çıktı. Dünyayı pis kadınlardan temizleyeceğini söylüyordu. Ona göre, her türlü pisliğin nedeni kadınlardı. Yeni teorisi buydu. Duyduklarıma inanamıyordum. ‘Saçmalama!’ falan dedim. Esasında ben saçmaladım. Zira ona bir şey anlatmak artık mümkün değildi. Bana cinayeti nasıl işleyeceğini detaylarıyla anlattı. Düşünebiliyor musunuz? Benden cinayet teknikleri, insanlara işkence yapma konularında yeni fikirler, tıbbi bilgiler almak istiyordu. Yok şöyle mi yapsınmış, yok böyle mi! Sonunda ben Zafer’i evden kovdum. Kısa bir süre sonra da New York’ta ilk cinayetini işledi.”</p>

  <p class="normal1">“Cinayeti onun işlediğini nasıl anladınız?” diye sordu Batur.</p>

  <p class="normal1">“Anladım, çünkü gazetelerin cinayetle ilgili yazdıkları ile Zafer’in bana anlattıkları tamamen aynıydı. Cinayet işleyeceğini ilan ettiği gece kurguladıkları ile cinayetin işleniş biçimi birbirine tıpatıp uyuyordu. Zaten, yine bir gece evime düştü, her şeyi anlattı. Nasihatlerime artık hiç kulak asmıyor, telkinlerimi hiç ama hiç dinlemiyordu. Cinayet işlemekten büyük zevk aldığını, devam edeceğini söyleyerek gitti. Ardından aynı metotlarla işlenmiş Providence ve Boston cinayetleri geldi. Görüşmesek bile, her seferinde gazetelerin anlatımlarından cinayetleri onun işlediğini anlıyordum.”</p>

  <p class="normal1">Erdoğan araya girdi:</p>

  <p class="normal1">“İstanbul’a nasıl geldi?”</p>

  <p class="normal1">“Bilmiyorum. Ben 2010 yılının başında geldim. Aklım sıra ondan gizli geldim. Sanırım, altı ay sonra Güngören Cinayeti işlendi. Gazeteyi okurken hemen o an ‘Bu onun cinayeti, bu onun cinayeti!’ diye haykırdım. Nitekim birkaç gün sonra ortaya çıktı ve ‘Benden kaçış yok’ diyerek benimle alay etti. Sözüm ona; ne kadar az görüşsek de, benim olduğum şehirde daha rahat ediyormuş, cinayetleri daha salim kafayla planlıyormuş.”</p>

  <p class="normal1">Harun “Burada işlediği tüm cinayetleri sizinle paylaştı mı?” diye sordu.</p>

  <p class="normal1">“İşler işlemez paylaşmıyordu ama parası tükenince benden para sızdırmak için evime geliyordu ve gelince de yediği herzeleri anlatıyordu.”</p>

  <p class="normal1">“Dün gece geldi mi?”</p>

  <p class="normal1">“Son cinayeti ne zaman işledi, şey ne zaman teşebbüs etti?”</p>

  <p class="normal1">“Cuma gecesi.”</p>

  <p class="normal1">“Dün gece gelmedi. Cinayetlerin ardından hemen gelmez. Akıllıdır. Takipçidir. Sizin arada bir beni ziyaret ettiğinizi bile biliyor. O benimle ilgili her şeyi bilir. Belki, yok yok eminim artık hiç gelmez. Zira bu sefer sınıfta kaldı. Mağdur eşkâlini teşhis ettikten sonra sizin benim peşime düşeceğinizi tahmin etmiştir. Malum, tek yumurta ikiziyiz!”</p>

  <p class="normal1">“Size tüm bilgiyi veriyordu ama siz kolluk güçlerine haber vermiyordunuz...”</p>

  <p class="normal1">Dr. Sağlam bir an durakladı. Utançla başını öne eğdi:</p>

  <p class="normal1">“Evet, maalesef haber vermiyordum. Söyledim, o benim tek yumurta ikizim. Yapamam, yapamazdım.”</p>

  <p class="normal1">Harun sinirlenmişti:</p>

  <p class="normal1">“Bu yüzden de daha fazla gencin öldürülmesine neden oldunuz. Bir anlamda suça ortaklık ettiniz. Halbuki çoktan bugün vardığımız noktaya varmış olurduk. Şimdi anlattıklarınızı bize ilk işlediği cinayetten sonra anlatsaydınız belki sonraki iki genç kadının hayatı kurtulurdu. Merve Hanım da cuma akşamı yaşadıklarını yaşamazdı.”</p>

  <p class="normal1">Dr. Muzaffer bu kez ciddi kızardı, kendi kendine konuşuyor gibiydi, ama aslında yüksek sesle mırıldanıyordu:</p>

  <p class="normal1">“Her kim ki canavarla savaşıyorsa süreç içinde kendisinin de canavarlaşmamasına dikkat etmelidir. Cehennem çukurunun içine bakarken onun da size baktığını unutmayın.”</p>

  <p class="normal1">“Efendim!”</p>

  <p class="normal1">“Benim halimi Friedrich Nietzsche pek güzel anlatmış. Niet-zsche’yi çok severim. Neticede verdiği tüm zarara rağmen onu ne sizlere ne de New York polisine ihbar edebildim. Sadece Türkiye cinayetlerini değil, Zafer’in Amerika’da işlediği cinayetleri de ilk size itiraf ediyorum. ”</p>

  <p class="normal1">“İhbar edemedim diyorsunuz ama şimdi pekâlâ ediyorsunuz!”</p>

  <p class="normal1">“Evet, çaresiz kalınca insanın bir parçası diğer parçasını satabiliyor. Daha önce tam anlamıyla çaresiz değildim, onun için diğer yarımı ihbar etmekten imtina edebiliyordum. Ama yine de, eninde sonunda böyle olacağını biliyordum. O an geldiğinde de kendimi kurtarmam lazımdı. İşte o çaresizlik anı şimdi geldi. Ayrıca insanın akrabasını, sevdiğini ele vermemesi suç değil... Öyle değil mi?”</p>

  <p class="normal1">Harun sinirli sinirli “Ona yargı karar verecek” dedi.</p>

  <p class="normal1">Batur “Şimdi nerededir?” diye sordu.</p>

  <p class="normal1">“Bilmiyorum. Vallahi bilmiyorum, billahi bilmiyorum.”</p>

  <p class="normal1">“Nasıl bilmiyorsunuz?”</p>

  <p class="normal1">“Bakın, baştan ihbar etseydim bile sadece eşkâlini verebilecektim. Bana nerede yaşadığını, evi olup olmadığını hiç söylemedi... Hoş eşkâli de benimki olacaktı. Kaç kere sorduysam da kaldığı yeri söylemedi. Amerika’da da söylemezdi. Son yıllarda bana bile güvenmiyordu.”</p>

  <p class="normal1">“Peki, şimdi, ne yapıyordur?”</p>

  <p class="normal1">“Bilmiyorum, ama deşifre olacağının farkındadır. Ya kılık kıyafet değiştiriyordur ya da... ülkeden kaçmanın yollarını arıyordur.”</p>

  <p class="normal1">“Güzel. Amerikan pasaportu var, değil mi?”</p>

  <p class="normal1">“Evet!”</p>

  <p class="normal1">“Hemen bir yurtdışına çıkış yasağı koyduralım.”</p>

  <p class="normal1">Batur umutsuzdu:</p>

  <p class="normal1">“Yarından önce karar aldıramayız.”</p>

  <p class="normal1">Harun’un işaretiyle ayağa kalktılar.</p>

  <p class="normal1">Harun, Dr. Sağlam’a döndü:</p>

  <p class="normal1">“Bakın şu an için sizi gözaltına almıyoruz. Ancak, sizi gözetlemeye devam edeceğiz. Bütün çıkış kapılarına da adınız verilecek. Lütfen, artık akıldışı bir iş yapmayın.”</p>

  <p class="normal1">“Kaçmaya kalksaydım, ilk işkillendiğimde bunu yapadım. Hem neden kaçayım ki? Ben, tek yumurta ikizim de olsa kardeşimin eylemlerinden sorumlu olamam. Akrabayı ihbar etme mecburiyeti de olduğunu sanmıyorum. İhbar etmediğim için sadece vicdanen suçlu olmam gerekir ve sanırım hükmüm bugün zaten verildi.”</p>

  <p class="normal1">Erdoğan yine şaşırmıştı:</p>

  <p class="normal1">“Nasıl yani?”</p>

  <p class="normal1">“Kardeşi bir psikopat ve daha beteri seri katil olan ve o kardeşin cinayetler işlediğini yıllardır bildiği halde onu ele vermeyen, açıkçası insan biçme makinesi bir seri katile yataklık eden insana psikiyatrlık yaptırırlar mı? Tabipler Odası yaptırsa bile insanlar hastalarını böyle bir insana yollar mı?”</p>

  <p class="normal1">Dr. Muzaffer misafirlerini uğurladıktan sonra rahat bir nefes aldı. Zafer’i en sonunda ele vermişti, vermek zorunda kalmıştı ama pasaportta “Victory Trustworthy” olarak belirtilen esas adını yine de söylememişti. İkizini yine de korumuştu. Kaçması için kapıyı aralık bırakmıştı.</p>

  <p class="normal1">Komiserler ayrıldıktan sonra “Zafer bugün muhakkak New York’a hareket etmiştir ama ne olur olmaz diyip, tedbirli olmak gerekir” diye düşündü.</p>

  <p class="normal1">Hastaları kabul ettiği odaya yürüdü. Bilgisayarını açtı.</p>

  <p class="normal1">“Zeki Tariki” word dosyasını çağırdı. Dosyadaki hasta hakkındaki notlarına göz attı. Bir yerde şöyle yazmıştı:</p>

  <p class="normal1">“Psikopat olduğuna dair inancım her seanstan sonra biraz daha artıyor. Muazzam bir travma yaşamış ama bir türlü açamıyorum. Son dakikada hep kaçıyor. Konuyu başka yöne çekiyor. Katiyen fazla bilgi vermiyor. Her türlü yönlendirmeye açık. Biraz psikoloji bilen bir kişi onu istediği gibi yönlendirir...”</p>

  <p class="normal1">Ekrana bakarken “Ne kadar da Zafer’e benziyor! Zafer’in başına bir şey gelirse B planı hazır olmalı” diye mırıldandı.</p>
</body>
</html>
