<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:72aa56fd-e4fc-4b2a-bba5-9782f122b66c" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_6"><br class="calibre3" />
  Altıncı bölüm</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal2">Kütahya</p>

  <p><br class="chapter" /></p>

  <p class="normal1">Kütahya’nın ilk ve tek, tek yumurta ikizleri doğmadan önce herkes onların, kız olacaklarını ve anneye benzeyeceklerini ummuştu, ama bebekler erkekti ve kumrallıkları, ince yapıları ve kül rengi saçlarıyla babaya benziyorlardı.</p>

  <p class="normal1">Bu duruma babaanne Zarife üzülsün mü, sevinsin mi bilemedi. Güzelliğine kapıldığı Hürrem’in gelini olmasını, mavi gözlü, sarışın “Amerikan artizi” gibi kızlar doğurmasını çok istemişti, ama torunların erkek olması ve oğlu Ali’ye oldukça benzemeleri de doğrusu gururunu okşamıştı.</p>

  <p class="normal1">Ne de olsa ailenin zürriyeti ağır basmıştı!</p>

  <p class="normal1">Torunlar sadece aileye değil, tüm Kütahya’ya mal oldular. Önce annelerinin güzelliği tüm şehrin diline düştü, sonra da “tıpkısının aynısı” torunlar.</p>

  <p class="normal1">Ali Sağlam askerde çok disiplinli ve komutanlarının emrinden zerre kadar çıkmayan, dolayısıyla sevilen bir insana dönüşmüştü, ama askerlik bitip de üzerindeki otorite kalkınca eski pervasız ve serseri hayatına geri döndü.</p>

  <p class="normal1">“Gaddar Ali” her olayda kavga çıkaran, insanlara ve hayvanlara ayırt etmeden kötülük yapan, esasında hiç sevilmeyen ama ailenin ağırlığı ve daha önemlisi babası Yılmaz’ın haklı olarak kazandığı saygınlık nedeniyle yaptığı pislikler görmezden gelinen, ayrıcalıklarıyla Kütahya’nın varlığı kendinden menkul şahsiyeti olmayı çok kısa sürede bir kez daha becerdi.</p>

  <p class="normal1">Ali askerdeyken Hürrem’i delicesine sevdi, onunla evlenmek uğruna her şeyi göze aldı, bu amacına ulaşmak için annesi üzerindeki sonsuz hatırını alabildiğine kullandı, babasını eninde sonunda dize getirdi.</p>

  <p class="normal1">Evliliğin ilk aylarında karısıyla yatakta sabahlara kadar büyük iştiyakla sevişti de!</p>

  <p class="normal1">Yataktaki hayvani tavırları, karısının da kısa sürede cinselliği öğrenmesine, daha ötesi cinsellikten onun da hayvani bir tat almasına yardımcı oldu.</p>

  <p class="normal1">Ali, Hürrem’in yatakta canını ne kadar acıtırsa Hürrem’in aldığı zevk o kadar artıyordu. Adeta Hürrem yatakta sevilmek değil, dövülmek istiyordu.</p>

  <p class="normal1">Ne var ki pervasız yetişen her çocuk gibi Ali de oyuncağı Hürrem’den altı ay içinde sıkıldı. Ruhu tekrar eski arkadaşlarıyla buluşmayı, eskisi gibi sabahlara dek içmeyi, kumar oynamayı, kavga etmeyi, insanlara dayak atmayı, hayvanlara eziyet etmeyi istemeye başladı.</p>

  <p class="normal1">Başkasının canını acıtırken aldığı hazza özlem, bir esrarkeşin esrara duyduğu hasrete dönüşme emareleri gösteriyordu.</p>

  <p class="normal1">Görünüşte babasının toptancı dükkânına nezaret ediyordu, ama bir işe yaramadığı gibi aklı hep başka yerde olduğundan hesabı kitabı devamlı karıştırıyordu. Büyük paraların döndüğü dükkândan arada para tırtıkladığı da oluyordu.</p>

  <p class="normal1">Yılmaz Bey, oğlunun işe yaramazlığını, para tırtıklamasını kabullenmesine rağmen askerden geldikten, çok değil bir yıl sonra, Ali’nin gündüz vakti dükkânda gizli gizli içmeye başlaması onu çileden çıkardı.</p>

  <p class="normal1">O ne yapacağını biliyordu bilmesine de yine karşısına karısı dikildi. Yılmaz Bey bir kez daha geri adım attı.</p>

  <p class="normal1">İkizler iki yaşına yaklaşırken Yılmaz Sağlam da “Gaddar Ali”den umudunu tamamen kesmişti artık.</p>

  <p class="normal1">Hürrem gecekondudan çıkıp koskoca bir konağa gelin olunca tüm ihtiyaçlarının karşıladığını sandı. İçine yerleştikten altı ay sonra bile kaç odası olduğunu, odaların ne işe yaradığını hâlâ tam olarak öğrenemediği yeni yuvasına girince haşmetli bir yaşamın her derde deva olduğuna dair annesinin öğrettiklerinin doğru çıktığını düşündü.</p>

  <p class="normal1">Başlarda Ali’nin yatak oyunları da onu eğlendiriyor, ona zevk veriyordu.</p>

  <p class="normal1">Malkara’da erkekleri mutlu etmeyi öğrenmiş, hatta bundan zevk almayı da keşfetmişti, ama mağarasına girilmesinin aşka yepyeni bir boyut kazandırdığını kocasından öğrenmişti.</p>

  <p class="normal1">Giderek sert, hatta yer yer sadistleşen bir erkekten vahşi cinselliği de öğrenmeye başladı. Sevişirken kocasının olmadık yerlerini ısırması ona acıyla yoğrulan büyük bir zevk verdiği gibi kocasının olmadık yerlerini ısırmaktan da çok hoşlanıyordu.</p>

  <p class="normal1">Hürrem’in, kendi tarifine göre, Amerikan filmlerine benzeyen hayatı bir süre sonra ışıltısını kaybetmeye başladı. Her yeni ve güzel gelişmeye insanoğlunun bir süre sonra gösterdiği kanıksama tavrı, haliyle Âdem ile Havva’nın kızı Hürrem’de de zuhur etti ve Hürrem bir sabah yataktan “şatafatlı hayata” alışmış olarak kalktı. O sabah içine aniden hep bu evde yaşamış, hatta bu evde doğmuş, büyümüş gibi bir duygu yerleşti. Konağın büyük ama eski püskü olduğu, eşyalarının yıllardır yenilenmediği için hafiften küf kokmaya başladığı fikri bir anda, yataktan tam yere adım atacakken içine düştü. Üstelik eşyalar pek bir zevksizdi.</p>

  <p class="normal1">Hem, zengin hayatında da gün, aynı gündü. Bir türlü geçmek bilmiyordu.</p>

  <p class="normal1">Fark etti ki; dede Yılmaz, babaanne Zarife, sütanne Nedime –ikizler sütten kesildikten sonra bile konakta kalmıştı–, aile yadigârı ve galiba lafın gelişi halayık olarak nitelenen Selime, ev işlerini gören Hediye ve Sulhiye iki katlı, sekiz odalı konakta onun yalnızlığına ve can sıkıntısına çare olamıyorlardı.</p>

  <p class="normal1">O dönemde Ali tam olarak evden kopmadığı için karısının gezme taleplerine olumlu tepki verdi, ama Kütahya’da gidilecek, gezilecek yer o kadar azdı ki. Hürrem, ev ziyaretlerini ise hiç benimseyemedi. Kiminle ne konuşulacağını veya konuşarak nasıl eğlenildiğini çözemedi. Hele hele kaynanasıyla gittikleri “günlerde” ona hafakanlar basıyordu.</p>

  <p class="normal1">Ali’nin evden kopuşu ise Hürrem’in ruhunun konaktan tamamen kopuşuna neden oldu. Ali’nin gündüz dükkânda, daha doğrusu çarşıda kahvelerde sürtmeye, geceleri de bir yerlerde körkütük olana kadar içmeye başlaması onu konaktan iyice soğuttu.</p>

  <p class="normal1">Artık Ali ya eve geç vakit gelip hemen sızıyordu ya da birileri onu getirip yatağa olduğu gibi atıyordu.</p>

  <p class="normal1">Kayınpederi Yılmaz Bey kaç kere gecenin bir saatinde homurdanarak giyinip bir yerlere, herhalde karakola veya hastaneye gitmiş, kaç kere söylenerek Ali’yi iki kişinin kollarında eve getirmişti!</p>

  <p class="normal1">Yaşı ilerledikçe Ali’nin saçları dökülmeye başladı. Sadece kafasının etrafında varlığını sürdüren, tepesini dımdızlak açıkta bırakan kül rengi saçları ona daha olgun bir erkek edası veriyordu, ama “Gaddar Ali” tersine her geçen gün aklen geriye gidiyor, acımasız bir serseri haline geliyordu.</p>

  <p class="normal1">Sarhoş Ali yatakta artık hiç hayvanlaşamıyordu, çünkü anında sızıyordu. Sızmazsa, bu sefer çirkefleşiyordu. Ali bağırırken Hürrem’in elinden sadece ağlamak geliyordu.</p>

  <p class="normal1">Hürrem bir iki kere sarhoş Ali’yi sevgisiyle tahrik etmeye kalkışmış, ancak yediği iki tokatla kalakalmıştı.</p>

  <p class="normal1">Cinselliğe tam alışmışken en çok keyif veren oyuncağı elinden alınan Hürrem, bazı geceler kendi işini kendi görmek zorunda kalıyordu, yoksa çıldırması içten değildi.</p>

  <p class="normal1">Her şeyin farkında olan Zarife Hanım, olanı biteni görüyor ama ne yapacağını katiyen bilemiyordu. Geliniyle diyalog kurması imkânsızdı. Çünkü gelin ne laf anlıyor, ne lafa mana verebiliyor, ne sohbete geliyordu. Geliniyle değil dostluk, arkadaşlık bile kurması mümkün değildi. Hürrem sadece ve sadece kendisine yeni bir giysi veya takı, incik boncuk alındığında heyecanlanıyordu.</p>

  <p class="normal1">Evde başka hiçbir şey onu ilgilendirmiyordu. Koltukların beğenmediği ve eski püskü bulduğu mefruşatını değiştirmek söz konusu olduğunda bile Hürrem, hiç fikir beyan etmedi. Çünkü koltuklar onun değildi ve kendisinin olmayan hiçbir şey onu heyecanlandırmıyordu.</p>

  <p class="normal1">Zarife Hanım, oğlunun elden gittiğinin de farkındaydı. Biliyordu, Ali’nin yolu yol değildi. Ali, gözlerinin önünde kayıp gidiyor, ama Zarife Hanım hiçbir şey yapamıyordu. Geceleri sarhoş geldiğinde önce eve sağ vasıl olduğuna seviniyordu.</p>

  <p class="normal1">Kocası Yılmaz’ın birkaç kez gece vakti karakoldan çağrılması, koskoca adamın gece yarısı giyinip “Fesuphanallah!” mırıltıları içinde karakola gitmek zorunda kalması da Zarife’nin yüreğini dağlamıştı.</p>

  <p class="normal1">Biliyordu, Ali’nin bu duruma gelmesi konusunda kocası onu suçluyordu. Hem de nasıl! Belki Yılmaz Sağlam haklıydı ama kocası erkek anası olmanın ne demek olduğunu hiç anlamıyordu. Zarife Hanım içten içe en büyük suçlunun kendisi olduğunu da kabulleniyordu.</p>

  <p class="normal1">Ali’yle birlikte kocasını da kaybettiğini her geçen gün daha fazla hissediyordu. Cinsel oyunları on yıldan fazla süredir kaybetmişlerdi, ama yakın zamana dek kocasıyla, hiç olmazsa iyi bir diyalogları vardı. Geceleri mırıl mırıl saatlerce konuşup dertleşirlerdi.</p>

  <p class="normal1">Ali konusunda bir türlü fikir birliğine varamayan, tersine devamlı çekişen Sağlamlar sonunda aralarındaki diyaloğu neredeyse tamamen kopardılar.</p>

  <p class="normal1">Zarife Hanım yıllar geçtikçe evde tamamen yalnız kaldı. Yarenlik edeceği sütanne Nedime ve halayık Selime ise ona göre bile kara cahil kadınlardı. O da çareyi kendini torunlarına adamakta buldu.</p>

  <p class="normal1">1968 yılında deneme yayınına başlayan TRT’nin ünü Kütahya’ya da ulaştı ve 1970’te Yılmaz Bey eve bir televizyon aldı. Yayın yapılan geceler Yılmaz Bey, Zarife Hanım, Hürrem ile diğer aile efradı siyah kutunun başından kalkamaz oldular. Televizyon ne gösterirse seyreder hale geldiler.</p>

  <p class="normal1">1974 yılında TRT yedi gün yayına başladığında konaktakilerin tek birlikteliği, hiç konuşmadan yenen akşam yemeğinden sonra televizyon önünde saatler geçirmeye dönüşmüştü.</p>

  <p class="normal1">Bütün olanlar karşısında en zor durumda kalan ise evin reisi Yılmaz Sağlam’dı. Olacakları önceden görmüş, ne çare ki elinden bir şey gelmemişti.</p>

  <p class="normal1">Ali’den adam olmayacağı aşikârdı, ancak bunu Zarife’ye anlatmak mümkün değildi. Hatta Ali’nin bu kadar pervasız olmasında Zarife’nin oğluna sürekli acıma ve onu her halükârda hoş görme üzerine kurulu duygu fırtınaları büyük rol oynamıştı. Açıkçası annesi oğlunu alabildiğine şımartmış, o da her fırsatta bu aşırı sevgiyi sömürmüştü.</p>

  <p class="normal1">Oğlu Ali’nin, giderek kardeşi Turan’a dönüşmesi –hatta gittikçe gaddarlaşması–Yılmaz Sağlam’ı çok ama çok üzüyordu. Sonlarının aynı olmasından ödü kopsa da buna engel olamayacağını da ayan beyan görüyordu. Ali, eninde sonunda, ya bir halt edip hapse düşecek ya da sokak ortasında delik deşik edilecekti.</p>

  <p class="normal1">Bu endişeler Yılmaz Bey’in iki kez kalp spazmı geçirmesine neden oldu, ama zor günlerinde bile karısına sığınmak, onunla yarenlik etmek içinden hiç gelmedi.</p>

  <p class="normal1">Yılmaz Sağlam’ı sağlam tutan işindeki başarısıydı. Artık tüm benliğini işine veriyordu.</p>

  <p class="normal1">Ali’nin gün boyu işte çalışmak yerine kahvede sürtmesi ona daha az zarar veriyor, açıkçası artık işine de geliyordu.</p>

  <p class="normal1">Ona keyif veren tek oyuncağı ise dünya güzeli torunlarıydı. Onlarla oynarken, onları gezdirirken, onlarla konuşurken Yılmaz Bey huzur buluyordu.</p>

  <p class="normal1">Yılmaz Sağlam’a konakta keyif veren ama keyif verdiğini bir türlü kabullenemediği biri daha vardı: Gelini Hürrem!</p>

  <p class="normal1">Hürrem’le oturup iki kelime sohbet etmek imkânsızdı, çünkü sadece örf böyle emretmiyordu, ikisinin zekâ seviyesi de, dünya algılamaları da çok farklıydı. Ancak, onun konakta varlığı bile Yılmaz Bey’e ayrı bir huzur veriyordu. Onu gördüğü an izah edemediği bir heyecan tüm benliğini kaplıyor, kalbi güm güm atmaya başlıyor, yüzü kızarıyor, elleri titriyor ama bir o kadar da içine ferah duygular doluyordu.</p>

  <p class="normal1">Hürrem’in varlığı hayatını anlamlandırmasına yardımcı oluyordu. Yılmaz Sağlam bu duygunun adını hiçbir zaman koymadı, koyamazdı da.</p>

  <p class="normal1">Ali ile Hürrem evlendikten kısa bir süre sonra Yılmaz Sağlam kendini gizemli “ses oyunları” içinde bulmaya başladı.</p>

  <p class="normal1">Kendi odalarından sonra en büyük oda olan yan odayı –arada hamam ve hela vardı– yeni çiftlere vermişlerdi. Ancak...</p>

  <p class="normal1">Zarife Hanım’ın bir huyu vardı. Yatağa başını nasıl koyduğunu bile bilmezdi. Yatağa girer girmez derin, çok derin bir uykuya dalar, sabah ezanına dek top patlasa uyanmazdı.</p>

  <p class="normal1">Ali ile Hürrem’in evliliğinin ilk döneminde bir gece Yılmaz Sağlam gecenin sessizliğinde, karısının horlama sesleri arasında aniden derinden ve sanki çok uzaktan gelen bir inleme sesi duydu.</p>

  <p class="normal1">Sese önce bir anlam veremedi. Ses tekdüze inlerken aniden yükseliyor, sanki karşısındakine bir komut veriyor, sonra tekrar inlemeye devam ediyordu.</p>

  <p class="normal1">Dayanamadı, gençlerin odası ile kendi odaları arasındaki hamamın hemen yanındaki helaya doğru seğirtti. Çişi yoktu ama olduğunu zihnine kabul ettirdi.</p>

  <p class="normal1">Ölse bilinci kabul etmezdi ama basbayağı inlemeleri daha yakından duymak istiyordu. Tam hela kapısına gelmişti ki, tokat sesleri ve atılan tokatlardan daha fazlasını talep eden Hürrem’in sesini, daha doğrusu avazını duydu.</p>

  <p class="normal1">Bu ses curcunası Yılmaz Bey’i çok ama daha çok heyecanlandırdı. Kalbi güm güm atmaya, hayaları ağırlaşmaya başladı. Bir süre kendinden geçmiş vaziyette sesleri dinledi. Heyecanlandığı kadar şaşırmıştı da. Ali, Hürrem’i resmen tokatlıyor, o ise “Kocacığım benim!” diyerek zevkten inliyordu.</p>

  <p class="normal1">Yılmaz Bey böyle bir sevişme yöntemini ömrü hayatında ne duymuş ne de akıl etmişti. Çok heyecanlı, çok da şaşkındı.</p>

  <p class="normal1">Helaya girdi, usulen işer gibi yaptı, sonra yüzünü soğuk suyla birkaç kez yıkadı. Heladan çıktığında sesler, daha doğrusu iniltiler devam ediyordu.</p>

  <p class="normal1">Bu sefer inilti seslerine Ali’nin haykırışları da karışmıştı. Yılmaz Bey adeta kulaklarını tıkayarak odasına vasıl oldu. Yatağa girdiğinde kan ter içindeydi ve kalbi küt küt atıyordu.</p>

  <p class="normal1">İlerleyen zamanlarda “ses oyunları” Yılmaz Bey’in gece alışkanlığı, gününün en heyecanlı anı haline geldi. Bütün gün şöyle böyle geçiyor, gece gençlerden önce yattıkları için Zarife uyur uyumaz yeni bir âdet çıkarmış gibi yaparak yatakta gazete okuyor, esasında uyumamak için direniyor, merakla gençlerin yatmasını, yatınca da sevişmelerini bekliyordu.</p>

  <p class="normal1">Bütün gece bekledikten sonra gençlerden o gece hiç ses gelmezse çok ama çok bozuluyordu. Eğer muradına erer de sesler duyarsa muhakkak bir kez helaya gidiyor ve gençlerin yatak odasından gelen seslerini daha rahat duymaya başlayınca bir iki dakika adrenalin bombardımanına tutuluyor, heyecandan ölecek gibi oluyordu.</p>

  <p class="normal1">Bu arada Yılmaz Sağlam yaptığı anlaşılırsa rezil olmaktan korksa da bu durum ona ayrı bir zevk veriyordu.</p>

  <p class="normal1">Yakalanma ihtimalinin, yakalanmadığı sürece müthiş çekiciliği vardı.</p>

  <p class="normal1">“O günkü gördüm seni...”</p>

  <p class="normal1">Bu şarkı sözünü gelini Hürrem, Yılmaz Bey’e bir gün, bir daha hatırlattı.</p>

  <p class="normal1">Ali ile Hürrem’in arası çoktan bozulmuş, Yılmaz Bey’in de “ses oyunları” neredeyse tarihe kavuşmuştu. Olsa olsa bazı geceler sadece canını sıkan kavga sesleri geliyordu.</p>

  <p class="normal1">Bir gün Yılmaz Bey’in başı dükkânda beter ağrıdı. Ne ilaç aldıysa fayda etmedi. Sonunda hiç yapmadığı halde gündüz vakti eve gitmeye karar verdi.</p>

  <p class="normal1">Alt salonda torunlara sütanne Nedime ve halayık Selime nezaret ediyorlardı. Karısı ev gezmesine gitmişti. Çocuklarla az oynaştı ama takati yoktu. Uzanmak üzere yukarı odasına çıktı. Tam odasına girecekti ki Alilerin odasından gelen hafif bir inleme duydu. O, Hürrem’in de Zarife’yle ev gezmesine gittiğini sanıyordu. İçindeki şeytan Yılmaz Bey’i gayriihtiyari gençlerin yatak odasına doğru sürükledi.</p>

  <p class="normal1">Kapının anahtar deliğinden içeri baktığında eli ayağı boşaldı. Hürrem besbelli hamamdan yeni çıkmış, yatağa uzanmıştı. Peştamal vücudundan oldukça sıyrılmış, sütbeyazı kavun memelerini açıkta bırakmıştı. Kalçasının birisi de ayan beyan ortadaydı.</p>

  <p class="normal1">Yılmaz Sağlam’ın kalbi duracak gibi oldu. Anında orayı terk etmesi gerektiğini biliyordu, ama içine giren şeytan onu bulunduğu yere mıhlamıştı.</p>

  <p class="normal1">Giderek Hürrem’in iniltileri artmaya başladı. Yılmaz Sağlam dayanamadı, bir daha baktı. Genç kadın resmen kendisiyle oynuyordu.</p>

  <p class="normal1">Bir an kalbi durdu sandı. Ancak bu sefer hemen toparlandı. Çabucak oradan uzaklaşması gerektiğine nihayet karar verebildi.</p>

  <p class="normal1">Odasına girdiğinde biliyordu ki Sağlam ailesinin yaşayan erkekleri arasında en sağlamı bile artık bozulmuştu. Büyük, çok büyük günah işlemişti! Ama bir o kadar da tarif edilemez bir keyif ve heyecan duymuştu.</p>

  <p class="normal1">Şeytan adım adım Yılmaz Sağlam’ı teslim alıyordu. Yılmaz Bey bunu biliyordu ama artık şeytana direnemiyordu. Belki de direnmek istemiyordu.</p>

  <p class="normal1">Her bir aile ferdinin kendi derdiyle uğraştığı, aralarındaki diyaloğun giderek koptuğu bir konakta Muzaffer ve Zafer hane halkını en mutlu eden varlıklar olarak büyüdüler. Dedeleri Yılmaz Bey ile babaanneleri Zarife Hanım’dan bol sevgi ve ilgi gördüler. Onların giderek yalnızlaşan hayatlarına renk kattılar. Onlar da torunlarına her şeylerini verdiler.</p>

  <p class="normal1">Sütanne Nedime, halayık Selime, hizmetçiler Hediye ve Sulhiye ise ikizlere adeta birer köle gibi hizmet ettiler. Bir dediklerini iki etmediler. Her türlü şımarıklıklarına göz yumdular. Aksi, zaten söz konusu değildi. Zarife Hanım her an tepelerine binmeye hazırdı.</p>

  <p class="normal1">Muzaffer ile Zafer’in birer çocuk olarak en büyük eksiklikleri ise anne baba sevgisinden, şefkatinden yoksun büyümeleriydi. Hiç tanımadıkları insanlar bile onlarla ilgilenirken anne babaları onları umursamıyordu.</p>

  <p class="normal1">Hürrem konaktan o kadar kopmuştu ki, kimseye hatta çocuklarına bile ilgi göstermiyordu. Emzirme döneminde, o da sütünün yettiği kadarıyla ikizlerin beslenmesiyle meşgul olmuş, sonra adeta anneliğin tüm sorumluklarını sütanne Nedime’ye yüklemişti. Köylü bir kadın olan Nedime, kocasını genç yaşta kaybetmişti, tek çocuğuna da köyde akrabaları bakıyordu. Çocuklar sütten kesildikten sonra bile konakta kalmaya devam etti, ikizlere öz anneleri gibi davrandı. Bebekler daha altı aylıkken sütannenin yanında uyumaya başladılar, gece ağladıklarında onlarla sütanneleri ilgilendi, öz anneleri uyanma zahmetine bile katlanmadı.</p>

  <p class="normal1">İkizler annenin ne demek olduğunu bilemeden büyüdüler.</p>

  <p class="normal1">İkizlerde “baba” kavramı da hiç gelişmedi.</p>

  <p class="normal1">Babaları onlar açısından arada bir eve uğrayan herhangi bir insandı. Sabahları şöyle bir saçlarını okşar, arada bir en fazla birkaç dakikalığına kucağına alır, belki öper, sonra da acelesi olan bir işadamı tavrıyla evden kaçardı.</p>

  <p class="normal1">Geceleri zaten hiç ortada yoktu. Bazen uykularında anne ve babanın kavga seslerini, babanın anneye attığı dayağı duyarlardı, ama bu seslere de altı yedi yaşına gelene dek bir anlam veremediler. Tabii ki sonradan neyin ne olduğunu çözdüler, ama çok ufakken sadece beyinlerinin bilinçdışı bölgeleri kavga ve dayak sesleriyle doldu.</p>

  <p class="normal1">Bağırış çağırış sesleri, hatta bazen şiddet görüntüleri ikizlerin hayatına çok erken yaşlarda girdi ve onlar tarafından hayatın normal bir parçası olarak algılandı.</p>

  <p class="normal1">İkizler ilkokul çağına geldiklerinde karakterleri de üç aşağı beş yukarı şekillenmişti. İkizlerden biri kesin diğerine baskındı: Muzaffer!</p>

  <p class="normal1">Muzaffer sadece Zafer’e adını alırken önderlik etmemişti. Evde oynanan her oyunda ilk ve son söz hep onundu. Hangi oyunun oynanacağına, hangi oyuncakların kullanılacağına hep o karar verirdi. Hazırcevaplığı, yaşından beklenmedik lafları herkesin ilgisini çekiyordu. Muzaffer’i tanıyan herkes aynı şeyi söylüyordu:</p>

  <p class="normal1">“Bu oğlan büyük adam olacak!”</p>

  <p class="normal1">Muzaffer cin gibi zeki, çok konuşkan ve çok da terbiyeli bir çocuktu. Dedesi bile bazı halleri karşısında “Bu çocuk büyümüş de küçülmüş!” demekten kendini alamıyordu. Büyüklerinin sözünden hiç çıkmaz, hiç şımarık tavırlar göstermez ama hiçbir lafın altında da kalmazdı.</p>

  <p class="normal1">Zafer ise Muzaffer’in tek yumurta ikizi olmasına rağmen neredeyse tam zıttıydı. Tek yumurta ikizlerinin sadece fiziken değil, ruhen de birbirlerine çok benzediği söylenirdi ama ruh ikizliği Muzaffer ile Zafer’e hiç uymuyordu.</p>

  <p class="normal1">Fiziken onları ayırt etmek hemen hemen imkânsızdı. Evdekiler bile bazen ikizleri karıştırıyordu. Babalarının kopyası olan ikizler, onun gibi kül rengi saçlarıyla dikkat çekiyorlardı. Elleri, ayakları, burunları, ağızları, yürüme şekilleri aynıydı, ama huyları çok farklıydı.</p>

  <p class="normal1">Zafer de en az Muzaffer kadar zekiydi. Hatta çizgili çocuk kitaplarına olan merakı yüzünden okuma yazmayı okula başlamadan sökmüştü.</p>

  <p class="normal1">Ancak Zafer ziyadesiyle içine kapanık bir çocuk olarak büyüyordu. Kardeşi hariç, kimseyle doğru dürüst konuşmuyor, sorulan sorulara utangaç ve kaçamak cevaplar veriyor, insanlardan uzak durmayı tercih ediyordu. Sadece Muzaffer’in yanında rahattı. Onun ortada olmadığı zamanlarda çok rahatsız oluyor, hatta huysuzlaşıyordu.</p>

  <p class="normal1">Muzaffer’le ilişkisinde edilgenlik en bariz özelliğiydi. Oyunları Muzaffer kuruyor, oyuncakları Muzaffer seçiyor, hatta akşam ne yemek istediklerini büyüklere o bildiriyor, Zafer ise bunların hiçbirinden rahatsız olmuş gibi gözükmüyordu. Tam tersine karar vermek zorunda kaldığı zamanlarda çok tedirgin oluyordu.</p>

  <p class="normal1">Öte yandan Zafer’in korkutan bir garip özelliği de vardı: Ani sinir patlamaları yaşıyordu. Nedeni tam anlaşılmadan bir anda çığlık atmaya, bağırıp çağırmaya başlıyor, kendisini yerden yere atıyor, kafasını oraya buraya vuruyor; çevresindekiler onun kendine zarar vermesinden korkuyorlardı.</p>

  <p class="normal1">Zafer bazen de durup dururken oyuncaklarını parçalıyor, tıpkı zamanında babasının yaptığı gibi evdeki kedilere zarar veriyordu. Yıkıp yakmaya, vurup kırmaya hiç beklenmeyen bir anda başlıyordu.</p>

  <p class="normal1">Dede Yılmaz’a göre ailede rahmetli kardeşi Turan’la başlayan, oğlu Ali’yle devam eden, şimdi de torunu Zafer’de tezahür eden bir deli damar vardı.</p>

  <p class="normal1">Dedesinin özenle Ankara’dan veya İstanbul’dan getirttiği çok pahalı bir oyuncağı durup dururken bir köşede kırdığında veya kediyi haşince tekmelediğinde veya diğer bir kediyi ikinci kattaki pencereden sokağa attığında kendisinden hesap sorulursa cevabı hep ama hep aynıydı:</p>

  <p class="normal1">“Muzaffer söyledi, ben de yaptım!”</p>

  <p class="normal1">Dedesi Zafer’in suçu ısrarla Muzaffer’in üzerine atmasına çok içerliyor “Oğlan yaramaz olduğu kadar yalancı da!” diye düşünüyordu.</p>

  <p class="normal1">Dayanamamış, birkaç kez Muzaffer’e sormuştu. Her seferinde Muzaffer gayet nazik ve şaşkın bir ifadeyle “Dedeciğim, vallahi ben Zafer’e bir şey söylemedim. Zafer hep böyle yapıyor, yanlış bir şey yaptığında hep benim üzerime atıyor” diye cevap veriyor, her seferinde de dedesini, daha ötesi bütün ev halkını ikna ediyordu.</p>

  <p class="normal1">“Dedeciğim, Zafer’in yaptıklarına ben de üzülüyorum. Neden böyle yapıyor, ben de anlamıyorum” dediğinde dedesinin yağları eriyordu.</p>

  <p class="normal1">Zafer’in ani patlamaları, hayvanlara ve küçük çocuklara karşı sadist tavırları can sıksa da tıpkı zamanında babasına söylendiği gibi babaannesi tarafından “Canım o daha çocuk!” cümlesiyle geçiştiriliyordu.</p>

  <p class="normal1">Muzaffer ve Zafer 1975 yılında valiliğin arkasındaki Atatürk İlkokulu’nda okula başladılar. Okula başlamaları da tıpkı bebekken ilk parka çıktıklarında yaşandığı gibi Kütahya’da olay oldu.</p>

  <p class="normal1">Saçları kül rengi, ince, uzun, birbirine tıpatıp benzeyen yedi yaşındaki iki çocuğu siyah önlükleri, beyaz yakalarıyla okula giderken görenler “Hangisi hangisidir?” oyunu oynamaya başladılar.</p>

  <p class="normal1">Sokakta halayık Selime’nin elinde okula giderlerken biri onları durdurup “Hanginiz hanginizsiniz?” diye soruyor ve doğru cevabı tahmin etmeye çalışıyordu.</p>

  <p class="normal1">Yolda “Hanginiz hanginizsiniz?” diye sorulduğunda Zafer’in okuduğu resimli dergiye atfen verdiği “Ben Cingöz, o Recai” veya “Ben Lorel, o Hardy” cevaplarından sıkılanlar, oyun oynamayı bıraktılar.</p>

  <p class="normal1">Okuldaki durumları daha eğlenceliydi. Aynı sınıfa düşmüşlerdi. Kısa süre sonra arkadaşları onları birbirlerinin yerine geçmek için teşvik etmeye, hatta zorlamaya başladılar. Ufacık yaşta öğretmeni, akılları sıra, işletmeyi öğrendiler.</p>

  <p class="normal1">Öğretmen “Muzaffer tahtaya kalk” dediğinde Zafer, “Zafer tahtaya kalk” dediğinde Muzaffer tahtaya kalkıyordu. Öğretmen baştan bir şey anlamasa da sınıf kıkırdamaya başlayınca foyaları ortaya çıkıyordu.</p>

  <p class="normal1">Sonunda okul idaresi Muzaffer ile Zafer’in sınıflarının değiştirilmesine karar verdi. Böylece öğretmenleri aldatma oyunu sona erdi.</p>

  <p class="normal1">Muzaffer’in bütün okul hayatını başarıyla sürdüreceği daha ilkokul birinci sınıfta belli oldu. Zafer gibi okumayı okula başlamadan evvel sökmemişti, ama çok kısa sürede, hem okumayı hem yazmayı sınıfta ilk söken öğrenci oldu. Toplama ve çıkarmayı sanki ilk gün kavradı. Üçüncü sınıfa geldiğinde çarpım cetvelini onun kadar rahat ezberden söyleyen başka bir üçüncü sınıf öğrencisi yoktu.</p>

  <p class="normal1">Zekâsı yanında çalışkanlığı, uslu tabiatı, disiplinli ve saygılı tavrı onu kısa sürede örnek öğrenci yaptı. Aşırı uyumu nedeniyle öğrenciler arasında pek makbul bir arkadaş olmadı. Yaramazlık yapmak ona çok ters geliyor, sınıfın azgın çocuklarından hoşlanmadığını açıkça gösteriyordu.</p>

  <p class="normal1">Hatta zaman zaman onun ispiyonculuk yaptığından şüphelenenler de oldu. Sanki ortada konuşmasa da, öğretmenler odasına çağrıldığında, içeride “öttüğüne” dair inanç bazı öğrenciler arasında yerleşti.</p>

  <p class="normal1">Ancak, kimse Muzaffer’i doğrudan karşısına alamıyordu. Çünkü ne zaman biri Muzaffer’e çatacak olsa, nereden ve nasıl duyuyorsa Zafer anında olay yerinde bitiyor ve kardeşine kafa tutan öğrenciyi haşat ediyordu. Kimse Zafer’in “deli kuvveti”ne dayanamıyordu. Kabadayı öğrenciler bile Muzaffer’e bulaşmamanın kendileri için daha iyi olacağını kısa sürede öğrendiler.</p>

  <p class="normal1">Bütün dallarda kırmızı kurdeleyi ilk takan Muzaffer oldu. Kimseyle kavga etmedi, kimseyle çatışmadı, ama kimseyle de yakın arkadaş olmadı. Ona da Zafer yetiyor, artıyordu bile. Zaten insanlarla diyalog kurmakta büyük güçlük çeken Zafer de sadece ve sadece Muzaffer’i tek arkadaşı, hatta yol göstereni olarak baştan kabul etmişti.</p>

  <p class="normal1">Tek yumurta ikizlerinin bir arada olmayınca huzursuzlandığını fark eden öğretmenler, Zafer’in Muzaffer’e biat edişini Muzaffer’in liderlik vasfında arıyorlardı:</p>

  <p class="normal1">“Zafer de çok zeki, ama Muzaffer’de insanları yöneten bir karakter var.”</p>

  <p class="normal1">Ancak, Muzaffer hiçbir zaman seçimle gelinen görevlere, örneğin sınıf mümesilliğine seçilemedi. Zira hiçbir zaman sevilmedi. Ama onun bu durumu pek umursadığı da söylenemezdi.</p>

  <p class="normal1">Liderliğini Zafer’e kabul ettirmek ona yetiyordu.</p>

  <p class="normal1">Zafer açısından okul başka anlamlar taşıyordu. Okula başlamadan evvel Zafer zaten okumayı söktüğü için dersler ona kısa sürede çok basit gelmeye başlamıştı.</p>

  <p class="normal1">Zafer’in ilkokulda bir kötü özelliği daha ortaya çıktı: Disiplin altına alınmaktan çok sıkılıyordu. Sınıfta yarım gün bir sırada devamlı oturarak vakit geçirmek ona göre değildi. Tamam, zaten konuşmayı sevmiyordu ama hiç ayağa kalkmamak, hiç koşmamak, hatta hiç kıpırdamamak, hiç hareket etmemek ona işkence gibi geliyordu. Hele hele okumayı veya yazmayı öğreten öğretmenin her şeyi sınıfa tekrar ettirmesi daha ilkokulun başında gına getirmişti. Salak çocuklar iki harfi öğrenene kadar Zafer çatlıyordu.</p>

  <p class="normal1">Zafer aritmetiği de çabucak çözdü. Toplama-çıkarma işlemlerini anında yapıyor, sınıfın geriden gelmesi onu çatlatıyordu. Kısa sürede okulun çekilmez bir yer olduğuna karar verdi. Okulu çekilir hale getirmek için çeşitli oyunlar icat etmeye başladı.</p>

  <p class="normal1">Önce kızlara sataşmanın zevkini keşfetti. Bahçede kızlardan birinin eteğini aniden yukarı kaldırınca beyaz donu ortaya çıkıyor, erkek öğrenciler utancından yerin dibine giren kıza doyasıya gülüyorlardı. Bu hareketin mucidi olan Zafer, ilkokulda oldukça ilgi çekti. Kimseyle doğru dürüst konuşmasa da ilgi çekmek çok hoşuna gidiyordu. Hele hele birini mahcup ederek dikkat çekmek çok daha keyifliydi.</p>

  <p class="normal1">Zafer kısa süre sonra kızların eteğini kaldırmaktan bıktı ve bu kez daha az popüler bir oyun buldu: Sapanla serçeleri avlamaya başladı. Okulun bahçesinde, okula gidip gelirken, parklarda zavallı serçeleri sapanla öldürmek ona büyük zevk veriyordu.</p>

  <p class="normal1">Zafer dördüncü sınıfa geldiğinde fare kapanıyla kedi avlamaya başladı!</p>

  <p class="normal1">Fare kapanına koyduğu kıyma parçasını kapmak isteyen kedi bir ayağını fare kapanına kaptırınca basıyordu feryadı. Kediyi kapandan kurtarmak için etraftaki insanlar seferber oluyor, bu durum da Zafer’i çok eğlendiriyordu.</p>

  <p class="normal1">Okulu sevmeyen Zafer’i okulda en çok eğlendiren eylem bir gün bir kavgayla ortaya çıktı. Teneffüste iki arkadaş kapışmışlardı, daha doğrusu biri diğerinin beyaz yakasını koparmış, öteki de kızgınlıkla öbürünü kovalamaya başlamıştı. Yakayı koparan çocuk bütün gücüyle kaçıyordu. Zira arkadaşını fena kızdırmıştı.</p>

  <p class="normal1">Kaçan çocuk kalabalık bir grubun arasında Muzaffer’le birlikte etrafını seyreden Zafer’in tam önünden koşarak geçiyordu ki Muzaffer Zafer’e bir bakış attı, o da çocuğa doğru hafif eğilerek, kimseye hissettirmeden çelmeyi taktı. Çocuk kaçma hızıyla yere öyle bir kapaklandı ki toprak zeminde iki takla atmadan duramadı. Düşerken yere çok sert çarpmış olmalı ki hem burnundan hem kafasından oluk oluk kan boşaldı. Çocuğa ilk müdahaleyi nöbetçi öğretmen yaptı, ancak başındaki yara çok derin olan çocuk, kanaması durdurulamayınca hastaneye gönderildi. Hastanede kafasına beş dikiş atıldı, çocuk iki gün okula gelemedi.</p>

  <p class="normal1">Çocuğa Zafer’in çelme taktığını bir tek düşen çocuğu kovalayan çocuk görmüştü. Bir de Muzaffer. Diğerleri, düşen çocuk dahil, ne olduğunu anlayamadılar. Çocuğun kendi kendine düştüğünü düşündüler. Düşen çocuk bile sonradan “Galiba ayağım takıldı” diye ifade verdi.</p>

  <p class="normal1">Düşeni kovalayan, intikamını Zafer’in aldığını düşünerek, değil onu ele vermek, kankası olmayı bile düşledi. Zafer’in hayatta kimseyi kanka olarak kabul etmeyeceğini henüz bilmiyordu.</p>

  <p class="normal1">Zafer işlediği ağır suça, hatta yaptığı kalleşliğe rağmen hiç ceza almadan paçayı kurtardı. Ancak, bu olayla birlikte Zafer’e yeni bir keyif kapısı açıldı.</p>

  <p class="normal1">Birini kanlar içinde, acı çekerken görmek Zafer’e inanılmaz büyük bir zevk veriyordu. Bir çocuğu kanlar içinde yerlerde sürünürken seyretmek, bunu kendisinin yaptığını bilmek, dahası sonradan yakalanmamanın heyecanı onu çok ama çok eğlendirmişti.</p>

  <p class="normal1">Öyle ki, yıllar sonra, belirli aralıklarla kan görmeyi özlediğini, belirli bir süre kan görmezse kendini eksik hissettiğini açıkça kabullenecekti.</p>

  <p class="normal1">Beş yıl ilkokul, üç yıl ortaokul, ilaveten lise bire dek geçen süre içinde Zafer, beş kez kendisinden küçük öğrencileri, hiçbir neden yokken; ağzından, burnundan kan gelene kadar dövme suçlamalarıyla okul idarelerine şikâyet edildi. Hiçbir suçlamayı kabul etmedi, çocuklar ısrarla adını verince de mazeretler öne sürdü. Beş suçlamayı da hafif cezalarla atlattı.</p>

  <p class="normal1">Ancak, her seferinde olayı duyan dedesi Yılmaz Bey içinden “Armut dibine düşer” diye düşündü. “Yeni çilelere mi gebeyiz!” demekten kendini alamadı.</p>

  <p class="normal1">Dokuz yıl içinde dört tane gariban sokak köpeğini öldürdüğünden de kimsenin haberi olmadı.</p>

  <p class="normal1">Sokakta buldukları köpeklerin feci durumundan, işkence gördüklerini düşünen birkaç Kütahyalı bunun bir sapığın işi olduğunu düşündü.</p>

  <p class="normal1">Kafaları ezilen, kemikleri sopalarla kırılan gariban sokak köpeklerinin leşleri şehir çöplüğüne atıldı. Bunları kimin yaptığıysa hiç araştırılmadı.</p>

  <p class="normal1">1980 yılında 12 Eylül darbesinin hemen ardından Muzaffer ve Zafer, Fuat Paşa Caddesi’ndeki Kütahya Lisesi’nde ortaokula başladılar.</p>

  <p class="normal1">Gerçi Muzaffer Kütahya Lisesi’ni bitirmedi, lise birin sonunda ayrıldı ama daha okuldaki ilk döneminde ileride okulun medarı iftiharı öğrencilerinden olacağı genel kabul görmüştü.</p>

  <p class="normal1">Muzaffer bu okulda okuduğu dört yıl zarfında karnesinde sadece üç defa 10 üzerinden 9 gördü, Diğer dersleri hep 10 oldu ve okul tarihinde bu bir rekor sayıldı.</p>

  <p class="normal1">Zafer ise başından beri okula karşı ilgisizdi. Üstelik, sınıfı ilerledikçe notları düşmeye, okula ilgisi daha da azalmaya başladı.</p>

  <p class="normal1">Bu durumu anlaşılmaz bulan öğretmenler, şaşkınlıklarını “Zafer de en az Muzaffer kadar zeki. Ama çok haylaz, çok yaramaz, hatta çok sevimsiz. Nasıl oluyor da tek yumurta ikizleri bu kadar farklı olabiliyorlar” sözleriyle ifade ediyorlardı. Hatta ani öfke patlamaları nedeniyle Zafer’den uzak durmayı tercih ediyorlardı.</p>

  <p class="normal1">İkizlerin ortaokulda da velisi haliyle dedesi Yılmaz Sağlam oldu. Ali ya da Hürrem’in çocuklarına velilik yapacak ilgileri de bilgileri de yoktu. Ali’ye göre çocuklar okumasa da olurdu, Hürrem’in ise eğitimin önemi hakkında zerre kadar bilinci yoktu. Bir tek dede, torunları okuyup bilgi ve mevki sahibi insanlar olsunlar diye hayal kuruyordu.</p>

  <p class="normal1">Yılmaz Sağlam okula her çağrıldığında Zafer hakkında anlatılanları dinlerken “Aileden bir Turan, bir Ali daha çıkıyor!” diye düşünüyordu.</p>

  <p class="normal1">Ama Muzaffer’in öğretmenlerini dinlerken yüzünde güller açıyordu, “İster misin aileden ilk kez bir âlim çıksın!” diye güzel hayaller kuruyordu.</p>

  <p class="normal1">Muzaffer dedesinin biricik torunu olarak özel ihtimam görüyor, giderek onun arkadaşı, hatta dert ortağı haline geliyordu.</p>

  <p class="normal1">Muzaffer orta sona geldiğinde dedesiyle hem babası hem de ikizi hakkında dertleşiyor, dedesini Zafer’in kötü gidişatı hakkında elinden geldiğince teselli ediyordu.</p>
</body>
</html>
