<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>YA_SONRA.xhtml</title>
  <link href="../Styles/template.css" rel="stylesheet" type="text/css" />
  <meta content="urn:uuid:bb98de3d-9432-4c57-8209-efa98e5476c0" name="Adept.expected.resource" />
</head>

<body>
  <div id="ya-sonra">
    <div class="generated-style-3">
      <a id="anchor-anchor"></a>

      <h1 class="chapter-name" id="toc-anchor" xml:lang="tr"><span class="chapter-name-bit">Ya sonra...</span></h1>

      <p class="dar-paragraf" xml:lang="tr"><span class="dar-paragraf">Her jeolojik devir bir hayvan grubuyla simgelenmiştir. Yaşadığımız devir de böcek devridir ve böcekler diğer hayvan gruplarına belirli olarak üstünlük kurmuşlardır.</span></p>

      <p class="dar-paragraf-saga-blok-ilk-sat-r" xml:lang="tr"><span class="dipnot-italik">Prof. Dr. Ali Demirsoy,</span></p>

      <p class="dar-paragraf-saga-blok" xml:lang="tr"><span class="dipnot-italik">Yaşamın Temel Kuralları - Entomoloji, Cilt II</span></p>

      <p class="duz-yaz-ilk-paragraf" xml:lang="tr"><span class="duz-yaz-">“YA SONRA NE OLMUŞ?” dedi hücre arkadaşım ısrarla.</span></p>

      <p class="duz-yaz-" xml:lang="tr"><span class="duz-yaz-">“Sonrası yok. Adam, hiçbir zaman hiçbir işe yaramayacak çöp yazıları biriktirmeye başlıyor işte.”</span></p>

      <p class="duz-yaz-" xml:lang="tr"><span class="duz-yaz-">Saçma bulduğunu söyledi. Gocunmadım. “Hayal gücün geniş!” demenin şimdiye kadar icat edilmiş en kaba yoludur bu. Haklı olabilir. Endişelenmeye başladığımda, nerde ne zaman ne söylemem gerektiğini karıştırdığımda, insanların bakışlarından korktuğumda, insanların bakışlarından korktuğumu belli etmemeye çalıştığımda, tanımak istediğim birine kendimi tanıtmak istediğimde, aslında kendimi ne kadar az tanıdığımı bilmezden geldiğimde, geçmiş canımı yaktığında, geleceğin de daha âlâ olmayacağını kabullenemediğimde, ne bulunduğum yerde, ne de göründüğüm insan olmayı içime sindirebildiğimde... saçmalarım. Hakikatten ne kadar uzaksa, yalandan da o kadar uzaktır saçmalık. Yalan, hakikati tersyüz eder. Saçmalık ise, yalanla hakikati ayırt edilemeyecek biçimde birbirine lehimler. Karışık gibi görünüyor ama aslında çok basit. Tek bir çizgiyle ifade edilebilecek kadar basit.</span></p>

      <p class="duz-yaz-" xml:lang="tr"><span class="duz-yaz-">Yatay bir çizgidir hakikat. Bir otel koridoru, hastane koğuşu veya rehabilitasyon merkezi olabilir burası, ya da bir tren kompartımanı. Onlar da yataydır. Bu tür yerlerde tüm komşularınız sizinle yatay bir düzlem üzerinde yan yana durur. Kök salamazsınız buralarda. Zira yatay, geçiciliğin penahıdır. Ben de yatay bir çizgi üzerinde yaşıyorum tam tamına 66 gündür. Uzunca bir koridor üzerine yan yana sıralanmış on ayrı hücreden yedincisinde.</span></p>

      <p class="tablo" xml:lang="tr"><span class="generated-style"><img alt="cizgi.jpg" class="generated-style" src="../Images/cizgi_fmt1.jpeg" /></span></p>

      <p class="duz-yaz-" xml:lang="tr"><span class="duz-yaz-">Dikey bir çizgidir yalan. Bir gökdelen olabilir burası. Ya da dikey bir çizgi boyunca, üst üste inşa edilmiş evlerden müteşekkil, altı iki kat mezarlık üstü yedi kat gökyüzü bir apartman. Dilediğiniz gibi kök salıp, dal budak verebilirsiniz buralarda. Zira dikey, kalıcılığın kovuğudur; ölümsüzlüğe nazire.</span></p>

      <p class="tablo" xml:lang="tr"><span class="generated-style"><img alt="dcizgi.jpg" class="generated-style" src="../Images/dcizgi_fmt1.jpeg" /></span></p>

      <p class="duz-yaz-" xml:lang="tr"><span class="duz-yaz-">Bonbon Palas mezarlıklar üzerine inşa edilmiş bir apartman. Kat kat çıkan dikey bir çizgi. O benim yalanım. Çünkü ben aslında tüm bunları oradan değil, hapishaneden anlatıyorum.</span></p>

      <p class="duz-yaz-" xml:lang="tr"><span class="duz-yaz-">1 Mayıs 2002 tarihinde polis barikatını yarma kararı alan küçük grubun içindeydim. Derdest edilip yaka paça polis otobüsüne bindirildiğimde, turuncu saçlı, yelken kulaklı, komik suratlı, yaşını hiç göstermeyen bir adamla yan yana düştüm. Korkudan faltaşı gibi açılmış gözleri, kendi korkumu unutmamı sağladığı için ona müteşekkirim. Emniyete götürülürken, siyasetle hiç alakası olmadığını, böcek ilaçlamaktan başka bir şey yapmadığını geveledi durdu. Doğru söylüyordu. Gerçekten bir böcek ilaçlamacısıydı ve muhtemelen 33 senedir hiç bugünkü kadar nefret etmemişti işinden. İsmi Haksızlık değildi, onu ben uydurdum. Büsbütün uydurmaca sayılmaz ama; çünkü epeyce haksızlık görmüş gibiydi ömrü hayatında. Soyadı da doğru ayrıca. Tutuklanmadığını söylerken de yalan söylemiş saymıyorum kendimi. O günün akşamında serbest bırakıldı nasıl olsa. Onu saldılar, ama ben tutuklandım.</span></p>

      <p class="duz-yaz-" xml:lang="tr"><span class="duz-yaz-">Buraya geldiğimden beri Haksızlık Öztürk’ü düşünmeden bir tek günüm geçmedi. Hep bu böcekler yüzünden. Oldum olası rahatsız olmuşumdur böceklerden. Haşarattan korkan bir devrimciyim ben. Ve maalesef burada bir sürü böcek var; bilhassa hamamböcekleri. Tuvaletlerde, havalandırma kapaklarında, duvardaki oyuklarda, duyduğum çıtırtılarda... mütemadiyen geziniyor ve karanlıktan cesaret alarak çoğalıyorlar. Ama inanın bana bit en beteri.</span></p>

      <p class="duz-yaz-" xml:lang="tr"><span class="duz-yaz-">Tabii tüm bunları gözlemleyebilmeniz için ziyaretime gelip, burada bir miktar vakit geçirmeniz gerekir. Eğer vaktiniz yoksa, hikâyeyi benim ağzımdan dinlemiş olmakla yetinmelisiniz. Yalnız, ben de kendi sesimden konuşurum sonuçta: olup bitenlere kendimi fazladan katarak değil; yani tam olarak böyle değil. Daha ziyade, hakikatin yatay çizgisini, yalanın dikey çizgisine lehimleyip, bulunduğum yerin bezdirici durağanlığından mümkün mertebe uzaklaşmaya çalışarak. Çünkü sıkılıyorum. Yarın bir gün hayatımın daha az sıkıcı olacağını bir muştulayan olsa bana, daha az sıkıntı duyardım belki. Oysa yarın, tıpkı bugün gibi olacak ve aynen daha ertesi günler gibi. Ama sadece benim hayatım değil ısrarla kendini tekrar eden. Farklı görünmekle birlikte, aslında dikey de, en az yatay kadar sadıktır sürekliliklerine. Çemberlere değil, çizgilere mahsustur ebedi tekerrür denilen.</span></p>

      <p class="duz-yaz-" xml:lang="tr"><span class="duz-yaz-">Böcek fobimi yenebilmek için bu hikâyeyi kurdum zihnimde. Yatay çizgi üzerinde yan yana sıralandığımız hücrelerden birinde, gizliden gizliye çöp biriktiren yaşlı bir dulun yaşadığını düşünüp düşleyerek. Tastamam yalan söylemiş sayılmam bu yüzden. Yalanla hakikati lehimlemekle itham edilebilirim ancak. Sona varacağım yerde, başa dönmekle...</span></p>

      <p class="tablo" xml:lang="tr"><span class="generated-style"><img alt="daire.jpg" class="generated-style" src="../Images/daire_fmt1.jpeg" /></span></p>

      <p class="duz-yaz-" xml:lang="tr"><span class="duz-yaz-">Ben mi? Pek fazla kalmayacağım burada. 1 sene 2 ay bana biçtikleri ceza. Bunun 66 günü tamamlandı bile. Bu 66 günün ilk bir haftası yerimi yadırgamak ve böceklerden korkmakla geçti. Geri kalanı da okuduklarınızı uydurmak suretiyle korkumu unutmakla. Şimdi dönüp dolaşıp durduğuna göre yuvarlak, grimtırak, teneke kapak, geri kalan 360 günü nasıl geçireceğimi bilmiyorum burada.</span></p>

      <p class="duz-yaz-son-paragraf" xml:lang="tr"><span class="duz-yaz-">Ama çıkınca ilk iş Haksızlık Öztürk’ü görmek isterim. Devrimcilikten gözaltına alınan ilk böcek ilaçlamacısını. Hayat saçma... “kime, ne zaman, ne olacak?” oyununun olası cevaplarıyla oyalanamayacak kadar bıkkın Fortuna.</span></p>
    </div>

    <div class="generated-style-2"></div>
  </div>
</body>
</html>
