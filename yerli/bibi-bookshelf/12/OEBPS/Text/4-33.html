<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-33.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-33.html" xml:lang="en-GB">
    <div class="calibre1">
      <p class="anabaslik-copy" id="toc_marker-34">34</p>

      <p class="paragraf4"></p>

      <p class="anabaslik">ÖLÜDENİZ</p>

      <p class="paragraf3"><span class="char-style-override7">K</span><span>a</span><span>ş</span><span>’</span><span>ı</span><span>n hakk</span><span>ı</span> <span>bu kadar, diyerek yeniden yollara dü</span><span>ş</span><span>üyorlar.</span></p>

      <p class="paragraf3">Ellerinde harita, Akdeniz’in dantela gibi işlenmiş batı kıyısı boyunca, çam ormanlarının inanılmaz çeşitlilikteki yeşilinden denizin bin bir tondaki mavisine yumuşak geçişler yapan körfezlere, sergiledikleri eşsiz doğa güzellikleriyle birbirine nispet yapan koylara, küçük davetkâr cepçiklere girip çıkıyorlar. Her biri kendi cennetini sunan ufacık yerleşme merkezlerine gereğince zaman ayıramadıkları için hayıflanarak; <span class="char-style-override9">keşke</span>’lerle, <span class="char-style-override9">olabilseydi</span>’lerle başlayan cümlelerini, <span class="char-style-override9">bir sonraki tatil</span>’e, <span class="char-style-override9">gelecek yaz</span>’a çevirip, yaşanamayanların üstünü örtmek yerine, yalnızca ertelemiş olmanın avuntusuyla...</p>

      <p class="paragraf4">Kalkan, Patara...</p>

      <p class="paragraf4">Ve Ölüdeniz!</p>

      <p class="paragraf4"><span>İkisi de daha önce gelmişlerdi Ölüdeniz’e. Yolu buraya düşen herkes gibi, sözcüklerin anlatmaya yetmediği soluk kesici güzellikle büyülenerek, en kısa zamanda tekrar gelme kararıyla ayrılmışlardı</span> Belcekız-Ölüdeniz ikilisinden. Ama fırsat bulup da gelememişlerdi bir türlü.</p>

      <p class="paragraf4">Nerede başlayıp nerede bittiğini kestiremedikleri uçsuz bucaksız mavi dünyayla, Ölüdeniz’in turkuaz mavisiyle bir kez daha merhabalaşırken kararlarını veriyorlar. Teğet geçmek olmaz, kalacaklar burada...</p>

      <p class="bos"></p>

      <p class="paragraf4">Başka bir dünyaya aitmiş gibi duran, metrelerce uzunluğundaki kumsalıyla Ölüdeniz’e kol kanat geren Belcekız Koyu’nun çevresinde arabayla kısa bir tur atıyorlar önce. Özlem gidermek niyetine...</p>

      <p class="paragraf4">Koyun devamını oluşturan Kum Burnu’na doğru uzanan yol, muhteşem bir görüntüyle buluşturuyor konuklarını. Ölüdeniz, adını yalanlamak istercesine, tüm canlılığıyla kucaklıyor onları.</p>

      <p class="paragraf4">Büyülü, kıpırtısız bir göl gibi. Beyaz bir kumla örtülü dibi, tek bir yosun parçası yok. Mucizevi bir görüntü...</p>

      <p class="paragraf4">“Suyun ve kumun kırdığı ışık, Ölüdeniz’in turkuaz rengini veriyor,” diyor Deniz. “Üzerine düşen çam ormanlarının gölgesi de bu turkuazı daha etkileyici kılıyor.”</p>

      <p class="paragraf4">Belcekız Koyu’ndaki çay bahçelerinden birine oturup çay içiyorlar. Hemen yanlarında, yere çöküp bağdaş kurmuş; hamur tahtasının üzerinde gözleme açan yaşlıca bir kadın var. Gözleme ısmarlamadan, kuru kuruya çay içmelerine gücenmiş gibi.</p>

      <p class="paragraf4">“Gözlememden tatmayana Ölüdeniz’in öyküsünü anlatmam ben,” diyor sitemle.</p>

      <p class="paragraf4">Çayları getiren garsondan öğreniyorlar ki Nergis Hala, buraların eskilerinden. Gözleme açması bahane; asıl işi, gelene gidene, meraklı turistlere Ölüdeniz efsanesini anlatmak.</p>

      <p class="paragraf4">Gözlemeler ısmarlanıyor hemen. Nergis Hala, iğne oyası işlemeli tülbendiyle terini silip oklavayı yardımcısına bırakıyor. En sevdiği işi yapacak şimdi... Yüreğinde yaşattıklarını birileriyle daha paylaşacak.</p>

      <p class="paragraf4">“Yüzyılların büyüsü...” diye başlıyor. “Bu eşsiz büyüyü bozmamak ister gibi sakin ve dalgasız durduğu için mi buraya Ölüdeniz denmiş, yoksa yaşlı balıkçıların anlattığı efsane mi doğru, orasını bilemem.</p>

      <p class="paragraf4">İnanıp inanmamak size kalmış, benden anlatması:</p>

      <p class="paragraf4">Ortaçağda Suriye ve Mısır’dan kalkan gemiler Yunanistan ve Oniki Adalar’a mal taşırlarken buradan geçerlermiş. Gemileri için gerekli olan suyu da bu koylardan alırlarmış.</p>

      <p class="paragraf4">Günlerden bir gün, suyu biten teknelerden birinin yaşlı kaptanının genç ve yakışıklı oğlu, su almak için geldiği bugünkü Belcekız Koyu’nda, güzeller güzeli Belcekız’la tanışır. O kadar güzeldir ki Belcekız, genç kaptan görür görmez âşık olur bu Yörük kızına. Belcekız’ın içi de bir hoş olmuştur genç kaptanı görünce. O günden sonra, koyu çepeçevre saran dağların yamaçlarında, genç kaptanın gelişini özlemle bekler Yörük kızı. Genç kaptan, su alma bahanesiyle koya geldikçe, sık sık buluşmaya başlarlar.</p>

      <p class="paragraf4">Bir gün, baba-oğul iki kaptan, bu koyun açıklarında fırtınaya tutulurlar. Genç kaptan, Belcekız’la buluşmalarından, bu koyun bütün özelliklerini bilir. Dağların arasında rüzgârsız, kapalı, küçük bir koyun daha olduğunu, oraya sığınabileceklerini söyler babasına. Ancak, oğlunun gönül macerasını bilen yaşlı kaptan, onun kızı görmek uğruna gemiyi parçalayabileceğini düşünerek kabul etmez. Aralarındaki tartışma öyle çetin bir kavgaya dönüşür ki, yaşlı kaptan tam kayalıklara çarpacaklarını sandığı anda, bir kürek darbesiyle oğlunu denize atar. O an, denizin çarşaf dibi dümdüz, rüzgârsız bir koya açıldığını görür ama, iş işten geçmiştir...</p>

      <p class="paragraf4"><span>Tepedeki kayalıkların üzerinde sevgilisinin gelişini bekleyen Belcekız, onun öldüğünü görünce kendini kayalıklardan aşağı bırakır.</span></p>

      <p class="paragraf4">O günden sonra, güzeller güzeli Yörük kızının canına kıydığı koya <span class="char-style-override8">Belcekız</span>, genç kaptana mezar olan diğer koya da <span class="char-style-override8">Ölüdeniz</span> adı verilir.”</p>

      <p class="paragraf4">Nergis Hala’yı ve anlattığı efsaneyi yüreklerine yazıp çay bahçesinden ayrılırken, hâlâ anlatılan öykünün etkisinde ikisi de...</p>

      <p class="bos"></p>

      <p class="paragraf4">“Önce otele yerleşsek,” diyor Deniz, Nehir’in pansiyonda kalma fantezisini Kaş’ta bıraktığını umarak.</p>

      <p class="paragraf4">Nehir ise yanıt vereceğine, Belcekız sahil şeridindeki cıvıltılı plajları gözleriyle tarıyor.</p>

      <p class="paragraf4">“Şurada durabilir miyiz?” diyor aniden. “Kalacağımız yeri buldum galiba,” diye ağız dolusu gülüyor ardından.</p>

      <p class="paragraf4">Gösterdiği yer, Nicholas Plajı. Diğerlerinden farklı görünmüyor ilk bakışta. Pırıl pırıl, şeffaf kumları, güzel ötesi harika mı harika bir deniz... Ancak, otel falan yok ortalıkta. Denize inen yumuşak eğimli yamaç boyunca paralel olarak sıralanmış çok sayıda karavan var yalnızca.</p>

      <p class="paragraf4">Karısının aklından geçenleri okuyabiliyor artık Deniz.</p>

      <p class="paragraf4">“Çılgınsın sen,” diyor. “Burada mı kalacağız yani?”</p>

      <p class="paragraf4">“Evet,” diyor Nehir en çocuksu, en saf haliyle. “Küçüklüğümden beri, hep bir karavanda kalmayı istemişimdir.”</p>

      <p class="paragraf4">Nehir ister de Deniz ona karşı çıkar mı hiç?</p>

      <p class="paragraf4">On dakika içinde, denize en yakın, kumsalın ilk sırasındaki karavanı iki günlüğüne kiralayıveriyorlar.</p>

      <p class="paragraf4">“Çadırda kalmamız yakındır,” diye takılıyor Deniz.</p>

      <p class="paragraf4">“Keşke,” diyor Nehir. “Doğaya ve doğala yakın durdukça, tatilin tadı artar.”</p>

      <p class="paragraf4">Ancak, karavanların içi, ikisinin de umduğunun üstünde konforlu ve lüks. Tüm teknik donanıma sahip, minyatür bir otel odası görünümünde. Klimalı, duşlu, televizyonlu. Yatak odası ve oturma bölümü birbirinden ayrı. Karavanın önüne de denize karşı küçük bir masayla sandalyeler atılmış.</p>

      <p class="paragraf4">“Hiç sızlanma,” diyor Nehir. “Denizin içinde otel konforu sunuyorlar sana. Daha ne istiyorsun?”</p>

      <p class="paragraf4">“Sızlanan kim? Şu, kutu gibi küçücük yer, benzeri az bulunur bir aşk yuvası gibi görünüyor gözüme...”</p>
    </div>
  </div>
</body>
</html>
