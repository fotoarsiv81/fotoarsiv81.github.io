<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-30.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-30.html" xml:lang="en-GB">
    <div class="calibre1">
      <p class="anabaslik-copy" id="toc_marker-31">31</p>

      <p class="anabaslik">TATİL BAŞLIYOR</p>

      <p class="paragraf4"></p>

      <p class="paragraf3"><span class="char-style-override7">K</span><span>emer’de, son günlerde ad</span><span>ı</span><span>ndan en çok söz edilen tatil köyünde yer ay</span><span>ı</span><span>rtm</span><span>ış</span> <span>Deniz.</span></p>

      <p class="paragraf3">Kiraz kırmızısı araba, denizin mavisiyle çam ormanlarının yeşili arasında, onların dansına eşlik eder gibi son hızla tatil köyüne doğru yol alırken, gözlerini kapatıp başını koltuğun arkasına yaslıyor Nehir.</p>

      <p class="paragraf4">Şimdiden hissedebiliyor... Şeffaf kumların sıcaklığı, dibi görünen pırıl pırıl denizin serinliğiyle harmanlanıyor; güneşin ışıltısını da aralarına alarak Nehir’in bedenini sarmalıyorlar sanki.</p>

      <p class="paragraf4">Bundan fazlasında, tatilin lüks olanında gözü yok Nehir’in. Ancak Deniz, aynı eğilimde değil anlaşılan. Uzun araştırmalar sonunda karar kıldığı ve karısına sürpriz olarak sunduğu tatil köyü, gerçek anlamda bir yeryüzü cenneti. İnsan beyninin kurgulayabileceği en uçuk hayalleri sahneleyen, insan eliyle, insan gücüyle ve “para” ile yoğrulmuş; kusursuz, çarpıcı, ancak yapay bir cennet...</p>

      <p class="paragraf4">Kalacakları iki katlı villanın anahtarını alırken, “Ultra her şey dahil,” diye fısıldıyor Deniz, mahcup bir ifadeyle.</p>

      <p class="paragraf4">Burada kalışlarının maddi yükünü vurgulamak değil amacı, baştan kendilerine tanınan “sınırsız harcama” ayrıcalığı sayesinde, rahat hareket edebileceklerini anlatmak istiyor.</p>

      <p class="paragraf4"><span class="char-style-override9">Ultra her şey dahil</span>’in anlamı belli: Yirmi dört saat, tüm yerli ve yabancı içecekler, tatil köyünün dört bir yanındaki restoranlar, özel yiyecek köşeleri, büfeler; tüm spor etkinlikleri, eğlenceler... Tek kuruş vermeden, emre amade. Parası önceden sayılmış çünkü.</p>

      <p class="paragraf4">Yerinde kim olsa sevinçten havalara uçar, kocasının özverili davranışını göklere çıkarır; ama Nehir umduğunu bulamamış, hayal kırıklığına uğramış gibi tepkisizce yabancı gözlerle süzüyor çevresini.</p>

      <p class="paragraf4">Neyse ki Deniz fark etmiyor! Nehir de gri bulutların arasından kısa sürede sıyrılıyor zaten...</p>

      <p class="yildiz">* * *</p>

      <p class="paragraf4">Nehir’le Deniz, dört gün, dört gece kaldılar bu cennet köşesinde.</p>

      <p class="paragraf4">Açık büfe kahvaltılarla başladılar güne. Billur kumlu plajlarda güneşlenip denizin kadife dokunuşuna teslim ettiler bedenlerini. Tatilde bile şıklık yarışına girmiş, saat başı mayo değiştirerek gövde gösterisi yapan sosyete güzelleri eksik olmadı yanlarından.</p>

      <p class="paragraf4">Havuz başındaki şezlonglara uzandıkları da oldu; pırıl pırıl, dibini gösterecek derecede şeffaf ama klorlu sularda yüzdükleri; yüzerken bir yandan da garip isimli, rengârenk kokteylleri yudumladıkları da.</p>

      <p class="paragraf4">Her gece, değişik bir mutfağın özgün lezzetiyle buluştular. Rus restoranında votka içtiler, Çigan müziği eşliğinde; Meksika restoranında tekila. Başlarında kocaman Meksika şapkaları, omuzlarına attıkları pelerinlerle poz verdiler kameralara.</p>

      <p class="paragraf4">Gözleme çadırlarında soluklandılar kimi zaman. Devamlı bir şeyler yiyip hiç açlık hissetmediklerinden, sırf tadına bakmak için tantuni dürümleri paylaştılar. Gece yarısı eğlencesi niyetine patlatılan havai fişeklerin alacası altında, ısıtılmış tarçınlı şarapla sucuk ekmek yediler.</p>

      <p class="paragraf4">Yüzme dışında, tatil köyünün sunduğu spor olanaklarından hiçbirine ayıracak vakit bulamadılar. Yalnız okçulukta küçük, başarısız bir deneyim yaşadı Nehir. Birkaç atışın ardından, bu işe yeteneği olmadığına karar vererek ondan da vazgeçti.</p>

      <p class="paragraf4">Animasyon gösterilerini kaçırmadılar ama. Her gece açık hava tiyatrosunda sergilenen oyunları, yarışmaları izlediler. Gösterilerin ardından, animatörlerin yönlendirmesiyle, ille de gitmeleri gerekiyormuş gibi diskonun yolunu tuttular. Sabahın ilk saatlerine kadar, alkol ve duman bulutunun altında, dinlenmeye şartlanmış bedenlerini daha da yormaktan geri kalmadılar.</p>

      <p class="paragraf4">Hepsi tatil hatırına!...</p>
    </div>
  </div>
</body>
</html>
