<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-22.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-22.html" xml:lang="en-GB">
    <div class="calibre1">
      <p class="anabaslik-copy" id="toc_marker-23">23</p>

      <p class="paragraf4"></p>

      <p class="paragraf4"></p>

      <p class="anabaslik">FAZLACA YOLUNDAYDI HER ŞEY</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">E</span><span>vlenmeye kalkt</span>ığı<span>nda, ablas</span>ı<span>n</span>ı<span>n</span> ş<span>iddetle kar</span>şı <span>ç</span>ı<span>kaca</span>ğı<span>ndan korkard</span>ı <span>hep Nehir. Ama</span> ş<span>u s</span>ı<span>ralar, onu tan</span>ı<span>makta güçlük çekiyor do</span>ğ<span>rusu. Eskilerin as</span>ı<span>k suratl</span>ı<span>, dedi</span>ğ<span>i dedik Nevin Sultan’</span>ı <span>gitmi</span>ş<span>, yerine yüzünde güller açan,</span> ı<span>l</span>ı<span>ml</span>ı<span>, bamba</span>ş<span>ka biri gelmi</span>ş<span>ti.</span></p>

      <p class="paragraf4">Öncesini bilmeyenler, kardeşini evlendirmek için can attığını düşünebilirdi. Evet, can atıyordu artık, kardeşinin mutlu olacağına inanmıştı çünkü. Arkasında durup destek oluşu bu yüzdendi.</p>

      <p class="paragraf4">Yalnız Nevin değil, Nehir’le Deniz’i az ya da çok sahiplenen, uzak yakın herkes, şaşılası bir uyum sergilemekteydi. Nisa ile Nevin başı çekiyorlardı ama, iş dünyasına damgasını vurmuş bir Halil Sezen’in, onun yanında son derece mütevazı kalan Ali Enişte’yle ilk görüşte kaynaşıvermesi de yabana atılmamalıydı.</p>

      <p class="paragraf4">Deniz’in amcası Hilmi Sezen, yengesi Saadet, kuzen ve kuzinleri hemen benimseyivermişlerdi Nehir’i.</p>

      <p class="paragraf4">Nehir’in, ablası ve eniştesi dışında birinci dereceden akrabası yoktu. Nişan gecesi davet ettikleri ikinci kuşaktan yakınları içinde Nehir’i ve Nevin’i gerçekten sevenler, onlar adına, onlar kadar sevinç duydular. İçlerinde kıskançlık alevi yanıp sönenlerse imrenerek, gıptayla, biraz da kıskançlıkla alkışladılar bu beraberliği. Tek kişi de ağzını açıp olumsuz bir laf etmedi.</p>

      <p class="paragraf4">Hepsi aynı saftaydılar; kız tarafı, oğlan tarafı diye bir ayrım kalmamıştı aralarında. Oysa düğün öncesi dönemi, gelin, damat ve dünürler için “ateşten gömlek” diye tanımlanan en zorlu süreçti. Böyle bilinir, böyle yaşanırdı nicedir.</p>

      <p class="paragraf4">Kızlarını, oğullarını el’e kaptırmanın paniği içindeki bir grup insanın, baş döndürücü değişime ve gelişmelere ayak uyduramayarak bocalaması, kendi uyumsuzluklarının acısını karşı taraftan çıkarma çabaları... Bunların hiçbiri yaşanmadı Nehir’le Deniz’in düğün hazırlıkları sırasında.</p>

      <p class="paragraf4">Öyle ki, “Böyle şey olmaz!” diye kendi kendine söylendi bir keresinde Nisa Hanım. “Bozulacak mı bu iş yoksa? Gelinini bu kadar seven bir kaynana nerede görülmüş?”</p>

      <p class="paragraf4">Nehir de benzer duygular içindeydi. Nasıl olup da evleneceği insanın annesine bu derece bağlandığına inanamıyordu.</p>

      <p class="paragraf4">Yalnız o mu? Her gün telefonda uzun uzun konuştukları Dila’yla da güçlü bir dostluk kurulmuştu aralarında.</p>

      <p class="paragraf4">Görümce! Yok canım... Gelişmeleri kilometrelerce öteden, Londra’dan adım adım izleyen, düğüne gelmek için gün sayan bu dünyalar tatlısı kıza, olsa olsa “kardeş” denirdi.</p>

      <p class="bos"></p>

      <p class="paragraf4">İlginçti, çok ilginç!</p>

      <p class="paragraf4">Nehir’le Deniz’i birleştirecek yolun üzerine tek bir engel çıkmamıştı hazırlık süresince. Hafiften belirmeye yüz tutan küçük engebeler de kendiliğinden yok olup gidivermişlerdi. Görünmez, mucizevi bir “yolundalık” çemberiyle sarılmışlardı sanki.</p>

      <p class="paragraf4">Tıkır tıkır işliyordu saat. Ürküntü verecek derecede düzgün... Kim kurmuştu, işleten kimdi; belli değil.</p>

      <p class="paragraf4">Verilen rolleri başarıyla oynayan birer oyuncu, satranç tahtasında öne sürülen birer piyon olduklarının farkına varmadan, kendilerine biçilen görevi hakkıyla yerine getiriyordu hepsi.</p>

      <p class="paragraf4">Bir an durup düşünseler, tarafsız gözle irdeleseler yaşadıklarını, tuhaflığı fark edeceklerdi belki. Ama, başlarının üzerine inmiş mutluluk halesine öylesine kaptırmışlardı ki kendilerini...</p>

      <p class="paragraf4">Evet, bir tuhaflık vardı bu işte. Fazlaca yolundaydı her şey!</p>

      <p class="paragraf4">Bir tek Nevin, içsesiyle paylaştı göz önünde durduğu halde kimselerin göremediği tuhaflığı. “Çok gülme, arkası ağlamaktır!” diyen geleneksel aile düzeninden geliyordu çünkü.</p>

      <p class="paragraf4">Çok gülmek, ağlamak getirir.</p>

      <p class="paragraf4">Mutluluğun fazlası da...</p>

      <p class="paragraf4">Gerisini getirecek gücü yoktu Nevin’in.</p>

      <p class="paragraf4">Yüreğinin dibine gömdü tüm ürküntülerini. Dualarıyla sıvadı üstünü...</p>
    </div>
  </div>
</body>
</html>
