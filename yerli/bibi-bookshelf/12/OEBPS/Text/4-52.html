<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-52.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-52.html" xml:lang="en-GB">
    <div class="calibre1">
      <p class="anabaslik-copy" id="toc_marker-53">53</p>

      <p class="paragraf4"></p>

      <p class="anabaslik">ALIŞVERİŞ MERKEZLERİ</p>

      <p class="paragraf4"></p>

      <p class="paragraf3"><span class="char-style-override11">“A</span>lo... Nehir Hanım?”</p>

      <p class="paragraf4">“Evet?”</p>

      <p class="paragraf4">“Ben Arda. Nasılsınız?”</p>

      <p class="paragraf4">Ne düşüneceğini, bu beklenmedik telefonu neye yoracağını bilemiyor Nehir.</p>

      <p class="paragraf4">“Teşekkür ederim Arda,” diyor. “İyi olmaya çalışıyorum.”</p>

      <p class="paragraf4">“Dışarıdaki pırıl pırıl havanın farkında olmadığınızı söylemeyin sakın bana. Bakın ne diyeceğim... Şu anda işyerinize çok yakın bir yerdeyim. Gelip sizi alsam... Bir yerlerde kahve içsek?”</p>

      <p class="paragraf4">“Çok isterdim ama, üzerinde çalıştığım projede önemli bir pürüz çıktı, onu halletmeye çalışıyorum. Keyfim yok anlayacağın. Başka zaman...”</p>

      <p class="paragraf4">“Ne demiş şair? <span class="char-style-override9">‘En ağır işçi benim/ Yirmi dört saat seni düşünüyorum...’</span> Bu felsefeye gönül verdiğinizi biliyorum. Tamam, tüm zamanınız düşünmekle ve işle geçsin. Ama 24 saatinizin 24 dakikasını da bu gariban kulunuza ayırsanız...”</p>

      <p class="paragraf4">“Davetin için sağ ol. Bu halimle senin de neşeni kaçırmak istemem.”</p>

      <p class="paragraf4">“Bende neşe bol. Birazı kaçsa bile, geride kalanı ikimize de yeter.”</p>

      <p class="paragraf4">Dağarcığında kalan son engeli de çıkarıp Arda’nın önüne koyuyor Nehir.</p>

      <p class="paragraf4">“Asıl önemlisi, bir saat sonra Akmerkez’de olmam gerekiyor. Ablam bir haftadır İstanbul’daydı, yarın İzmir’e dönecek. Ona söz verdim, buluşup alışveriş yapacağız.”</p>

      <p class="paragraf4">“Nevin Hanım’ın yabancısı değilim ki ben! Hem bu sayede onu da görmüş olurum. Merak etmeyin, abla kardeş arasına girecek değilim. Sizi ablanıza teslim eder ayrılırım yanınızdan.”</p>

      <p class="paragraf4">“Ama...”</p>

      <p class="paragraf4">“Aması yok! Bu kalbin sesini nasıl geri çevirebilirsiniz? Hadi, evet deyin de alışveriş merkezinin yolunu tutalım artık...”</p>

      <p class="paragraf4">“Neredesin sen?”</p>

      <p class="paragraf4">“Tam kapınızın önünde duran arabada. Yani, pencereden bakış uzaklığında.”</p>

      <p class="paragraf4">“Yaramaz ve inatçı bir çocuk gibisin Arda.”</p>

      <p class="paragraf4">“Öyleyimdir. Sorunlarına çözüm arayan bu zavallı çocuğu ilginizden yoksun bırakmayacaksınız, değil mi?”</p>

      <p class="paragraf4">“Pes ediyorum, söylediğin gibi olsun bakalım...”</p>

      <p class="yildiz">* * *</p>

      <p class="paragraf4">Alışveriş merkezinin zemin katındaki kafede oturmuş kahve içiyorlar. Nevin de bir saat sonra buraya gelecek zaten, sabahleyin öyle sözleştiler Nehir’le.</p>

      <p class="paragraf4">“<span class="char-style-override9">Nehir</span>...” diyor Arda. “Saygısızlık olarak algılamazsanız eğer, böyle hitap etmek istiyorum size.”</p>

      <p class="paragraf4">“Neden olmasın?” diye gülüyor Nehir. “Ben de sana yalnızca <span class="char-style-override9">Arda</span> demiyor muyum?”</p>

      <p class="paragraf4">Aralarında iş ilişkisi yok, yaşça da kendinden küçük Arda... Tanışmalarını sağlayan şartlar çerçevesinde, hep bir basamak altında gördü onu Nehir. Uzak bir akrabanın ya da ailece görüşülen birilerinin oğlu gibi... Alışkanlıklarının dışına çıkıp ilk günden adıyla hitap etmesi, senli benli konuşmakta sakınca görmemesi bu yüzden. Ama, karşısındakini kırmamak için bu düşündüklerini kendisine saklamak zorunda.</p>

      <p class="paragraf4">Nehir’in içinden geçenlerden habersiz, “Sizli bizli konuşmanın gereksizliği ortada,” diyor Arda. “Yeni tanıdın beni, doğru; ama kalbimin atışlarına yabancı değilsin ki.”</p>

      <p class="paragraf4">“Haklısın,” deyip konuyu değiştirmeye çalışıyor Nehir. “Burayı sevdin mi? Arkadaşlarla sık sık geliriz biz...”</p>

      <p class="paragraf4">“Benim de ilk gelişim değil. İstanbul’daki alışveriş merkezlerinin içini ezbere bilirim ben.”</p>

      <p class="paragraf4">“Özel bir merak galiba.”</p>

      <p class="paragraf4">“Değil... Ameliyat olmadan önceki iki yılımı hiç yaşamadım sayılır. Sokakta yürümekte bile zorlanan, iki adım attığında yoruluveren bir insan düşün... Yürürken sık sık duraklamak zorunda kalıyordum. Alışveriş merkezlerini de bu yüzden seviyordum ya...”</p>

      <p class="paragraf4">“Ne ilgisi var?”</p>

      <p class="paragraf4">“Nefes nefese kalmış halimle bir durup bir yürürken, tüm bakışların üzerimde toplandığını düşünüyordum. Öyle değildi belki ama, bana öyle geliyordu.</p>

      <p class="paragraf4">Her vitrinin önünde duruyordum ben de. Kimse hasta olduğumu anlamıyor diye avutuyordum kendimi. Sonraları, oralara da gidemez oldum...”</p>

      <p class="paragraf4">“Çok zor günler geçirmişsin.”</p>

      <p class="paragraf4">“Hem de nasıl... Beni kapkara bir kuyunun dibinden nasıl çekip çıkardığını anlıyorsun, değil mi? Aldığım her soluğu sana borçluyum.”</p>

      <p class="paragraf4">“Böyle düşünme Arda. Kendini bana karşı borçlu hissetmeni istemiyorum.”</p>

      <p class="paragraf4">“Ama gerçek bu! Senin sayende yaşıyorum ben.”</p>

      <p class="paragraf4">“Bugün için teşekkürler, seninle oturup kahve içmek güzeldi. Ama beni oyalamayı kendine görev edinme lütfen.”</p>

      <p class="paragraf4">“Yanlış anladın. Ya da ben anlatamadım. Seninle beraber olmak görev değil benim için. Diğer hastalarla, diğer organların can verdiği kişilerle de bir tutamazsın beni. Kalbimin sesi, farklı olduğumu söylüyor. Duymuyor musun?”</p>

      <p class="paragraf4">İşte Nehir’in en zayıf noktası!</p>

      <p class="paragraf4">“Bu konuyu saplantı haline getirmemelisin,” derken sesi titriyor. “Yaşadığın sarsıntının etkisindesin hâlâ. Zaman içinde aşacaksın bunları.”</p>

      <p class="paragraf4">Küçücük, küskün bir çocuk gibi şimdi Arda.</p>

      <p class="paragraf4">“Halimden memnunum ben,” diyor. “Kaydettiğim aşama da yeter bana.”</p>

      <p class="paragraf4">“Öyle olsun... Çok değil, birkaç ay sonra doğruları daha net göreceğine inanıyorum.”</p>

      <p class="paragraf4">“Bu süre içinde pek çok kez kapını çalabilirim ama...”</p>

      <p class="paragraf4">“Ne yapalım, katlanacağız artık.”</p>

      <p class="paragraf4">Sesinde belirgin bir şefkat ifadesi var Nehir’in. Koruyup kollaması gereken, yardıma ihtiyaç duyan bir yakını gibi görüyor Arda’yı.</p>

      <p class="paragraf4">Bir şeyler daha söyleyecek ama, kapının girişinde ablasının belirmesiyle unutuveriyor dilinin ucuna gelenleri.</p>

      <p class="paragraf4">“Ablacım!” diye sarılıyor Nevin’e. “Her zamanki gibi dakiksin. Bekletmedin beni...”</p>

      <p class="paragraf4">Arda da en az Nehir kadar sevecen, Nevin’le kucaklaşmakta kusur etmiyor.</p>

      <p class="paragraf4">“Arda! Seni burada görmek ne güzel...”</p>

      <p class="paragraf4">“Asıl sizi İstanbul’da görmek çok güzel. Hoş gelmişsiniz.”</p>

      <p class="paragraf4">“Dur bakayım sana... Maşallah, maşallah! Her karşılaşmamızda daha iyi buluyorum seni. Bakışların bile ışıldamış, farklı bir renk gelmiş yüzüne.”</p>

      <p class="paragraf4">“İçimin ferahlığı yüzüme vurmuş, desenize. İyiyim gerçekten.”</p>

      <p class="paragraf4"><span>Nehir’e verdiği sözü hatırlamış gibi kalkmaya davranıyor Arda.</span></p>

      <p class="paragraf4">“Gideyim ben... Abla kardeş konuşacaklarınız vardır.”</p>

      <p class="paragraf4">“Ben geldim diye mi kalkıyorsun,” diyor Nevin sitemle. “Karşılıklı bir çay içmeden dünyada bırakmam.”</p>

      <p class="paragraf4">“Ablamı reddetmek zordur,” diye gülüyor Nehir.</p>

      <p class="paragraf4">“Ne haddime!” diye kalkmak üzere olduğu koltuğa iyice yerleşiyor Arda. “Nazlanıyordum ben de zaten.”</p>

      <p class="paragraf4">“Akşama mantı açtım,” diyor Nevin çayını karıştırırken. “Böyle ince işlere yetişemez Sultan. Dönünce haşlarız. Bol biberli bir de sos...”</p>

      <p class="paragraf4">Arda’nın varlığını unutmuş gibi iştahla anlatırken susuveriyor birden. Canı çekmiştir şimdi çocuğun, diye geçiriyor içinden.</p>

      <p class="paragraf4">“Sen de gelsene akşama,” diyor Arda’ya. “Mantının yanına un helvası da kavuracağım.”</p>

      <p class="paragraf4">“Sağ olun, rahatsız etmeyeyim ben.”</p>

      <p class="paragraf4">Nehir’in ters bakışlarını görmezden gelerek devam ediyor Nevin.</p>

      <p class="paragraf4">“Ev yemeğine hasretsindir sen buralarda. Gel işte oğlum...”</p>

      <p class="paragraf4">“Merak etmeyin, benim de ev işlerimi gören, yemeklerimi yapan becerikli bir yardımcım var. Annem de sık sık gidip gelecek... Yemek konusunda sorunum yok yani.”</p>

      <p class="paragraf4">Nehir’den cesaret alsa kabul edecek belki ama, beklediği ışığı göremeyince toparlanıp kalkıyor.</p>

      <p class="paragraf4">“İyi günler size,” diyor. “Size de hayırlı yolculuklar Nevin Abla. Bir sonraki gelişinizde beni de aramazsanız gücenirim, haberiniz olsun.”</p>

      <p class="yildiz">* * *</p>

      <p class="paragraf4">Arda’nın arkasından parlayıveriyor Nehir.</p>

      <p class="paragraf4">“İnanamıyorum abla sana! Gitmek için ayağa kalkmış insanı yerine oturtup zorla çay içirmen yetmezmiş gibi, bir de ısrarla akşam yemeğine davet ediyorsun.”</p>

      <p class="paragraf4">“Ne var bunda? Masaya bir tabak daha koysak fena mı olurdu?”</p>

      <p class="paragraf4">“İyi de ne gerek var; söyler misin bana?”</p>

      <p class="paragraf4">“Ha... Orada biraz dur bakalım! Dışarıda oturup çay kahve içebiliyorsun da ev ortamında yemek yemeye neden karşı çıkıyorsun ki?”</p>

      <p class="paragraf4">“Haklısın, kahve de içmemeliydim aslında.”</p>

      <p class="paragraf4">“Onu demek istemedim. Harika bir genç Arda! Bu yakınlaşmanın devamı gelse keşke...”</p>

      <p class="paragraf4">Öfkesinden kıpkırmızı kesiliyor Nehir.</p>

      <p class="paragraf4">“Ne diyorsun sen abla? Ne yakınlaşması! Yaşananların hatırına içilen birer fincan kahve... Hepsi bu!”</p>

      <p class="paragraf4">“Arda’nın bakışları öyle söylemiyor ama.”</p>

      <p class="paragraf4">Nehir isyan halinde.</p>

      <p class="paragraf4">“Nasıl böyle düşünebilirsin?” diyor. “Bu konuştuklarına inanamıyorum,” diye susturmaya çalışıyor ablasını.</p>

      <p class="paragraf4">Duymuyor bile Nevin. Kurguladığı senaryoya kendini kaptırmış, dilinin ucuna gelenleri cömertçe döküyor ortaya.</p>

      <p class="paragraf4">“İzmir’deyken, Mine’yle Arda’yı aynı karede düşünmekle hata etmişim. Deniz’in gözleri, neden kendi kalbini taşıyan birine yönelsin ki? Kalbinin de asıl sahibine kayması doğal değil mi?”</p>

      <p class="paragraf4">“Ah, abla! Senin bu saçma sapan yakıştırmaların... Kendi kendine hikâyeler yazıp bir de onlara inanıyorsun.”</p>

      <p class="paragraf4">“Yılların deneyimi var yavrum. Adamın gözüne baktım mı, içini okurum ben.”</p>

      <p class="paragraf4">“Deli etme beni abla. Söylediklerinde zerrece gerçeklik payı olduğuna inansam, Arda’nın yüzüne bile bakmam. Bir daha ağzından bu tür şeyler duymak istemiyorum, bilmiş ol...”</p>
    </div>
  </div>
</body>
</html>
