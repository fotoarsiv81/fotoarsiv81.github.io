<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-8.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-8.html" xml:lang="en-GB">
    <div class="calibre1">
      <p class="anabaslik-copy" id="toc_marker-9">9</p>

      <p class="paragraf4"></p>

      <p class="paragraf4"></p>

      <p class="anabaslik">NEREDEN NEREYE...</p>

      <p class="paragraf3"><span class="char-style-override7">T</span><span>an</span>ı<span>t</span>ı<span>m</span>ı<span>n</span>ı <span>yapt</span>ığı <span>Manolya Konaklar</span>ı<span>’na gelin gidece</span>ğ<span>ini dü</span>ş<span>ünde görse inanmazd</span>ı <span>Nehir.</span></p>

      <p class="paragraf3">Ya Deniz? Son üç yılını harcayarak, geceli gündüzlü sıkı bir çalışmayla ortaya çıkardığı, Sezenler İnşaat Grubu’nun yüz akı sayılan sitedeki konakların satışında kendisine yardımcı olacak pazarlama uzmanıyla evleneceğini aklına getirir miydi?</p>

      <p class="paragraf4">Ama, olmuştu işte...</p>

      <p class="paragraf4">Üstelik ikisi de, <span class="char-style-override8">Aşkın gücü</span>, <span class="char-style-override8">Eros’un okları</span> gibi gerekçelere asla kulak asacak yapıda değillerken.</p>

      <p class="paragraf4">Haklarını teslim etmek gerekirse Nehir de, Deniz de hem birbirlerine, hem de kendi içseslerine sonuna kadar direnmekten vazgeçmediler. Profesyonel iş ilişkileri kıvamında başlayan doğal yakınlaşmaya ellerinden geldiğince karşı koydular. Ne var ki bu olağanüstü çabaları, beraberliklerinin başlamasını geciktirmekten (altı aylık bir gecikme) başka işe yaramadı.</p>

      <p class="paragraf4">Daha ilk günden birbirine vurgun iki insan, altı ay boyunca dışına ışık vermeden, için için yaşadı duygularını. Birbirlerine de, çevrelerindeki üçüncü şahıslara da ser verip sır vermediler. Hatta, karşı taraftan gelecek ilk adımı görmeden hamle yapmayı içlerine sindiremediklerinden, kendi kendilerine bile itiraf etmediler sevdalarını.</p>

      <p class="paragraf4">Her şey, Deniz’in Nokta Reklam Ajansı’na gelip Nehir’e iş teklif ettiği gün başlamıştı. Ancak, bir önceki kavgalı gürültülü günü de hiç yaşanmamış sayamayız. İlk kıpırtı, çelişkilerin, çatışmaların ortasında filizlenmişti sanki...</p>

      <p class="paragraf4"></p>

      <p class="paragraf4">Nehir, Sezenler İnşaat Grubu ile Nokta Reklam Ajansı arasında resmi anlaşmanın imzalanmasını beklemeden işe koyulmuştu bile. Önce çalışma grubunu oluşturdu. Şirketin önemli projelerini üstlenmiş, en gözde iki elemanı Pınar ve Hakan, bu tanıtımda Nehir’in eli, kolu olacaklardı.</p>

      <p class="paragraf4">Nevzat Bey ve Deniz Sezen imzalarını atar atmaz, soluğu Manolya Konakları’nda aldı ekip. Tanıtacakları nadide ürünlerle tanışmak için sabırsızlanıyorlardı.</p>

      <p class="paragraf4">Beylikdüzü’ndeki siteye ulaştıklarında, küçük bir çalışma grubu tarafından karşılandılar. Deniz, Sezen Şirketler Grubu’nun haftalık olağan toplantısına katılacağı için (belki de onları özellikle yalnız bırakmayı yeğlediğinden) gelememişti. İyi de olmuştu. Bu sayede, Nehir’in ve çalışma arkadaşlarının, her yanından hayranlık dökülen bakışlarını görmeyecekti.</p>

      <p class="paragraf4">Hayran kalınmayacak gibi değildi ki!</p>

      <p class="paragraf4">15 bin metrekare arazi üzerine inci taneleri gibi serpiştirilmiş yalnızca kırk bir konak. Özgün çevre düzenlemesi, köprü ve şelale bağlantılı mini gölet ve hem açık, hem kapalı yüzme havuzlarıyla konut sitesinden çok, tatil köyü havasında. Sözün özü, tam bir yeryüzü cenneti.</p>

      <p class="paragraf4"><span>Derin bir soluk aldı Nehir. Temiz havayı, çimen kokusunu içine çekti. Kabul ediyordu; tanıtım ve pazarlamasını yaptıkları ürünlerin kusursuz oluşu işlerini kolaylaştıran en önemli etkendi. Manolya Konakları da dört dörtlük özellikleriyle, abartılı süslemelere gerek duyulmadan alıcıların beğenisine hazır konutlardı. Ama Deniz onu, gördüklerinden gözleri kamaşmış halde asla yakalamamalıydı.</span></p>

      <p class="paragraf4">Hakan kamerayla konakların iç ve dış çekimlerini yaptı, önemli gördüğü ayrıntıların fotoğrafını çekti. Nehir’le Pınar da site sorumlusu tarafından ellerine tutuşturulan tanıtım broşürlerindeki özelliklerin gerçeklik derecesini irdelediler ve evlerin aslının, anlatılanlardan da mükemmel olduğu sonucuna vardılar.</p>

      <p class="paragraf4">Oluşturdukları veri dosyalarıyla şirkete dönüp, vakit kaybetmeden çalışmaya başladılar. Yapılacak işlerin listesini çıkardılar önce; aralarında işbölümü yaptılar. Düzenlenecek etkinlikler için yazılı ve görsel basınla bağlantıların sağlanması, ilgili kuruluşlarla yapılacak ikili ya da çoklu görüşmeler, harcamaların saptanması...</p>

      <p class="paragraf4">Ve çalışmaları hedefledikleri kıvama geldiğinde, yapılanların Deniz Sezen’le paylaşılması!</p>

      <p class="paragraf4">Hırsla sarılmışlardı işe. Öyle ki, birinci haftanın sonunda Nehir, ayrıntılı bir çalışma planıyla Deniz’in kapısını çalmaya hazırlanıyordu.</p>

      <p class="yildiz">* * *</p>

      <p class="paragraf4">Öncesinde, Nehir’le Deniz’in, karşısındakini alt etmeye çalışan iki rakip gibi birbirlerini acımasızca yere vurmasına tanık olmuş mekân, bu kez daha ılımlı bir iş görüşmesine ev sahipliği yapacak.</p>

      <p class="paragraf4">Karşı taraflarda değiller artık. Aynı safta mücadele verecek, çalışmalarını aynı amaca yöneltmiş iki iş ortağı kimliğiyle çaylarını yudumlarken, yavaş yavaş konuya giriyorlar.</p>

      <p class="paragraf4">“İlk etkinliğimizin temasını, <span class="char-style-override10">Kır Buluşması</span> olarak belirledik,” diyor Nehir. “Geniş katılımlı bir tanıtım kokteyli! Büyük bir alana sahip olmanın getirilerini sonuna kadar kullanabileceğiz. Davetli sayısını kısıtlamaya gerek yok.”</p>

      <p class="paragraf4">“Davetli, derken kimleri kastediyoruz? Eş, dost, iş çevresi?...”</p>

      <p class="paragraf4">“Her kesimden belli ölçüde katılım olsa da bizim hedefimiz, gerçek alıcı adayları. Ancak, böyle durumlarda kimin ziyaretçi, kimin müşteri olacağı önceden saptanamaz; katılımcıları kesin çizgilerle birbirinden ayırmak zordur. Sizin iş çevrenizden ya da dostlarınız arasından da konaklara müşteri çıkabilir.</p>

      <p class="paragraf4">Bu durumda bize düşen, satış amacını görünürde geri plana iterek, amaç yalnızca tanıtımmış gibi yola çıkmak ve gelişmeleri izlemek...”</p>

      <p class="paragraf4">Nehir, bir yandan konuşurken, bir yandan da Pınar ve Hakan’ın katkılarıyla hazırladığı, izlenecek yol planının ayrıntılarını içeren bilgisayar çıktılarını birer birer Deniz’in önüne koyuyor. Anlaşma yapılacak catering şirketi, kokteyle katılması düşünülen yazılı ve görsel basın temsilcilerinin listeleri, şehirden kendi olanaklarıyla gelemeyecek davetlilerin ulaşımını sağlayacak turizm şirketi, sunumu yapılacak ikram seçenekleri...</p>

      <p class="paragraf4">Her şeyiyle öylesine inceden inceye düşünülmüş ki, söyleyecek söz bulamıyor Deniz. Karışmaya da niyeti yok zaten. Uzaktan uzağa izlemekle yetinecek, öyle karar almış.</p>

      <p class="paragraf4"><span>“Bu aşamada, benden beklediğiniz nedir?” diye usulen soruyor.</span></p>

      <p class="paragraf4">“Hiçbir şey,” diyor Nehir. “Katılmasını istediğiniz davetlilerin listesini verin, yeter. Onlara ulaşmak da işimizin bir parçası.”</p>

      <p class="paragraf4">“Davetli listesi ve gerekli tüm ödemeler konusunda, asistanım ve halkla ilişkiler sorumlumuz size yardımcı olacaklardır.”</p>

      <p class="paragraf4">Toplantının sonu...</p>

      <p class="paragraf4">Tokalaşıp ayrılacaklar, bir sonraki iş buluşmasına kadar iyilikler dileyecekler birbirlerine. Gürültüsüz patırtısız geçen görüşmenin ferahlığı var üzerlerinde. Ancak son anda, şeytan dürtüyor sanki Deniz’i.</p>

      <p class="paragraf4">Kokteyle katılacak medya mensuplarının listesine bakarak, alaycı bir ifadeyle iğneliyor Nehir’i.</p>

      <p class="paragraf4">“Her şey iyi, hoş da... Sizin şu tılsımlı yönteminizle ilgili en ufacık bir iz bulamadım çalışmalarınızda. Ağızdan Ağıza Pazarlama’yı, gazetecilerle televizyonculara mı bıraktınız yoksa?”</p>

      <p class="paragraf4">Yanmasıyla sönmesi bir olan kısacık öfkesini maskeleyerek, yapay bir mahcubiyetle, “Kusura bakmayın Deniz Bey,” diyor Nehir. “O konuyu kendi içimizde hallediyoruz. Kokteyle katılacak AAP gönüllüleri grubunun listesi çoktan hazır. Onların çalışma raporlarını da etkinliğin ardından sunacağım size.”</p>

      <p class="paragraf4">Üslubu yumuşak da olsa, vücut dili farklı. Biraz daha üstüne gidilse, içine hapsettiği bombanın pimini çekiverecek sanki.</p>

      <p class="paragraf4">Aldığı yanıtın tatlı sertliği yıldırmıyor Deniz’i. Tam tersine... Beklediği bu zaten. Kavgacı haline bayılıyor Nehir’in. Damarına basıldığında, işin sonunun nereye varacağını düşünmeden ortaya atılıp kafa tutuşuna, kendini ve davasını cansiperane savunuşuna...</p>

      <p class="paragraf4">Hiçbirinden ürkmüyor ama; Nehir’le tokalaşırken avucunda tuttuğu yumuşacık parmakların, kadife bir eldivenin içindeki, her an tırnaklarını çıkarmaya hazır, çelikten bir ele ait olduğunu düşünmekten kendini alamıyor Deniz...</p>
    </div>
  </div>
</body>
</html>
