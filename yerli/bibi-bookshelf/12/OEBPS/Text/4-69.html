<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-69.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-69.html" xml:lang="en-GB">
    <div class="calibre1">
      <p class="anabaslik-copy" id="toc_marker-70">70</p>

      <p class="paragraf4"></p>

      <p class="anabaslik"><span>MEZUN</span>İ<span>YET TÖREN</span>İ</p>

      <p class="paragraf3"><span class="gmme">“C</span>uma günü için kimselere söz verme,” diyor Arda. “İş toplantısı falan da koyma o güne.”</p>

      <p class="paragraf4">Nehir’in, bakışlarındaki soru işaretini dillendirmesini beklemeden de ekliyor. “Arda Poyraz’ın yüksek lisans mezuniyet törenine davetlisiniz efendim!”</p>

      <p class="paragraf4">Nehir’in sevinçle parlayan gözlerinden cesaret alarak devam ediyor. “Sabah diploma töreni var. Akşam da kutlama yemeği.”</p>

      <p class="paragraf4">Kafasında ölçüp tartıyor Nehir. Ne zaman nerede olması gerektiğine karar vermeye çalışıyor.</p>

      <p class="paragraf4">“Ailenden kimse gelmeyecek mi?”</p>

      <p class="paragraf4">“Gelmez olur mu? Babamın işten başını kaldıracak hali yok ama, aileyi temsilen annemi gönderiyor. Yarın sabah burada olacak annem.”</p>

      <p class="paragraf4">“Başka?”</p>

      <p class="paragraf4">“Feride ve Nehir Hanımlar... Neden azımsadın ki? Benim için yeter de artar bile.”</p>

      <p class="paragraf4">“Sabah törene gelirim. Ama akşamki yemek için söz veremiyorum.”</p>

      <p class="paragraf4">“Zamanı gelince konuşuruz,” diye gülüyor Arda. “Cuma sabahı gelir alırım seni.”</p>

      <p class="yildiz">* * *</p>

      <p class="paragraf4">Üniversitenin konferans salonu hıncahınç dolu. Öğretim üyeleri, yeni mezunların yakınları ve diğer konuklar ön sıralarda oturuyorlar. Feride Hanım’la Nehir de onların arasında. Salonun gerisinde ise cüppelerinin içinde diplomalarını almak için bekleyen çok sayıda öğrenci var.</p>

      <p class="paragraf4">Yapılan konuşmaların ardından, önce lisans öğrencilerinin diplomaları veriliyor. Gençler, keplerini havaya atarak, bir bakıma mezuniyetlerini kanatlandırıyorlar.</p>

      <p class="paragraf4">Sıra yüksek lisans ve doktora diplomalarının dağıtılmasına geliyor. Nehir’in sakin duruşuna karşın, Feride Hanım heyecanını gizleyemiyor. Arda’nın diplomaya uzanan elini yöneten kendisiymiş gibi, o da Nehir’in kolunu var gücüyle sıkıyor.</p>

      <p class="paragraf4">Arda diplomasını onlara doğru kaldırırken, “Ah, yavrum,” diye mırıldanıyor Feride Hanım. “Bir de evlendiğin günü görsem...”</p>

      <p class="paragraf4">Sonra da gösterdiği taşkınlıktan utanmış gibi, “Sen de annesin artık,” diyor Nehir’e. “Oğlunun mürüvvetini görmek, her annenin dileğidir.”</p>

      <p class="paragraf4">Törenin bitiminde mezunların yakınları, bahçede hazırlanan açık büfenin önünde buluşuyorlar. Kalabalığın arasından güçlükle sıyrılan Arda, annesi ve Nehir’le kucaklaşarak onların kutlamalarını kabul ediyor. Fazla kalamıyor yanlarında. Birer bardak meyve suyunu ellerine tutuşturup izin istiyor ve arka tarafta kümelenmiş arkadaşlarını arasına karışıyor.</p>

      <p class="paragraf4">Gelmesem de olurmuş, diye düşünüyor Nehir. Feride Hanım’ın, Arda’yla kucaklaşan her kız arkadaşını alıcı gözüyle incelemesini de buruk bir gülümseyişle izliyor.</p>

      <p class="paragraf4">Arda’nın arkadaş grubunun içinde, kumral saçları neredeyse beline inen, uzun boylu, çevresindeki erkek arkadaşlarının gözünün içine baktığı, son derece gösterişli bir kız var. Uzaktan uzağa, Arda’nın önce, “Naz!” diye bağırdığını, sonra da kızla kucaklaştığını görebiliyor Nehir. Oradaki bütün kızlar birbirleriyle ve erkek arkadaşlarıyla, bu arada Arda’yla da kucaklaşıyorlar. Ama Naz’ın gözü hep Arda’da.</p>

      <p class="paragraf4">Adını koyamadığı bir burgu, içini oyuyor sanki Nehir’in. Tanıyor bu duyguyu: kıskançlık!</p>

      <p class="paragraf4">Ama neden? Neden Arda’yı kıskansın ki?</p>

      <p class="paragraf4">Sorunun yanıtını bulmakta gecikmiyor. Arda’yı değil, Deniz’in kalbini kıskanıyor o! Deniz’in kalbinin bir başkası için heyecan duymasına dayanamıyor. Başka bir açıklaması yok bu durumun...</p>

      <p class="bos"></p>

      <p class="paragraf4"><span>Törenin kutlama ve kutlanma bölümleri de bitip ortalık boşalmaya başlayınca derin bir “oh” çekiyor Nehir. Bir an önce oradan uzaklaşmaktan başka düşünce yok kafasında. Keşke kendi arabamla gelseydim, diye hayıflanıyor. Arda’yı beklemeden çekip giderdim.</span></p>

      <p class="paragraf4">Yanlarına geldiğinde, Nehir’in o güne kadar görmediği kadar neşeli Arda. Annesine ve Nehir’e bir kez daha sarıldıktan sonra, cüppesini ve kepini çıkarıp torbaya koyuyor.</p>

      <p class="paragraf4">“Önce annemi bırakalım,” diyor arabaya doğru yürürken.</p>

      <p class="paragraf4">Direksiyon başına geçtiğinde, “Sizi yalnız bıraktım, kusura bakmayın,” diye özür diliyor. “Arkadaşlarla akşam yemeği için düzenleme yapıyorduk...”</p>

      <p class="paragraf4">“Yemeğe katılacağımı sanmıyorum,” diyor Nehir. “Meryem’in yatılı konuğu var. Bu aralar gece kalamıyor.”</p>

      <p class="paragraf4">Feride Hanım, hiç beklemediği bir öneriyle Nehir’i şaşırtıyor.</p>

      <p class="paragraf4">“Aşk olsun kızım! Ben bakarım Derin’e...”</p>

      <p class="paragraf4">“Siz yemeğe gitmiyor musunuz?”</p>

      <p class="paragraf4">“Ne işim var gençlerin arasında...”</p>

      <p class="paragraf4">Benim de işim yok onların arasında, diye söyleniyor Nehir içinden. Gitmemeye kararlı...</p>

      <p class="yildiz">* * *</p>

      <p class="paragraf4">Feride Hanım’ı eve bıraktıktan sonra, Arda’nın kendisini de şirkete bırakacağını düşünmekle yanılıyor Nehir.</p>

      <p class="paragraf4">Bebek sahiline sıralanmış restoranlardan birinin önünde arabayı durduruyor Arda. Aşağı inip Nehir’in bulunduğu taraftaki kapıyı açıyor.</p>

      <p class="paragraf4">“Kalabalık içindeki kutlamalar yeterli değil benim için,” diyor. “Günün anlam ve önemini vurgulayacak baş başa bir kutlamaya ne dersiniz Nehir Hanım?”</p>

      <p class="paragraf4">“Yemek yiyecek halim yok benim,” diyecek oluyor Nehir...</p>

      <p class="paragraf4">“Biz de yemek yemeyiz,” diyor Arda. “Çay, kahve, aperitif... Hangisini arzu ederseniz efendim.”</p>

      <p class="paragraf4">Onu bu mutlu gününde üzmeye, sevincini karartmaya hakkı yok; madem böyle olmasını istiyor, karşı koymayacak Nehir.</p>

      <p class="paragraf4">Her zamanki alışkanlıklarının aksine, deniz manzaralı masalardan birini değil de köşedeki kuytu olanını seçiyor Arda. Önce Nehir’i oturtuyor, sonra da salona arkasını dönerek kendisi oturuyor.</p>

      <p class="paragraf4">“Sanırım farkındasın,” diyor. “Bugün hayatımın belki de en mutlu günü. <span class="char-style-override9">Belki</span>, diyorum; çünkü, ancak bundan sonra yaşayacaklarımla <span class="char-style-override9">en mutlu</span> olma özelliğini kazanacak.</p>

      <p class="paragraf4">Söylemiştim sana... Planlarımı önceden yaparım. Ve bugünü, uzun zamandır bekliyordum ben.”</p>

      <p class="paragraf4">“Yeni bir, <span class="char-style-override9">yıllık program paketi</span>’ni açmak için mi?”</p>

      <p class="paragraf4">Nehir’in sesindeki alaycı tona takılmadan, “Öyle de sayılabilir,” diyor Arda. “Ama önce, geçtiğimiz yılın dökümünü yapmak istiyorum.”</p>

      <p class="paragraf4">Sipariş almaya gelen garsona kahve ısmarlıyorlar. Kaldığı yerden devam ediyor Arda.</p>

      <p class="paragraf4">“Bugüne kadar iş konularını hiç paylaşmadım seninle. Senin derdin başından aşkındı zaten. Ama artık anlatabilirim... Bir yıldır, İzmir’deki şirketin İstanbul ayağını oturtabilmek için savaş veriyordum. Sonunda başardım. Bu yılki ihracat artışımız, yüz güldürücü boyutlarda.</p>

      <p class="paragraf4">Mastır programını tamamlamak da önüme koyduğum hedeflerden biriydi. Bugün ipi göğüsledim.”</p>

      <p class="paragraf4">“Her şeyin yoluna girmesine sevindim.”</p>

      <p class="paragraf4">“Bitmedi... Sıra geldi evimi değiştirmeye. İyi bir yerde, gönlüme göre bir apartman dairesi almak, dayayıp döşemek var programımda. Son cümlelerimi <span class="char-style-override9">tekil</span> kurmam hata aslında. Çünkü ben evlenmek istiyorum Nehir... Seninle!</p>

      <p class="paragraf4">Benimle evlenir misin?”</p>

      <p class="paragraf4">Gülüveriyor Nehir.</p>

      <p class="paragraf4">“Yanlış duydum galiba...” diyor. “Şirketlerin yıllık etkinlik raporunu açıklar gibi bir konuşmanın ardından böyle bir şeyin geleceğini kestiremedim, kusura bakma.”</p>

      <p class="paragraf4">“Haklısın, ilk bakışta ruhsuz bir teklif gibi görünebilir gözüne. Ama benim de kendime göre nedenlerim var... Bir yıl önce bunları söyleyemezdim sana. Ne rayına oturmuş bir işim vardı, ne de şu an elimde tuttuğum diplomam. Öncelikli amacım, aramızdaki dengesizliği aşmaktı. Mastır yapmıştın sen, ben de yapmalıydım. Şirketse şirket...”</p>

      <p class="paragraf4">“Ama yaş konusunda dengeyi sağlayamadın!” diye kesiyor Nehir. “Aramızdaki dört yaşı nasıl kapatacaksın?”</p>

      <p class="paragraf4">“O kadar önemli mi bu? Yetmiş yaşında bile olsan değişmezdi durum. Ben senin ruhunu sevdim Nehir, ruhuna âşık oldum. Ruhlarınsa yaşları yoktur bence...”</p>

      <p class="paragraf4">“Tek taraflı düşünüyorsun Arda. Aileni hesaba katmıyorsun. Annenin gözleri yeni mezun olmuş gencecik kızların üzerindeydi bugün.”</p>

      <p class="paragraf4">“Annemin sana karşı çıkacağını mı sanıyorsun yoksa? Asla! İlk günden biliyor sana meylettiğimi. Senin razı olmayacağını düşündüğü için huzursuz.</p>

      <p class="paragraf4">Bugün törene gelirken ne dedi bana, biliyor musun? Sen benden değil, ben senden dört yaş büyük görünüyormuşum. Öylesine çok seviyor ki seni...”</p>

      <p class="paragraf4">“Onun ya da senin çok sevmenle bitmiyor Arda. Durumumu biliyorsun. Seninle ya da bir başkasıyla evlenmeyi asla düşünmüyorum.”</p>

      <p class="paragraf4">“Ama ben farklıyım! Kimselerle bir tutamazsın beni. Şöyle bir düşün... Seninle evlenmemize karşı çıkacak tek kişi yok çevremizde. Nevin Abla, Ali Enişte ve Sezenler... Dila’yla Sarp, bizden sayılırlar zaten. Nisa ve Halil Sezen’in yaklaşımlarını Derin’in doğum gününde gördün. Hele Nisa Hanım’ın başını göğsüme yaslaması...”</p>

      <p class="paragraf4">“Herkes aynı yanılgıyı paylaşıyor Arda. Açık konuşacağım... Bu kadar insanın senin karşında değil de yanında olmasının tek nedeni, Deniz’in kalbini taşıyor olman.”</p>

      <p class="paragraf4">“Biliyorum,” diye boynunu büküyor Arda. “Ama razıyım.</p>

      <p class="paragraf4">Neyse, beni bırak da kendi yönünden bakmaya çalış... Bir başkasıyla evlenecek olsan, kimse böylesine desteklemez seni. Derin bile, bana olduğu gibi sokulamaz başkasına. Ve sen! Hâlâ sevdiğin insanı yaşatıyorsan yüreğinde, onun kalbini taşıyan bana, nasıl kayıtsız kalabilirsin ki?”</p>

      <p class="paragraf4">“Sorun da burada ya... Senin, durumu bile bile her şeyi kabullenmende. Bir başkasının gölgesinde sevilmeye razı olmanda.</p>

      <p class="paragraf4">Sana yapılabilecek en büyük haksızlık bu Arda! Bunu hak etmiyorsun. Delicesine sevilmelisin sen... Karşılıklı aşkı tatmalısın.</p>

      <p class="paragraf4">Seninle evlenemem Arda! Bu kötülüğü yapamam sana... Hedefin olmaktan çıkar beni. Yeni program paketinde pırıl pırıl, pürüzsüz bir gelecek olmalı...”</p>

      <p class="paragraf4"><span>Gözlerini masanın oymalarına dikip bir süre sessiz kalıyor Arda.</span></p>

      <p class="paragraf4">“Senden bir şey rica edeceğim,” diyor sonunda. “Bu teklifi yaptım diye kendinden ve Derin’den mahrum ederek cezalandırma beni. Dün nasılsak, bugün de öyle olalım. Ve bu akşamki kutlama yemeğinde yanımda ol. Beni kırmayacaksın, öyle değil mi?”</p>
    </div>
  </div>
</body>
</html>
