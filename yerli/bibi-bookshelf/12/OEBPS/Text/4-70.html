<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-70.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-70.html" xml:lang="en-GB">
    <div class="calibre1">
      <p class="anabaslik-copy" id="toc_marker-71">71</p>

      <p class="paragraf4"></p>

      <p class="anabaslik">KALBİNE DOKUNMAK</p>

      <p class="paragraf4"></p>

      <p class="paragraf3"><span class="char-style-override7">Y</span>emek için Tarabya’daki bir balık restoranını seçmişler. Birbirine paralel upuzun masalar... Kalabalıktan yükselen uğultuya karışan müzik sesi...</p>

      <p class="paragraf3">Nehir’le Arda, karşı karşıya değil, yan yana oturuyorlar bu gece. Aksi halde, seslerini duyuramayacaklar birbirlerine.</p>

      <p class="paragraf4">Oturur oturmaz, Naz’la göz göze geliveriyor Nehir. Bu kadar kişi içinde tam karşısına düşmesi, inanılması güç bir rastlantı. Naz, iki erkek arkadaşının arasına oturmuş, çevresindeki herkese gülücükler saçıyor. Aslan payı Arda’nın! Yanında Nehir’in olmasını umursamadan, gözlerinin içine bakarak kadeh kaldırmalar, kadehlerle beraber parmak uçlarını Arda’nın parmaklarına değdirmeler...</p>

      <p class="paragraf4"><span>“Ben gelmesem, kısmetin açık olacakmış bu gece,” diyor Nehir.</span></p>

      <p class="paragraf4">Gözlerinin derinliklerine kadar gülüyor Arda.</p>

      <p class="paragraf4">“Naz’ı kastediyorsan... herkese karşı öyledir o. Kıskandın mı yoksa?”</p>

      <p class="paragraf4">Arda’nın sesinde cılız bir umut ışığı yanıp sönüyor bunları söylerken.</p>

      <p class="paragraf4">“Yok canım, ne kıskanacağım?” diyor Nehir. “Beni akraba kızı sandı galiba, aldırdığı bile yok.”</p>

      <p class="paragraf4">“Öyle olmadığını anlasın o zaman,” diyerek elini Nehir’in omzuna atıveriyor Arda. Şaşkınlıktan, geri çekilmeyi beceremiyor Nehir.</p>

      <p class="paragraf4">İlk kez bu kadar yakınlar birbirlerine... Bununla da yetinmiyor Arda. Son kozlarını oynamaya kararlıymış gibi, daha da sokuluyor Nehir’e. Gülüp konuşurken omzuna attığı eli, beline iniyor Nehir’in; oradan tekrar omzuna... Bir saniye bile kendisinden uzaklaşmasına izin vermiyor.</p>

      <p class="paragraf4">“Dans edelim mi?”</p>

      <p class="paragraf4">Dans etmek istediğinden emin değil Nehir. Ama çok istediğinden emin olduğu bir şey var: Derin’in doğum gününde Nisa Hanım’ın yaptığını yapabilmek... Arda’nın kalbine dokunmak!</p>

      <p class="paragraf4">O kalbin ne kadarı Deniz’e, ne kadarı Arda’ya ait? Bunu anlayabilmesi için dokunması şart. Düğümün çözümü orada gizli...</p>

      <p class="paragraf4">Arda’nın kolunda piste doğru yürürken bacakları titriyor Nehir’in. Arda da en az onun kadar heyecanlı ama, nedenleri farklı.</p>

      <p class="paragraf4">Nehir sol kolunu Arda’nın boynuna atıyor. Sağ eliyle onun elini tutacağına, doğruca kalbinin üzerine bastırıyor avucunu. Gözlerini kapatıyor. Tıpkı Nisa Hanım’ın yaptığı gibi! Elinin altındaki akımın, ağır ağır bedenine akmasını izliyor...</p>

      <p class="paragraf4">Geri çekilip Arda’nın yüzüne bakıyor. Uzun uzun, ilk kez gördüğü birini tanımak ister gibi... Sonra da kalbinin üzerindeki elini çekip başını Arda’nın omzuna yaslıyor.</p>

      <p class="paragraf4">“Deniz’le buluştun mu sonunda?” diyor Arda, üzerlerine mahzunluk çökmüş kömür karası gözleriyle.</p>

      <p class="paragraf4">“Hayır,” diyor Nehir. “Beklediğimin tersine, seni buldum orada.”</p>

      <p class="paragraf4">“İnanayım mı?” derken, duyduklarının gerçek olması için canını bile verebileceğini hissediyor Arda.</p>

      <p class="paragraf4">Nehir’i konuşturursa, farklı şeyler söyler korkusuyla, “Dinle o zaman,” diyor. “Başlangıçta kendimi Deniz’le özdeşleştirdiğim doğru. Ama zaman içinde bu saplantıdan sıyrılıp kendimle bütünleşmeyi başardım.</p>

      <p class="paragraf4">Sana âşık olurken Arda’ydım ben! Ve yalnız kalbimle değil, tüm varlığımla sevdim seni. Öylesine sevdim ki, senin beni bir başkasının yerine koyup kabullenmene, yalnızca o kalbi taşıyorum diye bana gelmene bile razı oldum. Bugün olmasa bile, er geç doğruları göreceğini biliyordum. On yıllık yaşam paketimin içinde bu beklenti de vardı.</p>

      <p class="paragraf4">Şimdi bir kez daha soruyorum sana Nehir...</p>

      <p class="paragraf4">Benimle evlenir misin?”</p>

      <p class="paragraf4">“Ne kadar da meraklıymışsın evlenmeye,” diye gülüyor Nehir. “Seninle yeni tanıştığımı düşünüyorum ben... İzin ver, alışayım biraz.</p>

      <p class="paragraf4">Ama şunu bilmeni isterim ki, seni bir bütün olarak algılamasam, asla yanında olmazdım. Yalnız kalbine değil, varlığının özüne yakın olduğumu hissediyorum şu anda.”</p>

      <p class="paragraf4">“Aşkımsın Nehir! Nicedir bildiğim, yaşadığım bir şeydi bu. Ama senin <span class="char-style-override8">aşkın</span> olabilmek, erişilmez bir düştü benim için. Bunun ötesinde bir mutluluk düşünemiyorum inan...”</p>

      <p class="bos"></p>

      <p class="paragraf4">Mezuniyet coşkusuyla patlatılan şampanyaları birbirleri için yudumlarken, Arda’nın bir sonraki yaşam paketinin içinde neler olduğunu merak etmekten kendini alamıyor Nehir...</p>
    </div>
  </div>
</body>
</html>
