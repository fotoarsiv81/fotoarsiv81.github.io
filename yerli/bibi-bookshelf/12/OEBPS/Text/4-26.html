<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-26.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-26.html" xml:lang="en-GB">
    <div class="calibre1">
      <p class="anabaslik-copy" id="toc_marker-27">27</p>

      <p class="paragraf4"></p>

      <p class="paragraf4"></p>

      <p class="anabaslik">DÜĞÜNE DOĞRU</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">P</span><span>aris’ten döndükleri günden dü</span>ğ<span>ün gecesine kadarki zaman dilimini, sabaha kar</span>şı <span>görülen, ayd</span>ı<span>nl</span>ığ<span>a kap</span>ı <span>açt</span>ı<span>klar</span>ı <span>için gerçeklik paylar</span>ı<span>n</span>ı<span>n di</span>ğ<span>erlerinden fazla oldu</span>ğ<span>una inan</span>ı<span>lan seher dü</span>ş<span>lerine benzetiyor Nehir.</span></p>

      <p class="paragraf4">Ne tümüyle içinde, düşü gören; ne de ilgisiz ve yabancı yaşananlara. Kenarda durup çekimleri izleyen, yalnızca rol sırası geldiğinde film karesine giren yan karakterlerden biri gibi hissediyor kendini.</p>

      <p class="paragraf4"><span>Hazırlıkların ortasında yer alması mümkün değil Nehir’in. Evlenmenin yanında, yepyeni bir iş kurmanın da telaşı içinde çünkü.</span></p>

      <p class="paragraf4">“Düğün arifesinde olacak şey değil,” diye söyleniyor Nevin. “İki ay sonraya erteleseydiniz ya şu işi.”</p>

      <p class="paragraf4">Erteleyemezler. Nevzat Bey, Ağızdan Ağıza Pazarlama bölümüne özerklik tanımış, Nokta Reklam Ajansı’nın ortağı konumunda yeni bir şirket kurulmasına yeşil ışık yakmışken... Şirketin kurucusu, sorumlusu ve patronu Nehir olacak üstelik.</p>

      <p class="paragraf4">Ne zamandır bekliyorlardı zaten... Şirketin içinden yeni bir şirket çıkarma çalışmaları, aylar öncesinden başlamıştı. Hakan, Pınar ve başarılı proje koordinatörlerinden Tolga da beyin takımı olarak Nehir’in yanında yer alacaklardı.</p>

      <p class="paragraf4">Yeni şirketin kurulumunu, “düğün armağanı” niyetine sunmuştu Nevzat Bey. Ertelenmesi söz konusu olamazdı. Özel hayatıyla iş hayatının aynı anda atağa kalkması, Nehir’in yaptığı bir zamanlama hatası değildi. Kendiliğinden, doğaçlama gelişmişti her şey.</p>

      <p class="paragraf4">İki misli düşünüp iki misli yorulacak, oradan oraya koşturmaktan helak olacaktı belki ama; kavuşacağı çifte mutluluk için değerdi doğrusu.</p>

      <p class="paragraf4">Neyse ki çevresi, onun yerine, onun için canla başla çalışan sadık bir gönüllüler ordusuyla sarılmıştı. Deniz, hem Nehir’in şehirdeki evinin, hem de Beylikdüzü’ndeki konağın iç dekorasyonuyla ilgileniyor; Nisa ile Nevin el ele vermiş, her iki evi de oturulur hale getirmek için geceli gündüzlü çalışıyorlardı.</p>

      <p class="paragraf4"><span>Hafta sonları İzmir’den gelen Ali Enişte’yle büyük patron Halil Sezen’e, yapılanlara övgü yağdırmak dışında fazla iş düşmüyordu.</span></p>

      <p class="yildiz">* * *</p>

      <p class="paragraf4">İki hafta sonra evlenecek gelin adayı kendisi değilmiş gibi, oturacağı evden çok işyeriyle ilgilenmek zorunda kalan Nehir, duyduğu eziklikten kurtulmanın yolunu, Nisa Hanım’la ablası Nevin’ in icraatlarına kayıtsız şartsız alkış tutmakta buluyor. Beğenmemezlik gibi bir lüksü yok, hiç karışmıyor işlerine.</p>

      <p class="paragraf4">Nisa Sultan’ın arayıp da bulamadığı fırsat... Sınırsız para harcama özgürlüğünü sonuna kadar kullanıyor.</p>

      <p class="paragraf4">Oğlunun düğün alışverişi! Tutabilene aşk olsun...</p>

      <p class="paragraf4">Aldığına verdiğine kimselerin karışmadığı; tam tersine, alınanlar için kutlanıp alacakları için yüreklendirildiği sayılı günlerin tadına doyamıyor Nisa. Ne var ki, Nehir’le yaşadıkları küçük sürtüşme (Asla tartışma denemez buna!), doludizgin yol alırken önüne çıkıveren beklenmedik bir engel gibi, tüm keyfini kaçırmaya yetiyor...</p>

      <p class="bos"></p>

      <p class="paragraf4">Halil Sezen o hafta sonu, İzmir’den gelen dünürünü, Ali Enişte’yi Boğaz’da ağırlamak istiyor. Bebek’teki sık sık gittikleri balıkçıda, denize karşı oturmuş, sıcacık bir sohbeti paylaşıyorlar.</p>

      <p class="paragraf4">Gündem belli; son aşamasına gelmiş hazırlıklar ve Nehir’in yeni şirketinin doğum sancıları...</p>

      <p class="paragraf4">Düğünün yapılacağı yer, sunumlar, davetliler konusunda tüm ayrıntıları sayıp döktükten sonra Nehir’le Deniz’e dönerek, “Balayı için nereyi düşünüyorsunuz?” diye soruyor Nisa. “Sizin için araştırdım. Seyşel Adaları, Bali, Havai... Balayının bal tadında yaşanacağı, cennet köşeleri her biri. Ha, Miami de olabilir... Ne diyorsunuz?”</p>

      <p class="paragraf4">Hazırlıksız yakalanmanın ilk şaşkınlığını üzerinden atıp konuşmayı başaran, Deniz oluyor.</p>

      <p class="paragraf4">“Balayına çıkmıyoruz biz. Daha doğrusu çıkamıyoruz. Nehir’in yeni işyeri rayına oturmadan...”</p>

      <p class="paragraf4">Gerisini duymuyor bile Nisa.</p>

      <p class="paragraf4">Birer ateş parçasına dönüşmüş gözlerini Nehir’in üzerine dikerek, “Ne demek oluyor bu?” diye soruyor. “Şimdi siz bana, düğünden sonra balayına çıkmayacağınızı mı söylemek istiyorsunuz?”</p>

      <p class="paragraf4">Sinirle gülüyor.</p>

      <p class="paragraf4">“İnanamıyorum! Geçerli bir açıklamanız vardır umarım.”</p>

      <p class="paragraf4">“Balayına çıkmayacak değiliz,” diye düzeltiyor Nehir. “Söz konusu olan, küçük bir erteleme yalnızca... Kurduğumuz yeni şirketin hazırlıkları tamam. Düğünden önceki hafta da açılacak ama, ilk adımını güçlü atabilmesi için görkemli bir açılış töreni şart. Onu da ancak düğünden sonraki günler içinde yapabiliriz. Kapısı yeni açılmış bir işyerini öylece bırakıp balayına çıkmayı Deniz de, ben de içimize sindiremiyoruz.”</p>

      <p class="paragraf4">Baştan beri konuşmaları sessizce izleyen Halil Sezen, gizlemeye çalıştığı bıyık altı gülüşüyle araya girerek, “Dünyasını kararttınız karımın!” diyor. “Düğüne gelenlere ne diyecek şimdi! Evlenip de evde oturmanızın hesabını nasıl verecek?”</p>

      <p class="paragraf4">Kolunu Nisa’nın omzuna atıyor. “Dert etme sen Nisa Sultan,” diyor. “Davetiyelerin altına not düşeriz. ‘Yeni evli gençlerimiz iş yoğunluğundan, şimdilik balayına çıkamıyorlar. Balayı tarihi sonradan bildirilecektir.’ Nasıl?”</p>

      <p class="paragraf4">“İyi akıl,” diye gülüyor Nisa. “Ama bilmiş olun, bu konu burada kapanmaz! Uygun zamanı kollayıp iki hafta öncesinden bildireceksiniz bana.”</p>

      <p class="paragraf4">Kocasının kolunun altından sıyrılan Nisa’yı bu kez de Deniz’in kolları sarıyor.</p>

      <p class="paragraf4">“Merak etme sen güzel annem, yaz ortasını geçirmeyiz. Bir, bilemedin iki ay içinde kapını çalarız senin.”</p>

      <p class="paragraf4">Deniz, güneş, kum ağırlıklı tropik bir tatilin hayallerine dalıp gidiyor Deniz. Nehir ise umursamıyor bu ayrıntıları. Hiçbir yere gitmese de olur. Onun güneşi de, denizi de yanında zaten...</p>

      <p class="yildiz">* * *</p>

      <p class="paragraf4">Ama şu anda, Nehir’in yanında değil Deniz.</p>

      <p class="paragraf4">Nerede, nasıl... hiçbir şey bilmiyor Nehir. Bütün gece, her kıpırdanışında adını sayıkladı Deniz’in.</p>

      <p class="paragraf4">Söylemiyorlar, saklıyorlar. Doktorlar, ablası, eniştesi... Hiçbiri doğru dürüst yanıt vermiyor.</p>

      <p class="paragraf4">Bir kendine gelse! Şu uyuşukluktan kurtulup zihnini toplayabilse, daha akılcı sorular sorup yanıtlarını alabilecek belki. Ama şu, damardan verdikleri serumun içine karışmış renk renk ağrı kesicilerle sakinleştiriciler yok mu... elini kolunu bağlıyor Nehir’in.</p>

      <p class="paragraf4">Baş tarafı ayakucuna göre daha yüksek hastane yatağına serilmiş; paramparça olmuşçasına sızlayan bedenini bir yandan diğer yana çevirmeye çalışırken, “Yavaş,” diyor Nevin. “Bacağın alçılı, unuttun mu?”</p>

      <p class="paragraf4">Hatırlıyor artık. Kazayı da, sonrasını da. Ameliyat olduğunu, bacağına plak takıldığını, kaburgasındaki çatlağı... hepsini biliyor.</p>

      <p class="paragraf4">Bıkmadan usanmadan, tekrar tekrar anlatıyor Nevin, ama sorular Deniz’e yönelince yanıtsız kalıyorlar nedense.</p>

      <p class="paragraf4">Bu kez kararlı Nehir. Sonuna kadar gidecek gücü var; az da olsa toparlayabiliyor zihnini.</p>

      <p class="paragraf4">“Abla... Doğruyu söyle bana. Deniz nerede? Ne oldu ona? En azından sağ olup olmadığını bilmek istiyorum. Bu benim hakkım!”</p>

      <p class="paragraf4">“Anlattım sana. Merak etme, yaşıyor. Yoğun bakımda, gidip gördüm. Öylece yatmış, uyuyor...”</p>

      <p class="paragraf4">Son sözleri söylerken, sesinin titremesine engel olamıyor Nevin. Devamını getirecek, anlatacak gücü yok.</p>

      <p class="paragraf4">Nehir de sormuyor zaten. Hastanenin ilaç kokulu havasından kaçıp kurtulmak ister gibi başını yana çevirip sımsıkı yumuyor gözlerini. İlaçların etkisine yenilerek tüm olumsuzluklarından arınan beyni, Nehir’in delice bir özlemle Deniz’e kavuşmasına tanık oluyor...</p>
    </div>
  </div>
</body>
</html>
