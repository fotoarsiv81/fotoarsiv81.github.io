<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-7.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-7.html" xml:lang="en-GB">
    <div class="calibre1">
      <p class="anabaslik-copy" id="toc_marker-8">8</p>

      <p class="paragraf4"></p>

      <p class="paragraf4"></p>

      <p class="anabaslik">YA DENİZ NEREDE?</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">A</span><span>yn</span>ı <span>dakikalarda Deniz, bir ba</span>ş<span>ka ameliyathanede ya</span>ş<span>am sava</span>şı <span>veriyor. Nehir kadar</span> ş<span>ansl</span>ı <span>de</span>ğ<span>il, ne yaz</span>ı<span>k ki. A</span>ğı<span>r bir beyin kanamas</span>ı <span>geçirmi</span>ş<span>, “beyin travmas</span>ı<span>” tan</span>ı<span>s</span>ı<span>yla ameliyata al</span>ı<span>nm</span>ış<span>. Birbirinden usta beyin cerrahlar</span>ı<span>, dört saattir Deniz’in ba</span>şı<span>nda, onu hayata döndürmek için ter döküyorlar.</span></p>

      <p class="bos"></p>

      <p class="paragraf4">Nevin’le Ali hastaneye ulaştıklarında, Deniz’in ameliyatı hâlâ sürüyordu. Nehir ise yoğun bakım ünitesinden çıkartılarak odasına alınmıştı.</p>

      <p class="paragraf4">Nehir’in doktoruyla konuşuyorlar önce.</p>

      <p class="paragraf4">“Hastamız gayet iyi,” diyor doktor. “Hayati tehlikesi yok. Sağ bacağının diz altında çoklu kırık vardı. Plak takarak tespit ettik. Önemsiz sayılabilecek bir kaburga çatlağı, birkaç önemsiz kesik ve yumuşak doku hasarı...”</p>

      <p class="paragraf4">“Kardeşimi görebilir miyiz?” diye sabırsızlıkla atılıyor Nevin.</p>

      <p class="paragraf4">“Tabii. Tıbben narkozdan çıktı ama şu an derin uykuda. Ara ara ayılıp tekrar uykuya dalması doğaldır.”</p>

      <p class="paragraf4">Eksik kalanı tamamlamak ister gibi, “Ya Deniz?” diye soruyor Ali. “Onun durumu nasıl?”</p>

      <p class="paragraf4">Bir an duraklıyor Nehir’in doktoru. Yanıt verip vermemek arasında kararsız. “Henüz ameliyatta,” diyor. “Arkadaşlarımız ellerinden geleni yapıyorlar, kuşkunuz olmasın.”</p>

      <p class="paragraf4">“Çok mu ağır?” diye korkuyla fısıldıyor Nevin.</p>

      <p class="paragraf4">“Bu konuda açıklama yapmak bana düşmez. Ancak, Nehir Hanım’ınki kadar basit bir yaralanma olmadığını söyleyebilirim.”</p>

      <p class="paragraf4">“Aman Allah’ım!” diye dehşetle haykırıyor Nevin. İlk kez farklı bir endişeyle sarsılıyor yüreği. Deniz’in başına gelebilecek her kötü durum, kat be kat fazlasıyla Nehir’e yansıyacak çünkü.</p>

      <p class="paragraf4">“Geçmiş olsun,” diyerek yanlarından uzaklaşan doktora yanıt bile veremiyor telaşından.</p>

      <p class="paragraf4">“Deniz’e bir şey olursa ne yaparız biz, Ali? Nasıl avuturuz Nehir’i?”</p>

      <p class="paragraf4">“Dur bakalım, böyle konuşmanı gerektirecek bir durum yok ortada. Bekleyip göreceğiz...”</p>

      <p class="yildiz">* * *</p>

      <p class="paragraf4">Nehir’in kalacağı tek kişilik özel odanın pencereleri, İzmir Körfezi’nin dingin maviliğine açılıyor. Refakatçi yatağı, televizyonu, buzdolabı, iki kişilik oturma grubu ve körfez manzarasıyla hastaneden çok, lüks bir otel odasını çağrıştırıyor.</p>

      <p class="paragraf4">Ancak ne Nevin, ne de Ali bunları görecek durumdalar. Nehir’in yatağının iki yanına çektikleri sandalyelerin ucuna ilişmiş, gözlerini kırpmadan, Nehir’in bedenindeki küçük hareketleri, yüzündeki belli belirsiz kıpırtıları izliyorlar.</p>

      <p class="paragraf4">Birkaç kez ayılır gibi oluyor Nehir. Onları hissediyor, konuştuklarını duyuyor sanki.</p>

      <p class="paragraf4">Nehir’in başucunda geçirdikleri süre, yaklaşık iki saati bulduğunda, Deniz’in ameliyatının bittiği haberi geliyor. Kapıyı tıklatıp içeriye süzülen hemşire, doktorların hasta yakınıyla görüşmek istediklerini söylüyor.</p>

      <p class="paragraf4">Nevin’le Ali, ikisi birden ayağa fırlıyorlar. Ali, kolundan tutup oturtuyor Nevin’i.</p>

      <p class="paragraf4">“Sen kal,” diyor. “Ben gider bakarım...”</p>

      <p class="paragraf4">Yanı sıra yürüyen hemşireyle beraber, hastanenin labirenti andıran koridorlarını adımlarken, ne garip bir durum, diye düşünüyor Ali. Deniz Sezen’in sağlık durumunun açıklanacağı kişi, karısının eniştesi! Başkaca bir hasta yakını yok... Olacak iş mi bu?</p>

      <p class="paragraf4">Gerekeni yaptı aslında Ali. Kaza haberini alır almaz Deniz’in annesiyle babasını aradı, ancak ulaşamadı. Sezenler, Londra’da mastır yapan kızlarının yanına gitmişlerdi.</p>

      <p class="paragraf4">Tekrar aramalıyım, diyor içinden. Hele şu doktorlarla bir konuşsun, Deniz’in durumunu öğrensin, arayacak elbet...</p>

      <p class="paragraf4"></p>

      <p class="paragraf4">Hemşirenin eşliğinde yürüdüğü koridorlardan on beş dakika sonra tek başına dönerken, Nevin’e ne anlatacağını toparlamaya çalışıyor Ali. Deniz’in ameliyatına giren doktorlardan Selim Kırcı, gereken açıklamayı yaptı yapmasına ama, sevindirici, somut bir sonuç bekleyen hasta yakını için pek iç açıcı değildi söyledikleri.</p>

      <p class="paragraf4">“Deniz Bey ameliyattan yeni çıktı. Durumu hakkında kesin bir şey söylemek için henüz çok erken. Uzunca bir süre yoğun bakımda kalacak. Hayati tehlikesi sürüyor maalesef. Keşke elimizden daha fazlası gelebilseydi... Hepinize geçmiş olsun!”</p>

      <p class="paragraf4">Ne demek şimdi bu? Kafası karışmıştı Ali’nin. Doktorun, nereye çekilirse gidecek esneklikteki sözlerinden çok, o sözlerin söyleniş biçimi canını sıkmıştı. Konuşurken gözlerini kaçırıyordu sanki doktor...</p>

      <p class="paragraf4">Bütün bunları Nevin’e, kapının önünde fısıldayarak anlatıyor Ali. Nehir ayılmak üzere çünkü.</p>

      <p class="paragraf4">“Şükürler olsun, kendine geliyor!” diyerek kocasını sevinçle karşılayan Nevin, Deniz’in ameliyat sonuçlarına yorum getirecek durumda değil. Her zamanki gibi, öncelik kardeşinde.</p>

      <p class="paragraf4">Önce gözlerini aralıyor Nehir, sonra da tümüyle açıyor.</p>

      <p class="paragraf4">“Abla!” diye mutlulukla gülümsüyor.</p>

      <p class="paragraf4">Çocuksu bir ifade var yüzünde. Geçirdiği son 10-15 yılı tek kalemde silmiş, Nehir’le Ali’nin ona kol kanat gerdikleri, yeniyetmeliğe adım attığı günlere dönmüş sanki. Uykuyla uyanıklık arasında gidip gelirken, beynini ele geçiren, Nevin’le ilgili tüm olumsuzlukları da çoktan unutmuş.</p>

      <p class="paragraf4">İyi ki var ablası! Eniştesi de...</p>

      <p class="paragraf4">Ne yapar Nehir, onlar olmasa? Dar zamanlarında kime sığınır?</p>

      <p class="paragraf4">“Abla,” diye kesik kesik yineliyor. “O korkunç kaza...”</p>

      <p class="paragraf4">“Haklısın bir tanem, kötü bir kazaydı. Ama geçti...”</p>

      <p class="paragraf4">“Bacağım! Bacağıma ne oldu benim? Üzerinde tonlarca ağırlık var sanki.”</p>

      <p class="paragraf4">“Ameliyat oldun. Bacağına plak takılmış. Onun ağırlığıdır. Geçecek...”</p>

      <p class="paragraf4">Birden yaşadığı güne, o ana dönüveriyor Nehir.</p>

      <p class="paragraf4">“Ya Deniz!” diye haykırıyor. “Nerde Deniz? Neden yanımda değil?”</p>

      <p class="paragraf4">Nevin’le Ali, odanın duvarlarına sığdıramadıkları bakışlarını yere diktiklerinde, daha da yükseliyor Nehir’in sesi.</p>

      <p class="paragraf4">“Öldü mü yoksa?”</p>

      <p class="paragraf4">“Merak etme yaşıyor,” diye atılıyor Nevin. “Ama o da ameliyatlı. Onun için burada değil.”</p>

      <p class="paragraf4">“Onun yanına götürün beni!”</p>

      <p class="paragraf4">“Olur mu hiç?” diye araya giriyor Ali. “Bu halinle... Hem, yoğun bakımda Deniz. Hele bir kendine gelsin...”</p>

      <p class="paragraf4">“Ne?” diye bir kez daha haykırıyor Nehir. “Yoğun bakımda mı? Durumu ağır yani... Ya ölürse!”</p>

      <p class="paragraf4">Kolu kanadı kırık bir kuş gibi umarsızca, içini çeke çeke ağlıyor.</p>

      <p class="paragraf4">“O ölürse yaşayamam ben...”</p>

      <p class="paragraf4">Gücü tükeniyor sonunda. Gitgide cılızlaşıyor sesi.</p>

      <p class="paragraf4">“Yalvarırım, yaşatsınlar onu!” derken gözleri kapanıyor.</p>

      <p class="paragraf4">“Aklına kötü şeyler getirme yavrum,” diye saçlarını okşuyor Nevin. “Bak gör, ikiniz de kısa sürede iyileşip, eskisinden de sağlam bir şekilde ayağa kalkacaksınız.”</p>

      <p class="paragraf4">Biraz önceki çocuksu haline dönmüş gibi Nehir.</p>

      <p class="paragraf4">“İyileşeceğiz,” diye mırıldanıyor. “İyileşip İstanbul’a, evimize döneceğiz...”</p>

      <p class="paragraf4">Ancak, kafasında beliriveren, “Hangi ev?” sorusuna yanıt bulamıyor bir türlü. Gözlerini uykuya teslim ederken, Beylikdüzü’ndeki konakla, Levent’teki kendi eski bekâr evi arasında sıkışıp kalıyor...</p>
    </div>
  </div>
</body>
</html>
