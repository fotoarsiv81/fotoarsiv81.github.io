<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-15.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-15.html" xml:lang="en-GB">
    <div class="calibre1">
      <p class="anabaslik-copy" id="toc_marker-16">16</p>

      <p class="paragraf4"></p>

      <p class="paragraf4"></p>

      <p class="anabaslik"><span>DEN</span>İ<span>Z</span><span>’</span>İ <span>RESMETMEK</span></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override11">“...</span><span class="gmme">B</span>ir gün, hiç ummadığım bir anda, yaşamımın daha sonraki bölümünde gerçekleşecek mucizenin ilk işaretlerini aldım.</p>

      <p class="paragraf3"><span class="char-style-override9">Deniz’</span>e karşı bir banka oturmuş, elimdeki kalemle önemli gördüğüm yerlerin altını çizerek, altını çizdiğim o önemli yerleri <span class="char-style-override9">deniz</span>’e okuyup, kendi izlenim ve yorumlarımı onunla paylaşarak kitabımı okuyordum. Birden, nasıl oldu bilmiyorum, <span class="char-style-override9">deniz</span>’i resmetmek geldi içimden!</p>

      <p class="paragraf4">Öylesine heyecanlıyım ki... Parmaklarım kıpır kıpır. Kalbim, göğüs kafesimi yarıp dışarı fırlayacak sanki.</p>

      <p class="paragraf4">Kitabın kapağını çevirip Önsöz’den önceki boş sayfayı karşıma aldım. Ve... ayların susamışlığıyla <span class="char-style-override9">deniz</span>’imi çizgilerimle buluşturuverdim.</p>

      <p class="paragraf4">Yetmedi bu kadarı; yetmezdi, yetemezdi. Onca zamanın özlemi vardı içimizde. Deli gibiydim. Kitabın sayfalarını hızla çeviriyor, elimin altına düşen her boşluğa dalgalar yerleştiriyordum. Uysal, hırçın, köpürmüş; kumsalla öpüşen, nazla salınan... Benim dost dalgalarım!</p>

      <p class="paragraf4"><span class="char-style-override9">Deniz</span>, ben ve çizgilerim, harika bir üçlü oluşturmuştuk. Ancak, eksik kalan bir şey vardı: renkler! Onları da aramıza aldık mı, keyfimize diyecek olmayacaktı.</p>

      <p class="paragraf4">Kitabı banka bıraktığım gibi, fırlayıp kalktım. Hafiften çiseleyen yağmura gülümseyerek, ivedi adımlarla yolun karşı tarafına geçtim. O an için hiçbir işe yaramadıklarını düşündüğüm yığınla dükkân ve mağazanın içinden aradığımı buldum sonunda: iki yüksek binanın arasına sıkışmış kalmış, yıkılmayı bekleyen eski yapının girişindeki küçücük kırtasiyeci.</p>

      <p class="paragraf4">İçeri nasıl girdiğimi, doğal afet bölgesinden günler sonra kurtarılmış bir kazazedenin açlığıyla, resim malzemelerine nasıl sarıldığımı bilemiyorum. Ne var ki, duyduğum çıldırtıcı özleme rağmen, elimi attığım her nesneyi geri bırakmak zorunda kalıyordum.</p>

      <p class="paragraf4">Ya yapamazsam! Ya beceremezsem...</p>

      <p class="paragraf4">Parmaklarım gibi, renkler de ihanet ederse bana...</p>

      <p class="paragraf4"><span>Eder, eder! Yüreğimin ihanetine de uğramadım mı öncesinde?</span></p>

      <p class="paragraf4">Ya da intikam almaya kalkarlarsa benden?...</p>

      <p class="paragraf4">‘Aylardır uğramadın yanımıza, hatırımızı sormadın; bizim için yoksun artık!’ derlerse?</p>

      <p class="paragraf4">Yağlıboya... yanına bile yaklaşamıyorum.</p>

      <p class="paragraf4">Suluboya... o da olmaz, kırgındır bana.</p>

      <p class="paragraf4">Resim kâğıtları... kalsın! Bembeyaz yüzleriyle aşağılar gibi bakıyorlar suratıma.</p>

      <p class="paragraf4">‘Ne arzu etmiştiniz?’ diyor tezgâhın arkasındaki güleç yüzlü genç kız.</p>

      <p class="paragraf4">‘Bloknot,’ diyorum, beni bile şaşırtan kararlılığımla. ‘Büyücek bir bloknot.’</p>

      <p class="paragraf4">‘Bu iyi mi?’</p>

      <p class="paragraf4">‘İyi. Bir de...’</p>

      <p class="paragraf4">‘Evet?’</p>

      <p class="paragraf4">‘Bir kutu mum boya.’</p>

      <p class="paragraf4">Bu kadarı yeterdi şimdilik... Bloknotla boyaları kaptığım gibi <span class="char-style-override9">deniz</span>’e koştum yeniden. Beni görünce sevindi <span class="char-style-override9">deniz</span>, hele onun için bir şeyler yapacağımı anlayınca, havalara uçtu sevincinden.</p>

      <p class="paragraf4">Orada kaç saat boyunca, kâğıdın beyazına <span class="char-style-override9">deniz</span>’in bin bir tonunu çaldığımı, <span class="char-style-override9">deniz</span>’i kaç resme hükümdar kıldığımı bilemiyorum. Resim bile sayılmazdı aslında yaptıklarım. Anaokuluna başlayan çocuğun mum boyayla yaptığı ilk boya çalışmaları gibi, bir yığın karalama. Birbiri ardına çevirdiğim bloknot yapraklarına, dokundurduğum renklerle birer damla deniz suyu damlatmıştım yalnızca.</p>

      <p class="paragraf4">Ama olsun; çok beğendi <span class="char-style-override9">deniz</span> yaptıklarımı, öve öve göklere çıkardı.</p>

      <p class="paragraf4">İrileşen yağmur damlalarıyla harelenen yüzündeki ürpertiyle, ‘Devam et,’ dedi. ‘Daha iyilerini bekliyorum senden.’</p>

      <p class="paragraf4">Bana geçti ürpertisi, titremeye başladım. Ancak o zaman, nicedir yağan yağmurun altında sırılsıklam olduğumu fark edebildim. Bir kısmı ıslanmış, fazlaca ıslananları hamura dönmüş resimlerimi aceleyle toplayıp <span class="char-style-override9">deniz</span>’le vedalaştım.</p>

      <p class="paragraf4">Hava kararmıştı. Kim bilir nasıl merak etmişti evdekiler... Umurumda bile değildi. En son ne zaman bu kadar mutlu olduğumu hatırlamıyordum.</p>

      <p class="paragraf4">Kapıyı kocam açtı. Gözlerinde endişeli bir ifade... Daha fazlasını göremedim. Kapkara bir perde indi gözlerime. Son bir gayretle elimdeki şekilden çıkmış resim müsveddelerini uzattım.</p>

      <p class="paragraf4">‘Son resim çalışmalarım!’ diye fısıldadım gururla.</p>

      <p class="paragraf4">Bayılmışım!”</p>

      <p class="paragraf4"><span>Nisa Hanım, zorlu bir maratondan çıkmışçasına yorgun, arkasına yaslanıyor.</span></p>

      <p class="paragraf4"><span>“Münevver’e söyle, çay getirsin bize,” diyor Dila’ya.</span></p>

      <p class="paragraf4"><span>Sonra da sehpanın üzerindeki metal kutudan kahverengi, ince bir sigar</span><span class="Character-Style" xml:lang="tr-TR"><a href="#footnote-225-1" id="footnote-225-1-backlink">1</a></span> <span>çıkararak zarif hareketlerle yakıyor.</span></p>

      <p class="paragraf4"><span>“Dört yıl oldu sigarayı bırakalı,” diyor. “Günde bir paketi bulunca, o beni bırakmadan ben onu bırakayım istedim.”</span></p>

      <p class="paragraf4"><span>Nehir’in, elindeki sigar’a bakıp belli belirsiz gülümsediğini görünce, “Buna takıldınız, değil mi?” diye gülüyor o da. “Tütün, tütündür; doğru. Ama bu, ara sıra kapısını çaldığım minik bir kaçamak yalnızca. Böyle kaçamaklar da olmasa, yasaklamalarla yavanlaşan hayatımıza nasıl renk katacağız?”</span></p>

      <p class="paragraf4"><span>Çayını yudumlarken, Nisa Hanım’ın neden bu kadar derinlemesine bir anlatım içine girdiğini merak etmekten kendini alamıyor Nehir. Evini, özellikle de çalışma ortamını açtığı her konuğa, ruhunun sır dolu labirentlerini de açmak zorunda değil ki. Bugün yaşananlar, yalnızca kendisine tanınan bir ayrıcalıksa eğer, altında yatanın ne olduğunu çok merak ediyor Nehir.</span></p>

      <p class="paragraf4"><span>“Sıkıldıysanız burada kesebiliriz,” diyor Nisa Hanım.</span></p>

      <p class="paragraf4"><span>“Olur mu hiç!” diye karşı çıkıyor Nehir. “Sizi ve anlattıklarınızı dinlemek, benim için zevk.”</span></p>

      <p class="paragraf4"><span>“Nerede kalmıştık?” diye Dila’dan yardım istiyor Nisa Hanım.</span></p>

      <p class="paragraf4"><span>“Bayılmıştın,” diyor Dila. “Kapının eşiğinde yere yığılmıştın ya...”</span></p>

      <p class="paragraf4"><span>“Ha, evet... Yağmur altında, farkında olmadan çok üşümüşüm o gün. Ağır bir zatürre, yanı sıra geçirdiğim ruhsal deprem... Günlerce, kendimi bilmeden yatmışım.</span></p>

      <p class="paragraf4">Çektiklerime değdi ama! Kalktığımda, salonun ortasına kurulmuş, kullanılmaya hazır bir tuvalle harika bir yağlıboya takımı beni bekliyordu. Kenarları sedef işlemeli palet ve her boydan birkaç tane fırçayla beraber...</p>

      <p class="paragraf4">Renklerle ve çizgilerle dansım yeniden başlamıştı. Yaşamımın belki de en mutlu günleriydi onlar... Doktorlar evden çıkmamı yasaklamışlardı, uzunca bir süre dört duvar arasında kalacaktım. Ne gam! Hiç şikâyetim yoktu. Elimi fırçaya sürmediğim zamanın acısını çıkarmak, aradaki açığı kapatmak ister gibi, soluk almamacasına çalışıyordum.</p>

      <p class="paragraf4">Yakın çevremde yaşayan hiç kimse, kendimi bu denli yormamı hoş karşılamıyordu. Mutfaktaki yardımcıdan bahçedeki bahçıvana kadar... Sözüm ona belli etmiyorlardı bana ama, biliyordum; fısır fısır beni konuşuyorlardı aralarında. Bunalımlarımın yeni tezahürü olarak görüyorlardı belki de resim çalışmalarımı.</p>

      <p class="paragraf4">Yalnız onlar mı? Gecenin geç saatlerinde, ayakta dikilmekten mecalsiz kalıp yatağa uzandığımda, kocamın endişeli bakışlarıyla karşılaşıyordum. Görmezden gelip, boya kokularıyla yoğrulmuş yorgun bedenimi, coşkulu bir sabırsızlıkla nicedir dinginliğini ve huzurunu unuttuğum uykunun şefkatli kollarına teslim ediyordum. Bir an önce uyumak, uyanır uyanmaz da beni bekleyen imge ve renk dünyama kavuşmak için.</p>

      <p class="paragraf4">Tuvale yansıyan renkler ve tonlar durmadan değişiyordu da konu hep aynıydı: <span class="char-style-override9">deniz</span>!</p>

      <p class="paragraf4">Öylesine özlemiştim ki onu...</p>

      <p class="paragraf4">Hayır, resim çalışmalarım için, ille de karşımda olması gerekmiyordu. Onunla dopdoluydum; göremesem, kokusunu içime çekemesem de fırçamın ucundan o dökülüyordu nasılsa.</p>

      <p class="paragraf4">“O zamanlar farkında değildim ama, <span class="char-style-override9">izlenimci</span> ruhumun getirisiydi bu durum. Ve ben, gördüklerimin değil, hissettiklerimin izdüşümünü resmediyordum.</p>

      <p class="paragraf4">“<span class="char-style-override9">Deniz</span>’i en iyi tanıyan bendim. Diğer insanlar, doğanın bir parçası diye niteleyip geçerken, ben onu ruhuyla değerlendiriyordum çünkü. Farklı ruh hallerini renklerle kaynaştırabilmem, onu böylesine iyi anlatabilmem, bu yüzdendi. Hüzünlü, öfkeli, sevecen, gülen, ağlayan... Her bir fırça darbesi, dile gelip ses verecekti neredeyse...</p>

      <p class="paragraf4">Onu tuvalin üzerinde görmek yetmiyordu artık. Özlemim dayanılmazdı. Hiç ummadığım bir anda, hiç ummadığım bir şekilde gerçekleşti kavuşmamız...”</p>

      <div class="calibre1">
        <div class="calibre1">
          <p class="dipnot"><a href="#footnote-225-1-backlink" id="footnote-225-1">1</a> yaprak sigara</p>
        </div>
      </div>
    </div>
  </div>
</body>
</html>
