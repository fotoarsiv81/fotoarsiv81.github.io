<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-60.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-60.html" xml:lang="en-GB">
    <div class="calibre1">
      <p class="anabaslik-copy" id="toc_marker-61">61</p>

      <p class="paragraf4"></p>

      <p class="paragraf4"></p>

      <p class="anabaslik">TEHLİKELİ SORULAR</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">O</span><span>n günlük oldu Derin. Hastaneden ç</span>ı<span>kmalar</span>ı<span>n</span>ı<span>n üzerinden de bir hafta geçti. Bir haftad</span>ı<span>r, Arda’yla yüz yüze gelmediler...</span></p>

      <p class="paragraf3">Nehir yönünden pek sorun yok, şikâyetçi olan Arda.</p>

      <p class="paragraf4">Her gün telefonla arıyor. Bazen günde birkaç kez... Rastlantı sonucu Derin’in ağlama sesini duyduğunda, havalara uçuyor sevincinden.</p>

      <p class="paragraf4"><span>“Özledim,” diyor. “Çok özledim... Burnumda tütüyor kokusu.”</span></p>

      <p class="paragraf4">Kendisinin ikinci plana itildiğinin farkında Nehir. Arda’nın asıl özlediği, Derin artık. Onu rahatça görememenin sıkıntısıyla kıvranıp duruyor. Dışarıda rahatça görüşebildikleri günler geride kaldı, eve gelmektense çekiniyor Arda...</p>

      <p class="paragraf4">Sonunda, Nehir’in aklına bile getiremeyeceği bir yolla çözümlüyor sorunu.</p>

      <p class="bos"></p>

      <p class="paragraf4">Uzun zamandır yaşamadıkları kadar dingin bir pazar günü... <span>Doğum sonrasında dışarı adımını atamayan Sultan’a bile hafta sonu</span> izni vermişler. Nevin’le Nehir, Derin’le ilk kez yalnız kalmanın keyfini çıkarıyorlar bugün.</p>

      <p class="paragraf4"><span>Geceliği, sabahlığı üzerinden attı artık Nehir. Eşofman takımlarla geziyor evin içinde. Derin de onlarla beraber salonda, ana kucağında</span><span class="Character-Style" xml:lang="tr-TR"><a href="#footnote-225-16" id="footnote-225-16-backlink">16</a></span> <span>uyuyor. Geceden geceye yatağına yatırıyorlar.</span></p>

      <p class="paragraf4"><span>Öğleden sonra kapı çalınıyor.</span></p>

      <p class="paragraf4"><span>Tatil günü, kim olabilir ki?</span></p>

      <p class="paragraf4"><span>Nevin gidip kapıyı açıyor. Gelen konukları salona alıyor. Arda ile annesi Feride Hanım’ı...</span></p>

      <p class="paragraf4"><span>Arda’nın sesini duyunca öylesine güçlü bir sevinç dalgasına kapılıyor ki, bir adım geride kalmış Feride Hanım’ı görmüyor bile Nehir. Ok gibi fırlayıp kucaklayıveriyor Arda’yı. Sonra da aynı hızla geri çekilip varlığını yeni fark ettiği Feride Hanım’a, “Hoş geldiniz,” diyor.</span></p>

      <p class="paragraf4"><span>“Oturmadan ellerimi sabunlayayım ben,” diyor Arda. “Banyo ne taraftaydı?”</span></p>

      <p class="paragraf4"><span>Döndüğünde açıklamasını yapıyor.</span></p>

      <p class="paragraf4"><span>“Dışardan gelince, eller sabunlanmadan bebeğe dokunulmaz. Siz siz olun, mikrop saçan parmakların Derin’e değmesine izin vermeyin.”</span></p>

      <p class="paragraf4"><span>Nehir’le Nevin, Arda’nın bebek konusundaki titizliklerine alışık; ama Feride Hanım, tanımaz gözlerle süzüyor oğlunu. Sonra da bakışlarını Nehir’e çeviriyor.</span></p>

      <p class="paragraf4"><span>“Güle güle büyütün bebeğinizi Nehir Hanım,” diyor. “Arda’nın ameliyatından beri, sık sık İstanbul’a geliyorum. Kaç kez niyetlendim size uğramaya, olmadı. Kısmet bugüneymiş.”</span></p>

      <p class="paragraf4"><span>Feride Hanım’la ikinci karşılaşmaları. İlkinde, Arda’nın kalp nakli sonrası yattığı hastane odasının kapısında, bambaşka şartlarda karşılaşmışlardı. Oğlunun kurtulmasını sağladığı için öylesine minnet doluydu ki Feride Hanım, teşekkür etmeye çalışırken dili dolanıyordu.</span></p>

      <p class="paragraf4">Feride Hanım’ın bakışları o günden izler taşıyor hâlâ. Hâlâ sevecen, hâlâ minnet yüklü... Ama tavırları daha derli toplu.</p>

      <p class="paragraf4">Konuşmalara katılmıyor Arda. Sandalyesini Derin’in yattığı ana kucağının önüne çekmiş, uykunun kollarındaki bebek yüzünün kıpırdanışlarını izliyor.</p>

      <p class="paragraf4">Nevin’in getirdiği çayları içerken küçük kımıltıların ardından ağlamaya başlıyor Derin. Nehir’den önce Arda fırlıyor yerinden. Kimseden izin alma gereği duymadan, koltuk altlarından tutup kaldırıyor bebeği. Özlemle göğsüne bastırıyor... Gözleri kapalı, elinden gelse içine sokacakmış gibi; öylece kalıyor bir süre.</p>

      <p class="paragraf4">Belli etmemeye çalışsa da onları böyle görmekten fazlasıyla etkileniyor Nehir. Derin’in ağlarken susması, sakinleşmiş bir halde kolunu bacağını Arda’nın göğsüne bırakması da tuzu biberi oluyor.</p>

      <p class="paragraf4">Feride Hanım’ın yüzündeyse şaşkınlıkla karışık bir hoşnutsuzluk ifadesi var sanki. Bebeğin uyanmasını beklemiş gibi, çantasından çıkardığı kutuyu açıp mavi kurdeleye tutturulmuş altını Derin’in omzuna takıyor ve üzerine düşeni yapmanın ferahlığıyla arkasına yaslanıyor.</p>

      <p class="paragraf4">“Kalkalım mı Arda?” diyor yumuşacık bir sesle. Sonra da Nehir’le Nevin’e dönüp, “Yarın yolcuyum,” diye açıklıyor. “Eşya toplamam gerekiyor...”</p>

      <p class="bos"></p>

      <p class="paragraf4">“Zavallı Feride Hanım,” diyor Nevin arkalarından.</p>

      <p class="paragraf4">“Ne demek şimdi bu?”</p>

      <p class="paragraf4">“Görmüyor musun oğlunun halini? Seni bıraktı, ne derece bıraktığı da bilinmez ya neyse; el kadar bebeye sardırdı şimdi de...</p>

      <p class="paragraf4">Pazar günü, annesini bebek görmeye getiren genç bir adam! Buraya geleceğine İstanbul’un cennet mekânlarından birine gitmeyi, başkalarının bebeği yerine, oğlunun evlenebileceği gelin adaylarıyla tanıştırılmayı tercih etmez miydi o anne?”</p>

      <p class="paragraf4">“Bana ne bunlardan? Neden beni suçlar gibi konuşuyorsun?”</p>

      <p class="paragraf4">“Seni suçlamıyorum. Feride Hanım’ın bu durumdan pek hoşnut olmadığını söylüyorum yalnızca.”</p>

      <p class="paragraf4">Ablası haklı. Nehir de Feride Hanım’ın davranışlarındaki tutukluğun farkında. Yanı sıra, bir gün gelip Arda’nın evleneceğinin, hatta öncesinde gelin adayını annesiyle beraber Nehir’le de tanıştıracağının bilincinde. Doğal karşılıyor bunları. Daha doğrusu, doğal karşılamaya çalışıyor.</p>

      <p class="paragraf4">Arda’yla Dila’yı aynı yakınlıkta görüyor kendine. İkisi de aynı derecede düşkünler ona. Dila da evlenecek bir gün, evleneceği kişiyi Nehir’le tanıştıracak... Ve bundan büyük bir mutluluk duyacak Nehir.</p>

      <p class="paragraf4">Neden Arda’nın evliliğinde de aynı mutluluğu duyacağından emin değil?</p>

      <p class="paragraf4">Tehlikeli bir soru bu! Kendine bile dürüstçe yanıt veremeyeceği kadar tehlikeli... Ama Nehir, en azından şimdilik oyalanabileceği yeterlilikte bir yanıt buluyor sonunda.</p>

      <p class="paragraf4">Dila evlenmeye kalksa ve evlense, Nehir’le aralarındaki ilişki ve yakınlık hiçbir zarar görmeyecek; aynı şekilde sürdürecekler beraberliklerini.</p>

      <p class="paragraf4">Ama aynı şeyler Arda için geçerli değil ne yazık ki. Gün gelir de Arda evlenirse, aralarındaki bağların tümünü değilse de pek çoğunu koparmaları gerekecek. Annesi bile hoşlanmazken, elin kızı böyle tanımsız bir beraberliği nasıl hoş karşılasın ki...</p>

      <div class="calibre1">
        <div class="calibre1">
          <p class="dipnot"><a href="#footnote-225-16-backlink" id="footnote-225-16">16</a> <span xml:lang="tr-TR">Bebe</span><span xml:lang="tr-TR">ğ</span><span xml:lang="tr-TR">in uyutuldu</span><span xml:lang="tr-TR">ğ</span><span xml:lang="tr-TR">u, beslendi</span><span xml:lang="tr-TR">ğ</span><span xml:lang="tr-TR">i, ta</span><span xml:lang="tr-TR">şı</span><span xml:lang="tr-TR">nmas</span><span xml:lang="tr-TR">ı</span> <span xml:lang="tr-TR">kolay, çok i</span><span xml:lang="tr-TR">ş</span><span xml:lang="tr-TR">levli özel be</span><span xml:lang="tr-TR">ş</span><span xml:lang="tr-TR">ik</span></p>
        </div>
      </div>
    </div>
  </div>
</body>
</html>
