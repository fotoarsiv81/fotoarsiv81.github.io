<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-17.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-17.html" xml:lang="en-GB">
    <div class="calibre1">
      <p class="anabaslik-copy" id="toc_marker-18">18</p>

      <p class="paragraf4"></p>

      <p class="paragraf4"></p>

      <p class="anabaslik">KAKTÜS RESTORAN</p>

      <p class="paragraf3"><span class="char-style-override7">B</span><span>ir yanda Büyükçekmece Gölü, di</span>ğ<span>er yanda Marmara Denizi... Ayn</span>ı <span>avucun içinde duruyorlar sanki.</span></p>

      <p class="paragraf3">Otelin 28. katındaki, hem göl hem deniz manzarasına hâkim Kaktüs Restoran, oldukça tenha bu gece. Cam kenarındaki birkaç masa dışında, her yer boş.</p>

      <p class="paragraf4">Nehir’le Deniz, manzarayı en iyi görebilecek konumdaki köşe masada oturuyorlar. Nehir yönünden, hesapta olmayan bir yemek bu. Sağ ve sol kolum, dediği acar yardımcıları Pınar ve Hakan’la beraber Manolya Konakları’ndaki “Cumartesi Buluşması” için yola koyulduklarında, akşam yemeğini bu şartlarda yiyeceği aklının ucundan geçmezdi.</p>

      <p class="paragraf4">Planlandığı gibi; örnek konakta geceleyecek beş aileyle büyük bir gazetenin ekonomi servisinde çalışan, Pazar günleri iş ekinde köşe yazıları yayımlanan, Nehir’in gazeteci dostunu karşılayıp odalarına yerleştirmişlerdi. Sonrasında hep beraber çaylar kahveler içilmiş, site içinde tanıtım turları atılmıştı. Türk hamamı, sauna, spor merkezi; basketbol, voleybol, mini golf sahaları gezilmiş, ertesi sabahki bruch’ın ardından bu tesislerin tümünden yararlanabilecekleri vurgulanmış ve konuklar yemek öncesi dinlenmeye çekilmişlerdi.</p>

      <p class="paragraf4">Onlar dinlenirken aşağıda, kusursuz olacağı baştan belli bir mangal partisinin hazırlıkları sürüyordu. İstanbul’un ünlü et lokantalarından birinin Urfalı mutfak şefi, ekibiyle beraber, sırf bu iş için şehirden getirilmişti. Önceden terbiyelenmiş etler, şişlere dizilmiş domatesli, biberli kebaplar, köfteler, pirzolalar, çimenlerin üzerine kurulmuş sıra sıra mangallarda pişirilmeyi bekliyorlardı.</p>

      <p class="paragraf4"><span>Her şey yolundaydı. Bu yolundalığın baş mimarı olmaktan gurur duyuyordu Nehir. Çalışma arkadaşlarını da unutmuyordu ama.</span></p>

      <p class="paragraf4">“Kutlanmayı hak ettik,” demişti Pınar’la Hakan’a. “Her şeyi inceden inceye planlamanın ve mükemmeli hedeflemenin getirdiği başarı bu.”</p>

      <p class="paragraf4">Ardından da gülerek eklemişti:</p>

      <p class="paragraf4">“Şu hale baksanıza! Aralarından sıyrılıp, çekip gitsek kimse fark etmeyecek yokluğumuzu. Her şey kendiliğinden, tıkır tıkır, öylesine güzel işliyor ki...”</p>

      <p class="paragraf4">“Önemli olan düzeni kurmak,” demişti Hakan. “İyi kurulan düzen, kendi kendini işletiyor.”</p>

      <p class="paragraf4">Deniz de tam o sırada gelmişti yanlarına.</p>

      <p class="paragraf4">“Haklısınız, çekip gitsek kimsenin umurunda olmayacak,” diye onaylamıştı konuşulanları. Sonra da gözlerinin içine, ta derinlerine sızmıştı Nehir’in.</p>

      <p class="paragraf4">“Seninle bir yerlere kaçalım mı?”</p>

      <p class="paragraf4">Satışa sunulan, satışı için özveriyle çalışılan konakların sahibi değil de okuldan kaçıp daha eğlenceli bir yerlere gitmeyi düşleyen yaramaz, sevimli bir çocuk konuşuyor sanki...</p>

      <p class="paragraf4"><span>Gülüvermişti onun bu haline Nehir. Söylenenleri şaka niyetine algıladığını anlatmak ister gibi, “Nereye kaçabiliriz ki?” diye omuz silkmişti.</span></p>

      <p class="paragraf4"><span>Deniz’in niyeti ciddiydi.</span></p>

      <p class="paragraf4"><span>“Konakların inşaatı sürerken, şehre dönmediğim geceler kaldığım bir otel var. Beylikdüzü’nün en elit otelidir. TÜYAP’ın hemen yanında. Roof’u</span><span class="Character-Style" xml:lang="tr-TR"><a href="#footnote-225-2" id="footnote-225-2-backlink">2</a></span> <span>harikadır. Boğaz manzarasını aratmayacak güzellikte bir manzara... hem bedenleri, hem de ruhları dinlendiren hafif bir müzik, nefis yemekler... Ne dersin?”</span></p>

      <p class="paragraf4"><span>Teklife bayılmıştı Nehir.</span></p>

      <p class="paragraf4"><span>“Ya burası? Böyle de bırakamayız ki...” türünden caydırma girişimleri, fazla hevesli görünmek istemeyişinden kaynaklanıyordu.</span></p>

      <p class="paragraf4"><span>“Biz ne güne duruyoruz?” diye karşısına dikilivermişti Hakan. “Bu saatten sonra, bize bile iş düşmüyor ya neyse...”</span></p>

      <p class="paragraf4"><span>“Zaten şehre dönmeyecek miydiniz?” demişti Pınar da. “Gece burada kalamayacağınıza göre. Yarın sabah, brunch’a gelirsiniz artık...”</span></p>

      <p class="paragraf4"><span>Ne programa, ne de programın kendisi dışında yapılıp hazır halde sunulmasına itirazı vardı Nehir’in. Bu tepeden inme yemek, yorgunluklarının üzerine ilaç gibi gelecekti. İçinden geçenleri maskeleyip oldubittiye getirilmiş bir karara zorunlu olarak uyuyormuş gibi davranması, şartların gereğiydi yalnızca...</span></p>

      <p class="bos"></p>

      <p class="paragraf4">Beş yıldızlı otelin zirvesinde yer alan Kaktüs Restoran, yeni yeni dolmaya başlıyor. Dikenli, batıcı bir şeyleri çağrıştıran adının tersine; kapıdan içeriye adımını atanları kucaklayıveren, sıcak, yumuşacık bir havası var. Nehir’le Deniz, restoranın bu akşamki ilk konuklarından.</p>

      <p class="paragraf4">Büyükçekmece Gölü’yle Marmara Denizi’nin birbiri içine uzanmış gibi duran doyumsuz gece manzarasına karşı oturuyor Nehir. Deniz ise manzaraya sırtını dönerek, Nehir’i seyre dalmış.</p>

      <p class="paragraf4">Geniş salonun kesişen iki kenarı, boydan boya cam. Masalar, denizin ve gölün kuşbakışı seyrini engellemeyecek şekilde, cam kenarlarına diklemesine yerleştirilmişler. Girişin sağında birkaç basamakla inilen geniş bir dans pisti, diğer tarafta ise duvar boyunca uzanan şık bir Amerikan bar var.</p>

      <p class="paragraf4">Garsonlar fır dönüyor etraflarında. Karşılanış şeklinden, Deniz’in buralarda çok iyi tanındığını kestirebiliyor Nehir.</p>

      <p class="paragraf4">Kim bilir daha önce kimlerle gelmiş buraya... Hiçbiri ilgilendirmiyor Nehir’i, ama “diğerleri” ile aynı kefeye konulacak olmak canını sıkıyor. Deniz Sezen’in kız arkadaşları ile...</p>

      <p class="paragraf4">Kız arkadaşı değil, iş arkadaşıyım ben, diye geçiriyor içinden. Oysa, bu kadarını bile kabul etmemişti bir zamanlar...</p>

      <p class="paragraf4"><span class="char-style-override8">İş arkadaşı</span> sözü de acımasızca dalgasını geçerek o günlerin intikamını alıyor zaten. Deniz’in sıcacık bakışlarına çarpıp gerisingeriye dönüyor, alaycı kahkahalar halinde suratına çarpıyor Nehir’in.</p>

      <p class="paragraf4">“İş arkadaşı, ha! Yok ya!...”</p>

      <p class="paragraf4">Deniz’in, masanın üzerinden uzanıp elini tutmasıyla iyiden iyiye karışıyor kafası.</p>

      <p class="paragraf4">“Kırmızı şarap mı içsek, beyaz mı? Balık yiyeceksek, beyaz iyi gider. Ne dersin?”</p>

      <p class="paragraf4">Usulca elini çekiyor Nehir. Şarabın rengi, ısmarlanacak meze, ara sıcak ve ana yemekler... hiçbiri umurunda değil. Tüm seçimleri Deniz’e bırakmaya dünden razı. Her birini sorarken elini tutacağına...</p>

      <p class="paragraf4">İçin için kendini yargılamaktan da geri kalmıyor Nehir. Ne bu ürkeklik, ilk flörtüyle kaçamak buluşmuş yeniyetme halleri... Yakışıyor mu otuzuna gelmiş Nehir Hanım’a? Eski arkadaşları görse, kasıklarını tuta tuta gülmekle kalmaz, tefe koyup çalmayı da görev edinirler.</p>

      <p class="paragraf4">Deniz’in de ondan eksik kalır yanı yok. O ana kadar yaşadıkları, zihninden ve bedeninden kazınarak temizlenmiş; tüm deneyimleri hiçbir kalıntı bırakmadan buharlaşıp uçmuş sanki. Sevdiği insana yüreğini nasıl açacağını bilemeyen, toy bir delikanlı kalmış geriye.</p>

      <p class="paragraf4"><span>Gazetelerin magazin sayfalarına “Çapkın Prens” diye manşet atan gazeteciler, gelip görsünler Deniz Sezen’in ne hallere düştüğünü...</span></p>

      <p class="bos"></p>

      <p class="paragraf4">Pistin kenarındaki, duvara dayalı piyanonun başına geçen, kır saçlarını atkuyruğu şeklinde ensesinde toplamış, geçkin yaşına göre yakışıklı sayılabilecek piyaniste; etekleri yerlere kadar uzanan, derin göğüs dekolteli siyah tuvaleti, sımsıkı siyah topuzu, yüksek topuklarını müziğin ritmine göre ahenkle zemine vurduğu kırmızı ayakkabılarıyla hoş sayılabilecek, orta yaşlı bir kadın şarkıcı eşlik ediyor.</p>

      <p class="paragraf4">Yemek müziği niyetine, yemek yiyenleri rahatsız etmeyecek yumuşaklıkta, Latin Amerika folk müziğinden şarkılar çalıp söylüyorlar. Nehir’le Deniz, ara ara küçük gülümseyişlerini paylaşarak, önlerindeki mezelerden küçük lokmalar alıyor; akıllarının yarısı bambaşka yerlerde, diğer yarısı da birbirlerinin üzerinde, icra edilen müziği dinler görünüyorlar.</p>

      <p class="paragraf4">Neden sonra Deniz, belki de şarkıcı kadının söylediği buram buram aşk kokan ezgilerden aldığı güçle, “Nehir!” diyor kararlılıkla. “Kaçma benden! Kaçırma gözlerini...”</p>

      <p class="paragraf4">Bu kez tek elini değil, iki elini birden alıyor avuçlarının içine. Öyle ki, istese de kıpırdayamıyor Nehir.</p>

      <p class="paragraf4">İstediği de yok zaten... Gönüllü bir esaret, yaşadığı.</p>

      <p class="paragraf4">“Sevdim seni Nehir! İlk gördüğüm anda sevdim. Adını ilk duyduğumda... Nehir ve Deniz!</p>

      <p class="paragraf4">Geceler boyu boşluğa, karanlıkların kuytusuna haykırdım adlarımızı. Denize dökülmek için dağlar tepeler aşan bir nehirle, o nehri kucaklamak, içine almak için çırpınan bir deniz hayal ettim hep. Bizdik onlar! Birbirine ulaşması, birbirini bütünlemesi gereken Nehir’le Deniz...</p>

      <p class="paragraf4">Ama bunları söyleyemedim sana. Tanışalı kaç ay oldu... Boşuna harcadım bunca zamanı.”</p>

      <p class="paragraf4">Kendisinin de bir şeyler söylemesi gerektiğini düşünüyor Nehir. En azından birkaç soru soracak. Kafasında düğümlenen “neden”leri sıralayacak. Neden şimdi, diyecek.</p>

      <p class="paragraf4">Olduğu yerde kıpırdanarak konuşmaya hazırlanırken, elini Deniz’in elinden çekecek oluyor... Şiddetle karşı çıkıyor Deniz.</p>

      <p class="paragraf4">“Dur!” diyor. “Konuşmaya başlamışken, susturma beni. Aylardır bekledim bu anı... Hiç kimse, hiçbir şey umurumda değil artık. Herkes bilsin, Deniz’in Nehir’e nasıl vurgun olduğunu.”</p>

      <p class="paragraf4">Bu sabırsız telaş, güldürüyor Nehir’i.</p>

      <p class="paragraf4">“Biraz soluklan,” diyor. “Hiçbir yere kaçmıyorum. Ne anlatırsan, sonuna kadar dinleyeceğim.”</p>

      <p class="paragraf4">“Şaşırttım mı seni? Karşı cinsle ilk kez buluşmuş acemi delikanlılar gibi davrandığımın farkındayım. Ama itiraf ediyorum, acemiyim bu konuda. Daha önce hiç kimseye evlenme teklif etmedim ki!”</p>

      <p class="paragraf4">Soluksuz kalma sırası Nehir’de. Şu birkaç saat içindeki baş döndürücü gelişmelerin hızına yetişmekte zorlanan beyni, Deniz’in son sözleriyle iyice dumura uğruyor.</p>

      <p class="paragraf4">“Yanlış mı duydum?” diye şakaya vurmaya çalışıyor. “Evlenme mi dedin sen?”</p>

      <p class="paragraf4">“Evet!” diyor Deniz kararlı bir tavırla. “Deniz’le Nehir’in kavuşmalarını, birbirlerinin içinde erimelerini, bu beraberliğin sonsuza dek sürmesini istiyorum ben. Bunun adına sosyal anlamda ve toplum içinde <span class="char-style-override8">evlenme</span> diyorlar.”</p>

      <p class="paragraf4">“Hızınıza yetişilmiyor, Deniz Bey! Birkaç saat öncesine kadar iş dışında hiçbir paylaşımımız yokken...”</p>

      <p class="paragraf4">“Bak onda haklısın, biraz tepeden inme oldu, bağışla. Bu işin belli bir sırası olmalı, biliyorum. Birilerinin aracılığıyla tanımadık birbirimizi. Seni bilmem ama, âşık oldum ben.</p>

      <p class="paragraf4">Eh, madem âşık oldun; anlat aşkını, yüreğinden taşan sevgiyi dile getir... Aşkla örülü ilk birliktelik döneminin tadını çıkar. Sonrasında, ‘Gel evlenelim,’ dersin...</p>

      <p class="paragraf4">Beceremedim! Biraz da reddedilmekten korktum galiba. Bir başkasının varlığından...”</p>

      <p class="paragraf4">“Başkası falan yok!”</p>

      <p class="paragraf4">Nehir’in ağzından istemsizce dökülen sözler, ikisini de şaşırtıyor.</p>

      <p class="paragraf4">Başlamışken devamını getiriyor Nehir.</p>

      <p class="paragraf4">“Öyle birinin varlığından söz ettiğimi hatırlamıyorum.”</p>

      <p class="paragraf4">“Yok da demedin ama. Birisi varmış gibi davrandın hep.”</p>

      <p class="paragraf4">“Yalnız olmadığımı düşünmeni istedim, doğru. Nedenine gelince... İş hayatında, beraber çalıştıkları insanlara askıntı olan tiplerden biri olarak anılmayı asla istememişimdir. Tavrımı ve sınırlarımı önceden koyarım.”</p>

      <p class="paragraf4">Bundan sonrasını sıcacık bir gülüşle tamamlıyor Nehir.</p>

      <p class="paragraf4">“Ancak sen farklıydın... Özel hayatlarımızı ortaya getirmemiştik hiç ama, sorsaydın söylerdim.”</p>

      <p class="paragraf4">“Keşke sorsaymışım. Sen de bana kayıtsız değildin yani... Neden dışına ışık sızdırmadın hiç? Cesaret vereceğine, acımasızca paraladın beni.”</p>

      <p class="paragraf4">“Tek taraflı değil, karşılıklı paralaştık,” derken, dudaklarından dökülen kahkahalara engel olamıyor Nehir. “Cesaret konusunda ise; dibine ışık verecek mumlardan değilim ben. Hem, sen bile bunca zaman kapalı kutu gibi susup oturmuşken, ilk atağı benim yapmam yakışık alır mıydı?”</p>

      <p class="paragraf4">Bu kadarı yetiyor Deniz’e.</p>

      <p class="paragraf4">Karşılıksız değil sevgisi! Deniz nehrini beklerken, Nehir de denizine kavuşmayı istermiş meğer...</p>

      <p class="paragraf4">“Dans edelim mi?” diyor, gözleri Nehir’in gözlerinde.</p>

      <p class="bos"></p>

      <p class="paragraf4">İlk dans!</p>

      <p class="paragraf4">Bedenlerinin ilk kez birbirine dolanışı. Nefeslerinin ilk kez birbirine karışması. Aşkın ilk yudumlanışı, ilk sarhoşluk...</p>

      <p class="paragraf4">Son olmayacağı kesin!</p>

      <p class="paragraf4">“Bu gece burada kalalım,” diye fısıldıyor Deniz, Nehir’in kulağına.</p>

      <p class="paragraf4">“Harika!” diyor Nehir de, girmek üzere olduğu gülme krizinin öncesinde. “Nikâh memurunu da yanında getirseydin bari. Yarın sabah, çiçeği burnunda balayı çifti olarak ağırlanırdık kahvaltıda.”</p>

      <p class="paragraf4">El ele masalarına doğru yürürken, “Yanlış anladın,” diye düzeltmeye çalışıyor Deniz. “Sabah brunch’a gitmeyecek miyiz? Şehre ineceğimize, buradan geçeriz diye düşünmüştüm.”</p>

      <p class="paragraf4">Sitemle ekliyor: “Ayrı odalarda kalmak diye bir şey var, değil mi?”</p>

      <p class="paragraf4">“İyi niyetine inanıyorum,” derken, alaycı tavrını sürdürüyor Nehir. “Ama gitmem gerek. Arabamı alacağım. Sabah Pınar’la Hakan getirdi beni. Buraya da senin kanatlarınla uçtuk... Yarın arabaya ihtiyacım olacak.”</p>

      <p class="paragraf4">Nehir’in çantasının ön gözündeki cep telefonu, onların dansı bırakıp masaya dönmelerini beklermiş gibi ısrarla çalmaya başlıyor. Telaştan eli ayağı birbirine dolanıyor Nehir’in; arayanın kim olduğunu az çok tahmin edebiliyor çünkü. Suçunu da biliyor üstelik, işe dalıp aramayı unuttuğunu...</p>

      <p class="paragraf4">Telefonu eline alıp da, “Ablam” yazısını görünce, keşke önceden kapatsaydım, diye hayıflanıyor.</p>

      <p class="paragraf4">“Nehir!... Nerelerdesin sen kızım? Sabahtan beri arıyorum. Ev telefonun cevap vermiyor. Cebini açmıyorsun ya da, ‘Kapsama alanı dışında,’ diyor o sinir bozucu mekanik ses. Şimdi de açmasan, yollara düşecektik eniştenle.”</p>

      <p class="paragraf4">“İşteydim abla, bütün gün çalıştık.”</p>

      <p class="paragraf4">“Ne zamandan beri cumartesileri de çalışıyorsun?”</p>

      <p class="paragraf4">“Yalnız bugünlük. Manolya Konakları var ya... Onun hafta sonu çalışması vardı.”</p>

      <p class="paragraf4">“Bitmedi mi daha? Gecenin saat kaçı olmuş... Neredesin sen? N’apıyorsun?”</p>

      <p class="paragraf4">“Beylikdüzü’ndeyim. Deniz’le yemek yiyoruz.”</p>

      <p class="paragraf4"><span>Kendini bildi bileli, ablasıyla arasında geçen soru-cevap düzeyindeki diyaloglardan hep zararlı çıkmıştır Nehir. Her seferinde, aynen böyle olmuştur. Sorulara yoğunlaşıp, cevapları yüksek devirli bir motorun otomatiğine bağlayarak verdiğinden, kendisine zarar verecek sözcükleri, ancak ağzından çıktıktan sonra fark edebilir çünkü.</span></p>

      <p class="paragraf4">Bu yüzden, “Denizle yemek yiyoruz,” şeklindeki son cümlesini geri alması ya da düzeltmesi mümkün değildir artık. Gelmeye, gelirken de dört bir yanı kasıp kavurmaya hazırlanan ateş topunu beklemekten başka çaresi yoktur.</p>

      <p class="paragraf4">Birden yatışıyor Nevin. En sivri uçlu okunu atmaya hazırlanırken, yapacağı hamle için güç toplayan okçunun sakinliği var üzerinde.</p>

      <p class="paragraf4">Alaycı bir kimliğe bürünmüş, yumuşacık ses tonuyla, “Sahi mi?” diyor. “Sevindim... Demek Deniz Sezen ya da Deniz Bey’le değil de, Deniz’le yemek yiyorsunuz... Afiyet olsun.”</p>

      <p class="paragraf4">Bir anda parlayıveriyor.</p>

      <p class="paragraf4">“Ne yaptığını sanıyorsun sen? Olup biteni gazetelerden mi öğreneceğiz? O haberleri yalanladığında da inanmamıştım sana zaten. Ateş olmayan yerden duman tüter mi? Her neyse... Bu gariban ablana ne zaman esaslı bir açıklama yapacaksın, göreceğiz.”</p>

      <p class="paragraf4">“Ablacığım, ben seni sonra arasam?...”</p>

      <p class="paragraf4">Nehir, elinde telefon, ablasına dert anlatmak için kıvır kıvır kıvranırken, Deniz gelişmeleri keyifle izlemekte. Ağzının içinde yuvarlanan kahkahaları güçlükle zapt ediyor.</p>

      <p class="paragraf4">Epeyce dil döktükten, ablasına ertesi gün için uzun uzun konuşma sözü verdikten sonra, ancak telefonu kapatabiliyor Nehir.</p>

      <p class="paragraf4">“Kutlarım seni,” diyor Deniz. “İtiraf etmeliyim ki sıkı mücadeleydi. Savunmada iyiydin. Ancak hücumda, aynı başarıyı gösterdiğini söyleyemem.”</p>

      <p class="paragraf4">“Ablamın karşısındaki kişi, savunmada kalmaya mahkûmdur. Hücuma geçmek, ne haddine...”</p>

      <p class="paragraf4">“Oysa, harika bir fırsat vardı elinde; kullanamadın. Hücum 1: Sana evlenme teklif ettiğimi söyleyecektin. Hücum 2: Şaşkınlıktan donakalınca da, ‘Teklifi kabul ettim, haberin olsun!’ deyip son darbeyi indirecektin.”</p>

      <p class="paragraf4">“Ablamı tanısan böyle konuşmazsın. Senin dediklerini söylesem, gecenin bu saatinde yollara düşerdi, inan. Zerrece abartmadığımdan emin olabilirsin.”</p>

      <p class="paragraf4">“Sakıncası yok bence. Önünde sonunda, seni ondan istemeyecek miyim?”</p>

      <p class="yildiz">* * *</p>

      <p class="paragraf4">Nehir, gecenin ilerlemiş saatinde eve döndüğünde, ruhundaki karmaşık duyguların aynı derecede karmaşık yansımalarını taşıyordu bedeninde.</p>

      <p class="paragraf4">Şaşkınlık, sevinç, mutluluk, ürküntü; evdeki tüm ışıkları yakıp balkona fırlayarak sesinin ulaşabileceği herkesle, gece boyunca yaşadıklarını paylaşma arzusu; bu saçma sapan arzuyu oluştuğu yerde boğup, daha olgun, daha kendine yaraşır bir kutlama isteği...</p>

      <p class="paragraf4">Yaklaşık yirmi saattir uyanık. Bu sürenin çoğunu ayakta, işe güce koşturarak geçirmiş bedeni dayanabilse, daha ne seçenekler üretecek kim bilir...</p>

      <p class="paragraf4">Beyin hücreleri de isyan edip düşünme, algılama, yorumlama eylemlerine son verince, yapacak fazla bir şeyi kalmadı Nehir’in. Dayanma gücünün son noktasında, kendini yatağa atmaya hazırlanırken, saati kurmayı akıl etti neyse ki... Bu yorgunlukla uykuda kalıp sabahki brunch’a yetişememek, şimdiye kadar verdiği onca emeği sıfıra indirgemekle eşdeğerdi.</p>

      <p class="paragraf4">Saati sabah 09.00’a kurdu. Kalkar kalkmaz ilk işi, ablasını arayıp konuşmak olacaktı. Ancak onu ikna edip gönlünü aldıktan sonra, iç huzuruyla hazırlanmaya koyulabilirdi.</p>

      <p class="paragraf4">Nehir’in, uykuya dalmadan önceki son düşünceleriydi bunlar...</p>

      <div class="calibre1">
        <div class="calibre1">
          <p class="dipnot"><a href="#footnote-225-2-backlink" id="footnote-225-2">2</a> çatı</p>
        </div>
      </div>
    </div>
  </div>
</body>
</html>
