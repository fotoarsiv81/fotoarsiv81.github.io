<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-18.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-18.html" xml:lang="en-GB">
    <div class="calibre1">
      <p class="anabaslik-copy" id="toc_marker-19">19</p>

      <p class="paragraf4"></p>

      <p class="paragraf4"></p>

      <p class="anabaslik">GECİKMİŞ KAHVALTI</p>

      <p class="paragraf3"><span class="char-style-override7">U</span><span>yuyan birinin d</span>ış <span>seslerden etkilenme duyarl</span>ı<span>l</span>ığı<span>, d</span>ış <span>seslerin yüksekli</span>ğ<span>i, alçakl</span>ığı<span>, t</span>ı<span>n</span>ı<span>s</span>ı<span>, tiz ya da pes olmas</span>ı<span>yla de</span>ğ<span>il, ki</span>ş<span>inin o andaki “sesi alg</span>ı<span>lama yetene</span>ğ<span>i” ile ilintilidir. Kulak hassasiyetinin rolü yoktur bu duyumda.</span></p>

      <p class="paragraf4">Halk arasında, “Top atsan uyanmaz!” deyimiyle tanımlanan, koyu bir uyku sarhoşluğuna teslim olmuş bedenleri silkeleyip kendine getirmek, oldukça güçtür.</p>

      <p class="paragraf4">Özenle kurulan saatler, “ya çalmazsa” endişesiyle alınan ek tedbirler... Bin bir çeşit melodiden cankurtaran, itfaiye, polis arabası sirenlerine uzanan geniş yelpazeye yayılmış seslerden en uyandırıcı olanına ayarlanmış cep telefonları... Kimi zaman yeterli olmayabilirler.</p>

      <p class="paragraf4">Bir de bakarsınız, yükselen zil ya da müzik sesleri, havanın zerrecikleri arasına karışıp yok oluvermiş. Uyanması gereken erkek ya da dişi ise düşler âleminde cirit atıyor...</p>

      <p class="paragraf4">Neyse ki Nehir şanslı!</p>

      <p class="paragraf4">“Top atımlık” duyma eşiğine demir atmışken, derinden derine beynine ulaşarak sese dönüşen cılız titreşimler sayesinde, düş görmeye devamla ayılma arasında yaşadığı birkaç gelgitin ardından, uykusundan sıyrılmayı başarıyor.</p>

      <p class="paragraf4">Fırlayıp kalkıyor yataktan. Ancak, ayağını yere bastığı anda, ne yapacağını bilmez bir halde duraksıyor. Kendisini uyandıran sesin nereden geldiğini kestirememenin şaşkınlığı içinde.</p>

      <p class="paragraf4">Hayır, cep telefonu değil. Sehpanın üzerindeki, kurulduğu dakikanın gelmesini bekleyen metal sarkaçlı antika saat, hiç değil.</p>

      <p class="paragraf4">Telefon çalmış olabilir mi?</p>

      <p class="paragraf4">Kulağını ahizeye dayayıp dinliyor Nehir, o da değil.</p>

      <p class="paragraf4">Birdenbire başlayan ve evin içine dalga dalga yayılan zil sesi, tüm soruların yanıtını veriyor.</p>

      <p class="paragraf4">Sokak kapısından geliyor ses!</p>

      <p class="paragraf4">Pazar günü... Sabahın köründe... kim olabilir?</p>

      <p class="paragraf4">Bunları değil sormak, düşünmek bile anlamsız. Gelenin kim olduğunu gayet iyi biliyor Nehir. Göz deliğinden bakmaya bile gerek duymadan, “Hoş geldin abla,” diyerek kapıyı ardına kadar açması da bu yüzden.</p>

      <p class="paragraf4">Kucaklaşmalarıyla çözülmeleri bir oluyor.</p>

      <p class="paragraf4">“Hoş bulduk,” diyor Nevin’in ağzı; ama gözleri, ne derece hoş bulduğunun arayışında, kardeşinin yüzündeki tüm hücreleri tek tek sorguya çekiyor.</p>

      <p class="paragraf4">Küçük el çantasını Nehir’in göz hizasına doğru yüksekleyip yere indiriyor, kapının yanındaki duvarın dibine bırakıyor. Nehir, çantanın küçüklüğünü görsün de ablasının bu seferki ziyaretinin kısa olacağını anlasın diye.</p>

      <p class="paragraf4"><span>Kısa duraklamanın ardından, soluk almamacasına konuşmaya başlıyor Nevin. Susarsa, karşı tarafa söz hakkı doğacak...</span></p>

      <p class="paragraf4">Üstünlüğü elinden kaçırmamalı! Anlatıyor da anlatıyor...</p>

      <p class="paragraf4">İlk uçakla gelmiş İzmir’den. Evden çıktıklarında, henüz gün yeni ağarıyormuş. Eniştesinin selamları varmış, gözlerinden öpüyormuş Nehir’in. O da gelmek istermiş ama işleri yoğunmuş bu aralar, başka sefereymiş artık.</p>

      <p class="paragraf4">Laf kalabalığına getirip, ilk uçağa yetişme çabasının gerisinde duran niyeti maskelemeye çalışsa da kendisine bile inandırıcı gelmiyor anlattıkları.</p>

      <p class="paragraf4">Nehir’in tepkisizliğine kızmış gibi, “Gevrek getirdim sana,” diye noktalıyor sözlerini. “Fırından yeni çıkmıştı aldığımda, sabahın ilk gevreği. Baksana, çıtır çıtır hâlâ. Özlemişsindir...”</p>

      <p class="paragraf4">Sitemle ekliyor:</p>

      <p class="paragraf4">“Ablanı değilse bile, İzmir’in simidini, İzmir gevreğini özlemişsindir belki.”</p>

      <p class="paragraf4">Dalgın, uyuşuk bir halde ayakta dikilmesindeki garipliği, ancak o zaman fark ediyor Nehir. Yapması gerekeni, birileri uyardıktan sonra akıl etmiş uysal bir çocuk gibi, kollarını ablasının boynuna dolayıp yumuşacık yanaklarından öpüyor.</p>

      <p class="paragraf4">“Hoş geldin ablam! Özlemez olur muyum seni?”</p>

      <p class="paragraf4">“Hiç belli etmiyorsun ama. Aramasam, arayacağın yok.”</p>

      <p class="paragraf4">“Çok koşturuyorum abla. Durup kendimi dinleyecek fırsatım olmuyor.”</p>

      <p class="paragraf4">Nevin’in vermeye hazırlandığı iğneli yanıt, çalar saatin zil sesine kurban gidiyor.</p>

      <p class="paragraf4">“Bu da nesi? Ben gelmesem de bu saatte kalkacaktın demek...”</p>

      <p class="paragraf4">“Evet. Beylikdüzü’ndeki sitede brunch var. Şirket olarak, biz düzenledik.”</p>

      <p class="paragraf4">“İş yani?”</p>

      <p class="paragraf4">“İş. Dünkü etkinliğin devamı. Hemen hazırlanıp çıkmam gerekiyor.”</p>

      <p class="paragraf4">Birden canlanıyor Nevin.</p>

      <p class="paragraf4">“Tamam,” diyor. “Hazırlanadur sen. Ben de gevrekli, peynirli, zeytinli şöyle güzel bir kahvaltı hazırlayayım sana. Kahvaltılığın var mı dolapta?”</p>

      <p class="paragraf4">“Var da... Brunch’a gideceğim, dedim ya.”</p>

      <p class="paragraf4">“<span class="char-style-override9">Brunch</span> deyip durma, kızıyorum. <span class="char-style-override9">Kahvaltı</span>nın suyu mu çıktı? Özenti bunlar, özenti...”</p>

      <p class="paragraf4">Gülüveriyor Nehir.</p>

      <p class="paragraf4">“Ne yapalım güzel ablam? Bizde olmayan bir öğünü, bizim sözcüklerimizle ifade edemiyoruz işte. <span class="char-style-override9">Geç kahvaltı</span>, diyorlar şimdilerde ama, aslının yerini tutmuyor.”</p>

      <p class="paragraf4">“<span class="char-style-override9">Sosyete kahvaltısı</span> deseniz, cuk oturur! Yurdum insanının, sokaktaki sade vatandaşın tarzına uymaz böyle şeyler. Neyse...</p>

      <p class="paragraf4">Ta Beylikdüzü’nde değil mi bu meret? En azından bir saatlik yol. Gidene kadar acıkır insan ayol. Hadi sen işine bak, aç karnına yola salar mıyım kızımı ben...”</p>

      <p class="bos"></p>

      <p class="paragraf4">Duştan çıkıp aceleyle saçlarını kuruturken, burnuna çarpan iştah açıcı kokulara kapılmama kararında Nehir. Tatil günüyle işi en iyi bağdaştıracağını düşündüğü kot pantolon-ceket takımın içine beyaz, yakası işli ipek bluzunu giyerken de kararını sürdürüyor. Ancak, mutfağa girip de ablasının kaşla göz arasında donattığı sofrayı görünce dayanamıyor.</p>

      <p class="paragraf4">Pul biber-zeytinyağı karışımıyla zenginleştirilmiş siyah ve yeşil zeytinlerin her biri, tabağa konulmuş nadide birer mücevher sanki. Zeytinyağı ve kekikle terbiye edilmiş kıpkırmızı domatesler, öylesine davetkâr ki...</p>

      <p class="paragraf4">“Bunların hepsinin, benim buzdolabımdan çıktığına inanamıyorum,” diye gülüyor Nehir. Tabağına çeyrek simit alıp ablasının karşısına oturuyor. “Doymaca değil, tatmaca,” diyor tavşankanı çayından arka arkaya yudumlar alırken. “Ellerine sağlık ablacığım. Ne zamandır böyle bir sofra kurulmamıştı bu evde.”</p>

      <p class="paragraf4">“İnanırım,” diyerek içini çekiyor Nevin. “Kendini işe vurmuş zamane kadınlarının, erkeklerden farkı kalmadı.”</p>

      <p class="paragraf4">Bir şeyler söyleyecekmiş de nereden başlayacağını bilemiyormuş gibi kıpırdanıyor olduğu yerde.</p>

      <p class="paragraf4">“Anlat bakalım,” diyor sonunda. “Kimmiş bu Deniz Bey? Ne istiyormuş benim bir tanemden?”</p>

      <p class="paragraf4">Baştan başlıyor Nehir, tanışmalarından. Anlatıyor...</p>

      <p class="paragraf4">Aylardır paylaştıkları iş temposunu, ister inansın ister inanmasın, önceki akşama kadar aralarında hiçbir özel paylaşım olmadığını ve beklemediği bir anda aldığı evlenme teklifini...</p>

      <p class="paragraf4">Nehir’in evlenmesine asla sıcak bakamayan, bu tutumundan dolayı için için kendini suçlasa da dolaylı gerekçelerle daha önceki tüm teklifleri püskürtmeyi başaran Nevin, bu kez de üzerinde yürünecek yolun önüne engel koymaya kararlı, ufukta belirmiş adayın açığını yakalamaya can atıyor. Deniz’le hiçbir alıp veremediği yok aslında. Karşı durduğu olgu, evlilik.</p>

      <p class="paragraf4">“İyi de kızım... (Ne zaman kızımlı cümleler kursa, en baskıcı yüzüyle Nehir’i bir şeylerden alıkoymaya hazırlanıyordur!) Ne tanıyoruz, ne biliyoruz. Bizim için, ailemiz için tam bir muamma.”</p>

      <p class="paragraf4">“Haklısın ablacığım,” diye sinirle gülüyor Nehir. “Ama tüm insanlar tanımadıkları birileriyle evlenirler. Aile, hatta sülale içi ilişkilere farklı gözle bakılıyor, biliyorsun.”</p>

      <p class="paragraf4">“Töbe, töbe...”</p>

      <p class="paragraf4">“Tövbe ya! Biraz tövbekâr olmakta yarar yok mu sence de? Peşin hükümlerini bir yana atıp öyle değerlendirsen olayları... Görmediğin, tanımadığın insanları karalamaya kalkmasan...”</p>

      <p class="paragraf4">Yanıt vermek yerine mutfak penceresinden dışarılara, uzak bir yerlere dikiyor gözlerini Nevin. Neden sonra, sakin bir sesle konuşmaya başlıyor.</p>

      <p class="paragraf4">“Şu sizin geç kalmış kahvaltınız... Kimler gelecek oraya?”</p>

      <p class="paragraf4">Sorunun altında yatanın ne olduğunu bilse de sabırla anlatıyor Nehir.</p>

      <p class="paragraf4">“Müşteri adayları, tanıtım kampanyasında çalışan pazarlama gönüllüleri, gazete temsilcileri, satışla doğrudan ya da dolaylı yoldan ilişkisi olan yığınla insan...”</p>

      <p class="paragraf4">“Yığınla insan, ha!” diye sitemle başını sallıyor Nevin. “Ta nerelerden kalkıp gelmiş bir abla, o yığının içine giremiyor ama.”</p>

      <p class="paragraf4">Onun bu hallerine alışık Nehir. Dayanamıyor gene de. Kucaklayıveriyor ablasını.</p>

      <p class="paragraf4">“Kıyamam sana,” deyip öpücüklere boğuyor. <span>“İş için olmasa,” diye başlayacakken bir ışık yanıyor kafasında.</span></p>

      <p class="paragraf4">Neden olmasın!...</p>

      <p class="paragraf4">Ablasının geliş nedeni belli değil mi? Ya yoluna taş koyacak, öncekiler gibi ya da damat adayını tanımaya çalışacak.</p>

      <p class="paragraf4">Deniz açısından da hiçbir sakıncası olmadığına göre... İki taraf da karşılaşmayı bu kadar istiyorken, Nehir’e düşen, onları buluşturmak değil mi?</p>

      <p class="paragraf4"><span>“Hazırlan o halde,” diyor ablasına. “Sen de benimle geliyorsun...”</span></p>

      <p class="bos"></p>

      <p class="paragraf4">Yol boyunca söyleniyor Nevin.</p>

      <p class="paragraf4">“Ne kadar uzakmış! Trafik de yoğun... Anlamıyorum şu insanları. Mis gibi şehri bırakıp ne demeye evlerini dağa bayıra taşırlar ki?”</p>

      <p class="paragraf4">“Mis gibi dediğin o şehir, yükünü almış, batmak üzere ablacığım,” diye hafifçe gülüyor Nehir. “Şimdi moda, banliyöde oturmak. Biraz parası olan, açık havaya atıveriyor kendini.”</p>

      <p class="paragraf4">“Zengin işi, desene şuna. Sokaktaki vatandaş yapabiliyor mu onların yaptığını?”</p>

      <p class="paragraf4">“Haklısın,” diye tartışmayı başlamadan kesiyor Nehir. Nevin Sultan’ın üstüne gitmenin hiç zamanı değil...</p>
    </div>
  </div>
</body>
</html>
