<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-37.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-37.html" xml:lang="en-GB">
    <div class="calibre1">
      <p class="anabaslik-copy" id="toc_marker-38">38</p>

      <p class="paragraf4"></p>

      <p class="anabaslik">İKİ KİŞİLİK ÖLÜM</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">İ</span><span>nsan hayat</span>ı<span>nda, “</span>İş<span>te dünyan</span>ı<span>n sonu!” diyebilece</span>ğ<span>i say</span>ı<span>l</span>ı <span>anlar vard</span>ı<span>r.</span></p>

      <p class="paragraf3">Nehir de işte o anlardan birini yaşıyor.</p>

      <p class="bos"></p>

      <p class="paragraf4"><span class="char-style-override9">“Deniz’i kaybettik!”</span></p>

      <p class="paragraf4"><span class="char-style-override8">Deniz’i kaybettik...</span></p>

      <p class="paragraf4"><span class="char-style-override8">Deniz’i... Deniz...</span></p>

      <p class="paragraf4"><span class="char-style-override8">HAYIR!!!</span></p>

      <p class="bos"></p>

      <p class="paragraf4">“Hayır, hayır!” diye dakikalarca haykırıyor Nehir. “Bana onun öldüğünü söyleyemezsiniz,” diye oradan oraya atıyor yaralı bereli bedenini.</p>

      <p class="paragraf4">Yürekleri paralıyor sesi, beyinleri oyuyor.</p>

      <p class="paragraf4"><span class="char-style-override8">Acı</span>’yı duygu olmaktan çıkarıp somutlaştırarak, daha da dayanılmaz kılıyor.</p>

      <p class="paragraf4">Yoğun bakım hekiminin üzerine düşeni yapıp Deniz’in beyin ölümünü haber verdiği ve yerini Nüket Hanım’a bıraktığı kahredici dakikalar...</p>

      <p class="paragraf4">“Canım kardeşim benim,” diye usul usul Nehir’in saçlarını okşuyor Nevin. “Keşke doğru olmasa. Ama gerçek bu, Deniz yaşamıyor artık.”</p>

      <p class="paragraf4">“Onun yanına götürün beni, hemen! Şimdi... cansız bedenine sarılmak istiyorum. Doya doya... son defa.”</p>

      <p class="paragraf4">“Görmek hakkınız,” diye araya giriyor Nüket Hanım. “Önce biraz toparlanın... Bilmeniz gereken bir şey daha var. Beyin ölümü gerçekleşti ama, Deniz Bey henüz yoğun bakımda.”</p>

      <p class="paragraf4">“Yoğun bakımda mı?” diye doğruluyor Nehir. “Bir umut var yani... Bitkisel hayata mı girdi Deniz?”</p>

      <p class="paragraf4">“Hayır. Keşke öyle olsaydı. Bitkisel hayatta yaşam vardır. Geri dönüş de. Ancak beyin ölümü, geri dönüşsüzdür.”</p>

      <p class="paragraf4">“Nasıl böyle kesin konuşabiliyorsunuz? Çıkmayan canda umut yok mudur?”</p>

      <p class="paragraf4">“Gerçekleri kabul etmemiz gerekiyor Nehir Hanım. Deniz Bey yaşamıyor artık. Solunum cihazından çıkınca kalbi de, soluğu da duracak.”</p>

      <p class="paragraf4">“Hep cihazla yaşasın o zaman!” diye feryat ediyor Nehir. “Razıyım ben. Kalbi atsın, soluk alıp versin; bu kadarı bile yeter bana.”</p>

      <p class="paragraf4">“Ne yazık ki, bu mümkün değil. Sonucu değiştiremeyiz, Deniz Bey’i kaybettik. Başınız sağ olsun. Acınız çok taze... Sizleri bir süre baş başa bırakmak daha iyi olacak galiba.”</p>

      <p class="paragraf4">Kapıya doğru yürürken, “Yarım saat sonra koridorun sonundaki odada buluşalım lütfen,” diye ekliyor. “Diğer ayrıntıları orada konuşuruz.”</p>

      <p class="paragraf4">Nevin, Ali ve Hilmi Sezen, bu sözlerin ne anlama geldiğini biliyor ama; “Keşke ölen ben olsaydım!” diye çığlıklar atan, “Deniz’siz yaşam ölüme eşdeğer. Onunla beraber ben de öldüm,” diyerek iki kişilik ölümü göğüslemeye gönüllü Nehir’in, organ nakliyle ilgili hiçbir fikri yok...</p>

      <p class="yildiz">* * *</p>

      <p class="paragraf4">Yarım saat sonra, yeniden görüşme odasında toplanıyorlar.</p>

      <p class="paragraf4">Burası, ölenin birinci dereceden yakınlarıyla organ bağışı görüşmelerinin yapıldığı, bu konuda ayrıntılı bilgilerin verildiği özel, ferah bir oda.</p>

      <p class="paragraf4">Dört tanesi tekli, iki tanesi ikili koltuklar, rahatlatıcı olması açısından yeşil renkte seçilmiş. Ortada oval, büyücek bir masa, aralarda sehpalar var. Su, sıcak ve soğuk içecekler, sigara, telefon gibi aniden beliriverecek gereksinimlere karşı her türlü önlem alınmış.</p>

      <p class="paragraf4">Tekli koltukta oturan Organ Koordinatörü Doktor Nüket Çelik, orada bulunanların hepsiyle göz iletişimi kurabilecek şekilde bir halka oluşturuyor. Hiçbir hareketi, hiçbir sözü rastlantısal değil. Olayların belli bir kurgu çerçevesinde gelişmesini sağlamak için bilimsel verilerden ve önceki deneyimlerinden güç alıyor.</p>

      <p class="paragraf4">Buraya kadar tekerlekli sandalyeyle gelen Nehir, odanın hangi işleve hizmet ettiğinin farkında bile değil henüz.</p>

      <p class="paragraf4">“Umarım biraz sakinleşmişsinizdir Nehir Hanım,” diye başlıyor Nüket. Sesi yumuşacık ve olabildiğince sıcak. “Sizinle konuşmam gereken çok önemli bir konu var... Organ bağışı! Razı olursanız eğer, Deniz Bey’in organları, yaşamla ölüm arasına sıkışıp kalmış çaresiz insanlara umut olacak.”</p>

      <p class="paragraf4">“Nasıl?” diye öfkeyle haykırıyor Nehir. “Onu yitirdiğim yetmemiş gibi, bir de cansız bedeninin parçalara ayrılmasına izin vereceğim, öyle mi? Ne kadar acımasız bir teklif bu böyle...”</p>

      <p class="paragraf4">Beklenen tepkiler bunlar.</p>

      <p class="paragraf4"><span>“Çok haklısınız,” diyor Doktor Nüket. “Ama bir de şöyle düşünün... Sevdiğiniz insanı götürüp toprağın altına bırakacaksınız. Oysa ondan kalacak izlerin başka bedenlerde yaşayacak olması, buruk ama huzur verici bir mutluluk katacak size... Yanı sıra, adım adım ölüme yürüyen insanlara da can vereceksiniz. Az şey mi bunlar?</span></p>

      <p class="paragraf4">Organ yetmezliği sonucu her gün biraz daha ölüme yaklaşan insanlar için tek çare, organ nakli! Nakilden sonra bu kişilerin bizlerden farkı kalmıyor. Bıraktıkları yerden yaşamlarını sürdürebiliyorlar.</p>

      <p class="paragraf4">Yalnızca beyin ölümü gerçekleşen kişilerin organları nakledilebiliyor. Evdeki ölümlerde, organlar canlılıklarını yitirdiklerinden, nakil için uygun değiller. Düşünün, yılda en az otuz bin insan organ bulunamadığı için ölüyor...”</p>

      <p class="paragraf4">“Boşa konuşuyorsunuz! Deniz’in bedeni bir bütün halinde verilecek toprağa. Onun kesilip biçilmesine asla dayanamam.”</p>

      <p class="paragraf4">“Deniz Bey organ bekliyor olsaydı, o zaman ne düşünürdünüz? Ya da sizin yerinizde Deniz Bey olsaydı?... O nasıl davranırdı dersiniz? Başka bedende de olsa, sizden bir parçanın yaşamayı sürdürmesini istemez miydi?”</p>

      <p class="paragraf4">“Saçma sapan varsayımlar bunlar. Eminim, Deniz de benim gibi düşünürdü.”</p>

      <p class="paragraf4">“Keşke mümkün olsaydı da kendisine sorabilseydik... Böbreğiyle, kalbiyle ve işe yarar diğer organlarıyla birilerine can olmayı isterdi belki de. Toprağın altında çürümeye terk edileceğine...”</p>

      <p class="paragraf4">“Doktor hanım,” diye araya giriyor Nevin. “Bunları düşünecek durumda değil kardeşim. Görüyorsunuz, çok perişan. Daha sonra konuşsanız...”</p>

      <p class="paragraf4">“Zaman çok değerli bizim için. Organların sağlam kalacağı saatler sayılı. Her geçen dakika zararımıza işliyor.”</p>

      <p class="paragraf4">“Böyle ayaküstü verilecek bir karar mı bu?” diyor Nehir isyanla. “Ben kabul etsem bile ailesi; anası, babası, kardeşi ne der? Oğullarının parçalanmasına izin verdim diye hesap sormazlar mı benden?”</p>

      <p class="paragraf4">İlk yanıt Hilmi Sezen’den geliyor.</p>

      <p class="paragraf4">“O konuda tasan olmasın kızım. Biraz önce konuştum onlarla. Bugün geliyorlar. Cenazede bulunacaklar. Organ bağışı hakkındaki görüşlerini sordum. Karşı değiller, ancak karar vermeyi sana bırakıyorlar.”</p>

      <p class="paragraf4">“Karar hakkı eşe aittir zaten,” diyor Doktor Nüket, usulca. “Önce eş, reşit çocuklar; yoksa anne ya da baba. Onlar da yoksa amca, dayı, yeğen onay verebiliyor.”</p>

      <p class="paragraf4">Nehir’e dönerek kaldığı yerden devam ediyor.</p>

      <p class="paragraf4">“Evet, Nehir Hanım... Dudaklarınızın arasından çıkacak olumlu sözcüklerin kurtaracağı canları bir kez daha düşünün lütfen. Deneyimlerime dayanarak söylüyorum, bugüne kadar organ bağışı yapıp da sonradan pişman olan yok. Tam tersine, <span class="char-style-override8">iyi ki</span> diye başlayan cümleler kuruyor hepsi. Sevdiklerinden bir ya da birkaç parçayı yaşatıyor olmanın sevincini taşıyorlar. İyi düşünün... Sonradan <span class="char-style-override8">keşke</span> demenin yararı yok çünkü.”</p>

      <p class="paragraf4">“Ne kadar zor bir karar bu!”</p>

      <p class="paragraf4">“Zorlama yok! Hayır da deseniz, saygıyla karşılanacağından emin olabilirsiniz. Ancak, daha fazla zaman kaybetmeden, bize kesin bir yanıt vermeniz gerekiyor.”</p>

      <p class="paragraf4"><span>“Anlıyorum... Kısa bir süre yalnız kalabilir miyim? Kendimle baş başa... içsesimi dinleyerek... daha sağlıklı düşünebilirim belki.”</span></p>

      <p class="paragraf4">“Tamam. Çıkalım biz o zaman...”</p>

      <p class="paragraf4">“Hepimiz mi?” diyecek oluyor Nevin.</p>

      <p class="paragraf4">“Evet,” diyor Nehir. “Hepiniz... lütfen.”</p>

      <p class="paragraf4">Dışarı çıkmadan, Nehir’in elini tutup dostça sıkıyor Doktor Nüket.</p>

      <p class="paragraf4">“Unutmayın,” diyor. “Yanıtınız olumsuz da olabilir. Bağışlamamak gibi bir seçeneğiniz var. Bunun için birilerinin sizi kınayacağını aklınıza bile getirmeyin. Ama ben, en doğru kararı vereceğinize inanıyorum. Yüreğinizin sesini dinleyin, yeter...”</p>
    </div>
  </div>
</body>
</html>
