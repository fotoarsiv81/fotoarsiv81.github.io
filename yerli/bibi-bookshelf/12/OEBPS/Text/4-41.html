<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-41.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-41.html" xml:lang="en-GB">
    <div class="calibre1">
      <p class="anabaslik-copy" id="toc_marker-42">42</p>

      <p class="paragraf4"></p>

      <p class="paragraf4"></p>

      <p class="anabaslik">SOĞUK RÜZGÂRLAR</p>

      <p class="paragraf3"><span class="char-style-override7">N</span>isa, Halil ve Dila Sezen, havaalanından hastaneye ulaştıklarında, yaşadıkları büyük acının yanında, gecikmiş olmanın huzursuzluğunu da taşıyorlar üstlerinde.</p>

      <p class="paragraf4">Hep beraber, doğruca morga iniyorlar. Ancak Nisa içeriye giremiyor. Oğlunu, yaşamındaki biricik maviliği, Deniz’ini son gördüğü haliyle yaşatmak istiyor içinde. Dila ise karşılaşacağı tabloyu göğüsleyecek cesareti bulamadığından, annesinin yanında kalmayı yeğliyor.</p>

      <p class="paragraf4">Bir tek Halil Sezen giriyor içeriye. Oğlunu son kez, toprağa verilmeden önceki haliyle görmek için.</p>

      <p class="paragraf4">Omuzları çökmüş bir halde dışarı çıktığında, dünyanın o anda belki de en perişan insanı. Mal, mülk, onca servet neye yarar! Hepsini yoluna serse Deniz’i geri getirebilir mi? Burada, hastane yetkilileriyle oğlunun cenaze ve defin işlemlerini konuşan bir baba konumunda olacağına, toprağın altına kendi bedeninin girmesine çoktan razı.</p>

      <p class="paragraf4">Cenazenin morgda kalış süresi, genellikle bir iki gün. Özel durumlarda, eğer istenirse bir hafta, on güne kadar uzatılabiliyor bu süre.</p>

      <p class="paragraf4"><span>Ne gerek var?</span></p>

      <p class="paragraf4"><span>Hemen alıp gitmekten yana Sezenler. Galvanizli</span><span class="Character-Style" xml:lang="tr-TR"><a href="#footnote-225-9" id="footnote-225-9-backlink">9</a></span> <span>tabutta, ilaçlanmış olarak, uçak kargosuyla İstanbul’a götürecekler Deniz’i. Burada, İzmirlerde bırakacak halleri yok ya!</span></p>

      <p class="paragraf4">Hastaneye geldiklerinden beri, hiçbirinin ağzından Nehir’in adı çıkmadı. İşlemler tamamlandığında, “Nehir’i görmeliyiz,” diyor Dila. Halil Sezen de başıyla onaylıyor kızını.</p>

      <p class="paragraf4">Karşı çıkmıyor Nisa ama, zorla üzerine yüklenmiş bir görevi gönülsüzce yerine getiren insanların sıkıntılı haliyle, Dila’nın kolunda, sürüklenir gibi yürüyor hastane koridorlarında.</p>

      <p class="paragraf4">Nehir ise Deniz’in annesi, babası ve kardeşiyle karşılaşacak olmanın heyecanıyla, sabırsızlık içinde bekliyor yollarını. Sezenler’in hastaneye geldiğini öğrendiğinden bu yana yerinde duramıyor.</p>

      <p class="paragraf4">Ablası bıraksa, ayakta zor duruşuna, güçsüzlüğüne aldırmadan kalkıp kapıda karşılayacak onları. Madem içlerinde açılan yara ortak, acılarını da birbirleriyle paylaşacaklar ki biraz olsun dayanılabilir hale getirsinler.</p>

      <p class="paragraf4">Ne var ki Nisa Hanım’ın yüzündeki tanımlanması güç donukluğu, tavırlarındaki uzaklığı görür görmez, beklentilerinin anlamsızlığını kavrıyor Nehir. Ufacık bir sıcaklık bulabilmek umuduyla bir ona, bir diğerine yönelttiği bakışlarını yere indiriyor sonunda; ağzını açıp tek söz edecek gücü yok.</p>

      <p class="paragraf4">Onun yerine Nevin, “Hoş geldiniz,” diyor. “Başınız sağ olsun! Buyurun, şöyle oturun...”</p>

      <p class="paragraf4">Nehir orada değil sanki; dönüp, “Senin de başın sağ olsun,” diyen yok.</p>

      <p class="paragraf4">Deniz yalnızca onlara ait! Nehir’se bir su gibi akıp gitmiş hayatlarından...</p>

      <p class="paragraf4">Neden sonra, “Geçmiş olsun,” diyor Halil Sezen.</p>

      <p class="paragraf4">Nisa da gözlerini kaçırarak hafifçe başını sallıyor, kocasını onaylar gibi.</p>

      <p class="paragraf4">Geçmiş olsun! Başın sağ olsun, değil.</p>

      <p class="paragraf4">Bir tek Dila sokuluyor Nehir’in yanına. Hayal kırıklığıyla kaskatı kesilmiş bedenini kendine çekip sımsıkı sarılıyor.</p>

      <p class="paragraf4">“Allah hepimize sabır versin,” diyor. “Sana da,” diye ekliyor cılızlaşan sesiyle.</p>

      <p class="paragraf4">Nisa, Nehir’le Dila’nın sarmaş dolaş halini görmezden gelip, hastaneye girdikleri andan itibaren kendilerine eşlik eden hemşireye dönüyor.</p>

      <p class="paragraf4">“Kimlere verildi oğlumun organları?” diyor suçlayıcı bir ifadeyle.</p>

      <p class="paragraf4">“Kalp nakli hastanemizde gerçekleşti. Hastamız erkek, 26 yaşında. Dört yıldır yoğun ilaç tedavisi görüyordu. Ameliyat olmasa yaşayamayacaktı. Şu anda, yoğun bakımda yatıyor. Karaciğer, acil bekleme listesindeki bir hasta için Ankara’ya gönderildi. Böbrekler İzmir’de, iki ayrı alıcıya nakledilmek üzere.”</p>

      <p class="paragraf4">Sert bir el hareketiyle kesiyor Nisa.</p>

      <p class="paragraf4">“Tüm parçaları oraya buraya saçıldı, desenize.”</p>

      <p class="paragraf4">“Böyle düşünmeyin,” diyor hemşire, daha da yumuşattığı ses tonuyla. “O parçaların bundan sonrasında da yaşamlarını sürdürecek olmaları, küçük bir avuntu vermiyor mu içinize?”</p>

      <p class="paragraf4">Yanıt vereceğine, Nehir’e dönüyor Nisa.</p>

      <p class="paragraf4">“Deniz’i götürüyoruz, haberin olsun!” diyor, karşısındakini acıtmaktan zevk alır gibi. “Orada aile mezarlığına gömülecek oğlum. Eğer istersen, geldiğinde ziyaretine gider görürsün.”</p>

      <p class="paragraf4">Karısının acımasızlığı karşısında insafa gelmiş gibi, “Daha fazla bekletmenin gereksiz olacağını düşündük,” diye araya giriyor Halil Sezen. “Bir an önce toprağa verilsin ki huzura kavuşabilsin.”</p>

      <p class="paragraf4"><span>Ne söyleyebilir Nehir? Durum ortada. İstanbul’da yaşayan, İstanbul’a kök salmış bir ailenin oğlu, doğal olarak oraya gömülecek.</span></p>

      <p class="paragraf4">Zamanlama yönünden de onları suçlamak anlamsız. Cenazeyi kaldırmak için Nehir’in ayakta durabilecek hale gelip hastaneden çıkmasını bekleyecek değiller ya.</p>

      <p class="paragraf4">Böyle bir şeyi beklemiyor zaten Nehir. Uğradığı düş kırıklığı bundan değil, tüm aile fertlerinin onu suçlayıcı tavırlarından. Aralarında esen soğuk rüzgârlardan...</p>

      <p class="paragraf4">Anlayamıyor. Amca Hilmi Sezen, organ nakline karşı olmadıklarını, kararı kendisine bıraktıklarını söylememiş miydi görüş<span>mede? İstemiyorlarsa, gelinleriyle konuşup anlatabilirlerdi dertlerini.</span></p>

      <p class="paragraf4">Ki o Nisa Hanım, “gelinim” değil, “kızım” diyordu artık Nehir’e...</p>

      <p class="paragraf4">Kazayla beraber ne değişmişti aralarında?</p>

      <p class="paragraf4">Deniz’in çimento işlevi görerek iki tarafı birleştirmesiyle oluşan duvar, onun aradan çekilmesiyle yerle bir oluvermişti. Bu kadar basit, bu kadar yüzeysel miydi aralarındaki bağ?</p>

      <p class="paragraf4">İsyan halinde Nehir. Böylesi bir dışlanmayı, yok sayılmayı kabullenemiyor.</p>

      <p class="paragraf4">Derinlemesine düşündüğünde; gerilere gidip Nisa Hanım’la ilk tanıştıkları güne, resim atölyesindeki karelere döndüğünde, bugün yaşananların kökeninde, görünenden farklı şeylerin yattığını kavrar gibi oluyor.</p>

      <p class="paragraf4">Evet evet, Nisa Hanım’ın derdinin organların bağışlanmış olmasıyla ilgisi yok. Kendisi bile farkında değil belki ama, bilinçaltındaki dürtülerle, en başa dönüp öyle sorguluyor Nehir’i...</p>

      <p class="paragraf4">Nehir olmasa, oğlu ona âşık olup evlenmese, bunların hiçbiri gelmeyecekti başlarına! İşte bu noktadan hareketle yön veriyor davranışlarına. Bu yüzden böylesine acımasız ve uzak...</p>

      <p class="paragraf4">Kocasını bile, kendisini resim çalışmalarından uzak tuttuğu için yıllarca affetmeyen, ilginç yöntemlerle cezalandıran Nisa Sultan, biricik oğlunu kendisinden koparan gelinini asla affetmeyecek... Bundan emin Nehir.</p>

      <p class="paragraf4">“Ama bu haksızlık!” diye mırıldanıyor kendi kendine.</p>

      <p class="paragraf4">Nisa ise asansörle aşağı inerlerken, “Senin için kolay küçükhanım,” diye söyleniyor dişlerinin arasından. “Gençsin, güzelsin. Bir Deniz gider, bin Deniz gelir senin için. Ama ben, o Deniz’in bir damlasını bulamam artık... Evlat acısı bu yavrum, başka şeye benzemez! Çekeceğin birkaç günlük acıyla karıştırma sakın. Ve bana, ömrünün geri kalanını, yani onlarca yılını, üç beş aylık beraberliğin anılarıyla geçireceğin yolunda yeminler etmeye de kalkma.</p>

      <p class="paragraf4">Ne kadar inanarak söylersen söyle, beni inandıramazsın.</p>

      <p class="paragraf4">Karşında yılların Nisa Sultan’ı duruyor kızım! Senin gibi toy, deneyimsiz, üç günlük bir sevdalı değil...”</p>

      <div class="calibre1">
        <div class="calibre1">
          <p class="dipnot"><a href="#footnote-225-9-backlink" id="footnote-225-9">9</a> <span>erimi</span><span>ş</span> <span>çinko ile kaplanm</span><span>ış</span></p>
        </div>
      </div>
    </div>
  </div>
</body>
</html>
