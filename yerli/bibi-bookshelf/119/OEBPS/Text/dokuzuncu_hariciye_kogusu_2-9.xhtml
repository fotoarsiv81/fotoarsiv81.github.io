<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dokuzuncu_hariciye_kogusu_2-9</title>
  <link href="../Styles/dokuzuncuhariciyekogusu.css" rel="stylesheet" type="text/css" />
  <meta content="urn:uuid:1f89f18c-228a-41b2-9825-80d666a33d66" name="Adept.expected.resource" />
</head>

<body id="dokuzuncu_hariciye_kogusu_2" xml:lang="tr-TR">
  <div>
    <p class="Ana-Baslik" id="toc_marker-6"><span class="Ana-Baslik char-style-override-2">Dokuzuncu Hariciye Koğuşu</span></p>

    <p class="Metin-Ana-Baslik-Alti"><span class="Metin-Baslik-Alti char-style-override-8">Gidiniz, bir şey istemi­yorum, gidiniz.</span></p>

    <p class="Paragraf-Ana-Baslik-Sonrasi"><span class="char-style-override-1">K</span><span class="char-style-override-7">oğuştaki odam; bir demir karyola, başında bir küçük demir masa. Yerde kırmızı muşambalar. Çırılçıplak mavi duvarlar. Üstümde bir entari ve bir rob­dö­şambr; kolları uzun geldiği için kendimi bu rob­dö­şambr içerisinde de yadırgıyorum.</span></p>

    <p class="Temel-Paragraf"><span class="char-style-override-6">Hep gittiler. Yapayalnız. Çıt yok. Odaya şimdiye kadar hiç tanımadığım yabancı bir akşam giriyor. Gittikçe artan karanlık, iki parça eşyayı da benden uzaklaştırıyor ve beni daha yalnız bırakıyor.</span></p>

    <p class="Temel-Paragraf"><span class="char-style-override-6">Odadan gündüz ışığıyla beraber bana ait her şey çekiliyor: Evime ait hatıralar, kalabalıklar, sevdiklerimin ses­leri, bir çok şekiller, hayatımın parçaları, Erenköy, köşk, tren, vapur, fakülte, doktorlar, hastabakıcılar, hayatın gü­rültüleri, şehir, gündüzün sesleri her şey uzaklaşıyor. İçim­de bir boşluk. Garip ve büyük bir his, derinliklerime doğru kaçıyor, gizleniyor. Ruhum karartılarla, sessiz ve şekilsiz gölgelerle, eşya arkasına saklanan hayaletler gibi kendilerini göstermeden korkutan meçhul varlıklarla dolu.</span></p>

    <p class="Temel-Paragraf"><span class="char-style-override-6">Kapım kapalı. Açmak istemiyorum. Açarsam hasta­ha­ne­nin benim için hazırladığı felâketlerin hepsi birden içeri girecek sanıyorum.</span></p>

    <p class="Temel-Paragraf"><span class="char-style-override-6">Karanlık bastı. Elektrik düğmesini çevirdim. Gayet zayıf bir ışık. Ancak odanın büyük çizgilerini görebiliyorum. Teferruat sarı bir belirsizlik içinde bulanıyor.</span></p>

    <p class="Temel-Paragraf"><span class="char-style-override-6">Kapıma vuruldu.</span></p>

    <p class="Temel-Paragraf"><span class="char-style-override-6">- Giriniz!</span></p>

    <p class="Temel-Paragraf"><span class="char-style-override-6">Işıklı dehlizin soluk çerçevesi önünde bir kadın. Bembeyaz bir gömleğin üstünde esmer bir baş. Siyah kaşlar, yuvarlak ve kabarık, akları parlayan, oyuklarına mıhlı, sabit, katı gözler:</span></p>

    <p class="Temel-Paragraf"><span class="char-style-override-6">- Yemeğiniz şimdi gelecek.</span></p>

    <p class="Temel-Paragraf"><span class="char-style-override-6">Çekildi. Yemek. Tiksinti.</span></p>

    <p class="Temel-Paragraf"><span class="char-style-override-6">Biraz sonra yemeğim geldi. Yaklaşıp bakmadım bile.</span></p>

    <p class="Temel-Paragraf"><span class="char-style-override-6">Zaman yürümüyor, dakikalar korkunç bir sıkıntı içinde uzuyorlar, hattâ dağılıyor, birikmiyor, toplanmıyor ve bir çeyrek saat olamıyorlar.</span></p>

    <p class="Temel-Paragraf"><span class="char-style-override-6">Aylar -kim bilir ne ıstıraplı aylar- geçireceğim yatağıma büyük bir korku içinde bakıyorum. Yorgana elimi sü­remiyorum, yalnız kenarına ilişip, geçici bir zaman için­miş gibi oturuyorum. Bütün yataktan garip bir koku, has­tahane kokularının terkibine dahil bir unsurun kokusu yükseliyor. Galiba buhar.</span></p>

    <p class="Temel-Paragraf"><span class="char-style-override-6">Derhal büyük mesafeleri, çayırları, dağ başlarını özlü­yorum: Nasıl olursa olsun bir hareket, bir şey isti­yo­rum.</span></p>

    <p class="Temel-Paragraf"><span class="char-style-override-6">Hafızam kapalı.</span></p>

    <p class="Temel-Paragraf"><span class="char-style-override-6">Bazı hiçbir şey hatırlayamıyorum. Hattâ, kulaklarım bile tıkandı. Göğsümde müthiş bir tazyik var.</span></p>

    <p class="Temel-Paragraf"><span class="char-style-override-6">Bağırmak arzuları gelip gidiyor.</span></p>

    <p class="Temel-Paragraf"><span class="char-style-override-6">Yudum yudum su içiyorum.</span></p>

    <p class="Temel-Paragraf"><span class="char-style-override-6">Kapı tekrar açıldı.</span></p>

    <p class="Temel-Paragraf"><span class="char-style-override-6">Aynı kadın.</span></p>

    <p class="Temel-Paragraf"><span class="char-style-override-6">Tepsiyi almak için yaklaşınca, yüzüme, beni hiç anlamayan, varlığımı inkâr eden gözlerle baktı.</span></p>

    <p class="Temel-Paragraf"><span class="char-style-override-6">Niçin yemediğimi soruyor. İhtimal benim garabetim karşısında değişen gayr-i beşerî bir ses, çatlak ve topraklı bir ses. Hiçbir şey izah etmeyen garip bir cevap mırıldanıyorum.</span></p>

    <p class="Temel-Paragraf"><span class="char-style-override-6">Çıkıyor.</span></p>

    <p class="Temel-Paragraf"><span class="char-style-override-6">Dehlizde fısıltılar.</span></p>

    <p class="Temel-Paragraf"><span class="char-style-override-6">Yumuşak muşambalarda terlikli ayak sürtünüşleri.</span></p>

    <p class="Temel-Paragraf"><span class="char-style-override-6">Uzak koğuşlardan ince haykırışlar geliyor. Türkü mü? Istıraplı bir çığlık mı?</span></p>

    <p class="Temel-Paragraf"><span class="char-style-override-6">İçimde her an artan bir hayretle gözlerimin irileştiğini hissediyorum. Sanki her saniye etrafımda tabiatüstü bir âlem doğuyor.</span></p>

    <p class="Temel-Paragraf"><span class="char-style-override-6">Geceyi bu odada geçireceğime inanmıyorum.</span></p>

    <p class="Temel-Paragraf"><span class="char-style-override-6">Beni burada zaptedecek kuvvetle mücadele ihtirasına gebeyim. Ruhumda büyük bir hazırlığın kımıldanmaları başlıyor.</span></p>

    <p class="Temel-Paragraf"><span class="char-style-override-6">Duvarda bir elektrik zili düğmesi gördüm, bir hareket yapmak iştiyakıyla düğmeye bastım.</span></p>

    <p class="Temel-Paragraf"><span class="char-style-override-6">Aynı kadın geldi.</span></p>

    <p class="Temel-Paragraf"><span class="char-style-override-6">Eşikte duruyor ve emri bekliyor.</span></p>

    <p class="Temel-Paragraf"><span class="char-style-override-6">Yüzüne bakıyorum ve hiçbir şey söyleyemiyorum.</span></p>

    <p class="Temel-Paragraf"><span class="char-style-override-6">Duruyor: Gözlerinin akları parlayarak, hiç kımıl­dan­ma­dan.</span></p>

    <p class="Temel-Paragraf"><span class="char-style-override-6">Ağzı açıldı ve gözleri büyüdü.</span></p>

    <p class="Temel-Paragraf"><span class="char-style-override-6">Hortlak!</span></p>

    <p class="Temel-Paragraf"><span class="char-style-override-6">- Gidiniz, bir şey istemiyorum, gidiniz!</span></p>

    <p class="Alt-Baslik"><span class="char-style-override-6">Duvarlar</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Galip duvarlar uzaklaşıyorlar.</span></p>

    <p class="Temel-Paragraf"><span class="char-style-override-6">Yüksek, çıplak, mavi, dümdüz, dimdik duvarlar.</span></p>

    <p class="Temel-Paragraf"><span class="char-style-override-6">Gözümün hiçbir görüş köşesi yok ki içine bir duvar parçası girmesin. Hep ve yalnız onları görüyorum. Onlardan kaçan gözlerim onlarla karşılaşıyor.</span></p>

    <p class="Temel-Paragraf"><span class="char-style-override-6">Bakıldıkça uzuyorlar, yükseliyorlar; sertleşiyor ve kor­kak, yumuşak bakışlarıma kaskatı çarpıyorlar, gözlerimi ezecekler. Başım döndü.</span></p>

    <p class="Temel-Paragraf"><span class="char-style-override-6">Deniz gibi yayılıyor ve beni çeviriyorlar. Serinliklerini hissediyorum. Denizde, çıplak vücudumu saran dalgaların birdenbire taş kesilmeleri gibi, duvarları giyiyorum.</span></p>

    <p class="Temel-Paragraf"><span class="char-style-override-6">Hiç kımıldamıyorlar.</span></p>

    <p class="Temel-Paragraf"><span class="char-style-override-6">Bütün bu hastahanenin sessiz, hareketsiz, soğuk, bom­boş anlarını onlar doğuruyorlar.</span></p>

    <p class="Temel-Paragraf"><span class="char-style-override-6">Gözlerimi, onlardan kaçırmak için, yastığa da kapata­mı­yorum. Arkama uzanacaklarını, üstüme abanacaklarını sanıyorum.</span></p>

    <p class="Temel-Paragraf"><span class="char-style-override-6">Ve onlara mütemadiyen bakıyorum. İçime serin mavilikler doluyor, ruhlarını iyice gizleyen korkunç ve tehditkâr mahlûklar. Şuurları varmış gibi duruyorlar ve her an büyük bir felâket yapmaya hazırlandıkları halde, avlarının korkusuyla eğlenmek için maksatlarının icrasını tehir ediyormuş gibi duruyorlar, Allah gibi, kuvvetini göstermeden kuvvetli duruyorlar.</span></p>

    <p class="Temel-Paragraf"><span class="char-style-override-6">Onlarla mücadele ederek vakit geçiriyorum, fakat onlar donmuş avuçlarıyla zamanı da yakalıyorlar, durduruyorlar ve hayatımın serbest akışına mâni oluyorlar.</span></p>

    <p class="Temel-Paragraf"><span class="char-style-override-6">Kanım soğuyor. Kireçleniyorum.</span></p>

    <p class="Temel-Paragraf"><span class="char-style-override-6">Birçok defa elektrik ziline basmak istediğim halde kımıldanamıyorum.</span></p>

    <p class="Temel-Paragraf"><span class="char-style-override-6">Biraz yürürsem, onların bana doğru geldiklerini görerek geri çekiliyorum.</span></p>

    <p class="Temel-Paragraf"><span class="char-style-override-6">Nihayet düğmeye bastım.</span></p>

    <p class="Temel-Paragraf"><span class="char-style-override-6">Çarpıntı ile bekliyorum.</span></p>

    <p class="Temel-Paragraf"><span class="char-style-override-6">Gözlerim kapının topuzunda.</span></p>

    <p class="Temel-Paragraf"><span class="char-style-override-6">Gelmiyorlar.</span></p>

    <p class="Temel-Paragraf"><span class="char-style-override-6">Tekrar düğmeye bastım. Gene bekliyorum.</span></p>

    <p class="Temel-Paragraf"><span class="char-style-override-6">Gelmiyorlar.</span></p>

    <p class="Temel-Paragraf"><span class="char-style-override-6">Göğsümde müthiş bir baskı. Boylu boyunca bir duvarın altına uzanıp kalmışım gibi hava alamıyorum, kollarımdan ve bacaklarımdan hayat çekiliyor.</span></p>

    <p class="Temel-Paragraf"><span class="char-style-override-6">Yatağa arka üstü uzanıyorum.</span></p>

    <p class="Temel-Paragraf"><span class="char-style-override-6">O vakit bir çığlık duyuyorum. Keskin, uzun, acı bir haykırış. Hayretle doğruluyorum. Kim bağırdı?</span></p>

    <p class="Temel-Paragraf"><span class="char-style-override-6">Etrafımda bir kalabalık, bütün hastahane adamları.</span></p>

    <p class="Temel-Paragraf"><span class="char-style-override-6">Oh... Fakat ben rahatlıyorum, ben de öyle bağırmak istiyorum, ancak birdenbire etrafımda herşey sönüyor, galip duvarlar uzaklaşıyorlar. Başımı siyah bir boşluk kaplıyor.</span></p>

    <p class="Temel-Paragraf"><span class="char-style-override-6">- Gözlerini açtı...</span></p>

    <p class="Temel-Paragraf"><span class="char-style-override-6">Diyorlar.</span></p>

    <p class="Temel-Paragraf"><span class="char-style-override-6">- Şurasını da oğun.</span></p>

    <p class="Temel-Paragraf"><span class="char-style-override-6">Diyorlar.</span></p>

    <p class="Temel-Paragraf"><span class="char-style-override-6">- Ağlasın, ağlasın, açılır.</span></p>

    <p class="Temel-Paragraf"><span class="char-style-override-6">Diyorlar.</span></p>

    <p class="Temel-Paragraf"><span class="char-style-override-6">Kim ağlıyor? Bilmiyorum. Hıçkırıklar duyuyorum. Ve daima içimde bir rahatlama.</span></p>

    <p class="Temel-Paragraf"><span class="char-style-override-6">Kulaklarımı onlara uzatıyorum.</span></p>

    <p class="Temel-Paragraf"><span class="char-style-override-6">- Nüzhet kim?</span></p>

    <p class="Temel-Paragraf"><span class="char-style-override-6">Diyorlar.</span></p>

    <p class="Temel-Paragraf"><span class="char-style-override-6">- Sayıklıyor!</span></p>

    <p class="Temel-Paragraf"><span class="char-style-override-6">Diyorlar.</span></p>

    <p class="Temel-Paragraf"><span class="char-style-override-6">Kollarımı onlara uzatıyorum, bir şey söylemediğimi sanıyorum.</span></p>

    <p class="Temel-Paragraf"><span class="char-style-override-6">- Hah! Doktor geldi!</span></p>

    <p class="Temel-Paragraf"><span class="char-style-override-6">Diyorlar.</span></p>

    <p class="Temel-Paragraf"><span class="char-style-override-6">Tanımadığım bir adam yaklaşıyor, etrafımdakiler kaçışıyorlar, adam elimi eline alıyor. Etrafımdakilere, uğultusundan başka bir şey duymadığım birşeyler soruyor: Birçok ağızlar oynuyor. Tek tük kelimeler işitiyorum: “Bağırdı... Bulduk... Nüzhet.”</span></p>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">Doktor kat’î işaretlerle bir şeyler söylüyor, bir ikisi dışarı çıkıyorlar. Doktor yatağa, yanı başıma oturuyor.</span></p>

    <p class="Temel-Paragraf"><span class="char-style-override-6">Saçlarımı okşuyor, okşuyor:</span></p>

    <p class="Temel-Paragraf"><span class="char-style-override-6">- Hah! Aferin, ağla, ağla! diyor.</span></p>

    <p class="Alt-Baslik"><span class="char-style-override-6">Nüzhet Kim?</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Kardeşin mi?</span></p>

    <p class="Temel-Paragraf"><span class="char-style-override-6">- Hayır, hayır... Korkuyorum.</span></p>

    <p class="Temel-Paragraf"><span class="char-style-override-6">- Sebep yok, yavrum, bak hastahane adam dolu. Yalnız bu pavyonda on bir insan, yüzlerce çocuk var.</span></p>

    <p class="Temel-Paragraf"><span class="char-style-override-6">- Bilmiyorum, fenayım.</span></p>

    <p class="Temel-Paragraf"><span class="char-style-override-6">- Fena şeyler düşünüyorsun.</span></p>

    <p class="Temel-Paragraf"><span class="char-style-override-6">- Korkuyorum.</span></p>

    <p class="Temel-Paragraf"><span class="char-style-override-6">- Niçin? Burada her şey var. Zil bile. Korkarsan bas, gelirler. Her taraf kapalı.</span></p>

    <p class="Temel-Paragraf"><span class="char-style-override-6">- Her taraf kapalı. Korkuyorum.</span></p>

    <p class="Temel-Paragraf"><span class="char-style-override-6">- Kapalı olduğu için mi?</span></p>

    <p class="Temel-Paragraf"><span class="char-style-override-6">- Bilmiyorum... Bu duvarlar...</span></p>

    <p class="Temel-Paragraf"><span class="char-style-override-6">- Ey?</span></p>

    <p class="Temel-Paragraf"><span class="char-style-override-6">- Of!</span></p>

    <p class="Temel-Paragraf"><span class="char-style-override-6">- Bir şey mi düşünüyorsun, birini mi düşünüyorsun?</span></p>

    <p class="Temel-Paragraf"><span class="char-style-override-6">- Hayır, bilmiyorum.</span></p>

    <p class="Temel-Paragraf"><span class="char-style-override-6">- Nüzhet’i mi görmek istiyorsun? Nüzhet kim? Kardeşin mi?</span></p>

    <p class="Temel-Paragraf"><span class="char-style-override-6">- Nüzhet kim? Kardeşim mi? Bilmiyorum.</span></p>

    <p class="Temel-Paragraf"><span class="char-style-override-6">- Nüzhet kim?</span></p>

    <p class="Temel-Paragraf"><span class="char-style-override-6">- Bilmiyorum.</span></p>

    <p class="Temel-Paragraf"><span class="char-style-override-6">- Biliyorsun, biliyorsun, haydi, söyle bana, Nüzhet kim? Bayıldığın zaman onu sayıklamışsın.</span></p>

    <p class="Temel-Paragraf"><span class="char-style-override-6">- Beni buradan çıkarınız!</span></p>

    <p class="Temel-Paragraf"><span class="char-style-override-6">- Haydi, söyle yavrum, söyle... Rahatlayacaksın.</span></p>

    <p class="Temel-Paragraf"><span class="char-style-override-6">- Ben bu gece burada kalamam.</span></p>

    <p class="Temel-Paragraf"><span class="char-style-override-6">- Söyle, çıkarırım.</span></p>

    <p class="Temel-Paragraf"><span class="char-style-override-6">- Şimdi.</span></p>

    <p class="Temel-Paragraf"><span class="char-style-override-6">- Şimdi. Fakat söyle.</span></p>

    <p class="Temel-Paragraf"><span class="char-style-override-6">- Of... Ben çocuk değilim.</span></p>

    <p class="Temel-Paragraf"><span class="char-style-override-6">- Biliyorum ki çocuk değilsin.</span></p>

    <p class="Temel-Paragraf"><span class="char-style-override-6">- Dizim ağrıyor.</span></p>

    <p class="Temel-Paragraf"><span class="char-style-override-6">- Geçer. Demin biz pansuman yaptık. Yere düşerken çarpmışsın, kanatmışsın.</span></p>

    <p class="Temel-Paragraf"><span class="char-style-override-6">- Yere düşerken mi? Kim?</span></p>

    <p class="Temel-Paragraf"><span class="char-style-override-6">- Hiç. Dizin çok mu ağrıyor?</span></p>

    <p class="Temel-Paragraf"><span class="char-style-override-6">- Dizim şimdi ağrımıyor, başım ağrıyor.</span></p>

    <p class="Temel-Paragraf"><span class="char-style-override-6">- Başın mı?</span></p>

    <p class="Temel-Paragraf"><span class="char-style-override-6">- Bilmem... Bir yerim çok ağrıyor ama. Başım mı, dizim mi?</span></p>

    <p class="Temel-Paragraf"><span class="char-style-override-6">- Düşün bakalım.</span></p>

    <p class="Temel-Paragraf"><span class="char-style-override-6">- Başım dönüyor, gözlerim kararıyor.</span></p>

    <p class="Temel-Paragraf"><span class="char-style-override-6">- Zararı yok, ben buradayım, korkma... Hah... Ağla. Açılırsın... Al bunu kokla... Başını yastığa koy... Hah... Aferin... Şimdi uyursun. Kapa gözlerini... Hah... Ben yanındayım, korkma, hiç yalnız kalmayacaksın, uyu!</span></p>

    <p class="Alt-Baslik"><span class="Alt-Baslik char-style-override-2">İlk Sabah</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Koğuş uyanıyor.</span></p>

    <p class="Temel-Paragraf"><span class="char-style-override-6">Sabah, odama bir kadın girdi, pencereyi açtı. Kırmızı muşamba üstünde üç köşeli bir güneş parçası.</span></p>

    <p class="Temel-Paragraf"><span class="char-style-override-6">Kapı açık. Sessizce faaliyet. Beyazlı kadınlar, ellerinde sırıklara takılmış bezlerle muşambaları siliyorlar.</span></p>

    <p class="Temel-Paragraf"><span class="char-style-override-6">Odama giren kadın dün geceki değil. Kısa boylu, başörtüyle yanaklarının yarısına ve kaşlarına kadar başını kapamış. Yüzünü görmüyorum. Hep yere bakıyor, gözlerini bir kere bile bana çevirmedi. Yerinden kaldırdığı masa onun gözünde benden daha mühim. Dikkatle işini yapıyor. Odamı sildi. Sonra başını kaldırarak bir şey isteyip istemediğimi sordu, çıktı.</span></p>

    <p class="Temel-Paragraf"><span class="char-style-override-6">Gece uyuduktan sonra ilk defa sabahleyin uyandım. Başımda hafif ağrı. Etrafımda en küçük harekete büyük bir dikkatle bakıyorum ve her şey bana çok yeni ve garip görünüyor. Hele koku. Hastahane hayatı dışarıdan yalnız bir koku ile ayrılıyor. Bu koku hastahanenin ruhudur.</span></p>

    <p class="Temel-Paragraf"><span class="char-style-override-6">Dehlizde insanlar çoğalıyor. Hademeler geçiyorlar. Odama bakanlar pek az, onlarınki de tesadüfî bir baş çeviriş; itiyadın verdiği körlükle işlerine ait şeyleden başka gözleri hiçbir şey görmüyor. Ağır ağır yürüyüp gidiyorlar.</span></p>

    <p class="Temel-Paragraf"><span class="char-style-override-6">Dehlizden ilk defa bir hasta çocuğun geçtiğini gördüm. Başı benim odanın tarafına doğru eğilmiş, boynu, omuzları yukarı kalkık, yürümeyi unutmuş gibi gayri tabiî adımlar atarak ve arada bir hafifçe sıçrayıp elini boynuna götürerek yürüyor.</span></p>

    <p class="Temel-Paragraf"><span class="char-style-override-6">Dehlizde kalın, hâkim bir ses yükseldi, bir insan ismi çağırdı, bir kadın ve bir erkek koştular. İlk yüksek ses ve ilk gürültü.</span></p>

    <p class="Temel-Paragraf"><span class="char-style-override-6">Dört beş kadın erkekten mürekkeb bir kafile geçti.</span></p>

    <p class="Temel-Paragraf"><span class="char-style-override-6">İçimde meraklar birikiyor. Her hareketin, her küçük hâdisenin sebebini öğrenmek, benimle alâkasının derecesini bilmek istiyorum.</span></p>

    <p class="Temel-Paragraf"><span class="char-style-override-6">Bu adamlar niçin geçtiler? O çocuk nereye gidiyordu? Bu kapı niçin kapandı? Ne kapısıdır? Bu hasta arabası nereye götürülüyor? Kimin için?</span></p>

    <p class="Temel-Paragraf"><span class="char-style-override-6">Odama iki erkek ve bir kadın girdi.</span></p>

    <p class="Temel-Paragraf"><span class="char-style-override-6">Hiçbirini tanımıyorum. Erkekler çok ciddî. Benim odada bulunuşumla alâkaları yokmuş gibi yatağıma yaklaştılar. Erkeğin biri kadına sordu:</span></p>

    <p class="Temel-Paragraf"><span class="char-style-override-6">- Kontrol kâğıtları değişti mi? Dün gece derecesi alındı mı? Bu, bağıran hasta değil mi?</span></p>

    <p class="Temel-Paragraf"><span class="char-style-override-6">Bana yaklaştı ve yüzüme bakmadan koltuğumun altına derece koydu. Öteki adam Fransızca şunları söyledi: “İkinci ameliyatta belki bacağı kesilecekmiş. Sinirleri çok zayıf, vücut da tehlikeli. Operatör ciğerde bir âfetten korkuyor.”</span></p>

    <p class="Temel-Paragraf"><span class="char-style-override-6">Dereceyi koyan adam, Fransızca şu cevabı verdi: “Hep böyle tehlikeli hastalar gönderiyorlar. Burası morga döndü. Sonra da tahsisatı kesiyorlar.”</span></p>

    <p class="Temel-Paragraf"><span class="char-style-override-6">Sert bir tavırla dereceme baktı ve başucumdaki kâğıda işaret etti.</span></p>

    <p class="Temel-Paragraf"><span class="char-style-override-6">Sonra bana döndü.</span></p>

    <p class="Temel-Paragraf"><span class="char-style-override-6">- Sana üçten yemek yazıyorum. (Sonra öğrendim ki, bu, hastahanenin bir tâbiri imiş.) Çok ye! Bak zayıfsın. Anladın mı?</span></p>

    <p class="Temel-Paragraf"><span class="char-style-override-6">O kadar kaba, işinden bıkmış, sinirli bir soruşu vardı ki, nefretimi sesimin perdesiyle hissettirerek “Peki” dedim.</span></p>

    <p class="Temel-Paragraf"><span class="char-style-override-6">Gene kâğıtlara bir şeyler yazıldı, çıkıp gittiler.</span></p>

    <p class="Temel-Paragraf"><span class="char-style-override-6">Birdenbire kendimi o kadar yalnız buldum ki, oda kapısında herhangi bir tanıdık yüz görüneydi, sevinçten haykıracak, yataktan atlayacak, boynuna sarılacak ve beni buradan alıp götürmesi için yalvaracaktım.</span></p>

    <p class="Temel-Paragraf"><span class="char-style-override-6">Koridorda kalabalık gittikçe artıyordu. Bir kaç hasta çocuk geçti. Bitişik salonlarda hastaların mırıltıları başlı­yor­du.</span></p>

    <p class="Temel-Paragraf"><span class="char-style-override-6">Hastahanenin sessizliği kadar gürültüsü de beni korkutuyordu. Dışardaki bütün faaliyetin beni incitmek için hazırlık olduğu şüphesinden kendimi kurtaramıyordum. Odanın önünde her ayak sesi yaklaştıkça, bana fena bir haber vereceklermiş gibi, korkudan büzülüyordum.</span></p>

    <p class="Alt-Baslik"><span class="Alt-Baslik char-style-override-2">Çığlıklar Saati</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Bağırmamayı öğreten mek­tep.</span></p>

    <p class="Temel-Paragraf"><span class="char-style-override-6">Pansumanlar başladı.</span></p>

    <p class="Temel-Paragraf"><span class="char-style-override-6">Kapının önünden, hastabakıcı kadının kucağında, yedi sekiz yaşlarında bir çocuk geçirdiler.</span></p>

    <p class="Temel-Paragraf"><span class="char-style-override-6">Koridor tenhalaştı, sesler kesildi, koğuşun bütün ruhu sindi ve bütün zekâsı bir tek ıstırabın üstüne eğiliyor.</span></p>

    <p class="Temel-Paragraf"><span class="char-style-override-6">Keskin bir çığlık, koridorun havasında büyük bir uçurum açarak tâ diplere kadar gitti. Sonra ses kesildi. Mırıltılar, hafif bir çığlıkla karışan uzun bir inilti.</span></p>

    <p class="Temel-Paragraf"><span class="char-style-override-6">Gerildim ve yatağın içinde sivrildim. Bir avucumla şilteyi sıkıyorum.</span></p>

    <p class="Temel-Paragraf"><span class="char-style-override-6">Kolu sarılı bir çocuk daha geçiyor. Ses yok. Bekli­yo­rum. Korkudan elimi yüreğime bastım.</span></p>

    <p class="Temel-Paragraf"><span class="char-style-override-6">Kapımda bir adam.</span></p>

    <p class="Temel-Paragraf"><span class="char-style-override-6">Bana</span></p>

    <p class="Temel-Paragraf"><span class="char-style-override-6">- Hazırlan! dedi, bundan sonra sıra sende.</span></p>

    <p class="Temel-Paragraf"><span class="char-style-override-6">Ne sırası? Bilmiyorum. Ameliyat mı? Pansuman mı? Ne yapacaklar?</span></p>

    <p class="Temel-Paragraf"><span class="char-style-override-6">Bir çığlık daha koptu ve kulağımın deliğinden giren bir yıldırım gibi, vücudumu korku ile yakarak dağıttı. Birdenbire gevşeyerek çöküvermişim.</span></p>

    <p class="Temel-Paragraf"><span class="char-style-override-6">Hastabakıcılar odama girdiler.</span></p>

    <p class="Temel-Paragraf"><span class="char-style-override-6">- Haydi, gelin, dediler.</span></p>

    <p class="Temel-Paragraf"><span class="char-style-override-6">Titreyerek bacağımı yataktan uzattım: Terliklerimi görüyor, fakat sağlam ayağımı bile içine sokamıyor, şaşkınlıktan kaçırıyor, bir türlü giyemiyordum.</span></p>

    <p class="Temel-Paragraf"><span class="char-style-override-6">Kadınlardan biri:</span></p>

    <p class="Temel-Paragraf"><span class="char-style-override-6">- O kadar korkma, o kadar korkma... Pansuman bu! Her gün yapılacak... Alış! diyordu. Kollarıma girdiler.</span></p>

    <p class="Temel-Paragraf"><span class="char-style-override-6">Pansuman odasına girince operatörü görerek biraz ferahlıyordum; fakat, işinin ciddiyeti arasında benimle eski hastalar arasındaki farkı o kadar unuttu ki, âşinalık bile etmeden, yalnız tımarcıya emir verdi:</span></p>

    <p class="Temel-Paragraf"><span class="char-style-override-6">- Masaya yatsın!</span></p>

    <p class="Temel-Paragraf"><span class="char-style-override-6">Masaya yatırdılar. Dizimi süratle çözüyorlardı. Operatör başucuma geldi. Yaraya bakarak benimle konuşuyordu:</span></p>

    <p class="Temel-Paragraf"><span class="char-style-override-6">- Sen dün gece neler yapmışsın? Hastahane birbirine girmiş. Burada yalnız sen misin? Altı yaşındaki çocuklar var. Fakat hastalık sinirlerini çok yormuş olacak. Bakalım?... Hımmm... Buradaki ârıza yere düşmekten... Fena zedelenmiş... Peki, peki, dur... Korkma! Az mı? Peki... Ha! Dur, dur... Hımm... Pekâlâ...</span></p>

    <p class="Temel-Paragraf"><span class="char-style-override-6">Yanındakilere emir verdi:</span></p>

    <p class="Temel-Paragraf"><span class="char-style-override-6">- Pansuman.</span></p>

    <p class="Temel-Paragraf"><span class="char-style-override-6">Bana döndü:</span></p>

    <p class="Temel-Paragraf"><span class="char-style-override-6">- Yarın ilk ameliyatı yapacağız. Ondan sonra netice belli olur. Bugünlük bu kadar.</span></p>

    <p class="Temel-Paragraf"><span class="char-style-override-6">Sonra iki küçük sille ile yanağımı okşadı:</span></p>

    <p class="Temel-Paragraf"><span class="char-style-override-6">- Haydi... Korkma o kadar... Buradan bağırmamayı öğrendikten sonra çıkacaksın!</span></p>

    <p class="Alt-Baslik"><span class="Alt-Baslik char-style-override-2">Ameliyat</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Aslından daha korkunç gölge.</span></p>

    <p class="Temel-Paragraf"><span class="char-style-override-6">Öğleden sonra annem, Mithat Bey, arkadaşım geldiler.</span></p>

    <p class="Temel-Paragraf"><span class="char-style-override-6">Bana uzatılan ellere, bir uçurumun dibinde imişim gibi sarıldım. Bir tek cevabı saatlerce sürebilecek sualler soruyorlardı; hiçbirine cevap veremiyordum. Yüzlerce kelimeyi teksif edebilecek bir baş hareketi, bir bakış, bir teneffüs arayarak susuyordum.</span></p>

    <p class="Temel-Paragraf"><span class="char-style-override-6">Onlar, hastahaneye dışarıdaki hayatın karıştığı saatlerde gelmişlerdi; bu odanın gecesini sabahını tanımı­yor­lar­dı. Duvarlarda gölgelerin kımıldadığı, döşemelerin dinç seslerle öttüğü ve dehlizlerin canlı şekillerle kaynaştığı bu hayat ve hareket saatindeki hastahane bambaşkadır. Bu dekor, benim bir gece evvelki halimi anlamak isteyenlere hiç bir şey söylemez.</span></p>

    <p class="Temel-Paragraf"><span class="char-style-override-6">Onun için ben de söylemiyorum: “İlk gece biraz yadırgadım” diyorum. Hâdiseleri bilmiyorlar.</span></p>

    <p class="Temel-Paragraf"><span class="char-style-override-6">Akşama kadar oturdular. Sıhhatte olmak neş’esini gizleyemiyorlar. Yalnız annemin arada bir gözleri dalıyor.</span></p>

    <p class="Temel-Paragraf"><span class="char-style-override-6">Bizden uzaklaşmadıkça bize görünmeyen sıhhat, itiyadın verdiği hissizlikle, sağlamların şuurundan kaçıp nasıl ve nereye saklanıyor? Onu ben görüyorum, çünkü benden uzak; onu ben Mithat Bey’in kırmızı yüzünde, çelikli damarlarında, arkadaşımın otururken rahat gerilişlerinde, bacaklarını uzatışlarında, korkusuz bakan gözlerinde görüyorum.</span></p>

    <p class="Temel-Paragraf"><span class="char-style-override-6">Akşama kadar oturup gittiler. Gazetelere biraz göz atarak yattım ve uyumaya çok çalıştım.</span></p>

    <p class="Temel-Paragraf"><span class="char-style-override-6">Muvaffak olduğumu sabah olmadan evvel uyandığım vakit anlamıştım. Bir daha uyuyamadım.</span></p>

    <p class="Temel-Paragraf"><span class="char-style-override-6">Gayet mühim bir günü şuurla karşılamak istiyorum. Bugün ameliyat olacağım.</span></p>

    <p class="Temel-Paragraf"><span class="char-style-override-6">Hep titreyerek nefes alıyor ve su içiyorum. Ameliyat dakikasında korkmaktan korkuyorum.</span></p>

    <p class="Temel-Paragraf"><span class="char-style-override-6">Korkunun bu en derinleşen nev’i dayanılacak şey değil; ıstırabın vukuundan evvel ruhta bir gölgesinden ibaret olan korku, ıstıraptan bin kat daha müthiş. Muhayyilenin ışığına yaklaştıkça ruhta uzanan, büyüyen ve aslından daha korkunç bir gölge.</span></p>

    <p class="Temel-Paragraf"><span class="char-style-override-6">Sabahın ışıkları odadan içeri doldukça bütün cesaretim boşalıyor; her ses, kapı açılıp kapanmaları, tek-tük çağırışlar, mırıltılar, varlığımın en hayatî köklerine işleyen bir tesirle beni kendilerine bağlıyor, çekiyor, sarsıyorlar.</span></p>

    <p class="Temel-Paragraf"><span class="char-style-override-6">Gene bir sabah evvelki ziyaretler. Koğuşun uyanışı. Temizlik. Odama giren kadın. Dehlize küçük hastaların sürüklenişleri. Gene seslerin, gürültülerin, hareketlerin çoğalışı.</span></p>

    <p class="Temel-Paragraf"><span class="char-style-override-6">Gene kapımda bir adam. (Bu sefer daha erken göründü.)</span></p>

    <p class="Temel-Paragraf"><span class="char-style-override-6">- Hazırlanınız, ilk ameliyat sizinki.</span></p>

    <p class="Temel-Paragraf"><span class="char-style-override-6">Sarardığımı hissediyorum.</span></p>

    <p class="Temel-Paragraf"><span class="char-style-override-6">Müthiş ağırlığı altında ruhumu deviren korkudan kurtulmak için, felâketin üstüne yürümek istiyorum. Istıraptan korkmamanın tek ilâcı ıstıraptır. Bu ateşi o ateş söndürür.</span></p>

    <p class="Temel-Paragraf"><span class="char-style-override-6">Hastabakıcılar girdiler. Bir şey söylemelerine meydan bırakmadan yataktan indim, terliklerimi kolayca giydim, fakat artık yelkenli bir gemi gibi kendimi talihin rüzgârına bırakmıştım, akıp gidiyordum, odamdan ameliyathaneye nasıl geçtiğimi bilmedim.</span></p>

    <p class="Temel-Paragraf"><span class="char-style-override-6">&nbsp;</span></p>

    <ul>
      <li class="Yildiz"><span class="Yildiz char-style-override-9">*</span><span class="Yildiz char-style-override-7">&nbsp;</span></li>
    </ul>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">Bembeyaz oda. Hamam gibi sıcak. Sessiz. Kaynayan suların ince fısıltıları. Kımıldayan ve kımıldamayan beyazlıklar arasında kamaşan gözler eşyanın çizgilerini seçemiyorlar.</span></p>

    <p class="Temel-Paragraf"><span class="char-style-override-6">Bütün salonu çökertecek ağır bir sessizlik. Hayatın nasıl bir şey olduğunu unutturan bambaşka bir âlem. Bir rüya odası.</span></p>

    <p class="Temel-Paragraf"><span class="char-style-override-6">Uyuşturucu koku, belki de kloroform. Herkeste, ge­çi­re­ceğim tecrübenin ehemmiyetini hissettiren bir vazife­per­verlik. Operatörün küçük işaretiyle büyük işler yapılıyor.</span></p>

    <p class="Temel-Paragraf"><span class="char-style-override-6">Masaya uzatıldım. Etrafımda beyazlıklar dalgalanıyor. Hiçbir seçkin şekil göremiyorum.</span></p>

    <p class="Temel-Paragraf"><span class="char-style-override-6">Gözümün üstüne pamuk geliyor.</span></p>

    <p class="Temel-Paragraf"><span class="char-style-override-6">Yüzümü maske ile örttüler.</span></p>

    <p class="Temel-Paragraf"><span class="char-style-override-6">- Derin nefes al!</span></p>

    <p class="Temel-Paragraf"><span class="char-style-override-6">Nefes borularım yandı ve şakaklarım gerilir gibi oldu. Çabuk uyumak, kaybolmak istiyorum. Kuvvetli nefes aldım.</span></p>

    <p class="Temel-Paragraf"><span class="char-style-override-6">Sesler, sıcak buğular arasında halvetlere doğru uzaklaşarak eriyorlar.</span></p>

    <p class="Temel-Paragraf"><span class="char-style-override-6">Kendimi son defa olarak bir an bulup kaçırıyorum.</span></p>

    <p class="Alt-Baslik"><span class="Alt-Baslik char-style-override-2">Notlar</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Büyük bir hastalık geçir­meyenler, herşeyi anladıklarını iddia edemezler.</span></p>

    <p class="Temel-Paragraf"><span class="char-style-override-6">“Bugün dördüncü pansuman. Operatör:</span></p>

    <p class="Temel-Paragraf"><span class="char-style-override-6">“- İyidir, dedi.</span></p>

    <p class="Temel-Paragraf"><span class="char-style-override-6">“Can sıkıntısı.</span></p>

    <p class="Temel-Paragraf"><span class="char-style-override-6">“Altı saat uykuya ayrılırsa her gün on sekiz saat boş.</span></p>

    <p class="Temel-Paragraf"><span class="char-style-override-6">“Görülecek, işitilecek, tadılacak, okunacak, yazılacak, yapılacak o kadar çok şey birikiyor ki, bundan sonra hayatımın bütün bunlara yetişmeyeceğinden korkuyorum.</span></p>

    <p class="Temel-Paragraf"><span class="char-style-override-6">“Kendi kendime karşı çok borçlandım. Kendime vaa­det­tiğim şeyleri yapamazsam utancımdan aynaya bakamayacağım.</span></p>

    <p class="Temel-Paragraf"><span class="char-style-override-6">“Dört duvar arasında.</span></p>

    <p class="Temel-Paragraf"><span class="char-style-override-6">“Kendimi, kitapların kahramanlarından daha mühim bulduğum için, okumaktan sıkılıyorum. Istırabımın hodgâmlığı mâni oluyor.</span></p>

    <p class="Temel-Paragraf"><span class="char-style-override-6">“Odamı düzeltiyorum, masamı topluyorum. Tekrar bozuyor, tekrar topluyorum. Bu iş de bitiyor. Ne yapacağım? Hiç. Nereye bakacağım? Hiç. Ne dinleyeceğim? Hiç. Gözlerim, kulaklarım. Mafsallarım, renge, sese, harekete çok acıktılar.</span></p>

    <p class="Temel-Paragraf"><span class="char-style-override-6">“Bitişik koğuşta hastalar türkü söylüyorlar. Pansuman odasında haykırışlar.</span></p>

    <p class="Temel-Paragraf"><span class="char-style-override-6">&nbsp;</span></p>

    <ul>
      <li class="Yildiz"><span class="Yildiz char-style-override-9">*</span><span class="Yildiz char-style-override-7">&nbsp;</span></li>
    </ul>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">“Yedinci pansuman. Operatör:</span></p>

    <p class="Temel-Paragraf"><span class="char-style-override-6">“- Bacağın kurtuldu. Fakat yere basmayacaksın! dedi.</span></p>

    <p class="Temel-Paragraf"><span class="char-style-override-6">“Nüzhet’ten kart geldi. Ziyaret edemediği için af is­ti­yor. Hastalar affetmesini bilirler ama...</span></p>

    <p class="Temel-Paragraf"><span class="char-style-override-6">“Bugün sonbahar. Beni bahçede soğuk bir rüzgâr karşıladı.</span></p>

    <p class="Temel-Paragraf"><span class="char-style-override-6">“Evvelki gün...</span></p>

    <p class="Temel-Paragraf"><span class="char-style-override-6">“Dünyanın bütün tavanlarına lânet olsun. Arka üstü yatmaktan usandım.</span></p>

    <p class="Temel-Paragraf"><span class="char-style-override-6">“Nüzhet’in babasına nüzül inmiş. Beni sayıklıyormuş. Nüzhet’in Ragıp Bey’le nikâhı daha olmamış.</span></p>

    <p class="Temel-Paragraf"><span class="char-style-override-6">“Hastahaneye alıştım.</span></p>

    <p class="Temel-Paragraf"><span class="char-style-override-6">“Istırabın derinlerine indikçe sevincimizi kaybetmek korkusu kalmadığı için, yeni bir sevinç başlıyor: Istırabın ilâcı ıstıraptır. İkisinin hâsıl-ı zarbı: Sevinç.</span></p>

    <p class="Temel-Paragraf"><span class="char-style-override-6">&nbsp;</span></p>

    <ul>
      <li class="Yildiz"><span class="Yildiz char-style-override-9">*</span><span class="char-style-override-6">&nbsp;</span></li>
    </ul>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">“Üç güne kadar hastahaneden çıkacağım. Yaralar kapanınca dizim alçıya konacak. Bir daha mafsal oynamayacak, bacağım kısalacak.</span></p>

    <p class="Temel-Paragraf"><span class="char-style-override-6">“Bu perşembe Nüzhet’le Ragıp Bey’in nikâhları olacak.</span></p>

    <p class="Temel-Paragraf"><span class="char-style-override-6">&nbsp;</span></p>

    <ul>
      <li class="Yildiz"><span class="Yildiz char-style-override-9">*</span><span class="char-style-override-6">&nbsp;</span></li>
    </ul>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">“Yarın hastahaneden çıkacağım...</span></p>

    <p class="Temel-Paragraf"><span class="char-style-override-6">“Dışarda yaşamaktan korkuyorum.</span></p>

    <p class="Temel-Paragraf"><span class="char-style-override-6">“Burada ıstıraba ve tevekküle o kadar alıştım ki, onları bırakırsam ruhumun bir parçası kesilmiş gibi boşluk duyacağım; bırakmazsam isyansız nasıl yaşayacağım?</span></p>

    <p class="Temel-Paragraf"><span class="char-style-override-6">“Kalanların bana karşı gıptalarına biraz merhamet de karışıyor. Nadir insanların bildikleri ince bir saadeti kendilerine hasrediyorlar. Hasta olmayanların bilmedikleri bu saadeti, ilerde, hiç olmazsa hatırlayabilsem.</span></p>

    <p class="Temel-Paragraf"><span class="char-style-override-6">“Zaviye-i kaime halinde iltisak-ı mafsal.</span></p>

    <p class="Temel-Paragraf"><span class="char-style-override-6">“Bir gün hastahanelerde okunmak için bir roman yazsam ve bu notlarımı içine karıştırsam...</span></p>

    <p class="Temel-Paragraf"><span class="char-style-override-6">“Büyük bir hastalık geçirmeyenler, herşeyi anladıklarını iddia edemezler.</span></p>

    <p class="Temel-Paragraf"><span class="char-style-override-6">“İki hasta kadar birbirine yakın hiç kimse yoktur.</span></p>

    <p class="Temel-Paragraf"><span class="char-style-override-6">“Hasta olmayanlar bizi ne kadar az anlayacaklar!</span></p>

    <p class="Temel-Paragraf"><span class="char-style-override-6">“Paşa’dan haber: “Hastahaneden çıkar çıkmaz bana gelsin, ölümüm yakın, kendisini bir kere göreyim” demiş.</span></p>

    <p class="Paragraf-arasi"><span class="Metin-temel-ustu">5 – Teşrinievvel - 1915:</span></p>

    <p class="Paragraf-arasi"><span class="Metin-temel-ustu">Dokuzuncu Hariciye Koğuşu</span></p>

    <p class="Temel-Paragraf"><span class="char-style-override-6">“Beş dakika sonra hastahaneden çıkıyorum. Son not. Bu odada başkaları inleyecekler. Onları şimdiden gayet iyi tanıyorum. Üstümden çıkarıp yatağa attığım rob­dö­şambr içinde, ebediyen aynı insan bulunacak: Hasta.</span></p>

    <p class="Temel-Paragraf"><span class="char-style-override-6">“Annem, Mithat Bey ve arkadaşım içeri girdiler:</span></p>

    <p class="Temel-Paragraf"><span class="char-style-override-6">“- Haydi...”</span></p>
  </div>
</body>
</html>
