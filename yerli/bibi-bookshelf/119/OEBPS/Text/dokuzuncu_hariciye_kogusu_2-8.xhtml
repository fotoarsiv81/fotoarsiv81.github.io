<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dokuzuncu_hariciye_kogusu_2-8</title>
  <link href="../Styles/dokuzuncuhariciyekogusu.css" rel="stylesheet" type="text/css" />
  <meta content="urn:uuid:1f89f18c-228a-41b2-9825-80d666a33d66" name="Adept.expected.resource" />
</head>

<body id="dokuzuncu_hariciye_kogusu_2" xml:lang="tr-TR">
  <div>
    <p class="Ana-Baslik" id="toc_marker-5"><span class="Ana-Baslik char-style-override-2">Tehlike</span></p>

    <p class="Metin-Ana-Baslik-Alti"><span class="Metin-Baslik-Alti char-style-override-8">Felâket daha o gece başladı.</span></p>

    <p class="Temel-Paragraf"><span class="char-style-override-6">Evimize geldik. Felâket daha o gece başladı. Uyutmayan müthiş bir sancı. Kıvranıyorum. Gece yarısından sonra annemi uyandırdım. Sıcak pansumanlar (faydasız). Dehşetli ifrazat. Sargılar dayanmıyor. Birkaç saat içinde fevkalâde zayıflıyorum, yanaklarım çöktü. Sararıyorum.</span></p>

    <p class="Temel-Paragraf"><span class="char-style-override-6">Sabahı zor ettim. Komşumuz bir arkadaşı çağırttım. Hemen bir araba. Köprü, vapur. Kamarada etrafımı gö­re­mi­yorum, arkadaşla konuşamıyorum, sancımın üstüne kapanarak tırnaklarımı avucuma geçiriyorum.</span></p>

    <p class="Temel-Paragraf"><span class="char-style-override-6">Fakültede bizim doktoru bulduk. Beni o halde görünce şaşırdı. İtidalini kaybederek bir kaç kere odaya lüzumsuz yere girip çıktı. Operatör derste imiş ve beklemek lâzımmış.</span></p>

    <p class="Temel-Paragraf"><span class="char-style-override-6">Bayılmak derecesine geliyorum. Öteki asistanlar da koştular. Suya eter damlatarak içiriyorlardı.</span></p>

    <p class="Temel-Paragraf"><span class="char-style-override-6">Doktor Mithat bir arkadaşına rica etti:</span></p>

    <p class="Temel-Paragraf"><span class="char-style-override-6">- Hastayı ikinci hariciye polikliniğine götürelim. Yarayı açarız, operatör gelinceye kadar... Fakat yürüyemeyecek. Bir sedye.</span></p>

    <p class="Temel-Paragraf"><span class="char-style-override-6">Sedye ile taşındım. Bahçeden geçiyorduk. Doktor ve arkadaşım başucumda yürüyerek soruyorlardı:</span></p>

    <p class="Temel-Paragraf"><span class="char-style-override-6">- Rahat mısın? Acıyor mu?</span></p>

    <p class="Temel-Paragraf"><span class="char-style-override-6">Poliklinikte masaya uzatıldım. Uykuya ve baygınlığa benzer bir uyuşukluk içinde gözlerimi kapadım. Ağrı sağırlaşmıştı. Hattâ bacağımın hangi noktasında olduğunu anlamadığım derin sızılar. Kulaklarım uğulduyor. Samiamın karanlıkları içinde mâhut sesler. Madenî âletlerin camlar ve tepsiler içinde çıkardıkları ince, kırık sesler. Etrafımdakilerin telâşlı ve ehemmiyetli konuşmaları.</span></p>

    <p class="Temel-Paragraf"><span class="char-style-override-6">Sargıların çözülüşünü gayet az duyuyordum.</span></p>

    <p class="Temel-Paragraf"><span class="char-style-override-6">Mithat Bey elimi tutuyor:</span></p>

    <p class="Temel-Paragraf"><span class="char-style-override-6">- Şimdi güzel bir pansuman yaparız, acıtmayız, ilâç koyarız, ağrı diner.</span></p>

    <p class="Temel-Paragraf"><span class="char-style-override-6">Herkes benimle meşgul. Şivesterler beyaz hayaletleriyle etrafımda geziniyorlar. Asistanlardan biri, Fransızca anlamadığıma hükmederek; “Tumeur blanche”ların ekseriya bol akıntılarla ciğer veremi tevlit edebileceğini anlatıyor. Mithat Bey ona susmasını ihtar etti.</span></p>

    <p class="Temel-Paragraf"><span class="char-style-override-6">Ancak bir parmak temasından sonra dizimin açılmış olduğunu hissettim. Deri, hassasiyetini kaybetmişti.</span></p>

    <p class="Temel-Paragraf"><span class="char-style-override-6">Bütün asistanlar dizimin üstüne eğildiler. Vahametten başka bir şey ifade etmeyen küçük sesler çıkarıyorlardı.</span></p>

    <p class="Temel-Paragraf"><span class="char-style-override-6">Ağrı dinmişti. Ancak, mafsalda bir hareketle başlı­yor­du.</span></p>

    <p class="Temel-Paragraf"><span class="char-style-override-6">Asistanlar birdenbire doğruldular. Operatör içeri girmişti. Beni gördüğü halde bir kelime söylemeden musluğa gitti. Ellerini temizliyordu.</span></p>

    <p class="Temel-Paragraf"><span class="char-style-override-6">Masama yaklaştı ve dizime uzaktan bakarak yüzünü buruşturdu. Asistanlar beni nasıl bulduklarını, geceki ıs­tı­rabımı, ifrazatın pantolona çıkacak kadar şiddetli olduğunu, sedye ile taşındığımı anlattılar.</span></p>

    <p class="Temel-Paragraf"><span class="char-style-override-6">Operatör hiç kımıldamadan yaraya bakıyor, belki hiç bir şey görmeden, düşünüyordu.</span></p>

    <p class="Temel-Paragraf"><span class="char-style-override-6">Bir kelime söyledi:</span></p>

    <p class="Temel-Paragraf"><span class="char-style-override-6">- Fena.</span></p>

    <p class="Temel-Paragraf"><span class="char-style-override-6">Sonra bana baktı:</span></p>

    <p class="Temel-Paragraf"><span class="char-style-override-6">- Geçen gün böyle değildin. Sözümü dinlemedin, bak ne oldu! Başımıza büyük işler açıyorsun! Ben sana bu ayağı yere basma, dedim, sen inadına koşulara girmiş gi­bi harap etmişsin. Şimdi dizin değil, bütün bacağın tehlikede.</span></p>

    <p class="Temel-Paragraf"><span class="char-style-override-6">Ağzımdan bir inilti çıktığını duyunca:</span></p>

    <p class="Temel-Paragraf"><span class="char-style-override-6">- Fakat çalışacağız... diye teselli etti.</span></p>

    <p class="Temel-Paragraf"><span class="char-style-override-6">Asistanlara döndü:</span></p>

    <p class="Temel-Paragraf"><span class="char-style-override-6">- Pansumanı bitiriniz. Röntgene götürsünler... Doktora benim tarafımdan söyleyin; vak’a mühimdir, gayet mükemmel bir radiyografi lâzım...</span></p>

    <p class="Temel-Paragraf"><span class="char-style-override-6">Mithat Beye hitap etti:</span></p>

    <p class="Temel-Paragraf"><span class="char-style-override-6">- Akrabanızdan mıdır?</span></p>

    <p class="Temel-Paragraf"><span class="char-style-override-6">- Onun kadar yakın.</span></p>

    <p class="Temel-Paragraf"><span class="char-style-override-6">- Azami dikkat, azizim... Fistülleri görüyorsunuz. Bu hale gelen bir bacak tababeti korkutur... Röntgen yapılsın... Bir de bizim pavyondan bir koltuk değneği verilsin... Yenisini tedarik edinceye kadar bu ayak yere basmamalıdır. Kat’i istirahat. Günde birkaç kere pansuman. Bünyeyi takviye. Hasta çok zayıf. Bunlar yapılmazsa ben bu gence bakamam. Nafile çalışmış oluruz.</span></p>

    <p class="Temel-Paragraf"><span class="char-style-override-6">Evvelâ koltuk değneği geldi. Kullanmasını beceremedim. Öğrettiler. Bununla attığım ilk adımlarda başım dö­nüyordu. Bir koluma arkadaşım, ötekine Mithat Bey girdi.</span></p>

    <p class="Temel-Paragraf"><span class="char-style-override-6">Röntgen kalabalıktı. Fakat Mithat Bey beni tercih ettirdi. Yedi sekiz resim çektirdi.</span></p>

    <p class="Temel-Paragraf"><span class="char-style-override-6">Hayatımız hemen her gün beraber geçtiği halde benimle hastahaneye ilk defa gelen arkadaşım, hayretten ve teessürden katılmış bir halde idi. Hiç bir şey söyle­mi­yor­du.</span></p>

    <p class="Temel-Paragraf"><span class="char-style-override-6">Koridorlardan geçerken herkes, bilhassa talebe bana bakıyordu. Hattâ Mithat Bey birkaç meraklıya izahat verdi.</span></p>

    <p class="Temel-Paragraf"><span class="char-style-override-6">Bahçeye çıktık ve biraz oturduk. Arkadaşım, hastalığa dair doktora birçok şeyler soruyordu.</span></p>

    <p class="Temel-Paragraf"><span class="char-style-override-6">Ben biraz açılmıştım. Günün ilk tebessümü bahçede oldu. Bu, arkadaşıma ve doktora kahkahalı bir neş’e verdi. Istıraplarımı benimle beraber yaşamış olduklarını bundan anladım ve teselli buldum.</span></p>

    <p class="Temel-Paragraf"><span class="char-style-override-6">Fakat doktorun neş’esi çabuk kaybolmuştu. Düşünceli duruyordu. Benim de içimde korkular büyüyordu ve doktora kuvvetli teselliler isteyen sualler sorduğum halde, zayıf vaitlerden başka bir cevap alamıyordum.</span></p>

    <p class="Alt-Baslik"><span class="Alt-Baslik char-style-override-2">Bir Düstur</span></p>

    <p class="Metin-Alt-Baslik-Alti"><span class="char-style-override-6">“</span><span class="Metin-Baslik-Alti char-style-override-8">Az ümit edip, çok elde etmek.”</span></p>

    <p class="Temel-Paragraf"><span class="char-style-override-6">Evimiz birdenbire kalabalıklaştı.</span></p>

    <p class="Temel-Paragraf"><span class="char-style-override-6">Dostlar, komşular ve akraba gelip gidiyordu. Ben minderde uzanmıştım ve mukadder suallere verilmek için ezberlediğim cevabı her gelene, her sorana tekrar edi­yor­dum.</span></p>

    <p class="Temel-Paragraf"><span class="char-style-override-6">Bir ferdin ıstırabı etrafında uyanan içtimaî alâka beni teselli ediyordu.</span></p>

    <p class="Temel-Paragraf"><span class="char-style-override-6">Büyük bir askerî hastahanede çalışan bir hastabakıcı kadın ahbabımız bile muntazaman her gün uğruyor, pansumanlarımı yapıyor, harp yüzünden pahalılaşan pa­muk ve gaz bezi gibi şeyleri hastahaneden getiriyordu.</span></p>

    <p class="Temel-Paragraf"><span class="char-style-override-6">Beni bir gün çalıştığı o hastahaneye götürdü ve bir Alman operatörüne gösterdi. Karanlık bir seririyatta alelacele dizime bakan bu Alman, yanlış bir teşhis koydu. Aynı hastahanede başka bir genç Türk doktoru, hastalığıma çok alâka gösterdi ve yeni bir tedavi ile, Türkiye’de bulunmayan bir ilâcı mafsala zerkederek beni kurtaracağını söyledi. Yirmi gün bu doktora inandım ve mafsala sokulan demir borular içinde ilâcın sıkılmasına baygınlıklar geçirerek dayandım.</span></p>

    <p class="Temel-Paragraf"><span class="char-style-override-6">Aile, akraba, arkadaşlar, beni her gün en büyük operatörlere götürüyorlardı. Halbuki bu mütehassıslar hep, beni yedi senedenberi, kaç kere görmüşlerdi, hepsi:</span></p>

    <p class="Temel-Paragraf"><span class="char-style-override-6">- Aman bu bacak ne hale gelmiş?</span></p>

    <p class="Temel-Paragraf"><span class="char-style-override-6">Diye şaşıyorlardı. Muhitimin telâşından anlıyordum ki, hastalığımda bana söylenmeyen bir tehlike var.</span></p>

    <p class="Temel-Paragraf"><span class="char-style-override-6">Hatta gene akrabamdan münevver ve zeki bir adam bana dedi ki:</span></p>

    <p class="Temel-Paragraf"><span class="char-style-override-6">- Sen bu hastalıktan mânen rahat etmek istiyorsan, bacağının tamamiyle kesilmesine kadar her felâketi göze al. Ne kurtarırsan seni memnun eder.</span></p>

    <p class="Temel-Paragraf"><span class="char-style-override-6">Ve bana Goethe’nin bir safsatasını telkine çalıştı. “Az ümit edip çok elde etmek hayatın hakikî sırrıdır.”</span></p>

    <p class="Temel-Paragraf"><span class="char-style-override-6">- Beni mânen büyük bir felâkete mi hazırlıyorsunuz? Bir şey mi biliyorsunuz?</span></p>

    <p class="Temel-Paragraf"><span class="char-style-override-6">Şüphemi arttıran zayıf bir inkâr ile cevap verdi:</span></p>

    <p class="Temel-Paragraf"><span class="char-style-override-6">- Yo... Hayır... Sana, ruhî mekanizmanı idare edebilmek için âdeta riyazî bir düstur veriyorum.</span></p>

    <p class="Temel-Paragraf"><span class="char-style-override-6">- Bacağımın tamamiyle kesilmesi ihtimali olabilir mi?</span></p>

    <p class="Temel-Paragraf"><span class="char-style-override-6">- Herşey mümkündür. Hattâ senin değil, benim bacağımın bile yarın herhangi bir ârıza ile kesilmesi mümkündür.</span></p>

    <p class="Temel-Paragraf"><span class="char-style-override-6">Ancak bu türlü mantık oyunlarıyla teselli bulmayacak kadar, hastalığın bana verdiği acı derslerle gözüm açılmıştı.</span></p>

    <p class="Temel-Paragraf"><span class="char-style-override-6">Günlerim endişe içinde geçiyordu ve ameliyata hazırlanmak için bünyemi kuvvetlendirmeye çalışıyordum.</span></p>

    <p class="Alt-Baslik"><span class="Alt-Baslik char-style-override-2">Üçüncü Hâlet</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Ümitten, aşktan ve tembell­ikten mürekkep bir hararet.</span></p>

    <p class="Temel-Paragraf"><span class="char-style-override-6">İçinde hafif bir kemik ağrısının duman gibi gezindiği yarım karanlık, yarım şuurlu, birbirlerini gayet ehemmiyetsiz bir münasebetle takip eden, hepsi gerçek ve hepsi abes birtakım hayaller; uyku ile uyanıklık arasındaki ayırıcı perdeyi fasılasız dalgalandıran ve ruhun bir yarımını rüyada eriterek öteki yarımını hakikatle temas ettiren üçüncü bir hâlet.</span></p>

    <p class="Temel-Paragraf"><span class="char-style-override-6">Mehtaplı bir denize dalan adamın suyun içinde göz kapaklarını yalayan garip ışıklar, kulağını dolduran garip uğultular... Bunların arasında Nüzhet’in bin şekilde görünüşleri.</span></p>

    <p class="Temel-Paragraf"><span class="char-style-override-6">Bazı gayet açık hatırlanacak ve kâğıda yazılacak kadar berrak, muntazam, fakat söyleyeni de, dinleyeni de meçhul cümleler; bazı da rüzgârda savruluyormuş gibi bu kelimelerin birbirinin altından, üstünden sıçrayarak, uçu­şarak, boşlukta hızla dönmeleri.</span></p>

    <p class="Temel-Paragraf"><span class="char-style-override-6">Sonra Nüzhet’in vücudu meydanda olmadığı halde, yalnız kokusunun ve sesinin beşerî bir şekil alması, meçhul unsurlarla mücadeleler, şekilsiz uçurumlar içinde yükselip düşüşler. Bazı bir isteğin gerçekleşmesi. Yaprakları servi kadar yüksek bir bağda, siyah-yeşil bir gölgelikte Nüzhet’le kucaklaşarak yerde uzanmak ve Nüzhet’in kulağımın dışından değil, içinden gelen sesi ve aydınlık bir konuşma:</span></p>

    <p class="Temel-Paragraf"><span class="char-style-override-6">- Berlin’e ne vakit gideceksin, Nüzhet?</span></p>

    <p class="Temel-Paragraf"><span class="char-style-override-6">- Bu gece sabaha karşı. Çünkü bu gece gitmezsem, altı sene tren yok.</span></p>

    <p class="Temel-Paragraf"><span class="char-style-override-6">Sonra bütün bir hayatın dağınık unsurları, birbiriyle alâkasız, hastahane âletleri, sedyeler, bahçıvanın kazması, bir borazan, arkadaşımın hayretle açılan gözleri; ve bir gözünün büyüyerek bir bardak suya istihalesi... Bir kemik üstünde testere, bir haykırış, cam sesleri, alelâde bir cümlenin bir tabur insan tarafından söylenişi gibi bir harıltı.</span></p>

    <p class="Temel-Paragraf"><span class="char-style-override-6">Ve bütün bunların arasında, bazı bir duman gibi hafif, bazı da yuvarlak bir cisim gibi sert, gezinen, arada bir şiddetlenen kemik ağrısı. Dudaklarımda Nüzhet’in dudaklarının tadı.</span></p>

    <p class="Temel-Paragraf"><span class="char-style-override-6">Ve en garibi, gözlerimi açıp uyandığıma emin olduğum halde, kendimi Erenköyü’ndeki odada yatıyorum zannetmem. İşte başımın ucunda dolap, şamdan. İşte oda kapısını görüyorum, gayet sarih.</span></p>

    <p class="Temel-Paragraf"><span class="char-style-override-6">Hattâ rüyada olup olmadığımdan şüphe edecek kadar da zekâm var, hattâ bu şüphe ile beş hassamı tecrübe edi­yorum: Gözlerimi açıp kapıyorum (hep aynı oda). Kulak veriyorum. (Erenköy mırıldanıyor.) Yorganımı tu­tu­yorum, yutkunuyorum, kokluyorum.</span></p>

    <p class="Temel-Paragraf"><span class="char-style-override-6">Ve kapı açılıyor, Nüzhet koynuma giriyor. Beni öpüyor, ağlıyor, teminat veriyor. Şüphe ediyorum, yatağın için­de oturuyoruz, başımı dizine koyuyorum, okşuyor, ok­şuyor.</span></p>

    <p class="Temel-Paragraf"><span class="char-style-override-6">Fakat omuzuma bir el dokunuyor. Gözümü açıyorum ve kendimi evimdeki odamda görüyorum, karşımda doktor Mithat. Bunu rüyamda zannediyorum, hakikata inan­mı­yorum, gözlerimi derhal kapıyor ve kendimi Eren­köyü’ndeki köşkte buluyorum. Fakat Nüzhet kaybolmuş.</span></p>

    <p class="Temel-Paragraf"><span class="char-style-override-6">Omuzumdan sarsıyorlar, kulağımda bir ses:</span></p>

    <p class="Temel-Paragraf"><span class="char-style-override-6">- Benim, ben, Mithat...</span></p>

    <p class="Temel-Paragraf"><span class="char-style-override-6">Gözlerimi iyice açıyorum ve evimde olduğumu görünce içimi bir keder basıyor; hele doktor Mithat’ı görmek bana bütün felâketlerimi hatırlatıyor, teessürümü giz­le­ye­miyorum, doktor bundan alınmış görünüyor.</span></p>

    <p class="Temel-Paragraf"><span class="char-style-override-6">&nbsp;</span></p>

    <ul>
      <li class="Yildiz"><span class="Yildiz char-style-override-9">*</span><span class="Yildiz char-style-override-7">&nbsp;</span></li>
    </ul>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">- Kalkınız! Dokuz vapurunu kaçırmayalım, sonra operatörü bulamayız. Bugün en müsait gün. Kalabalık yok. Sizi iyi muayene eder.</span></p>

    <p class="Temel-Paragraf"><span class="char-style-override-6">Kımıldanmak istemiyorum. Yatağımın harareti, ümitten, aşktan ve tembellikten mürekkepmiş gibi vücudumu çekiyor.</span></p>

    <p class="Temel-Paragraf"><span class="char-style-override-6">Doktorun elinde saat.</span></p>

    <p class="Temel-Paragraf"><span class="char-style-override-6">Telâşını bana göstermek için mübalâğalı bir asabiyetle dolaşıyor, kalkmaya razı olduğumu anlayarak dışarı çıkıyor.</span></p>

    <p class="Temel-Paragraf"><span class="char-style-override-6">Kalkıyorum.</span></p>

    <p class="Temel-Paragraf"><span class="char-style-override-6">Yağmurlu gün.</span></p>

    <p class="Temel-Paragraf"><span class="char-style-override-6">Ve gayr-ı şuurumdan kapalı bir telgraf, açmaya korkuyorum, günümün nasıl geçeceğini düşünmüyorum.</span></p>

    <p class="Temel-Paragraf"><span class="char-style-override-6">Dizimin ağrısı, beni o anın hayatı içine sokuyor.</span></p>

    <p class="Alt-Baslik"><span class="Alt-Baslik char-style-override-2">Mısralar</span></p>

    <p class="Metin-Alt-Baslik-Alti"><span class="char-style-override-6">Hep samt ü râşe saklı...</span></p>

    <p class="Temel-Paragraf"><span class="char-style-override-6">Haydarpaşa’ya kadar giderken arabadan vapura, vapurdan arabaya binmek bile beni son derece yormuştu. Bacağım çok ağrıyordu. Fakültede operatörü bulamadık. Henüz gelmemişti, beklemek lâzımdı. İkinci hariciye polikliniğinin önü hastalarla dolu, oturacak bir yer yok.</span></p>

    <p class="Temel-Paragraf"><span class="char-style-override-6">Bahçeye çıktık. Ben bir duvar dibinde kalasların üstüne oturdum. Mithat Bey, mektepte işleri olduğu için beni bir müddet yalnız bıraktı.</span></p>

    <p class="Temel-Paragraf"><span class="char-style-override-6">Dermansız, bitik, baygın bir halde idim. Başım dönüyor, gözlerim kararıyordu. Fakat büyük kapıya bakıyor, operatörün gelmesini sabırsızlıkla bekliyordum.</span></p>

    <p class="Temel-Paragraf"><span class="char-style-override-6">Mithat Bey de görünmüyordu.</span></p>

    <p class="Temel-Paragraf"><span class="char-style-override-6">Bütün vücudum titriyordu. Bir yere uzanıp dinlenmezsem kalasların üzerinde bayılacağımı sanıyordum.</span></p>

    <p class="Temel-Paragraf"><span class="char-style-override-6">Büyük kapıdan üç kişi girdi. Konuşarak yürüyorlardı. Ortadakini operatöre benzettim ve ayağa kalktım. Titreyerek yolları üstünde durdum. Gözlerim kararıyordu. Elimde tuttuğum röntgen camları kutusunu uzatarak ölgün bir sesle:</span></p>

    <p class="Temel-Paragraf"><span class="char-style-override-6">- Camlar hazır! Geldim! dedim.</span></p>

    <p class="Temel-Paragraf"><span class="char-style-override-6">Üç adam hayretle bana baktılar. Ortadaki:</span></p>

    <p class="Temel-Paragraf"><span class="char-style-override-6">- Ne camları? diye sordu.</span></p>

    <p class="Temel-Paragraf"><span class="char-style-override-6">- Röntgen.</span></p>

    <p class="Temel-Paragraf"><span class="char-style-override-6">- Bir yanlışınız olacak, ben...</span></p>

    <p class="Temel-Paragraf"><span class="char-style-override-6">O zaman, göz karartılarım arasında farkedebildim ki bu adam operatör değildir.</span></p>

    <p class="Temel-Paragraf"><span class="char-style-override-6">Büyük bir utançla geri çekildim, pavyonun duvarına kadar gittim, arkamı taşlara dayadım. Üç adam bana dönüp dönüp bakarak uzaklaştılar.</span></p>

    <p class="Temel-Paragraf"><span class="char-style-override-6">Titriyordum, bayılmamak için yumruklarımı sıkıyor, dudaklarımı ısırıyor, mevziî tenebbühlerle canlanmaya çalışıyordum.</span></p>

    <p class="Temel-Paragraf"><span class="char-style-override-6">Karşımda küçük bir vadinin arkasında karanlık bir saha görünüyordu. Servilikler, Haydarpaşa mezarlığı.</span></p>

    <p class="Temel-Paragraf"><span class="char-style-override-6">Sabah güneşinin parlattığı renkli bir boşluk ortasında kapkara, donuk ve geceden kurtulmamış bir tabiat parçası gibi duran mezarlığa arasıra gözlerim kayıyordu ve acı sergüzeştimle bu manzara arasında gayr-i ihtiyarî bir münasebet tesis ederek ürperiyordum.</span></p>

    <p class="Temel-Paragraf"><span class="char-style-override-6">O günlerde beynime Fikret’in bazı mısraları dadanmıştı; ümitsiz anlarımda, bu mısralar, benim iradem ha­ri­cinde, kendi kendilerine yaşıyor ve ses veriyorlardı; onların bu şairâne tasallutu, herhangi bir mürahikin iptidaî “Sentimentalite”sinden ziyade, hakikî ıstıraplarla dolu bir ruhî zemin bulabilmelerindendi.</span></p>

    <p class="Temel-Paragraf"><span class="char-style-override-6">O mısralar gene içimde canlandılar ve ses vermeye başladılar:</span></p>

    <p class="siir"><span class="x-talik char-style-override-7">Hep samt ü râşe saklı bu vâdi-i muzlimîn</span></p>

    <p class="siir"><span class="x-talik char-style-override-7">Her hatvesinde şüpheli bir hufre, bir kemîn</span></p>

    <p class="siir"><span class="x-talik char-style-override-7">Hep samt ü râşe... Kaynaşıyor canlı gölgeler</span></p>

    <p class="siir"><span class="x-talik char-style-override-7">Bir mahşer-i cünûn gibi pürcûş u bîhaber.</span></p>

    <p class="Temel-Paragraf"><span class="char-style-override-6">Gidip tekrar kalasların üstüne oturdum. Artık büyük kapıya bakmaktan utanç ve korku duyuyordum. Başımı avuçlarımın içine aldım.</span></p>

    <p class="Temel-Paragraf"><span class="char-style-override-6">Denizde, dalgalar arasında boğulacağını anladıktan sonra hiçbir hareket yapmayarak kendilerini suya salıverenler ve felâketi bir an evvel isteyenler gibi kendimi bı­rakmıştım. Bir şey ümit etmemenin rahatlığından başka barınacak ruhî bir köşem kalmamıştı.</span></p>

    <p class="Temel-Paragraf"><span class="char-style-override-6">Artık hiçbir şey tahmin etmiyor, hiçbir şey bekle­mi­yor­dum.</span></p>

    <p class="siir"><span class="x-talik char-style-override-7">Hep samt ü râşe saklı bu vâdi-i muzlimîn</span></p>

    <p class="siir"><span class="x-talik char-style-override-7">Her hatvesinde...</span></p>

    <p class="Temel-Paragraf"><span class="char-style-override-6">- Vah, vah, vah! dedi Mithat Beyin sesi.</span></p>

    <p class="Temel-Paragraf"><span class="char-style-override-6">Başımı kaldırınca onun karşımda büyük bir teessürle durduğunu gördüm.</span></p>

    <p class="Temel-Paragraf"><span class="char-style-override-6">- Sizi çok beklettim. Kimbilir ne kadar yoruldunuz. Aman kalkınız, kalkınız, içeri girelim.</span></p>

    <p class="Temel-Paragraf"><span class="char-style-override-6">Hariciye koğuşuna girdik, polikliniğin önünde hastalar azalmıştı. Doktor bana bir sandalya ve su getirtti.</span></p>

    <p class="Temel-Paragraf"><span class="char-style-override-6">Operatör gelmiş ve yukarıda ameliyat yapıyormuş.</span></p>

    <p class="Temel-Paragraf"><span class="char-style-override-6">Hademe dedi ki:</span></p>

    <p class="Temel-Paragraf"><span class="char-style-override-6">- Zavallı... O dârülmuallimînli genç yok mu?.. Onun bacağı kesiliyor.</span></p>

    <p class="Temel-Paragraf"><span class="char-style-override-6">Bu korkunç tesadüf beni bitirdi. Mithat Bey de bu haberin bendeki tesiriyle mücadele edemeyecek kadar zayıftı.</span></p>

    <p class="Temel-Paragraf"><span class="char-style-override-6">Epey bekledik.</span></p>

    <p class="Temel-Paragraf"><span class="char-style-override-6">Ameliyatın bittiği haberi verilince evvelâ Mithat Bey yukarı çıktı, operatörü gördü, sonra bana gelerek:</span></p>

    <p class="Temel-Paragraf"><span class="char-style-override-6">- Haydi yukarı çıkalım, orada muayene olacaksınız! dedi.</span></p>

    <p class="Temel-Paragraf"><span class="char-style-override-6">İki basamaktan fazla çıkamadım. Hademe ile doktor kollarıma girdiler. Ameliyathanenin önündeki sofaya çıktık.</span></p>

    <p class="Temel-Paragraf"><span class="char-style-override-6">Ameliyathanenin iki kapısı da ardına kadar açıktı ve eşikte tekerlekli bir hasta arabası duruyordu.</span></p>

    <p class="Temel-Paragraf"><span class="char-style-override-6">İçinde baygın yatan bembeyaz yüzlü dârülmual­li­mîn­li­yi gördüm. Artık bacağını tamamiyle kaybetmiş bulunuyor­du; ve henüz ayılmadığı için bu felâketten şimdilik haberi yoktu.</span></p>

    <p class="Alt-Baslik"><span class="Alt-Baslik char-style-override-2">Felâket Tebliği</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Son karar.</span></p>

    <p class="Temel-Paragraf"><span class="char-style-override-6">Ameliyathaneye girdik.</span></p>

    <p class="Temel-Paragraf"><span class="char-style-override-6">Türlü türlü kimyevî maddelerin bol bol harcanmasından gelen ağır koku ve yapışkan, kokmuş bir sıcaklık.</span></p>

    <p class="Temel-Paragraf"><span class="char-style-override-6">Yerde kanlı pamuklar ve dağınıklık.</span></p>

    <p class="Temel-Paragraf"><span class="char-style-override-6">Operatörden başka herkesin, hastabakıcıların, asistanların yüzlerinde biraz evvel iştirak ettikleri facianın dehşeti.</span></p>

    <p class="Temel-Paragraf"><span class="char-style-override-6">Bir sandalyaya oturtuldum ve camları operatöre uzattım. Kendi kendime soyunacak dermanım yoktu. Soydular, sargıyı çözmeye başladılar. Hâlâ şiddetli ağrılar.</span></p>

    <p class="Temel-Paragraf"><span class="char-style-override-6">Operatör camları ışığa tutarak tetkike başladı.</span></p>

    <p class="Temel-Paragraf"><span class="char-style-override-6">“Püü...”, “Cık, cık, cık...”, “Vay, vay” gibi hep bedbin sesler, heceler mırıldanıyordu.</span></p>

    <p class="Temel-Paragraf"><span class="char-style-override-6">Dizim çözülünce bir pensle, sargıyı, pamuğu yukarı kaldırarak bir göz attıktan sonra yaralara eğildi. Bir saniyeden fazla bakmadan doğruldu. Gözleri evvelâ yüzümde, vücudumda gezindi, nihayet gözlerimde durdu.</span></p>

    <p class="Temel-Paragraf"><span class="char-style-override-6">Gözlerimin içine bakıyor ve hiç bir şey söylemiyordu. Şiddetle titremeye başladım. Söyleyeceği mühim şeylerin vehametini evvelâ gözleriyle haber verdiğini anlıyordum.</span></p>

    <p class="Temel-Paragraf"><span class="char-style-override-6">Ağır bir sesle sordu:</span></p>

    <p class="Temel-Paragraf"><span class="char-style-override-6">- Kaç senedir çekiyorsunuz?</span></p>

    <p class="Temel-Paragraf"><span class="char-style-override-6">- Yedi.</span></p>

    <p class="Temel-Paragraf"><span class="char-style-override-6">Mithat Beyin ve etrafındakilerin yüzüne baktı; gözlerinde korkunç bir şey seziyordum.</span></p>

    <p class="Temel-Paragraf"><span class="char-style-override-6">- Bu illetten bıkmadınız mı? diye sordu.</span></p>

    <p class="Temel-Paragraf"><span class="char-style-override-6">Suali çok manâsız bulduğum için yüzüne hayretle baktım, devam etti:</span></p>

    <p class="Temel-Paragraf"><span class="char-style-override-6">- Harap oluyorsunuz. Korkarım ki bütün hayatınız tehlikeye girecek... Bu illete bir nihayet verelim. Bu bacağı tamamiyle feda edeceksiniz, başka çare yok.</span></p>

    <p class="Temel-Paragraf"><span class="char-style-override-6">Yüzümde nasıl bir değişme görmüş olacak ki telâşla ilâve etti:</span></p>

    <p class="Temel-Paragraf"><span class="char-style-override-6">- Harp bitince bir güzel takma bacak yaptırırsınız, rahat rahat...</span></p>

    <p class="Temel-Paragraf"><span class="char-style-override-6">Daha fazla duyamadım.</span></p>

    <p class="Temel-Paragraf"><span class="char-style-override-6">Arkamda duran birinin kolları arasına düşüvermişim.</span></p>

    <p class="Temel-Paragraf"><span class="char-style-override-6">Kuvvetli bir eter kokusu içinde ayıldığım vakit, kendimi ameliyat masasına uzatılmış buldum.</span></p>

    <p class="Temel-Paragraf"><span class="char-style-override-6">Mithat Bey ıslak elleriyle alnımı okşuyordu.</span></p>

    <p class="Temel-Paragraf"><span class="char-style-override-6">Ameliyathaneyi görmemek için gözlerimi kapadım. Dizimi sarıyorlardı.</span></p>

    <p class="Temel-Paragraf"><span class="char-style-override-6">Pansuman bittikten sonra masadan indim ve kaçmak için bana gelen yeni bir kuvvetle, âdetâ koşarak dışarı çıktım.</span></p>

    <p class="Temel-Paragraf"><span class="char-style-override-6">Mithat Bey:</span></p>

    <p class="Temel-Paragraf"><span class="char-style-override-6">- Aman dikkat! Bu asabiyet iyi değil! Siz metin çocuksunuz! diyordu.</span></p>

    <p class="Temel-Paragraf"><span class="char-style-override-6">Bahçeye kadar hızlı yürüdüm.</span></p>

    <p class="Temel-Paragraf"><span class="char-style-override-6">Keskin bir öğle güneşi yüzüme vurdu. Gözlerim, içine soğan suyu kaçmış gibi yandı ve kamaştı.</span></p>

    <p class="Temel-Paragraf"><span class="char-style-override-6">Mithat Bey beni kendi odasına götürdü, istirahat ettirmek istemişti.</span></p>

    <p class="Temel-Paragraf"><span class="char-style-override-6">- Aman bir araba! Artık ben burada duramam.</span></p>

    <p class="Temel-Paragraf"><span class="char-style-override-6">Dedim ve boğazımı tıkayan hıçkırıkları zaptetmek için yutkundum.</span></p>

    <p class="Alt-Baslik"><span class="Alt-Baslik char-style-override-2">Galeyan</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Kendi ölümünden daha dehşetli bir ölüm.</span></p>

    <p class="Temel-Paragraf"><span class="char-style-override-6">Son günlerde etrafımı çeviren, küçük hassas cemiyetin galeyanı. Annemin gözyaşları. En uzak arkadaşlarımın ziyaretleri. Ümitler. Akrabada telâş (Fakat Erenkö­yü’nün felâketten haberi yok; ve duymasını istemi­yor­dum). Adalar’dan ve Boğaziçi’nden mektuplar. Herkeste bir tavsiye illeti: Filân operatörün ihtisası. Doktor Mithat’ın faaliyeti, bir çok operatörlere müracaatı.</span></p>

    <p class="Temel-Paragraf"><span class="char-style-override-6">Bizim sofa da galeyanda. Her gün dolup boşanıyor, sandalyalar mütemadiyen yer değiştiriyorlar.</span></p>

    <p class="Temel-Paragraf"><span class="char-style-override-6">Ben minderin üstünde arka üstü yatıyorum; etrafımın telâşını seyrederken kendimi unutuyorum. Hattâ bazı kendimi hepsinden fazla sakin buluyorum, fakat bu kalabalıklar dağılıp da felâketimle başbaşa kalınca; dehşet. Vücudumun büyük bir parçasını kaybetmek hayaline bir saniye katlanamıyorum, içime baygınlıklar geliyor, ellerimle hasta bacağı tutuyorum ve onun ölümünü kendi ölümümden daha dehşetli buluyorum.</span></p>

    <p class="Temel-Paragraf"><span class="char-style-override-6">Giyinip soyunurken, pansuman yapılırken, minderin üstünde uzanırken, dakikalarca, mahkûm uzvuma bakıyorum; her parçası, her hareketi, her yeni aldığı şekil ba­na birçok düşünceler veriyor, canlanıyor, ehemmiyet ka­za­nıyor, şahsiyet sahibi oluyor ve öteki sağlam uzuvlar ara­sında idama mahkûm bir kardeş gibi, endişeli bir hareketsizlikle susuyor. Cellâdın bıçağına teslim olacak olduktan sonra senelerce bu işkenceyi niçin çekti? Niçin kan ağladı?</span></p>

    <p class="Temel-Paragraf"><span class="char-style-override-6">Onu testere altında tasavvur edemiyorum; keskin bir çeliğin kalın bir kemik üstünde yürüyüşü -hele çıkaracağı ses- tüylerimi ürpertiyor. Fakat tahayyül etmekten daima kaçtığım bu korkunç tasavvur, en ummadığım zamanlarda beynime musallat oluyor. Evde bıçakla ekmek kesilmesine bakamıyorum.</span></p>

    <p class="Temel-Paragraf"><span class="char-style-override-6">Ameliyattan sonraki halimi düşünmek de ayrıca dehşet veriyor. Büyük bir uzvun boşluğunu hissetmeye nasıl dayanacağımı anlamıyorum, bir diş çektirdikten sonra bile yerinde ağızdan daha büyük bir boşluk kaldığı zannedildiği halde, ayrılan bir bacağın yerinde kalan uçurumun baş dönmesine nasıl alışılır?</span></p>

    <p class="Temel-Paragraf"><span class="char-style-override-6">Harp tebliğlerinde yaralı sayılarını okurken, hep kanlı maceraları benimkine benzeyen binlerce insanları dü­şü­nüyorum. Fakat bu beni hiç teselli etmiyor; hatta hasta uzvumun bir obüs parçasiyle kopup gitmesini tercih ediyorum.</span></p>

    <p class="Temel-Paragraf"><span class="char-style-override-6">Nüzhet’in hayali bütün bu düşüncelerimden bir saniye ayrılmıyor; hep kendimi ameliyattan sonra ve Nüz­het’in karşısında görüyor, onun manzaram karşısındaki hislerini tahlil etmeye muvaffak olmadan başımı sil­ke­li­yor yahut yerimden kalkıyor, yahut inliyor, yahut birini ça­ğırıyor ve bu hayalden kaçıyorum. Fakat o beni ko­va­lı­yor. Ruhumun en kalabalık anlarında bile, yığınları itip dürterek sivriliyor ve şuurumu kaplıyor, ter içinde kalkıyorum. Bazan bu işkence içinde bunaldığımı anlayan et­ra­fımdaki insanların, bana haykıran bir merhametle baktıklarını görüyorum.</span></p>

    <p class="Temel-Paragraf"><span class="char-style-override-6">Feci karardan sonra bana bakan gözlerin hepsi ne kadar derinleşti. Bütün bu gözlerde ruhumun akislerini görüyorum, hepsi tâ içime bakıyorlar ve içimi aksettiren birer küçük ayna gibi esrarlı bir karanlık, parıltıyla kamaşıyor, oyuluyor, derinleşiyorlar.</span></p>

    <p class="Temel-Paragraf"><span class="char-style-override-6">Bazıları da var ki büyük mahkûmiyetimi zâviyelerine sığdırmak için, hayretle kavsini aşan kaşlar altında bü­yü­yor, katılaşıyor, aptallaşıyor, kırpışmıyor, gözlerimi yakala­yan yapışkan bir parıltıyla yüzüme bakakalıyorlar.</span></p>

    <p class="Temel-Paragraf"><span class="char-style-override-6">Bazıları benim gözlerime intibak ediyorlar; benim gözlerim kırpıldıkça, yumuldukça, büyüyüp küçüldükçe onlar da aynı hareketi yapıyorlar ve etraftaki sinirlerle ada­lelerin en ince kıvrılışlarına kadar hepsini taklit ediyorlar.</span></p>

    <p class="Temel-Paragraf"><span class="char-style-override-6">Nüzhet’in gözlerini merak ediyorum (fakat haber almasını istemiyorum) felâketlerimi bir kurutma kâğıdı gibi içeceğini tahayyül ettiğim bu gözlerin içine kimbilir ne kuvvetli bir tecessüsle bakacağım (fakat göz göze gelmeye katlanamam, bilmesini istemiyorum). Ve yaşardıklarını görmek! Bunu tahayyül ederken benim gözlerim yaşarıyor.</span></p>

    <p class="Alt-Baslik"><span class="Alt-Baslik char-style-override-2">Çocukların Hastahanesinde</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Tabiatın tehdidi.</span></p>

    <p class="Temel-Paragraf"><span class="char-style-override-6">Bu sefer demir parmaklıklı kapıdan bahçeye girerken, Dokuzuncu Hariciye Koğuşuna doğru, ağaçların bile sıh­ha­tine imrenerek yürürken, camlı kapıların garip bir beyazlıkla gözlerime vuran ve içimde korku ile karışık yu­varlanan parıltıları arasında o dehlize girerken, yalnız değilim.</span></p>

    <p class="Temel-Paragraf"><span class="char-style-override-6">Yanımda Mithat Bey ve arkadaşım var. Bu sefer polik­liniğin önünde beklemiyorum, dosdoğru operatörün oda­sı­na giriyoruz.</span></p>

    <p class="Temel-Paragraf"><span class="char-style-override-6">Koltuğa uzandım. Operatör ameliyattan çıkıp gelecek. Son ümit. Bacağımın en son vaziyetini görmeyen bir o kalmıştı.</span></p>

    <p class="Temel-Paragraf"><span class="char-style-override-6">Fakat ümidim çok zayıf.</span></p>

    <p class="Temel-Paragraf"><span class="char-style-override-6">Mithat Bey ve arkadaşım susuyorlar.</span></p>

    <p class="Temel-Paragraf"><span class="char-style-override-6">Ben yedi yıllık hastalık hayatımın birçok zamanlarını geçirdiğim ve havasında kendime ait bir çok şey bulduğum bu odayı seyrediyorum. Kaç kere bu koltukta uzanıp dinlenmiştim.</span></p>

    <p class="Temel-Paragraf"><span class="char-style-override-6">İki sene evvel, küçük bir ameliyattan sonra, gene burada uzanmıştım, gene aynı yerde duran şu yazı masasında operatör, deftere bir şeyler yazıyor ve benimle şakalaşıyordu:</span></p>

    <p class="Temel-Paragraf"><span class="char-style-override-6">- Sen izci misin? Bu metaneti nereden öğrendin? Bak, bacağın iyi olsun, futbol oynayacaksın! Fakat oynamasan daha iyi. Hastalık tamamıyla geçse bile o bacağı yorma!</span></p>

    <p class="Temel-Paragraf"><span class="char-style-override-6">- Ben futbol sevmem.</span></p>

    <p class="Temel-Paragraf"><span class="char-style-override-6">- Ha... Sen roman okumayı seviyorsun. Fakat onu da okuma, heyecan senin için iyi değil. Sinirlerine dikkat et. El işleriyle meşgul ol.</span></p>

    <p class="Temel-Paragraf"><span class="char-style-override-6">O zaman bu tavsiyelerinden dolayı operatörü soğuk bulmuştum; mizacıma zıt ihtarlar yapan doktorlara kızıyordum bile: Hepsinde aynı kusuru buluyordum: Tedavilerinde hastanın psikolojisine yer vermemek.</span></p>

    <p class="Temel-Paragraf"><span class="char-style-override-6">Fakat keşke futbol oynasaymışım; belki de bacağımı Nüzhet’in aşkı kadar yormazdı.</span></p>

    <p class="Temel-Paragraf"><span class="char-style-override-6">Operatör içeri girdi.</span></p>

    <p class="Temel-Paragraf"><span class="char-style-override-6">Beni görür görmez durdu:</span></p>

    <p class="Temel-Paragraf"><span class="char-style-override-6">- Ne o? Bu ne hal?</span></p>

    <p class="Temel-Paragraf"><span class="char-style-override-6">Aynı suali yanımdakilere de sorar gibi etrafına bakındı, sonra bana doğru koştu:</span></p>

    <p class="Temel-Paragraf"><span class="char-style-override-6">- Ne oldu? Ne zayıflık böyle bu?</span></p>

    <p class="Temel-Paragraf"><span class="char-style-override-6">Bana vekâlet etmesi için Mithat Bey’e baktım.</span></p>

    <p class="Temel-Paragraf"><span class="char-style-override-6">O, her şeyi anlattı. Operatör arada bir yüzüme bakarak Mithat Beyi dinliyordu. Hayret içinde:</span></p>

    <p class="Temel-Paragraf"><span class="char-style-override-6">- Kalk! dedi bana, içeri girelim, bakalım...</span></p>

    <p class="Temel-Paragraf"><span class="char-style-override-6">Kalkışıma ve yürüyüşüme de dikkat ediyordu.</span></p>

    <p class="Temel-Paragraf"><span class="char-style-override-6">Muayene odasında, röntgen camlarına, dizime yarım saat kadar baktı. Bir derin nefes bıraktı. Ellerini temizleyinceye kadar bir kelime söylemedi. Sonra karşımıza gel­di. Kollarını kavuşturdu, omuzlarını tevekkülle öne doğru bırakırken, kaşlarını çatarak, dağılmak üzere olan kuv­vetlerini topladı. Ümidin ve enerjinin bu medd-ü cezrinden söyleyeceğini tahmine çalışıyordum.</span></p>

    <p class="Temel-Paragraf"><span class="char-style-override-6">Başını salladı ve Mithat Bey’e döndü:</span></p>

    <p class="Temel-Paragraf"><span class="char-style-override-6">- Azizim doktor! Verdikleri karar doğrudur. Dizi de, camları da görüyorsunuz. “Périoste”lar harap. Mafsal harap. “Ostéopériostite” “Ostéite” herşey var. Neresini kazıyalım? Bu ifrazattan korkulur. Baksana hasta ne hâle gelmiş... Sen bu mel’un basili bilirsin.</span></p>

    <p class="Temel-Paragraf"><span class="char-style-override-6">Operatör yüzüme baktı.</span></p>

    <p class="Temel-Paragraf"><span class="char-style-override-6">- Fakat, dedi, “Amputation”lar bence tababete dahil bir iş değildir, bunu kasaplar da yaparlar ve bir balta vuruşta bir uzvu uçururlar. Biz, biraz tentürdiyot süreriz ve biraz da kloroformla hastayı uyuturuz. Farkı budur. Doktorluk, bu bacağı ve bu gençliği kurtarmaktır. Kendisine sorun, bu hastahanede aylarca kalırsa, üç beş ameliyata dayanırsa kurtarmaya çalışırız, yoksa...</span></p>

    <p class="Temel-Paragraf"><span class="char-style-override-6">- Dayanırım! diye bağırdım.</span></p>

    <p class="Temel-Paragraf"><span class="char-style-override-6">- Mesele yoktur, dedi. Dokuzuncu Hariciye’de yarın bir odamız boşalıyor, gelsin.</span></p>

    <p class="Temel-Paragraf"><span class="char-style-override-6">Mithat Bey:</span></p>

    <p class="Temel-Paragraf"><span class="char-style-override-6">- Kendisine söyleyiniz! dedi. Bana şüphe ile bakıyordu.</span></p>

    <p class="Temel-Paragraf"><span class="char-style-override-6">Operatör, tehditkâr başını salladı.</span></p>

    <p class="Temel-Paragraf"><span class="char-style-override-6">- Bu sefer gelir o! Benim ihtarlarıma kulak asmaz ama bu sefer tababet değil, tabiat onu doğrudan doğruya tehdit ediyor. Hasta bu dili daha iyi anlar. Bir ay evvel sözümü dinleseydi başına bu felâket gelmeyecekti.</span></p>
  </div>
</body>
</html>
