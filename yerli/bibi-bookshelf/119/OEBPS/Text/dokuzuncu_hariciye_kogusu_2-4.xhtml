<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dokuzuncu_hariciye_kogusu_2-4</title>
  <link href="../Styles/dokuzuncuhariciyekogusu.css" rel="stylesheet" type="text/css" />
  <meta content="urn:uuid:1f89f18c-228a-41b2-9825-80d666a33d66" name="Adept.expected.resource" />
</head>

<body id="dokuzuncu_hariciye_kogusu_2" xml:lang="tr-TR">
  <div>
    <p class="Ana-Baslik" id="toc_marker-1"><span class="Ana-Baslik char-style-override-2">Çocuklar Hastahanesi</span></p>

    <p class="Metin-Ana-Baslik-Alti"><span class="Metin-Baslik-Alti char-style-override-8">&nbsp;</span></p>

    <p class="Metin-Ana-Baslik-Alti"><span class="Metin-Baslik-Alti char-style-override-8">Beklemesini onlar kadar bilen yoktur.</span></p>

    <p class="Paragraf-Ana-Baslik-Sonrasi"><span class="char-style-override-1">Ö</span><span class="char-style-override-7">ğleye doğru muayene odasının önü doldu. Sıralarda oturacak yer kalmadığı için yeni gelenler ayakta durdular ve anneler, hasta çocuklarını dizlerine oturtabilmek için duvar diplerine çömeldiler.</span></p>

    <p class="Temel-Paragraf"><span class="char-style-override-6">Karanlık dehliz. Kapalı kapıların mustatil buzlu camlarından gelen soğuk ışıkların buğusu, yüksek ve çıplak duvarlara vurarak donuyor.</span></p>

    <p class="Temel-Paragraf"><span class="char-style-override-6">Saatlerce bekleyenler var. Fakat buna alışmışlar. Az kımıldanıyorlar, hiç konuşmuyorlar.</span></p>

    <p class="Temel-Paragraf"><span class="char-style-override-6">Dehlizin sonlarında, görünmeden açılıp kapanan bir kapının gıcırtısı. Muşambalara sürtünen bir ayak sesi. Kö­püklenerek uçan ve uzaklarda kaybolan bir beyaz göm­­lek ve iyot, eter, yağ, ifrazat ve saire kokularından mü­rekkep, terkibi tamamıyla anlaşılmayan bir hastahane kokusu.</span></p>

    <p class="Temel-Paragraf"><span class="char-style-override-6">Hasta çocuklar, yanlarında ailelerinden birer büyük insan ki hastalarından daha endişeli görünüyorlar ve bir anne, pelerinini iliklemek bahanesiyle omuzu sarılı çocuğunun sırtını okşuyor. Onu biraz sonra çekeceği acıya hazırlamak için.</span></p>

    <p class="Temel-Paragraf"><span class="char-style-override-6">Sıralarda hiç düz oturan yok. Hastalar sarılı bir kol veya bacağın bozduğu muvazene ile hep, amutları kırılmış, yamrı yumru duruyorlar ve büyükler küçüklere doğru eğilmişlerdir.</span></p>

    <p class="Temel-Paragraf"><span class="char-style-override-6">Başının her tarafı sargılarla kaplı, yalnız bir yanağı ve bir gözü dışarda kalmış küçük bir kız çocuğu, ağzını oynatamadığı için, babasına elleriyle işaretler yapıyor; ötekilerin hepsi, alçının kaskatı uzattığı bir bacakla, sargıların dimdik tuttuğu bir boyunla, asılmış bir kolla, her tarafları kıskıvrak bağlanmış gibi hareketsizdirler.</span></p>

    <p class="Temel-Paragraf"><span class="char-style-override-6">Yeni gelenlere karşı alâkaları gayet kısa sürer. Düşük başlar hafif kalkar, büyük kapıya doğru hafifçe eğilir ve tekrar eski vaziyetine döner; herkes kendi üstünde toplanan dikkatini başkasına pek az ayırır, hem de onlar ilk gördüklerini bile eskiden tanıyorlarmış gibidirler, aralarında kandan fazla akrabalık vardır; acının ve korkunun birleştirdiği müşterek bir manevî aileye mensup olduklarını hissederler, emindirler ki insanlar arasında sabretmesini, beklemesini onlar kadar bilen yoktur.</span></p>

    <p class="Temel-Paragraf"><span class="char-style-override-6">Küçükler çok benzeşirler: Korku ile acının derinleştirdiği anlayışlı gözler, yaşlarına nisbetle ağır tecrübelerin kırıştırdığı ve soldurduğu mânalı yüzler, tahammülün düşürdüğü başlar ve ümit...</span></p>

    <p class="Temel-Paragraf"><span class="char-style-override-6">Muayene odasının kapısına ümitle bakarlar.</span></p>

    <p class="Temel-Paragraf"><span class="char-style-override-6">Ve muayene odasının kapısı açılır.</span></p>

    <p class="Temel-Paragraf"><span class="char-style-override-6">Beyaz gömlekli, güçlü kuvvetli adam bir tanesini işaret eder ve yüksek sesle çağırır.</span></p>

    <p class="Temel-Paragraf"><span class="char-style-override-6">Beklemek azabının bitmesiyle odaya girmek korkusunun başlaması arasında şaşıran hasta çocuk, babasının koluna dayanarak içeriye girerken, dışarıya ısınmış bir ilâç ve bozuk bir kan kokusu çıkar, bekleyenlerin hisli genizlerini hafifçe ürpertir ve renksiz bir badana gibi, görünmeden, uzun koridorun yüksek, çıplak duvarlarına sıvanır.</span></p>

    <p class="Alt-Baslik"><span class="Alt-Baslik char-style-override-2">Yalnız Çocuğun Azabı</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Ağaçların bile sıhhatine im­­renerek yürürdüm.</span></p>

    <p class="Temel-Paragraf"><span class="char-style-override-6">Ben de onların arasındaydım ve onların arasında büyüğüm de yoktu. Yalnız bende meçhul bir hastalık vardı, sekiz yaşımdan beri çekiyordum.</span></p>

    <p class="Temel-Paragraf"><span class="char-style-override-6">Ben de o muayene odasının ve nice muayene odalarının önünde senelerce bekledim. Benim yanımda büyüğüm de yoktu. Yalnız başıma demir parmaklıklı kapıdan içeriye girerdim, dokuzuncu hariciye koğuşuna doğru ağaçların bile sıhhatine imrenerek yürürdüm, camlı kapıların garip bir beyazlıkla gözlerime vuran ve içimde korku ile karışarak yuvarlanan parıltıları arasında o dehlize gi­rerdim ve yalnız başıma bir köşeye ilişirdim, kımıldamazdım, susardım, beklerdim, korkudan büzülürdüm, rengimin uçtuğunu hissederdim.</span></p>

    <p class="Alt-Baslik"><span class="Alt-Baslik char-style-override-2">İçinde Birşeyler Geçen Oda</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">O insan ki yüzünde bıkkınlıkla sebat mücadele eder.</span></p>

    <p class="Temel-Paragraf"><span class="char-style-override-6">Beyaz gömlekli, güçlü kuvvetli adam parmağıyla beni de işaret etti, yüksek sesle çağırdı.</span></p>

    <p class="Temel-Paragraf"><span class="char-style-override-6">Karanlık dehlizden beyazlıklarla dolu ve aydınlık muayene odasına girdim. Beyazlıklar ve madenî parıltılar. Yedi senedir bu işin teferruatını iyi öğrenmiş olduğum için vakit kaybettirmemeye mecbur, oturdum, soyundum ve sol dizimi çözmeye hazırlanan hastabakıcı kıza uzattım. -Dikkatim her vakitki gibi ikiye ayrıldı: Bir taraftan, dizimdeki sargının açılmasına, öte taraftan ellerini yıkayan operatöre bakıyordum. Yüzünde bıkkınlıkla sebatın kavgası var.</span></p>

    <p class="Temel-Paragraf"><span class="char-style-override-6">Hepsi konuşmadan, sür’atle işlerini yapıyor: Asistanlar deftere birşeyler yazıyorlar, camlı dolapları karıştırıyorlar, hastabakıcılar benimle meşgul ve tımarcı yerdeki kanlı pamukları süpürüyor.</span></p>

    <p class="Temel-Paragraf"><span class="char-style-override-6">Tıs yok. Arada bir madenî âletlerin tepsilerde çıkardıkları ince ve kırık sesler. Ve bir şırıltı, diğer kokuları yenen bir iyodoform kokusu ve beyazlıklar: Beyaz duvarlar, beyaz demir masa, beyaz dolaplar, beyaz örtüler, beyaz sargılar, beyaz pamuklar, beyaz gömlekler...</span></p>

    <p class="Temel-Paragraf"><span class="char-style-override-6">Dizimdeki sargıyı çözüyorlar, her kat açıldıkça bacağım o kadar hafifliyor ki, sargı tamamiyle çözüldükten sonra dizim uçuverecek, yerinde bulunmayacak sanıyordum.</span></p>

    <p class="Temel-Paragraf"><span class="char-style-override-6">Sargı çıktı. Sonra pamuk ve sonra gazbezi çıkacak. Bu korku anı müthiştir. Dikildim. Hastabakıcının elini tutmak istiyordum. Yüzüme tekdirle bakarak beni gözleriyle oyaladığı anda, birdenbire pamuğu çekti ve çıkardı. Fakat asıl mesele gazbezinin çıkarılmasındadır: Yaralı et, iki obur dudak gibi gaz bezini emer, bırakmaz ve bu dudaklar kurumuş ifrazatın tutkalıyla birbirine yapışmıştır, ki­lit­lenmiştir.</span></p>

    <p class="Temel-Paragraf"><span class="char-style-override-6">Vücudum büyük bir korku ile öne doğru eğildi ve dizimin üstüne kapandı. Bana doğru gelen operatörü görerek saygı ve utançla biraz doğruldum.</span></p>

    <p class="Temel-Paragraf"><span class="char-style-override-6">Yaklaştı:</span></p>

    <p class="Temel-Paragraf"><span class="char-style-override-6">- O! Sen misin? Ne var gene? Bacağın azdı mı?</span></p>

    <p class="Temel-Paragraf"><span class="char-style-override-6">Ellerini kalçasına koyarak yaranın açılmasını beklerken sordu:</span></p>

    <p class="Temel-Paragraf"><span class="char-style-override-6">- Fistülvar mı?</span></p>

    <p class="Temel-Paragraf"><span class="char-style-override-6">- Üç tane.</span></p>

    <p class="Temel-Paragraf"><span class="char-style-override-6">- Süpürasyon? Akıntı?</span></p>

    <p class="Temel-Paragraf"><span class="char-style-override-6">- Çok var. Her gün...</span></p>

    <p class="Temel-Paragraf"><span class="char-style-override-6">Bir çığlık kopardım. Yara açıldı. Operatör eğildi ve benim pek iyi anladığım vahim bir teşhis yerine geçen mânalı bir sesle mırıldandı: “Hımm...”</span></p>

    <p class="Temel-Paragraf"><span class="char-style-override-6">Hava dokundukça, yaralı çıplak et derisiz gibi ürperiyor ve benden fazla korkuyordu.</span></p>

    <p class="Temel-Paragraf"><span class="char-style-override-6">Daha büyük acılara hazırlanıyordum. Her yaradan içeriye birer sonda girecektir ve kemikteki çürüğe kadar dayanacaktır.</span></p>

    <p class="Temel-Paragraf"><span class="char-style-override-6">Asistanlar ellerinde parlayan madenlerle yaklaştılar. Dişlerimi sıktım ve gözlerimi kapadım. Çırpınmamak için tımarcı kollarımı, hastabakıcı kız başımı tuttu. Gene kıvranıyordum.</span></p>

    <p class="Temel-Paragraf"><span class="char-style-override-6">- Ben sana ne vakit ameliyat yaptım?</span></p>

    <p class="Temel-Paragraf"><span class="char-style-override-6">- İki sene oluyor.</span></p>

    <p class="Temel-Paragraf"><span class="char-style-override-6">- Bir daha lâzım.</span></p>

    <p class="Temel-Paragraf"><span class="char-style-override-6">Bir taraftan yaranın etrafındaki etlere parmağıyla basarak, öte taraftan bende korkunun uyandırdığı yeni ruhî cereyanı takip ederek, soramadığım suallere cevap veriyordu:</span></p>

    <p class="Temel-Paragraf"><span class="char-style-override-6">- Çare yok... Bu fistüllerden ikisi yenidir. Kürtaj lâzım... Hatta sonra alçı bile lâzım... Artık mafsalı da feda edeceğiz... “Ankylose” olmadıkça bu dizi kurtaramayız... İltihap şiddetli... İhmal etmemelisin. Çare yok. Bu bacak kısalacak ve yere basamayacak. Ne yaparsın? Böyle çekmek iyi mi?</span></p>

    <p class="Temel-Paragraf"><span class="char-style-override-6">Yüzüme baktı, başımı önüme eğerek gözlerimi sakladım. Bu, kederimin son derecesini ancak benim bileceğim bir sır halinde bırakmak için, galiba nafile bir hareket oldu. Operatör, ihmalin davet edeceği fena neticelere dair telkininde devam ediyordu. Gene sordu:</span></p>

    <p class="Temel-Paragraf"><span class="char-style-override-6">- İyi mi böyle çekmek?</span></p>

    <p class="Temel-Paragraf"><span class="char-style-override-6">Cevap vermedim. O kadar fena olmuştum ki, dizimin sarılması bittiği halde kımıldayamıyordum. Giyinmeme yardım ettiler ve kollarımdan tutarak beni ayağa kaldırdılar.</span></p>

    <p class="Alt-Baslik"><span class="Alt-Baslik char-style-override-2">Hastahane Bahçeleri</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">İçimde garip bir karıncalanma halinde bir takım iniltiler, mırıltılar, şekilsiz gölgeler...</span></p>

    <p class="Temel-Paragraf"><span class="char-style-override-6">Âletlerle hırpalanan dizimde bir zonklama, fakat temiz ve yeni sargıların verdiği rahatlık, pansumandan kurtulmuş olmak sevinci, operatörün müthiş kararı, yakın istikbalime karşı duyduğum merak, derhal birçok tahminlere kalkışan endişeli zekâmın faaliyeti gibi ruhumu birkaç parçaya bölen duygular ve düşünceler arasında karanlık dehlize çıktım.</span></p>

    <p class="Temel-Paragraf"><span class="char-style-override-6">Ağır ağır yürüyordum. Etrafımda ipe dizili çamaşırlar gibi müphem dalgalanışlar. Onları görmüyorum. Kapanırken dizime çarpar korkusiyle büyük, yaylı kapıyı ihtiyatla açıyorum. Dış kapıdan bir sedye geliyor. Bakmadan daha hızlı yürüyorum.</span></p>

    <p class="Temel-Paragraf"><span class="char-style-override-6">Bahçe. Parlak bahar güneşi. İçerinin renklerinden ve kokusundan birdenbire ayrılan tatlı bir parlaklık, çamların yeşili ve taze bir tabiat kokusu. Uzakta, çamların altında, beyaz entarili hastalar derinliklere doğru gitgide küçülen, yumuşak hayaletleriyle uzanmış, güneşleniyorlar. Koğuşlardan birinin penceresinden hasta bir çocuğun söylediği türkü geliyor. Kumlu yolda yürüyen ayakların çıtırdısı. Ve her an çamların karaltıları arasında ansızın beliren bir beyazlık.</span></p>

    <p class="Temel-Paragraf"><span class="char-style-override-6">Her gidişimde, hastahanelerin bahçeleri bana hüzün verirdi. Bunun mânasını şimdi bulmaya çalışıyorum ve hastalıkla tabiat arasındaki büyük tezadı anlıyorum. Bu, bir bahçeden hastahaneye girerken ve bir hastahaneden bahçeye çıkarken en çok hissedilen şeydir.</span></p>

    <p class="Temel-Paragraf"><span class="char-style-override-6">Ve bu, bana kendi meselemi unutturuyor, ruhumda daha büyük muammalara doğru genişlemek, yayılmak için bir tebahhur başlıyor, zihnim boş, hiç bir şey düşünmeden, fakat içim dolu, ağır ağır etrafıma bakınarak, biraz da sendeleyerek yürüyorum. Hasta çocuğun türküsü uzaklaşıyor.</span></p>

    <p class="Temel-Paragraf"><span class="char-style-override-6">Caddeye doğru çıkarken kendime doğru gitmeye başlıyorum, felâketimi mücessem bir şekilde değil, büyük teessürlerimde olduğu gibi müphem birtakım hayaller ve remizler halinde hissediyordum; ameliyat olacağımı, sakat kalacağımı düşünmüyor, içimde garip bir karıncalanma halinde birtakım iniltiler, mırıltılar, şekilsiz gölgeler seziyordum.</span></p>

    <p class="Temel-Paragraf"><span class="char-style-override-6">Caddeye çıkınca da bu devam etti, fakat hayatın gözlerimi çeken birçok hareketleri beni daha hakikî olmaya sevketti. Ne yapacağımı düşünmeye mecbur oldum.</span></p>

    <p class="Temel-Paragraf"><span class="char-style-override-6">İşim yoktu, eve gitmeliydim, tramvaya doğru yürüdüm. Şehrin gürültüleri de benim aksi istikametime doğru yürüyerek uzaklaşıyorlardı ve sesler, uzaklarda, sallanıyorlar, sallanıyorlar ve koparak, parçalanarak, şehrin derinliklerine yuvarlanıyorlardı.</span></p>

    <p class="Alt-Baslik"><span class="Alt-Baslik char-style-override-2">Bazı Kederlerin Riyaziyesi</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Annelere anlatılan kederler tak­sim değil, zar­be­dil­miş olur.</span></p>

    <p class="Temel-Paragraf"><span class="char-style-override-6">Kendimi çok sevdiğim an, kendime çok acıdığım an.</span></p>

    <p class="Temel-Paragraf"><span class="char-style-override-6">Beni yalnız bu koruyor: Bu aşk, bu merhamet.</span></p>

    <p class="Temel-Paragraf"><span class="char-style-override-6">Ve dizimin acısını duymayarak, yürüyorum, istikba­lim­den başka bir yere çıkan rahat ve emin bir yolda gider gibi yürüyorum.</span></p>

    <p class="Temel-Paragraf"><span class="char-style-override-6">Biz, kenar mahallelerden birinde annemle yalnız otu­ru­yorduk. Ona bu fena haberi vermekte gecikmek için eve gitmek istemedim.</span></p>

    <p class="Temel-Paragraf"><span class="char-style-override-6">Felâketimizi başka biriyle taksim etmek saadettir, fakat annelerle değil, annelerle değil. Annelere anlatılan ke­derler taksim değil, zarbedilmiş olur: Çocuklarının fe­lâketini iki kat şiddetle hisseden anneler, bu ıstıraplarını çocuklarına fazlasiyle iade ederler; böylece keder anadan çocuğa ve çocuktan anaya her intikal edişinde büyüdükçe büyür.</span></p>

    <p class="Temel-Paragraf"><span class="char-style-override-6">Kırlara çıktım.</span></p>

    <p class="Temel-Paragraf"><span class="char-style-override-6">Şehir bana kendini unutturacak kadar geride kaldı.</span></p>

    <p class="Temel-Paragraf"><span class="char-style-override-6">Bir ağaç altına oturdum, ve hasta dizimin zaviyesini her vakitki itina ile ayarlayarak bacağımı uzattım. Bu za­val­lı uzvumun talihine ait hiçbir şey düşünmek is­te­mi­yor­dum, şuurumun hastalığım üstüne boşaltacağı aydınlıktan kaçmak için ruhumun daha karanlık ve izbe hatlarına kendimi atıyor, daha korkunç ve karışık hayallere dalıyordum.</span></p>

    <p class="Temel-Paragraf"><span class="char-style-override-6">Arada bir, bu karanlıklardan çıkarak, öğle güneşiyle yanan karşıki tepelere baktıkça, karanlık bir odadan gayet aydınlık bir yere ansızın geçmiş gibi gözlerim kamaşıyor ve hayret içinde kalıyordum.</span></p>

    <p class="Temel-Paragraf"><span class="char-style-override-6">Ne aydınlık! Ne aydınlık! Bütün taşlar, topraklar, boşluklar, camlarla, aynalarla, beyaz madenlerle dolmuş gibi parıldıyordu.</span></p>

    <p class="Temel-Paragraf"><span class="char-style-override-6">Fakat bu ışığa çok bakamıyordum, bu güneş bile gözlerimden içeriye girince, kendimden daha büyük bir karanlık denizine düşmüş gibi derhal sönüyor ve içimin rengini alıyordu.</span></p>

    <p class="Alt-Baslik"><span class="Alt-Baslik char-style-override-2">Sofanın Bana Söyledikleri</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">İki yastık, bir şişe, bir mendil.</span></p>

    <p class="Temel-Paragraf"><span class="char-style-override-6">Fakat eve gittim. Şehrin bir ucundan öbür ucuna.</span></p>

    <p class="Temel-Paragraf"><span class="char-style-override-6">Kenar mahalleler. Birbirine ufunetli adaleler gibi geçmiş, yaslanmış tahta evler. Her yağmurda, her küçük fırtınada sancılanan ve biraz daha eğrilip büğrülen bu evlerin önünden her geçişimde, çoğunun ayrı ayrı maceralarını takip ederdim. Kiminin kaplamaları biraz daha kararmıştır, kiminin şahnişini biraz daha yumrulmuştur, kimi biraz daha öne eğilmiş, kimi biraz daha çömelmiştir; ve hepsi hastadır, onları seviyorum; çünkü onlarda kendimi buluyorum; ve hepsi iki üç senede bir ameliyat olmadıkça yaşayamazlar, onları çok seviyorum; ve hepsi, rüzgârdan sancılandıkça ne kadar inilderler ve içlerinde ne aziz şeyler saklarlar, onları çok.. çok seviyorum.</span></p>

    <p class="Temel-Paragraf"><span class="char-style-override-6">Eşiklerinde soluk yüzlü, çıplak ayaklı, ürkek ve sessiz çocukların, ellerinde ekmek kabuğiyle ve çerden çöpten yapılmış oyuncaklarla, ağır ağır, düşünerek ve gülmeden oynadıkları bu evlerin arasında kendi evimi ararım ve âdeta güç bulurum, çünkü bunların hepsi benim evim gibidirler.</span></p>

    <p class="Temel-Paragraf"><span class="char-style-override-6">Evde kimse yoktu; kapıyı anahtarımla açtım, girdim ve her zamanki âdetimle alt kat sofada epeyce durarak, hareketsiz etrafıma bakındım.</span></p>

    <p class="Temel-Paragraf"><span class="char-style-override-6">Bu sofa yaşlı bir insan yüzü gibidir: Evimizin bütün ruhu, kederleri ve neş’esi orada görünür, her günün hâdiseleri tavana, duvarlara, döşemeye bir leke, bir çizgi, bir buruşuk ve bazan da ancak bizim görebileceğimiz gizli bir işaret ilâve eder. Bu sofa canlıdır: Bizimle beraber kımıldar, değişir, bizimle beraber dağılır, toplanır, bizimle beraber uyur uyanır; bu sofa aramızda sanki üçüncü bir simadır ve güldüğü, ağladığı bile olur.</span></p>

    <p class="Temel-Paragraf"><span class="char-style-override-6">Bu sofa dört köşedir: Ortada sokak kapısı, iki yanında birer pencere. Pencerenin yanında bir ot minderi. Minderin yanında yemek masası. Masanın yanında iki sandalye. Bu sofada oturulur, yemek yenir, misafir kabul edilir.</span></p>

    <p class="Temel-Paragraf"><span class="char-style-override-6">Benim her girişimde, orada, hareketsiz duruşum, beni bana gösteren bu çehreye bakmak içindir.</span></p>

    <p class="Temel-Paragraf"><span class="char-style-override-6">Ve baktım: Minderde üstüste konmuş iki yastık. (Demek annem biraz rahatsızlanmış ve buraya uzanmış.) Masanın yanında rafın önüne çekilmiş bir sandalye. (Demek annem en üst raftan bir ilâç şişesi almış). Ha... İşte masanın üstünde bir şişe: Kordiyal. (Demek annem bir fenalık geçirmiş.) Minderin üstünde ıslak, buruşuk bir mendil. (Demek annem ağlamış.)</span></p>

    <p class="Temel-Paragraf"><span class="char-style-override-6">Benim de bu şişeye, iki yastığa ve bir mendile ihtiyacım var, ben de Kordiyal alacağım, uzanacağım ve ağlayacağım.</span></p>

    <p class="Alt-Baslik"><span class="Alt-Baslik char-style-override-2">Kapıya Bir Anahtar Sokuldu</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Bir deniz, bir vapur, beyaz köşkler.</span></p>

    <p class="Temel-Paragraf"><span class="char-style-override-6">Az sonra kapıya bir anahtar sokuldu. Hemen doğruldum, mendilimi sakladım.</span></p>

    <p class="Temel-Paragraf"><span class="char-style-override-6">Kendisine zaafımdan ziyade metanetimi gösterdiğim kadın içeriye girdi. Beni görünce, elindeki erzak torbasını merakının derecesini hissettiren bir şiddetle yere bırakarak yüzüme baktı. Yorulmuş olduğu için arkasını hafifçe kapıya dayayarak sık sık nefes alıyor, öğrenmek istediği şeyi öğrenmek için sual sormaya ya muvaffak olamıyor, ya lüzum görmüyor ve gözlerini benden ayırmıyor.</span></p>

    <p class="Temel-Paragraf"><span class="char-style-override-6">- Bir daha muayene edecekler, dedim.</span></p>

    <p class="Temel-Paragraf"><span class="char-style-override-6">- Ameliyat lâzım mı imiş?</span></p>

    <p class="Temel-Paragraf"><span class="char-style-override-6">- Belli değil. Bugün kalabalıktı. İyice bakamadılar. Belki lâzım olacak.</span></p>

    <p class="Temel-Paragraf"><span class="char-style-override-6">Bu müphem sözlerim onu hiç tatmin etmemiş olacak ki, torbayı yere bırakırken kolunun hareketine tesir eden merak ve endişe ile torbayı kaldırdı ve mutfağa doğru şaşkın adımlarla yürüdü. Yolunu bir kör alışkanlığıyla bulduğunu, etrafını görmediğini, torbayı evvelâ masaya, sonra rafın altındaki dolaba çarpmasından anlamıştım.</span></p>

    <p class="Temel-Paragraf"><span class="char-style-override-6">Mutfağa girdikten sonra bir an hiç sesi çıkmadı. Kımıldamıyordu. Neden sonra ocakta bazı tıkırtılar oldu. Arkasından yere bir maşa düştü: Sonra bir şeyler daha devrildi. Elindeki eşyaları idare edemeyecek kadar sinirleri fena idi.</span></p>

    <p class="Temel-Paragraf"><span class="char-style-override-6">Hemen ona bir teselli yetiştirmeyi düşündüm ve şunu bularak seslendim:</span></p>

    <p class="Temel-Paragraf"><span class="char-style-override-6">- Operatör yoktu, muavinleri baktılar. Bir kere de benim doktora, fakülteye gideceğim.</span></p>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">Cevap vermedi ve sofa ile mutfak sustu. Hastalığımı doğrudan doğruya o andan itibaren düşünmeye başlamıştım. Onu teselli için söylediğim söz beni de aldatacak bir cazibe aldı ve bir ümit kapısı açtı. Başka doktorları, bilhassa benim doktoru görmek arzusunu duyuyordum. Bu doktor, genç olmadığı halde, birçok siyasî sebeplerden dolayı henüz stajını bitirmemişti, fakat bana hepsinden yakın bir insandı ve dizimden ziyade sinirlerim üstündeki iyi tesirlerine muhtaçtım.</span></p>

    <p class="Temel-Paragraf"><span class="char-style-override-6">Zaten hastahaneden eve gelinceye kadar içimde bir deniz, bir vapur, bir şimendifer yolu, etrafında beyaz köşkler dizili bir yol hayali vardı; bu, açık, berrak bir hayal değildi, birçok karışık tasavvurlarım arasında, çabucak çevrilen bir defterin yapraklarında görülen resimler gibi, görünmesiyle kaybolması bir oluyordu: Deniz, vapur, uzun ve çıplak bir yol, bir toz dumanı, köşkler, çayırlar, bahçeler... Fakat bu hayalin içinde ne fakülte, ne doktor vardı. Bunu, o manzaraya sonradan ilâve ettim.</span></p>

    <p class="Temel-Paragraf"><span class="char-style-override-6">Yemekte sustuk.</span></p>

    <p class="Temel-Paragraf"><span class="char-style-override-6">Bu, benim sessizliğime alışık olmasına rağmen, onu ürkütüyor gibi.</span></p>

    <p class="Temel-Paragraf"><span class="char-style-override-6">Sokak kapısının önünde çocuklar oynuyorlar. Bazen, birdenbire, keskin bir çığlık koparıyorlar. Kısa, şiddetli bir münakaşa. Sonra, aralarındaki meseleyi çabucak hallederek susuyorlar. Bu sükût içinde, oynadıkları oyunun teferruatına dalarak düşündükleri hissediliyor.</span></p>

    <p class="Temel-Paragraf"><span class="char-style-override-6">Bir an oldu ki bu sükût uzun sürdü ve dikkat edilecek bir hâdise haline geldi. Evin içi ve dışı susuyordu. Bir ses işitmek için konuşmak istiyordum, fakat nasıl çıkacağını bilmediğim sesimin bu vahameti arttırmasından kor­ku­yordum.</span></p>

    <p class="Temel-Paragraf"><span class="char-style-override-6">Tam o sırada, çıt.. etti, merdivenin üstüne asılı far­balanın bir köşesi koptu. Ürperdim. Bütün sofa kımıldanıyor gibiydi.</span></p>

    <p class="Temel-Paragraf"><span class="char-style-override-6">Gayret ederek konuşmaya başladım:</span></p>

    <p class="Temel-Paragraf"><span class="char-style-override-6">- Bu akşam Erenköyü’ne gideceğim... Yarın öğleden evvel fakülteye gideceğim: Mithat bey, oradadır. Bir kere de o görsün, belki öteki operatörlere de gösterir de konsültasyona benzer bir şey yaparlar.</span></p>

    <p class="Temel-Paragraf"><span class="char-style-override-6">- Git ya, git... Erenköyü’ndekiler seni soruyorlardı, Paşa seni pek görmek istiyormuş.</span></p>

    <p class="Temel-Paragraf"><span class="char-style-override-6">- Gideceğim.</span></p>

    <p class="Temel-Paragraf"><span class="char-style-override-6">Konuşurken aramızda bir sevinç seyyalesi dolaşmıştı. Fakat bir an sonra ben operatörün kat’î kararını ve ihtarını hatırladım. Ümitlerimin hepsini bir anda kaybettim ve düşünceye daldım.</span></p>

    <p class="Temel-Paragraf"><span class="char-style-override-6">Beni bastıran keder anneme de geçti.</span></p>

    <p class="Temel-Paragraf"><span class="char-style-override-6">Fakat ben bu kederimin sebebini biliyordum, o, bu kederinin sebebini bilmiyordu.</span></p>
  </div>
</body>
</html>
