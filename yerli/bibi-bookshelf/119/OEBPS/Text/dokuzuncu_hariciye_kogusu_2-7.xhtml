<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dokuzuncu_hariciye_kogusu_2-7</title>
  <link href="../Styles/dokuzuncuhariciyekogusu.css" rel="stylesheet" type="text/css" />
  <meta content="urn:uuid:1f89f18c-228a-41b2-9825-80d666a33d66" name="Adept.expected.resource" />
</head>

<body id="dokuzuncu_hariciye_kogusu_2" xml:lang="tr-TR">
  <div>
    <p class="Ana-Baslik" id="toc_marker-4"><span class="Ana-Baslik char-style-override-2">Değişiyorum</span></p>

    <p class="Metin-Ana-Baslik-Alti"><span class="Metin-Baslik-Alti char-style-override-8">Ve içimde geriye dönmek korkusu var.</span></p>

    <p class="Paragraf-Ana-Baslik-Sonrasi"><span class="char-style-override-1">E</span><span class="char-style-override-7">rtesi gün, kendimi bedbaht sanmakta bu kadar acele edişime kızıyordum. Bir gün evvel, kuruntularım yüzünden, kendisiyle bütün alâkalarımı inkâr etmeye kadar vardığım bu köşk, o gün beni her dakika sevindiriyordu. Paşa’nın bana fazla sevgisinden dolayı her vakit ciddî duran yengem bile, sofrada tabağıma yemek koyarken bu işinden zevk aldığını hissettiriyor:</span></p>

    <p class="Temel-Paragraf"><span class="char-style-override-6">- Yemelisin, yemelisin, ben seni burada şişmanlatacağım. Tamamiyle iyi olacaksın da öyle gideceksin... Bak bugün maşallah benzinde kan var. Erenköy sana iki günde yaradı.</span></p>

    <p class="Temel-Paragraf"><span class="char-style-override-6">Paşa’nın da neş’esi var:</span></p>

    <p class="Temel-Paragraf"><span class="char-style-override-6">- Bak, bu getirdiğin romana bayıldım. Bu akşam da okuyacağız değil mi? Bakalım, herif kızı kaçıracak mı?</span></p>

    <p class="Temel-Paragraf"><span class="char-style-override-6">Nüzhet de bana cemileler yapıyor:</span></p>

    <p class="Temel-Paragraf"><span class="char-style-override-6">- Sen burada iken vakit ne güzel geçiyor.. sıkıl­mı­yo­rum. Sana alışırsak ne yapacağız?</span></p>

    <p class="Temel-Paragraf"><span class="char-style-override-6">Bu basit sözler bir aşk itirafı kadar gururumu ok­şu­yor.</span></p>

    <p class="Temel-Paragraf"><span class="char-style-override-6">O günü akşama kadar Nüzhet’le bahçede geçiriyoruz. Mesut olduğumu şundan anlıyorum ki ne doktor Ragıp’ tan, ne hastalıktan, ne de aynalı dolaptan bahsediyoruz. Âdeta, hayatımızda bunların hiç biri olmamıştır.</span></p>

    <p class="Temel-Paragraf"><span class="char-style-override-6">Kükürt serpmek bahanesiyle bağa gidiyoruz ve yere eğilerek, yapraklar arasında, dudaklarımızı birleştiriyoruz. Felâket gibi saadet de ne hızlı gidiyor! Nüzhet’e kocası olacak herhangi adam kadar yakınlaşmam için ne az mesafe kaldı! İstesem bu da olacak, fakat mesut olmayı o kadar unutmuşum ki bu sür’atten korkuyorum, daha fazla ilerleyemiyorum.</span></p>

    <p class="Temel-Paragraf"><span class="char-style-override-6">Nüzhet bana güzel bir rüya gördüğünü söylüyor, fakat bu rüyayı anlatmıyor.</span></p>

    <p class="Temel-Paragraf"><span class="char-style-override-6">- Niçin anlatmıyorsun? Anlatılmayacak bir şey mi?</span></p>

    <p class="Temel-Paragraf"><span class="char-style-override-6">- Sana bir şey anlatmak isterim ama bunu anlatamam.</span></p>

    <p class="Temel-Paragraf"><span class="char-style-override-6">- Utanılacak bir şey mi?</span></p>

    <p class="Temel-Paragraf"><span class="char-style-override-6">- Bunu sana söylersem rüyayı anlatmış olurum.</span></p>

    <p class="Temel-Paragraf"><span class="char-style-override-6">- Rüyada ben var mıyım?</span></p>

    <p class="Temel-Paragraf"><span class="char-style-override-6">- Güzel rüya dedim ya!</span></p>

    <p class="Temel-Paragraf"><span class="char-style-override-6">- Anlat kuzum, haydi anlat.</span></p>

    <p class="Temel-Paragraf"><span class="char-style-override-6">- Anlatırsam belki rüyayı bir daha göremem.</span></p>

    <p class="Temel-Paragraf"><span class="char-style-override-6">- Bu rüyayı hakikat yapamaz mıyız?</span></p>

    <p class="Temel-Paragraf"><span class="char-style-override-6">Ağzıma küçük bir tokat vurdu ve şaşkınlığıma güldü.</span></p>

    <p class="Temel-Paragraf"><span class="char-style-override-6">Etrafıma bakınıyorum. Bağ. Çocukluğumun bir çok seneleri bu köşkte, bu bağda, bu bahçede geçti. Fakat kendimi yeni bir dekorun içinde buluyorum, etrafımda herşey değişiyor, asıl ben değişiyorum; iki gün içinde ne hâdiseler! Ben iki gün evvelki kendimi ve iki gün evvelki etrafımı tanımıyorum.</span></p>

    <p class="Temel-Paragraf"><span class="char-style-override-6">Ve içimde geriye dönmek korkusu var. Hiç bir şey hatırlamak istemiyorum. Elimi cebime sokarken, bana iki gün evvelini hatırlatacak bir kâğıt parçasına, bir şeye rastlamaktan bile korkuyorum.</span></p>

    <ul>
      <li class="Yildiz"><span class="Yildiz char-style-override-9">*</span><span class="Yildiz char-style-override-7">&nbsp;</span></li>
    </ul>

    <p class="Temel-Paragraf"><span class="char-style-override-6">Bahçe kapısından içeri bir adam girdi, köşkün harem tarafına doğru yürüdü. Nüzhet bu adama çok dikkatle bakmıştı.</span></p>

    <p class="Temel-Paragraf"><span class="char-style-override-6">- Kimdir? diye sordum.</span></p>

    <p class="Temel-Paragraf"><span class="char-style-override-6">Nüzhet yüzünü buruşturdu, cevap vermedi ve yanımdan uzaklaştı ve adamın arkasından gitti.</span></p>

    <p class="Temel-Paragraf"><span class="char-style-override-6">Adam bir dakika sonra köşkün bahçesine çıktı ve Nüzhet yanıma geldi.</span></p>

    <p class="Temel-Paragraf"><span class="char-style-override-6">Hâlâ yüzünde can sıkıntısı vardı:</span></p>

    <p class="Temel-Paragraf"><span class="char-style-override-6">- Doktorun uşağı! dedi. Bu akşam kendisi gelecekmiş, uşağiyle haber göndermiş.</span></p>

    <p class="Temel-Paragraf"><span class="char-style-override-6">Nüzhet, sükûtunun beni götüreceği ıstırapların önüne geçmek istedi.</span></p>

    <p class="Temel-Paragraf"><span class="char-style-override-6">- Yarım saat ben ona çıkarım, sonra seninle bahçeye gelir, otururuz.</span></p>

    <p class="Temel-Paragraf"><span class="char-style-override-6">Ben bir şey söylemedim.</span></p>

    <p class="Temel-Paragraf"><span class="char-style-override-6">Nüzhet devam etti:</span></p>

    <p class="Temel-Paragraf"><span class="char-style-override-6">- Sen de göreceksin onu, yarım saat filân konuşuruz işte... Olmaz mı?</span></p>

    <p class="Temel-Paragraf"><span class="char-style-override-6">Bir tek omuzumun küçük bir hareketiyle cevap verdim ve hiçbir şey söylemedim.</span></p>

    <p class="Temel-Paragraf"><span class="char-style-override-6">Yalnız, derhal bir endişeye düştüm. Bana bu kuvvet kendimden mi geliyordu, Nüzhet’ten mi?</span></p>

    <p class="Alt-Baslik"><span class="Alt-Baslik char-style-override-2">Doktor Ragıp</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Tecessüs. Hatta yeni baş­layan bir sevgi.</span></p>

    <p class="Temel-Paragraf"><span class="char-style-override-6">Uzun boy. Seyrek, ince ve sarı saçlar. Etlerinin her parçası aynı pembelikte, sıhhatli bir baş. Daima gülmeye alışmış ve ciddi halinde bile gülümseyen bir ağız. Amelî ve haricî bir zekânın daralttığı muzip, derinliksiz, kıvrak mavi gözler. İçinde -bana baktığı zaman- gurur, müsamaha, şefkat ve yukarıdan aşağı inen bir takdir. Kenarları biraz yayvan enli bir İslav burnu. Az kımıldayan bir vücut, dik duruş, gözlerin sinirsiz ve ölçülü bakışı. Mutedil bir zerafet. Bütün şahsiyette bir itidal, gayelere hendesî bir gidiş, sathî bir âhenk: Doktor Ragıp.</span></p>

    <p class="Temel-Paragraf"><span class="char-style-override-6">Mevzulara sükûnetle girerek konuşuyor. Sesi hafifçe titrek. Her sözünde ölçü hâkim: Rakam, mesafe, çizgi, harita, sayı.</span></p>

    <p class="Temel-Paragraf"><span class="char-style-override-6">- Efendim, bu trenler yirmi kilometre bile gidemez.</span></p>

    <p class="Temel-Paragraf"><span class="char-style-override-6">Yahut:</span></p>

    <p class="Temel-Paragraf"><span class="char-style-override-6">- Merkezi Erenköy olmak üzere bir daire çiziniz, Alemdağiyle Kadıköy arasındaki kutrun üstünde...</span></p>

    <p class="Temel-Paragraf"><span class="char-style-override-6">- Zavallı adamcağız günde otuz beş kere karısını düşünür, haftada iki defa onun gülümsediğini görmez.</span></p>

    <p class="Temel-Paragraf"><span class="char-style-override-6">Benim hiç konuşmadığımı gören Paşa, beni herhangi bir doktora bağlayan acı rabıta üstünde bahis açtı:</span></p>

    <p class="Temel-Paragraf"><span class="char-style-override-6">- Ragıp Bey, dedi. İyi tesadüf. Bizim oğlumuzun dizinde birşeyler oluyor.</span></p>

    <p class="Temel-Paragraf"><span class="char-style-override-6">Bana döndü:</span></p>

    <p class="Temel-Paragraf"><span class="char-style-override-6">- Anlatsana... Sen bu hekimce lâfları biliyorsun.</span></p>

    <p class="Temel-Paragraf"><span class="char-style-override-6">Doktor Ragıp Beyin başı omuzlarıyla beraber ve mekanik bir intizamla bana çevrildi.</span></p>

    <p class="Temel-Paragraf"><span class="char-style-override-6">Hastalığımın yalnız ismini söyledim.</span></p>

    <p class="Temel-Paragraf"><span class="char-style-override-6">Gözlerinden gurur çekildi ve yalnız şefkatle bakarak sordu:</span></p>

    <p class="Temel-Paragraf"><span class="char-style-override-6">- Ne zamandan beri?</span></p>

    <p class="Temel-Paragraf"><span class="char-style-override-6">- Yedi sene.</span></p>

    <p class="Temel-Paragraf"><span class="char-style-override-6">Nüzhet’in karşısında beni mahvedebilecek bir teessür ve merhamet gösterdi:</span></p>

    <p class="Temel-Paragraf"><span class="char-style-override-6">- O halde... derunî olacak: Tumeur Blanche.</span></p>

    <p class="Temel-Paragraf"><span class="char-style-override-6">Nüzhet bu kelimenin mânâsını bilmediği için tasdik ettim.</span></p>

    <p class="Temel-Paragraf"><span class="char-style-override-6">Fakat Paşa sordu:</span></p>

    <p class="Temel-Paragraf"><span class="char-style-override-6">- Ne demek o?</span></p>

    <p class="Temel-Paragraf"><span class="char-style-override-6">Bu suale cevap vermemesini istediğimi anlayan Doktor Ragıp:</span></p>

    <p class="Temel-Paragraf"><span class="char-style-override-6">- Hiç! dedi, yani bünyevî bir hastalık...</span></p>

    <p class="Temel-Paragraf"><span class="char-style-override-6">Sonra bana:</span></p>

    <p class="Temel-Paragraf"><span class="char-style-override-6">- Alçıya kondu mu?</span></p>

    <p class="Temel-Paragraf"><span class="char-style-override-6">- İki defa. Belki gene koyacaklar. Birkaç kere de ameliyat oldum.</span></p>

    <p class="Temel-Paragraf"><span class="char-style-override-6">Yengem içini çekerek mırıldandı:</span></p>

    <p class="Temel-Paragraf"><span class="char-style-override-6">- Zavallı çok çekti.</span></p>

    <p class="Temel-Paragraf"><span class="char-style-override-6">Odayı zapteden bu merhametten ürkmeğe başladım, fakat bu kuvvetli sarî duygu bütün ruhlara saldırıyordu. Paşa’nın da sesi ağırlaştı.</span></p>

    <p class="Temel-Paragraf"><span class="char-style-override-6">- Ne yapsak, Ragıp Bey, bu illet bizi düşündürüyor.</span></p>

    <p class="Temel-Paragraf"><span class="char-style-override-6">- Delâlet edeyim, Paşa hazretleri, bir iki büyük operatöre gösterelim.</span></p>

    <p class="Temel-Paragraf"><span class="char-style-override-6">Bu bahsi kesecek kadar şiddetle:</span></p>

    <p class="Temel-Paragraf"><span class="char-style-override-6">- Hepsine gösterdim, dedim.</span></p>

    <p class="Temel-Paragraf"><span class="char-style-override-6">Bir sükût oldu. Sesim o kadar fazla çıkmıştı ki aksi hâlâ kulağımda idi. İfratımı tâdil edecek bir yumuşaklıkla dedim ki:</span></p>

    <p class="Temel-Paragraf"><span class="char-style-override-6">- Yarın fakültede yeniden bir konsültasyon yapılacak.</span></p>

    <p class="Temel-Paragraf"><span class="char-style-override-6">Ve büyük operatörün ismini söyledim.</span></p>

    <p class="Temel-Paragraf"><span class="char-style-override-6">Doktor Ragıp:</span></p>

    <p class="Temel-Paragraf"><span class="char-style-override-6">- Çok güzel!</span></p>

    <p class="Temel-Paragraf"><span class="char-style-override-6">Dedi, bu bahsin kesilmesini istediğimi de anlayarak başka mevzuya geçti.</span></p>

    <p class="Temel-Paragraf"><span class="char-style-override-6">Nüzhet iki defa salondan çıktı, girdi ve ikisinde de gözleriyle beni dışarı çağırdığı halde yerimden kalkmadım.</span></p>

    <p class="Temel-Paragraf"><span class="char-style-override-6">Tecessüs -hattâ yeni başlayan bir sevgi- benim. Doktor Ragıb’ı Nüzhet’e tercih etmemle neticeleniyordu.</span></p>

    <p class="Temel-Paragraf"><span class="char-style-override-6">Galiba, düşmana dosttan fazla bağlandığımız alâka noktası budur.</span></p>

    <p class="Alt-Baslik"><span class="Alt-Baslik char-style-override-2">Notlar</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Bir felâketin on beş gün evvelden görünüşü.</span></p>

    <p class="Temel-Paragraf"><span class="char-style-override-6">“Fakültede bilmem hangi koğuşun muavin odasındayım: İki karyola. Ortada yeşil bir masa, üstünde sürahi ve kitaplar. Duvarda bir elektrik zili. Sağda bir çamaşır dolabı.</span></p>

    <p class="Temel-Paragraf"><span class="char-style-override-6">“Odada kimse yok. Bizim Doktor Mithat Bey biraz dışarı çıktı. Burası Paşa’nın muavinlerinin odası imiş.</span></p>

    <p class="Temel-Paragraf"><span class="char-style-override-6">“Mithat Bey geldi. Bana soruyor:</span></p>

    <p class="Temel-Paragraf"><span class="char-style-override-6">“- Ne yazıyorsun?</span></p>

    <p class="Temel-Paragraf"><span class="char-style-override-6">“- Bu odada gördüklerimi.</span></p>

    <p class="Temel-Paragraf"><span class="char-style-override-6">“Şimdi iki erkek ve iki hıristiyan kadın içeri girdi. Erkeklerin sakallısı, kadınların birini muayene ediyor. Madamın da zoru dizlerinde. Üç sene evvel tifo olmuş.</span></p>

    <p class="Temel-Paragraf"><span class="char-style-override-6">&nbsp;</span></p>

    <ul>
      <li class="Yildiz"><span class="Yildiz char-style-override-9">*</span><span class="Yildiz char-style-override-7">&nbsp;</span></li>
    </ul>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">“Operatör ......... Paşa’nın odasındayım. Demin bir röntgen resmi aldırdım.</span></p>

    <p class="Temel-Paragraf"><span class="char-style-override-6">“Bu oda bir müstatil. Sağda kapı. Beyaz örtülü kanapeler. Bir sedefli şark usulü sigara iskemlesi. Bir sandalya. Masanın üstünde bir saat. Bir yazı takımı, iki bardak gül, sahibi belli olmayan sivri siyah bir fes (galiba bizim doktorun), tampon, istampa, kahve fincanı, üstünde etiketi olmayan bir ilâç şişesi. Bir paket... (Operatör içeri girdi, dışarıda bir kalabalık) bir paket sigara.</span></p>

    <p class="Temel-Paragraf"><span class="char-style-override-6">“Duvarda, karşıda âdi bir ayna. Sol tarafımda, amfiteatrda yapılmış bir ameliyat resmi, yanımda bir derece, arkamda bir takvim. Kapıya yapıştırılmış bir sömestr kâğıdı, İstanbul’u bugünkü güzel haline getiren ....... Paşa’nın odası.</span></p>

    <p class="Temel-Paragraf"><span class="char-style-override-6">“Operatör bana doğru geldi:</span></p>

    <p class="Temel-Paragraf"><span class="char-style-override-6">“- Otur oğlum, otur! Ne yazıyorsun?</span></p>

    <p class="Temel-Paragraf"><span class="char-style-override-6">“- Yalnız canım sıkılmasın diye bu odada gördüklerimi.</span></p>

    <ul>
      <li class="Yildiz"><span class="Yildiz char-style-override-9">*</span><span class="char-style-override-6">&nbsp;</span></li>
    </ul>

    <p class="Temel-Paragraf"><span class="char-style-override-6">“Kapının dışında kalabalık. Sesler.</span></p>

    <p class="Temel-Paragraf"><span class="char-style-override-6">“Operatör ayağa kalktı ve kapıya giderek durdu.</span></p>

    <p class="Temel-Paragraf"><span class="char-style-override-6">“Talebe haykırışıyor:</span></p>

    <p class="Temel-Paragraf"><span class="char-style-override-6">“- Derse gelecek misiniz efendim?</span></p>

    <p class="Temel-Paragraf"><span class="char-style-override-6">“Operatör öfke ile bağırdı:</span></p>

    <p class="Temel-Paragraf"><span class="char-style-override-6">“- Beni istemiyorsanız, idareye söyleyin, başkası gelsin. O, paşa ise ben de beyim.</span></p>

    <p class="Temel-Paragraf"><span class="char-style-override-6">“- Hayır efendim, estağfurullah! sesleri.</span></p>

    <p class="Temel-Paragraf"><span class="char-style-override-6">“- Yok... Herşeyi franşman yapmalı, değil mi ama canım.</span></p>

    <p class="Temel-Paragraf"><span class="char-style-override-6">“Operatör itidalini kaybetmişti. Odaya döndü.</span></p>

    <p class="Temel-Paragraf"><span class="char-style-override-6">Yanlışlıkla kanapenin koluna oturdu. Kapıda duran bir talebeye bağırdı:</span></p>

    <p class="Temel-Paragraf"><span class="char-style-override-6">“- Meselâ sana ‘Kal’ nedir? diye sorsam, bilmezsin.</span></p>

    <p class="Temel-Paragraf"><span class="char-style-override-6">“- Burada elbette bilmem, efendim.</span></p>

    <p class="Temel-Paragraf"><span class="char-style-override-6">“Cevaptaki cür’ete şaştım. Fakat şu `Kal’ bahsinin ne olduğunu bizim doktordan soracağım. Dizim alçıya konacak galiba.</span></p>

    <ul>
      <li class="Yildiz"><span class="Yildiz char-style-override-9">*</span><span class="char-style-override-6">&nbsp;</span></li>
    </ul>

    <p class="Temel-Paragraf"><span class="char-style-override-6">“Gardayım. Tren bekliyorum. Vaziyet fena. Operatör uzun uzadıya dizimi, röntgen camlarını muayene etti. Müthiş acılar geçirdim. Karar şu: Teşhis evvelâ kat’iyyen Arthirite Tuberculeuse. Tedavi: Evvelâ kat’iyyen koltuk değneği. Kat’iyyen ameliyat, alçı. Eski faciaların tekrarı. Kat’iyyen arka üstü uzanmak. Kat’iyyen bünyeyi kuvvetlendirmek. Operatöre kalsa ameliyat bir hafta içinde yapılacak. Bereket benim doktor:</span></p>

    <p class="Temel-Paragraf"><span class="char-style-override-6">“- Gidiniz, dedi. Erenköyü’nde istirahat ediniz, ama tam istirahat: Hem diziniz, hem ruhunuz... Biraz toplanınız... On-onbeş gün geçebilir...</span></p>

    <p class="Temel-Paragraf"><span class="char-style-override-6">“Nüzhet’e bunları anlatacak mıyım? Hayır! Hatta bu not defterini de saklıyacağım. Belki eline geçer, okur. Ona ve onlara diyeceğim ki ‘İstirahat lâzım, belki sonra küçük bir ameliyat. Dizim iyidir.’ O kadar.</span></p>

    <p class="Temel-Paragraf"><span class="char-style-override-6">“Gişeler açılmıştır. Bir davranalım bakalım.”</span></p>

    <p class="Alt-Baslik"><span class="Alt-Baslik char-style-override-2">Küçük Bir Münakaşa</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Nüzhet’in saadetinden bah­­­se­dildi.</span></p>

    <p class="Temel-Paragraf"><span class="char-style-override-6">Paşa bana sordu:</span></p>

    <p class="Temel-Paragraf"><span class="char-style-override-6">- E... Doktor Ragıb’ı nasıl buldun, bakalım?</span></p>

    <p class="Temel-Paragraf"><span class="char-style-override-6">Bu sualin ehemmiyetini derhal anladım: Ciddî bir danışma. Ben küçükken bile bazı fikirlerime ehemmiyet veren Paşa’nın artık bugünkü düşüncelerimden kendine göre amelî neticeler çıkaracağını biliyordum.</span></p>

    <p class="Temel-Paragraf"><span class="char-style-override-6">- Sevimli adam.</span></p>

    <p class="Temel-Paragraf"><span class="char-style-override-6">Dedim ve durdum. Sözlerimi tanzim ediyordum.</span></p>

    <p class="Temel-Paragraf"><span class="char-style-override-6">- Başka? Başka? dedi.</span></p>

    <p class="Temel-Paragraf"><span class="char-style-override-6">Kapıdan çıkmak üzere olan yengemin piyano üstünde birşey aramak bahanesiyle odada kaldığına ve benim cevabımı beklediğine dikkat ettim.</span></p>

    <p class="Temel-Paragraf"><span class="char-style-override-6">- Başka? diye biraz düşünür gibi yaptım. Cevaplarım hazırdı.</span></p>

    <p class="Temel-Paragraf"><span class="char-style-override-6">Devam ettim:</span></p>

    <p class="Temel-Paragraf"><span class="char-style-override-6">- Kurnaz bir adam. Hilekâr demiyeceğim, aleyhinde bulunmak istemem, fakat basit bir insan.</span></p>

    <p class="Temel-Paragraf"><span class="char-style-override-6">- Ne gibi?</span></p>

    <p class="Temel-Paragraf"><span class="char-style-override-6">- Yalnız menfaatlerini sayacak kadar hesap biliyor.</span></p>

    <p class="Temel-Paragraf"><span class="char-style-override-6">- Pekâlâ... Bu adam...</span></p>

    <p class="Temel-Paragraf"><span class="char-style-override-6">Paşa durdu, yengeme bakıyor, kararını vererek devam etti:</span></p>

    <p class="Temel-Paragraf"><span class="char-style-override-6">- Bu adam bir kızı mes’ut edebilir mi?</span></p>

    <p class="Temel-Paragraf"><span class="char-style-override-6">- Basit bir kızı mes’ut edebilir.</span></p>

    <p class="Temel-Paragraf"><span class="char-style-override-6">- Meselâ bizim Nüzhet’i mes’ut edebilir mi?</span></p>

    <p class="Temel-Paragraf"><span class="char-style-override-6">Ciddî bir muhakeme yapar gibi sustuktan sonra, cevap verdim:</span></p>

    <p class="Temel-Paragraf"><span class="char-style-override-6">- Hayır!</span></p>

    <p class="Temel-Paragraf"><span class="char-style-override-6">Hâlâ piyanonun üstünde birşeyler arar gibi yapan yengem, biraz şiddetli bir hareketle bana döndü:</span></p>

    <p class="Temel-Paragraf"><span class="char-style-override-6">- Niçin? dedi.</span></p>

    <p class="Temel-Paragraf"><span class="char-style-override-6">Teşhisinden emin bir doktor sükûnetiyle cevap verdim:</span></p>

    <p class="Temel-Paragraf"><span class="char-style-override-6">- Çünkü, Nüzhet’in birçok arzuları vardır ki o adam anlıyamaz.</span></p>

    <p class="Temel-Paragraf"><span class="char-style-override-6">Yengem, vücudunun birçok parçaları asabiyetle kımıldanarak, sesini yükseltti:</span></p>

    <p class="Temel-Paragraf"><span class="char-style-override-6">- Ne gibi arzular? Bir genç kız ne isterse bu adam yapabilir: Rahat ettirmek, giydirip kuşatmak, iyi muamele etmek...</span></p>

    <p class="Temel-Paragraf"><span class="char-style-override-6">- Hayır yenge! Bir genç kızın istediği şeylerin bu, binde biri bile değildir. Devir değişti. Hele Nüzhet sefalet görmüş bir kız değil ki, rahat etmek, iyi giyinmek onun için bir saadet olsun. O, zaten rahat. O başka şeyler ister.</span></p>

    <p class="Temel-Paragraf"><span class="char-style-override-6">- Ne ister?</span></p>

    <p class="Temel-Paragraf"><span class="char-style-override-6">- Kendine yakın bir insan ister. Koskoca bir doktorla anlaşamaz. Bu adam Nüzhet’ten on altı yaş büyük.</span></p>

    <p class="Temel-Paragraf"><span class="char-style-override-6">Yengemin daha fazla sinirlenmesinden çekinerek bahsi kestim:</span></p>

    <p class="Temel-Paragraf"><span class="char-style-override-6">- Fakat bunlar benim ilk görüşlerim. Siz o zatı daha evvelden tanıyorsunuz, daha iyi bilirsiniz.</span></p>

    <p class="Temel-Paragraf"><span class="char-style-override-6">Bütün bu konuşuşumda, kendimden ummadığım bir itidal, kendileriyle münakaşa edilmeyecek kadar haklı adamların itidalini göstermiştim. Paşa bir iki kısa kahkaha ile bana taraftarlığını ilân etmişti.</span></p>

    <p class="Temel-Paragraf"><span class="char-style-override-6">Yengem, piyanonun üstünden rastgele birşey alarak dışarı çıktı. Bu aldığı şeyi sofada elinden atarak parçalaması bile mümkündü. O kadar sinirli bir yürüyüşü vardı.</span></p>

    <p class="Temel-Paragraf"><span class="char-style-override-6">Paşa ile aramda bir sükût oldu. Bu köşkün bütün kaderi bu sessizliğin içinde idi, benim kaderim de. Bunun vehametini hissediyordum. Hiçbir şey söylemeye cesaret edemedim.</span></p>

    <p class="Temel-Paragraf"><span class="char-style-override-6">Paşa mırıldandı:</span></p>

    <p class="Temel-Paragraf"><span class="char-style-override-6">- Nüzhet senin kardeşin. Onunla beraber büyüdünüz. O senin kardeşin!</span></p>

    <p class="Temel-Paragraf"><span class="char-style-override-6">Birdenbire hiç beklemediğim bu sözler karşısında hayretimi gizlemedim. Bu bir ihtar! Her şeyi bilen bir adamın ihtarı.</span></p>

    <p class="Temel-Paragraf"><span class="char-style-override-6">Büyük bir cesaretle sordum:</span></p>

    <p class="Temel-Paragraf"><span class="char-style-override-6">- Yani?</span></p>

    <p class="Temel-Paragraf"><span class="char-style-override-6">- Sen onun iyiliğini istersin ve rastgele evlenmesini arzu etmezsin.</span></p>

    <p class="Temel-Paragraf"><span class="char-style-override-6">Te’vil mi ediyordu? Tasdik ettim.</span></p>

    <p class="Alt-Baslik"><span class="Alt-Baslik char-style-override-2">Mikrop</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Belki de bu, köşkte son ge­cem.</span></p>

    <p class="Temel-Paragraf"><span class="char-style-override-6">Doktorun kat’i istirahat emri üzerine çoğalan bir ihtiyatla merdivenleri ağır ağır iniyor, pansumanımı yaptırmak için eczaneye gidiyordum.</span></p>

    <p class="Temel-Paragraf"><span class="char-style-override-6">Aşağı katta yemek odasının önünden geçerken sert ve yüksek sesli bir münaşaka duydum ve derhal benden bahsediliyormuş gibi kulak kabarttım; Nüzhet’le annesinin sesi:</span></p>

    <p class="Temel-Paragraf"><span class="char-style-override-6">- Anne (diyor Nüzhet, kendini bir mahkeme karşısında hararetle müdafaa edenlerin acı sesiyle) bana söyleme bunları... İşitmek istemiyorum.</span></p>

    <p class="Temel-Paragraf"><span class="char-style-override-6">- İşit! İşitmelisin! Canını sokakta mı buldun? Maazallah... (Ses yavaşlıyor ve kelimelerin hepsini duya­mı­yorum.) Mikrop. Sonra... çekersin (Ses artıyor). Anladın mı? Çekersin!</span></p>

    <p class="Temel-Paragraf"><span class="char-style-override-6">- (Şiddetli) Anne! Ben vallahi (Ses azalıyor) değil... (Ses artıyor) vallahi yaklaşmıyorum, vallahi uzak duruyorum.</span></p>

    <p class="Temel-Paragraf"><span class="char-style-override-6">- (Yüksek) Şakası yoktur kızım, mikrop bu...</span></p>

    <p class="Temel-Paragraf"><span class="char-style-override-6">- (Sinirli) Bana söyleme bunları...</span></p>

    <p class="Temel-Paragraf"><span class="char-style-override-6">- (Alçak sesle)... Ayırttım... Çatalına kaşığına işaret... (Yüksek sesle) Evin her tarafı mikrop...</span></p>

    <p class="Temel-Paragraf"><span class="char-style-override-6">Daha fazla dinlemek istemeyerek yürüdüm, hızla köşkün bahçesinden çıktım; eczaneye gitmek istemedim ve evvelâ istasyonda bekleme odasında oturdum.</span></p>

    <p class="Temel-Paragraf"><span class="char-style-override-6">Benden bahsedilmediğine emin olmak için öteki ihtimallerin hepsini arıyor; fakat bir tane bile bulamı­yor­dum; “mikrop” kelimesini hatırladıkça âdeta ismim söyleniyormuş gibi, ancak benden bahsolunduğunu anlı­yor­dum. Pek mümkün ki, yengem Nüzhet’le benim aramdaki mesafeyi çoğaltmak için hastalığımın sirayeti ihtimalinden istifade ediyordu.</span></p>

    <p class="Temel-Paragraf"><span class="char-style-override-6">İçimde anî bir karar doğdu.</span></p>

    <p class="Temel-Paragraf"><span class="char-style-override-6">Kendini tatbik ettirmek için muhtaç olduğu büyük enerjiyi de beraber taşıyan bu kararı vakit kaybetmeden fiile geçirmek istedim. Zira onun en kuvvetli düşmanı zamandı.</span></p>

    <p class="Temel-Paragraf"><span class="char-style-override-6">Hemen, o akşam evime dönmeye karar vermiştim.</span></p>

    <p class="Temel-Paragraf"><span class="char-style-override-6">Pansumanımı yaptırdıktan sonra, köşktekilere bu anî kararı, tabiî göstermek için, güzel bahaneler arayarak yü­rü­yordum.</span></p>

    <p class="Temel-Paragraf"><span class="char-style-override-6">Henüz akşam olmamıştı. Köşke girdim. Evvelâ salona çıktım. Paşa orada. Nüzhet piyano çalıyor. Ben girince kalk­tı. Ona hiç bakmadan Paşa’ya doğru yürüdüm ve he­men kararımı söyledim:</span></p>

    <p class="Temel-Paragraf"><span class="char-style-override-6">- Müsaade ederseniz ben bu gece eve gideceğim.</span></p>

    <p class="Temel-Paragraf"><span class="char-style-override-6">Sebep olarak, Erenköy eczanesinde pansumanların iyi yapılmadığını söylüyordum. Paşa’nın canı sıkıldı. Hiç ol­mazsa ertesi gün gitmemde ısrar ediyordu. Ben de ısrar ettim.</span></p>

    <p class="Temel-Paragraf"><span class="char-style-override-6">Fakat Paşa âdeta emretti:</span></p>

    <p class="Temel-Paragraf"><span class="char-style-override-6">- Yarın gidersin!</span></p>

    <p class="Temel-Paragraf"><span class="char-style-override-6">Derin bir kederle karışık ince bir sevinçle kabul ettim. Nüzhet hiçbir şey söylemiyor ve bu sükûtiyle, beni anlayan tehlikeli bir mahlûk gibi görünüyordu.</span></p>

    <p class="Temel-Paragraf"><span class="char-style-override-6">Piyanosuna devam etti.</span></p>

    <p class="Temel-Paragraf"><span class="char-style-override-6">Odaya Erenköy akşamları doluyordu. Her şeyin uzaklaştığı saat. Güneş ve renkler çekiliyor. Odada madenî eş­yanın donuk parıltısı. Her şeyde bir iç çekilişi, bir sönme, bir hafifleme var. En katı cisimler bile eriyor ve Erenköy bayılıyor.</span></p>

    <p class="Temel-Paragraf"><span class="char-style-override-6">Başımı arkaya salıveriyorum. Teslimiyet. Biraz evvelki azimkâr hamlenin tersi. Nüzhet’in çaldığı havanın neş’eli ritmini duymuyor, yalnız melodideki elemi duyuyorum.</span></p>

    <p class="Temel-Paragraf"><span class="char-style-override-6">Köşke bu defa gelişimdeki ilk günü hatırlıyorum ve bana o gün başlayan bir hikâye, bugün bitiyormuş gibi geliyor.</span></p>

    <p class="Temel-Paragraf"><span class="char-style-override-6">Belki de bu, köşkte son gecem.</span></p>

    <p class="Temel-Paragraf"><span class="char-style-override-6">Nüzhet’e bakıyorum. Sade beyaz elbise ve piyanonun beyaz tuşları üstünde ağırlaşan eller. O da parçanın neş’eli ritmini kaybediyor. Ve beyaz elbise, beyaz tuşlar, eller kararıyor.</span></p>

    <p class="Temel-Paragraf"><span class="char-style-override-6">Gece.</span></p>

    <p class="Temel-Paragraf"><span class="char-style-override-6">Paşa’nın sinirli sesi:</span></p>

    <p class="Temel-Paragraf"><span class="char-style-override-6">- Lâmba!</span></p>

    <p class="Alt-Baslik"><span class="Alt-Baslik char-style-override-2">Kozmopolitlerin Hücumu</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Ellerinde siyah boyalarla gezen mukaddes adamlar.</span></p>

    <p class="Temel-Paragraf"><span class="char-style-override-6">Ertesi gece de beni köşkte kalmaya mecbur eden bir sebep çıktı: Annem geldi.</span></p>

    <p class="Temel-Paragraf"><span class="char-style-override-6">Gece sofra kalabalıktı. Yengemin daveti üstüne, doktor Ragıp’la annesi de yemeğe misafir gelmişlerdi.</span></p>

    <p class="Temel-Paragraf"><span class="char-style-override-6">Ben, Nüzhet’in yanında oturuyordum ve basit mevzular içinde konuşulan şeyleri dinlemiyor, söze karış­mı­yor­dum.</span></p>

    <p class="Temel-Paragraf"><span class="char-style-override-6">Bir aralık ismimin geçtiğini duydum ve başımı kaldırdım. Ragıp Bey bana bakıyordu:</span></p>

    <p class="Temel-Paragraf"><span class="char-style-override-6">- Siz ne fikirdesiniz, efendim? dedi.</span></p>

    <p class="Temel-Paragraf"><span class="char-style-override-6">Konuşulan şeyi takip etmediğimi bildiren bir hayret gösterdim. Paşa anlattı:</span></p>

    <p class="Temel-Paragraf"><span class="char-style-override-6">- Ragıp Bey diyorlar ki, İstanbul’da, gece yarıları, üçer beşer kişi, ellerinde birer kova siyah boya ile sokakları dolaşıyorlarmış ve nerede Fransızca bir ibare görürlerse derhal siyahla kapatıyorlarmış. Sen ne dersin? Almanlara yaranacağız diye kırk yıldır öğrendiğimiz lisanı bize unutturamazlar ya!</span></p>

    <p class="Temel-Paragraf"><span class="char-style-override-6">Mevzuyu beğendim. Kime yaranmak olursa olsun, güzel Türkçe dururken, sokak levhalarına, tabelâlara fran­sız­ca ibareler yazılmasına aleyhtar olduğumu söyledim. Paşa ve doktor, basit kozmopolit fikirleriyle bana hücum etmeye başladılar. Paşa, Fransızlar’a sevgisini içtimaî bir akide seviyesine çıkarmak için nafile yoruluyor. Fransa’nın bizim kültürümüz üstündeki tesirlerine dair alelâde Tanzimat fikirlerini sıralıyordu. Doktorun samimi olup olmadığını bilmiyordum, fakat onun bütün delili, Türkçenin kifayetsizliğini iddiadan ileri geçmi­yor­du. “Re­çetelerimizi bile Fransızca yazıyoruz” diyordu.</span></p>

    <p class="Temel-Paragraf"><span class="char-style-override-6">Ben, o zamanın fikirleriyle bu iki adamdan fazla mücehhez olduğumu anlamanın nefse itimadiyle, kuvvetli müdafaa ediyorum. Fakat sofrada en son hükmü verecek yüksek bir efkâr-ı umumiye yoktu. Benim mücerret naza­riyelerime karşı muarızlarımın müptezel teşbihler ve müşahhas delillerle müdafaa ettikleri tez, bu cahil efkâr-ı umumiyeyi aldatabilirdi. Benim en zayıf tarafım bu idi. Biraz Nüzhet’ten ittifak bekliyordum. Aksi oldu. Nüzhet de şiddetle muarızlarıma katıldı.</span></p>

    <p class="Temel-Paragraf"><span class="char-style-override-6">Ben, kuvvetlerimin yekûniyle münakaşaya girdim ve şahlandım. O derece ki Paşa bana çok kızıyor ve tecrübesizliğimden, cehaletimden başlayarak, izzet-i nefsimin daha derin taraflarına kadar hücum ediyordu.</span></p>

    <p class="Temel-Paragraf"><span class="char-style-override-6">Münakaşa tehlikeli bir şiddet aldı. Paşa’nın yüzü kıp­kırmızı olmuştu. Boğazına sıkıştırdığı havluyu bolla­tıyor ve bastırıyordu. Ben de rengimi kaybetmiş ola­caktım.</span></p>

    <p class="Temel-Paragraf"><span class="char-style-override-6">Kadınların gözlerinde korkunun ve endişenin ka­maş­ma­ları vardı. Birdenbire susmayı tercih ettim. Paşa sathî zaferini teyid eden birçok tafrafuruşluklar ediyordu.</span></p>

    <p class="Temel-Paragraf"><span class="char-style-override-6">Beni susturan şey nefretimdi. En basit içtimaî dâvaları anlamayacak kadar yabancı tesirler altında şahsiyetlerini kaybeden bu insanlarla münakaşaya mecbur olmanın küçüklüğünden muzdariptim. Türkiye’de ecnebi mekteplerin kuvvetli silindirleri altında yamyassı olan bu kafaların kesilmesinden başka çare görmüyordum. Ecnebi mekteplerini işgal suretiyle manevî kapitülasyonları kaldırdığı için hükûmeti beğeniyordum. Bu mekteplerin be­nim aşkımda rol oynayacak kadar ileri gideceklerini ev­velce tahmin edemediğim halde.</span></p>

    <p class="Temel-Paragraf"><span class="char-style-override-6">Sofradaki münakaşanın çirkin bir çocuğu doğdu: Sükût. Ruhlar acılaşmıştı ve güzel bir mevzua gi­ri­le­mi­yor­du.</span></p>

    <p class="Temel-Paragraf"><span class="char-style-override-6">Ben salondan erken çıktım ve yattım.</span></p>

    <p class="Temel-Paragraf"><span class="char-style-override-6">Uyuyamadım, ağrılarım arttı, fakat ruhî azabıma nis­bet­le çok asil, sade ve saf olan et ıstırabımı o gece sevdim.</span></p>

    <p class="Alt-Baslik"><span class="Alt-Baslik char-style-override-2">Korkunç Yarın</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Artık bir kelime bile ko­nuş­muyoruz.</span></p>

    <p class="Temel-Paragraf"><span class="char-style-override-6">Yengemin anneme ısrarı üstüne köşkte bir kaç gece kalmaya mecbur olmuştuk.</span></p>

    <p class="Temel-Paragraf"><span class="char-style-override-6">Fakat herşey değişti. Münakaşa gecesinden sonra Nüz­het’le dargın gibiydik. Ne geceleri havuz başında bu­luşuyor; ne gündüzleri kükürt serpmek için bağa gidiyorduk. Paşa’ya roman da okuyamıyordum, kitap yarıda kalmıştı.</span></p>

    <p class="Temel-Paragraf"><span class="char-style-override-6">Uzviyetim de fena halde idi: İştahım kaçtı. Yaralarım fena. Ağrılar çoğaldı. Pansumanımı yapan eczacı bedbin müşahedelerini benden gizlemedi. Rengim de soluyordu.</span></p>

    <p class="Temel-Paragraf"><span class="char-style-override-6">Beni köşkte birkaç gün daha kalmaya mecbur eden annemin gelişi, bütün bu felâketlerin başlangıcı olmuştu. Köşkün derinliklerinde cereyan eden ruhî bir trajediden haberi olmayan bu kadın, yengeme her fırsatta doktor Ragıp’ı medih de ediyordu.</span></p>

    <p class="Temel-Paragraf"><span class="char-style-override-6">İstikbalime dair içimden fena işaretler almaya başladım. Üstüme devamlı bir melânkoli çöktü, her an susturan ve sarartan o derin elemlerden biri ki, beni kendi içimden de uzaklaştırıyor, ruhumu haritasını bilmediğim ıssız adalara götürüyor, beni kendi hudutlarımın dışına sürüyordu.</span></p>

    <p class="Temel-Paragraf"><span class="char-style-override-6">Bir gün, yukarı sofa balkonunda oturuyor, bağlara ba­kı­yordum. Haziran. Öğle vakti. Erenköy yanıyor. Erenköy terliyor. Dizlerimi güneşe uzattım. (Benim doktorun tav­siyesi.)</span></p>

    <p class="Temel-Paragraf"><span class="char-style-override-6">Taze ve canlı yeşilini kaybeden bütün tabiatta ilkbaharın uzaklaştığını görüyorum.</span></p>

    <p class="Temel-Paragraf"><span class="char-style-override-6">Kendisine daima gıpta ettiğim bahçıvan, aynı nokta üstündeki ısrarından yorulmuyor ve isyansız gayretiyle, bana bir bahçede uğraşmak sevgisini telkin ediyor. Fakat bir taraftan da beşerî ihtiraslarımızda yenildikçe tabiatı özlediğimizi, ondan biraz kuvvet alınca yeniden büyük kavgaya girişeceğimizi anlamıyor değildim ve aspirin gibi muvakkat bir ilâçtan fazla tabiata kıymet vermiyordum, ümitsizliğimin son dereceye gelmesi biraz da bundandı.</span></p>

    <p class="Temel-Paragraf"><span class="char-style-override-6">Arkamda Nüzhet’in sesini işittim:</span></p>

    <p class="Temel-Paragraf"><span class="char-style-override-6">- Burada mısın?</span></p>

    <p class="Temel-Paragraf"><span class="char-style-override-6">- Zannederim.</span></p>

    <p class="Temel-Paragraf"><span class="char-style-override-6">Gülmedi. Sesimin perdesi belki mâni olmuştu. Yaklaştı ve oturduğum koltuğun arkasına elini koydu. Birbirimizi görmeden konuşuyorduk.</span></p>

    <p class="Temel-Paragraf"><span class="char-style-override-6">- Artık Erenköyü’nden bıktım, dedi.</span></p>

    <p class="Temel-Paragraf"><span class="char-style-override-6">Samimi olsaydım ben de aynı cümle ile söze başlayabilirdim; derhal iştirak ettim:</span></p>

    <p class="Temel-Paragraf"><span class="char-style-override-6">- Ben de bıktım.</span></p>

    <p class="Temel-Paragraf"><span class="char-style-override-6">-Sivrisinekleri bile.. yeknesak. Anlıyorum ki burada her gün, her gece çok benziyor birbirine.</span></p>

    <p class="Temel-Paragraf"><span class="char-style-override-6">- Pek.</span></p>

    <p class="Temel-Paragraf"><span class="char-style-override-6">Nüzhet’in yeknesaklıktan bu şikâyeti, fena isteklerin başlangıcı mıydı? Yoksa birkaç günkü dargınlığımızın bir genç kız ruhunda açtığı his boşluğundan yorulması mı? Bende her zaman derunî mücadeleyi teşvik eden bu türlü dargınlıklar, kendi kendisiyle didinmekten hoşlanmayan Nüzhet gibi tabiatlarda bütün ruhî faaliyetlerin durgunluğuyla ve can sıkıntısıyla neticelenebilirdi.</span></p>

    <p class="Temel-Paragraf"><span class="char-style-override-6">Ona, serbest olsaydı Erenköyü’nden başka nereye gidebileceğini sordum. İlk tahminimi kuvvetlendiren bir cevap verdi:</span></p>

    <p class="Temel-Paragraf"><span class="char-style-override-6">- Serbest olsaydım, Berlin’e kadar giderdim.</span></p>

    <p class="Temel-Paragraf"><span class="char-style-override-6">Mühim cevap. Nüzhet değişiyor. Doktor Ragıb’ın vaadi. Nüzhet’te yeni arzular...</span></p>

    <p class="Temel-Paragraf"><span class="char-style-override-6">- Niçin, Berlin’den başka yer değil? diye sordum.</span></p>

    <p class="Temel-Paragraf"><span class="char-style-override-6">Cevap vermeden evvel söyleyeceği şeyin tuhaflığına güldü:</span></p>

    <p class="Temel-Paragraf"><span class="char-style-override-6">- Çünkü ben coğrafya bilmem. Kolayca hatırıma gelen memleket ismi Berlin.</span></p>

    <p class="Temel-Paragraf"><span class="char-style-override-6">Berlin’e gitmek elinde olduğunu söyledim. Neyi ima ettiğimi anladı. Sustu. Belki de bu bahsi açması bana bu darbeyi vurmak içindi. Hedefini gayet iyi bulmuştu.</span></p>

    <p class="Temel-Paragraf"><span class="char-style-override-6">Susmaya devam etti. Uzun bir sükût. Dakikalar geçiyor. Her an birbirimizden biraz daha uzaklaşıyoruz. Konuşursak, birbirimize bunu hissettirmekten başka bir şeye yaramayacak. Bunun için susuyoruz. Ne onda bu büyük mesafeyi atlamak ve ötekinin yanına varmak isteği, ne bende kuvveti var. Bu sessizlik içinde zaman aramızdan bir düşman gibi geçiyor.</span></p>

    <p class="Temel-Paragraf"><span class="char-style-override-6">Nüzhet balkonun parmaklığındaki sarmaşıklardan ko­par­dı, sonra aşağı indi, bahçıvana seslendi, gene doğruldu, etrafına bakındı. Aramızdaki sessizliğe hareketleriyle hücum ediyordu.</span></p>

    <p class="Temel-Paragraf"><span class="char-style-override-6">Ben kımıldayacak halde değildim. Kanım sönüyor. Damarlarımın ince yollarında haşhaşlı bir hava yürüyor ve bütün adalelerim uyukluyor; içimde büyük bir enerjinin ölümünü duyuyordum.</span></p>

    <p class="Temel-Paragraf"><span class="char-style-override-6">Onunla aramızda herşey o kadar bitmiş ki bir kelime bile konuşamıyoruz.</span></p>

    <p class="Temel-Paragraf"><span class="char-style-override-6">Balkondan çıkıp gitti.</span></p>

    <p class="Temel-Paragraf"><span class="char-style-override-6">Ayak seslerinin uzaklaşmasını dinliyordum. Son. Bir şimendifer düdüğü. Keskin, acı ötüyor. Hayatımda büyük bir devrin kapandığı, korkunç yarına ilk adımı attığım an. Felâketlerimin başladığı saniyeyi tanıyorum. Hiç aldanmam.</span></p>
  </div>
</body>
</html>
