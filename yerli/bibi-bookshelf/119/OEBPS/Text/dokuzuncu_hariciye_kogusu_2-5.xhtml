<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dokuzuncu_hariciye_kogusu_2-5</title>
  <link href="../Styles/dokuzuncuhariciyekogusu.css" rel="stylesheet" type="text/css" />
  <meta content="urn:uuid:1f89f18c-228a-41b2-9825-80d666a33d66" name="Adept.expected.resource" />
</head>

<body id="dokuzuncu_hariciye_kogusu_2" xml:lang="tr-TR">
  <div>
    <p class="Ana-Baslik" id="toc_marker-2"><span class="Ana-Baslik char-style-override-2">Paşa</span></p>

    <p class="Metin-Ana-Baslik-Alti"><span class="Metin-Baslik-Alti char-style-override-8">Arkamda hafif bir ayak sesi ve sıçrayış.</span></p>

    <p class="Paragraf-Ana-Baslik-Sonrasi"><span class="char-style-override-1">P</span><span class="char-style-override-7">aşa, kanepede, kendisini tanıdığım ve hatırladığım günden beri oturduğu tarafta oturuyordu. Salonda akşam karanlığı arttığı için, kendisine pek yakın olduğum halde yüzünü göremez olmuştum. Bakışlarını, gülümseyişlerini ve yüzünün kımıldanışlarını sesinde bulmaya çalışıyordum ve ağır ağır konuşuyorduk. Hastalığımdan ziyade tahsilime alâka gösteriyor, imtihanda aldığım numaraları soruyordu. Nihayet karanlıktan sinirlendi ve hizmetçilere lâmba emretti.</span></p>

    <p class="Temel-Paragraf"><span class="char-style-override-6">Arkamda açık duran balkon kapısından hafif bir rüzgâr giriyor, salona ıhlamur ve gül kokusu getiriyordu. Odaya ışık girinceye kadar gözlerimi hafifçe kapadım, bu köşke ait hatıralarımın uyanışına kendimi bıraktım. Paşa’nın ağır ve yeknesak sesi, kendisine ayırdığım küçük dikkati yormuyor, içimdeki hayallerin serbest uzanışını bozmuyordu. Daha pek küçük yaştanberi, karşımdakini dinlediğim halde içimden başka şeyler düşünmeyi, zihnimi iki dikkatle çalıştırmayı öğrenmiştim. Karanlık da buna yardım ediyordu. Fakat odaya ışık girince dışarıyla meşgul oldum. Gözlerim evvelâ piyanoya gitti ve üstünde birşeyler aradı. Kapıya da sık sık bakıyordum.</span></p>

    <p class="Temel-Paragraf"><span class="char-style-override-6">Sonra bunun farkında oldum ve kapıya arkamı dönerek yüzümü tamamiyle Paşa’ya çevirdim: Bu dönüşüm sırasında, dizimi incitmemek için yaptığım hususî bir harekete dikkat eden Paşa, sıhhatimi sordu. Bazı kısa ve yanlış izahat verdim, ertesi sabah fakülteye gideceğimi söyledim.</span></p>

    <p class="Temel-Paragraf"><span class="char-style-override-6">Hastalığıma dair sualler soruyor, verdiğim kısa cevaplarla kanaat etmiyordu.</span></p>

    <p class="Temel-Paragraf"><span class="char-style-override-6">Arkamda hafif bir ayak sesi ve sıçrayış oldu. İçeriye girenin kim olduğunu anladığım için başımı çevirip bakmadım. Kulağımın dibinde keskin bir ince ses:</span></p>

    <p class="Temel-Paragraf"><span class="char-style-override-6">- Hani benim kitaplarım? diye bağırdı.</span></p>

    <p class="Temel-Paragraf"><span class="char-style-override-6">O vakit biraz döndüm ve Paşa’nın kızı Nüzhet’e cevap verdim:</span></p>

    <p class="Temel-Paragraf"><span class="char-style-override-6">- Getirdim.</span></p>

    <p class="Temel-Paragraf"><span class="char-style-override-6">Elimi sıkarken vahim bir şeyden bahsettiğimize dikkat etti, ağırlaştı ve dinledi; fakat Paşa’nın suallerinden sıkılmaya başlamıştım. Nüzhet de yanımızda çok durmadı, bir sıçayışta balkona çıktı. Bu, onun huylarından birisidir. Herhangi bir vaziyette ekseriya iki dakikadan fazla durmaz ve kaçar.</span></p>

    <p class="Temel-Paragraf"><span class="char-style-override-6">O uzaklaşınca bana küçük bir dalgınlık geldi. Paşa’nın sesini duymaz oldum, sonra birdenbire bu sesin yükseldiğini işiterek silkindim:</span></p>

    <p class="Temel-Paragraf"><span class="char-style-override-6">- İşitmiyor musun? diyordu, soruyorum: Bizim doktor Ragıp vardır, ona bir görün.</span></p>

    <p class="Temel-Paragraf"><span class="char-style-override-6">Ne söylediğini yarım anlayarak, dalgınlığımın utancını azaltmak için:</span></p>

    <p class="Temel-Paragraf"><span class="char-style-override-6">- Hay hay! dedim.</span></p>

    <p class="Temel-Paragraf"><span class="char-style-override-6">Ve arkasından, yakalandığımı zannederek epeyce kı­zardım.</span></p>

    <p class="Alt-Baslik"><span class="Alt-Baslik char-style-override-2">Cinaî Bir Roman</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">“M. Lökok’un kızı” uzun tasvirlerle başlıyor.</span></p>

    <p class="Temel-Paragraf"><span class="char-style-override-6">Paşa benim uzak akrabalarımdandı ve beni çok severdi. Dört beş yaşımda iken bile benimle saatlerce konuştuğunu hatırlarım. Bir mütekaidin münzevî hayatını dolduran küçük şeyler arasında ben de ehemmiyet kazanmıştım.</span></p>

    <p class="Temel-Paragraf"><span class="char-style-override-6">Son senelerde Paşa iyice ihtiyarladı. Konuşması ağırlaşmıştı ve bazı, konuşurken uyuyordu. Ben ona eğlenceli romanlar götürürdüm ve geceleri okurdum. Kanepeye yatar, arada bir, çocukluğumda çok işittiğim kahkahalarından birini atardı. Ben, son senelerde işitmez olduğum bu kahkahaları duymak için ona tuhaf romanlar okumaktan zevk alırdım. Ben de onu çok severdim. “M. Lavaredin kırk beş parası”, “Çalgıcının seyahati” romanları onu güldürmüştü. “Çalgıcı”yı iki defa okudum. Nüzhet’e edebî romanlar götürürdüm. Biz babasıyla otururken o, odasına çıkıyor ve bunları kendi başına oku­yordu.</span></p>

    <p class="Temel-Paragraf"><span class="char-style-override-6">O gece Paşa, bana ne romanı getirdiğimi sordu:</span></p>

    <p class="Temel-Paragraf"><span class="char-style-override-6">- Bu sefer tuhaf roman getirmedim, cinaî roman getirdim.</span></p>

    <p class="Temel-Paragraf"><span class="char-style-override-6">Buna da memnun oldu ve herkes yattıktan sonra okumaya başladım. Paşa gene kanepesine uzanmıştı. Okuduğum romanın ismi “M. Lökok’un kızı” idi ve ilk sayfaları gayet uzun tasvirlerle başlıyordu. Birkaç sayfa okuduktan sonra Paşa sordu:</span></p>

    <p class="Temel-Paragraf"><span class="char-style-override-6">- Daha sabredelim mi?</span></p>

    <p class="Temel-Paragraf"><span class="char-style-override-6">Bu suali intihabıma telmih saydığım için:</span></p>

    <p class="Temel-Paragraf"><span class="char-style-override-6">- Ediniz.</span></p>

    <p class="Temel-Paragraf"><span class="char-style-override-6">Dedim ve okumaya devam ettim.</span></p>

    <p class="Temel-Paragraf"><span class="char-style-override-6">O sırada salon kapısı önünde bir patırdı oldu. Başımı çevirdim ve Nüzhet’in bana işaret ettiğini gördüm. Okumamı bırakarak dışarı çıkmamı istiyordu. Hâlbuki romanda epey ilerlemiş ve meraklı yere gelmiştim. Paşa, bu çıkışıma razı olmayacaktı. Gözleri kapalı dinlediği için kızının işaretini görmemişti. Ben Nüzhet’e işaretle menfi cevap verdim ve okumaya devam ettim.</span></p>

    <p class="Temel-Paragraf"><span class="char-style-override-6">Nüzhet ayaklarının ucuna basarak bana yaklaştı ve omuzumdan sarstı. Kaşlarımı çatarak okumaya devam ettim. O sırada kulağıma fısıldadı:</span></p>

    <p class="Temel-Paragraf"><span class="char-style-override-6">- Budala! Baksana: Paşa babam uyuyor!</span></p>

    <p class="Temel-Paragraf"><span class="char-style-override-6">Sahi... Paşa, başı arkaya doğru kaymış, uyuyor, hatta hafifçe horluyordu.</span></p>

    <p class="Temel-Paragraf"><span class="char-style-override-6">Ayağa kalktım ve Nüzhet’le beraber dışarı çıktım.</span></p>

    <p class="Temel-Paragraf"><span class="char-style-override-6">- Nurefşan’ı gönderelim de onu yatırsın. Biz seninle bahçeye çıkarız.</span></p>

    <p class="Temel-Paragraf"><span class="char-style-override-6">Polis hafiyesi M. Lökok’un araştırma yaptığı meyhanenin merdivenlerinden iniyormuşuz gibi, basamakları ihtiyatla inerek Nüzhet’in arkasından gittim ve bahçeye çıktık.</span></p>

    <p class="Temel-Paragraf"><span class="char-style-override-6">Havuz başındaki demir kanepeye oturduk.</span></p>

    <p class="Temel-Paragraf"><span class="char-style-override-6">Başımızın ucunda, tâ uzaklara kadar sıralanarak ötüşen ağustos böcekleri, bütün Erenköyü’nü uzun bir ses zinciriyle çeviriyordu. Sıcak bir rüzgâr. Sanki ilkbahardan yaza geçilen mevsim çizgisinin üstündeyiz, etrafımızda gizli bir coşkunluk var.</span></p>

    <p class="Alt-Baslik"><span class="Alt-Baslik char-style-override-2">Ciddi Bir Adam</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Bir aşk teminatına benzer sözler.</span></p>

    <p class="Temel-Paragraf"><span class="char-style-override-6">Havuzda yıldızların aksine bakıyoruz; fakat ayni şeyi hissetiğimizden emin olmamak azabı içindeyim.</span></p>

    <p class="Temel-Paragraf"><span class="char-style-override-6">Onun ne düşündüğünü anlamak için ilk sözü ondan bekliyorum ve bunun müstehzi bir cümle olmasından korkuyorum.</span></p>

    <p class="Temel-Paragraf"><span class="char-style-override-6">- Sen çok ciddi adamsın! dedi.</span></p>

    <p class="Temel-Paragraf"><span class="char-style-override-6">Hayret ettim. Sessiz, uslu oturuşuma mı telmih ediyordu?</span></p>

    <p class="Temel-Paragraf"><span class="char-style-override-6">- Niçin? diye sordum.</span></p>

    <p class="Temel-Paragraf"><span class="char-style-override-6">- O kadar işaret ettim, ettim, gelmedin.</span></p>

    <p class="Temel-Paragraf"><span class="char-style-override-6">- Ben Paşa babanı uyanık sanıyordum.</span></p>

    <p class="Temel-Paragraf"><span class="char-style-override-6">Birkaç dakika geçti. Birbirimizin nereye baktığını bilmeden geceyi seyrediyorduk.</span></p>

    <p class="Temel-Paragraf"><span class="char-style-override-6">- Senin haberin yok, dedi, beni biri istiyor.</span></p>

    <p class="Temel-Paragraf"><span class="char-style-override-6">İzahat isteyen bir susuşla sustum. Devam etti:</span></p>

    <p class="Temel-Paragraf"><span class="char-style-override-6">- Bir doktor.</span></p>

    <p class="Temel-Paragraf"><span class="char-style-override-6">- Doktor Ragıp mı?</span></p>

    <p class="Temel-Paragraf"><span class="char-style-override-6">- Ne biliyorsun?</span></p>

    <p class="Temel-Paragraf"><span class="char-style-override-6">- Hissettim, bu akşam Paşa baban bir doktor Ragıp’ tan bahsetti.</span></p>

    <p class="Temel-Paragraf"><span class="char-style-override-6">- Beni istediğini söyledi mi?</span></p>

    <p class="Temel-Paragraf"><span class="char-style-override-6">- Hayır.. başka türlü bahsetti. Fakat ben bu ismi yeni işittiğim için tahmin ettim.</span></p>

    <p class="Temel-Paragraf"><span class="char-style-override-6">- Evet... İşte o...</span></p>

    <p class="Temel-Paragraf"><span class="char-style-override-6">Gene susarak izahat istiyordum, anlattı:</span></p>

    <p class="Temel-Paragraf"><span class="char-style-override-6">- Genç bir adam... Mektepten yeni çıkmış... Bize iki defa geldi, bir defasında beni gördü. Annesiyle istetmiş. Babam reddetmedi, “düşünelim” dedi. Düşünüyor.</span></p>

    <p class="Temel-Paragraf"><span class="char-style-override-6">Ben gene sustum. Nüzhet anlatıyordu. Fakat artık söylediği şeylerden ziyade sesine dikkat ediyordum ve bu meseleyi nasıl telâkki ettiğini sezmeye çalışıyordum. İstihza sesine hâkimdi; fakat zaten onun tabiatı müstehziydi ve böyle olmasa bile, kendisini isteyen adamla mı, hâdise ile mi, benimle mi istihza ettiğini anlamak güçtü. Anlatırken arada bir küçük kahkaha atıyordu:</span></p>

    <p class="Temel-Paragraf"><span class="char-style-override-6">- Biliyor musun? diyordu, bunlar hoşuma gidiyor... Evin içinde büyük bir mesele... Herkes bunu.. yani beni düşünüyor. Boyum, bosum, kaşım, gözüm... Onun tahsili, parası, güzelliği.. bir sürü mukayeseler! Ben hep gülüyorum. Annem bana kızıyor.</span></p>

    <p class="Temel-Paragraf"><span class="char-style-override-6">Bir kahkaha daha attı. Ben ağzımı açamayacak bir halde idim ve dinlemekte de güçlük çekerek susuyordum.</span></p>

    <p class="Temel-Paragraf"><span class="char-style-override-6">Birdenbire kolumu tuttu:</span></p>

    <p class="Temel-Paragraf"><span class="char-style-override-6">- Of! Sen ne ciddi adamsın! Bir şey söylesene...</span></p>

    <p class="Temel-Paragraf"><span class="char-style-override-6">Büyük bir itiraf yerine geçmesinden korkarak şunları söyledim:</span></p>

    <p class="Temel-Paragraf"><span class="char-style-override-6">- Bu bahisten hoşlanmıyorum.</span></p>

    <p class="Temel-Paragraf"><span class="char-style-override-6">Bu sözüm onu epey düşündürdü. Aramızda, hislerimiz hiç bu kadar soyunmamıştı. Hafifçe kolumu sıkmaya başladı ve birdenbire alçalan bir sesle mırıldandı:</span></p>

    <p class="Temel-Paragraf"><span class="char-style-override-6">- Ragıp bey beni istedi diye, ben de hemen evlen­mi­yo­rum ya... hem ben daha on dokuz yaşındayım.</span></p>

    <p class="Temel-Paragraf"><span class="char-style-override-6">Hemen boynuna sarılmak istedim. Bu sözler benim için bir aşk teminatı yerine geçti. Bir anda pek çok şeyler öğrenmiş olduğumu zannettim. Fakat biraz düşününce bunun bir teselli olabileceğini de anladım ve bir an evvelki kederim arttı.</span></p>

    <p class="Alt-Baslik"><span class="Alt-Baslik char-style-override-2">Nüzhet’in Kahkahaları</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Onun birçok heyecanları otomatiktir.</span></p>

    <p class="Temel-Paragraf"><span class="char-style-override-6">Ben Nüzhet’in kahkahalarından ürkerim, bu, bir silâhtır ki Nüzhet onu başkalarının zaafları üzerine merhametsizce boşaltır. Ağzından bu kısa, kesik ses parçasının dışarıya sıçrayışı kendisi için o kadar gayri ihtiyarîdir ki infilâktan sonra o da her zaman şaşırır, bazen utanır ve nadir olarak da açtığı yaraya acır.</span></p>

    <p class="Temel-Paragraf"><span class="char-style-override-6">Nüzhet’in birçok heyecanları otomatiktir.</span></p>

    <p class="Temel-Paragraf"><span class="char-style-override-6">İşte, bu kahkahalardan ürktüğüm için bahsi değiştirmeye mecbur oldum.</span></p>

    <p class="Temel-Paragraf"><span class="char-style-override-6">- Ben yarın öğleden sonra Fakülteye gideceğim, dedim.</span></p>

    <p class="Temel-Paragraf"><span class="char-style-override-6">Ona hastalığımdan pek az bahsederdim; o da bana kısa bir iki şey sorar, aldığı cevaplardan her şeyi anlamış gibi susardı. Fakat sesimde gözlenen vahameti sezmiş gibi sordu:</span></p>

    <p class="Temel-Paragraf"><span class="char-style-override-6">- Hastalığın fenalaşıyor mu?</span></p>

    <p class="Temel-Paragraf"><span class="char-style-override-6">- Biraz fena... Galiba bir ameliyat lâzım.</span></p>

    <p class="Temel-Paragraf"><span class="char-style-override-6">Artık hiçbir şey sormadı ve sustu. Bu anda neler dü­şündüğünü anlamak için sükûtunun ne kadar sü­receğini ölçmek fikr-i tedâisine intikal etmek için de ilk sözü ondan işitmek istiyordum. Bir hayli sustu. Nihayet şunu sordu:</span></p>

    <p class="Temel-Paragraf"><span class="char-style-override-6">- Babam sana Dr. Ragıp’tan ne diye bahsetti?</span></p>

    <p class="Temel-Paragraf"><span class="char-style-override-6">Bu suale cevap vermeden evvel, benim hastalığımın ona doktor Ragıb’ı nasıl hatırlattığını düşündüm ve içim­den, korktuğum mukayeseyi yaptığına hükmettikten son­ra cevap verdim:</span></p>

    <p class="Temel-Paragraf"><span class="char-style-override-6">- Hastalığımdan bahsolunuyordu da “Bizim bir doktor Ragıp var, bir kere de ona göster” dedi.</span></p>

    <p class="Temel-Paragraf"><span class="char-style-override-6">Nüzhet parmağını uzattı:</span></p>

    <p class="Temel-Paragraf"><span class="char-style-override-6">- Bak ay çıkıyor... Limon gibi sarı değil mi?</span></p>

    <p class="Temel-Paragraf"><span class="char-style-override-6">Arkamızda bir çatırdı. Dönüp baktık, Nurefşan. Yak­laş­maya cesaret edemiyor gibi.</span></p>

    <p class="Temel-Paragraf"><span class="char-style-override-6">Nüzhet sordu:</span></p>

    <p class="Temel-Paragraf"><span class="char-style-override-6">- Ne var, Nurefşan?</span></p>

    <p class="Temel-Paragraf"><span class="char-style-override-6">- Hanımefendi; “Nüzhet artık yatsın”, diyor.</span></p>

    <p class="Temel-Paragraf"><span class="char-style-override-6">- Geliyorum.</span></p>

    <p class="Temel-Paragraf"><span class="char-style-override-6">Kalktık. Nüzhet kulağıma söylendi: “Şu anneme de uyku verici bir roman getirsen de daha uzun konuşsak!”</span></p>

    <p class="Temel-Paragraf"><span class="char-style-override-6">Her bedbaht gibi ben de bu basit nüktede bile bir merhametten, bir teselliden şüphe ettim: Kendi kendime güvenimi o kadar kaybetmiştim.</span></p>

    <p class="Alt-Baslik"><span class="Alt-Baslik char-style-override-2">Yeni Mesele</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Istırap, ağırlığıma bir şeyler katıyordu.</span></p>

    <p class="Temel-Paragraf"><span class="char-style-override-6">Yatağa girerken, her büyük felâketimde olduğu gibi, kendimi birkaç yaş birden büyümüş hissettim. Kırkını geçmiş insanların tecrübelerine sahip olduğuma inanıyordum, fakat hâlâ Nüzhet’e âşık olduğumu kendime itiraf edemeyecek kadar çocuktum. (Bunu hep sonraları, aylardan ve nice yıllardan sonra, bugün iyice anlıyorum.)</span></p>

    <p class="Temel-Paragraf"><span class="char-style-override-6">Yatağa girince vücudumun her vakitkinden fazla ağırlaştığını zannettim. Istırap ağırlığıma bir şeyler katıyordu. Dizim de çok ağrımaya başladı. Her gün istirahat etmeye ve koltuk değneğiyle yürümeye mecbur olan ben, o gün çok yürümüştüm ve doktorların kat’î ihtarlarına rağmen bir bastona bile dayanarak yürümeyi daima reddettim.</span></p>

    <p class="Temel-Paragraf"><span class="char-style-override-6">Uyuyamıyordum.</span></p>

    <p class="Temel-Paragraf"><span class="char-style-override-6">Birçok fedakârlıklara hazırlanmak lâzım geldiğini anlıyordum. İçimde hep ne olduklarını bilmediğim gizli ve meçhul ümitlere sarılmıştım; onlar olmasa bir saniye nefes alamazdım; çünkü bütün hesaplar aleyhime çıkıyordu, bu meçhul ümitler beni aldatırlarsa mahvolacaktım.</span></p>

    <p class="Temel-Paragraf"><span class="char-style-override-6">Nüzhet’in doktorla evlenmesi ihtimalini düşündüm. Aklımla bunu tabiî buluyordum. Hiçbir zaman benden dört yaş büyük bir kızla evlenmeyi kurmamıştım ve onun günün birinde benden başka biriyle evleneceğini kıskanmadan düşünmüştüm; fakat böyle, ilk defa bir istekli çıkınca yepyeni bir mesele ile karşılaştığımı görerek biraz hayret ettim. Benim için bunun neden bir mesele olduğunu hâlâ anlayamıyordum.</span></p>

    <p class="Temel-Paragraf"><span class="char-style-override-6">O gece hastalığımdan fazla zihnimi işgal ettiğinin farkında olmadan yalnız bunu düşündüm. Nüzhet’le beraber büyüdük. Benden yaşça büyük olduğu halde, onun küçükken bebekleriyle oynamasını, ben, istihfafla seyrederdim, bilhassa hastalığımdan sonra. Ben ondan evvel, ruhen çocukluktan çıktım, daha evvel ciddileştim. O hâlâ çocuktu. (Fakat bu da benim hoşuma gidiyordu.) Kendimde kaybettiğim şeyleri onda buluyordum. Fakat bütün bunları arkadaş hisleri sanıyordum.</span></p>

    <p class="Temel-Paragraf"><span class="char-style-override-6">Yalnız, büyüdükçe birbirimize yabancılaştığımızı birkaç kere fark etmiştim, aramıza meçhul anlaşmazlık setleri yığılıyordu ve ben bunları yıkmaya çalışmaktan zevk alıyordum, fakat herbirini yıktıkça daha büyüğünün önüme çıktığını görmek beni hem sevindiriyor, hem kederlendiriyordu. Birbirimize açıldıkça kapanıyorduk. Ön­celeri her şeyimizi birbirimize açık anlatırken, sonraları, beni kendime karşı, onu da kendisine karşı hayrete düşüren birçok tereddütler ve hesaplar içinde susmaya başladık. Sohbetlerimize ihtiyaç girdi. Zaman geçtikçe birbirimizi daha çok tanıyacakken, birbirimize karşı yenileşiyorduk. (Bütün bunlar aşka benzer şeylerdir, o vakitler bunu anlamıyordum.)</span></p>

    <p class="Temel-Paragraf"><span class="char-style-override-6">&nbsp;</span></p>

    <ul>
      <li class="Yildiz"><span class="Yildiz char-style-override-9">*</span><span class="Yildiz char-style-override-7">&nbsp;</span></li>
    </ul>

    <p class="Temel-Paragraf"><span class="Yildiz char-style-override-7">&nbsp;</span></p>

    <p class="Temel-Paragraf"><span class="char-style-override-6">Yalnız bir şey anlamıştım ki, ben çok bedbahttım.</span></p>

    <p class="Temel-Paragraf"><span class="char-style-override-6">O gece de yatakta bunu kuvvetle hissettim.</span></p>

    <p class="Temel-Paragraf"><span class="char-style-override-6">Gözlerim doluyordu.</span></p>

    <p class="Temel-Paragraf"><span class="char-style-override-6">Meçhul ümitlere inanmadığım an, beni kurtaracak şeyin ne olduğunu bilmek istiyorum. Ümit etmek bile az. Emin olmak ihtiyacı. Yalancı istikbalin şüpheli vaatlerine değil, teminatına ve senedine ihtiyacım var. Halbuki o vaat bile etmiyor ve kendisine beni nasıl karşılayacağını sorduğum vakit, korkunç bir dilsizlikle susuyor.</span></p>

    <p class="Temel-Paragraf"><span class="char-style-override-6">Uyuyamıyorum.</span></p>

    <p class="Temel-Paragraf"><span class="char-style-override-6">Karanlık dehliz. Sarı mumdan heykeller. Fistül var mı? Üç tane. Beyaz eşya ve beyaz gömlekler. Ameliyat lâ­zım, ayağım biraz kısalacak. Böyle çekmek iyi mi? İşit­mi­yor musun? Soruyorum: Bizim bir doktor Ragıp vardır. Polis hafiyesi M. Lökok ve adamları siyah pelerinlerle meyhaneye girerler. Karanlık merdiven, iskelet, hayaletler, kandan bir kurdele, sarhoşlar, silâh sesleri, merdivenlerden bir yuvarlanış, havagazı fenerinin altında bir adam görünüp kayboluyor. Doktor Ragıp. Havuzda yıldızlar. Bir limon büyüdükçe büyüyor. Artık bu meseleyi konuşmayalım. Nüzhet’in kahkahası ve Nüzhet’in içi: Zavallı! diyor o, ben kan, cerahat, irin, ciddi adam, mahzun çocuk sevmem. Ben mes’ut olmak isterim.</span></p>

    <p class="Alt-Baslik"><span class="Alt-Baslik char-style-override-2">Bir Genç Kız Ne İster?</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Mes’ut olmak ister.</span></p>

    <p class="Temel-Paragraf"><span class="char-style-override-6">Elbette bir genç kız mes’ut olmak ister.</span></p>

    <p class="Temel-Paragraf"><span class="char-style-override-6">Bu kadar basit bir şeyi kendi kendime anlatmaya çalışıyordum. Uyku ile uyanıklık arasındaki hayallerim içinde sendeleyen mantığım, hep bu neticeye geldiği halde, kani olmamış gibi, yeniden muhakemeye başlıyorum.</span></p>

    <p class="Temel-Paragraf"><span class="char-style-override-6">Ansızın inanılmayacak bir ses işittim: Oda kapıma vuruluyor. İnanmadım ve iyice kulak verdim, doğru.</span></p>

    <p class="Temel-Paragraf"><span class="char-style-override-6">- Kim o? Diye seslendim, hafifçe:</span></p>

    <p class="Temel-Paragraf"><span class="char-style-override-6">- Benim. Uyudun mu? Gireyim mi?</span></p>

    <p class="Temel-Paragraf"><span class="char-style-override-6">Nüzhet! Gece yarısı Nüzhet! “Gir” diyemedim.</span></p>

    <p class="Temel-Paragraf"><span class="char-style-override-6">Bir daha sordu.</span></p>

    <p class="Temel-Paragraf"><span class="char-style-override-6">- Gireyim mi?</span></p>

    <p class="Temel-Paragraf"><span class="char-style-override-6">Yatağımın içinde hayretle dimdik:</span></p>

    <p class="Temel-Paragraf"><span class="char-style-override-6">- Gir! dedim.</span></p>

    <p class="Temel-Paragraf"><span class="char-style-override-6">Girdi.</span></p>

    <p class="Temel-Paragraf"><span class="char-style-override-6">Gömleğinin üstüne bir şal örtmüş. Ayakları, terlik içinde, çıplak.</span></p>

    <p class="Temel-Paragraf"><span class="char-style-override-6">Korkusunun şiddetini hissettiren büyük bir cesaret hamlesiyle yaklaştı ve bana bakarak bir kahkaha attı.</span></p>

    <p class="Temel-Paragraf"><span class="char-style-override-6">Ona bu geceki kadar hayretle bakmamıştım. Vücudundan başka kendisine hiçbir tarafı benzemiyordu. Hattâ o bile başkalaşmış: Kumral saçları açık sarı gibi. Elâ gözleri -ve canlı, hareketli gözler- simsiyah ve hareketsiz. Oynak başı kımıldamıyor ve mum ışığının sallantıları içinde uzanıp kısalıyor. Fakat yaklaştıkça vücudu o kadar büyüyor ki gözlerimi kaplıyor, odada ondan başka bir şey göremiyorum ve onu da tamamiyle göremiyorum.</span></p>

    <p class="Temel-Paragraf"><span class="char-style-override-6">Bir kahkaha daha attı.</span></p>

    <p class="Temel-Paragraf"><span class="char-style-override-6">- Ayol... Nedir bu hayret? Bir kaçamak yapıp geldim... Uyuyamadım.</span></p>

    <p class="Temel-Paragraf"><span class="char-style-override-6">Karyolama oturdu.</span></p>

    <p class="Temel-Paragraf"><span class="char-style-override-6">Hayretimin üstüne binen sevincimi taşıyamayacak bir hale geldim.</span></p>

    <p class="Temel-Paragraf"><span class="char-style-override-6">- Korkma! Hepsi uyuyor! Periler bile duymadı geldiğimi...</span></p>

    <p class="Temel-Paragraf"><span class="char-style-override-6">Derhal Nüzhet’in odası ile annesinin ve babasının yattıkları oda arasındaki mesafeyi ve tehlikenin haritasını zihnimde ölçtüm.</span></p>

    <p class="Temel-Paragraf"><span class="char-style-override-6">Biraz rahatladım.</span></p>

    <p class="Temel-Paragraf"><span class="char-style-override-6">Sık sık nefes alıyordu. Biraz açılan şalının önünde, o âna kadar bu derece olgunlaşmış olduğunu esvaplarının üstünden anlayamadığım göğsünü gördüm ve yepyeni bir Nüzhet keşfettim. Yanımda bir başka insan.</span></p>

    <p class="Temel-Paragraf"><span class="char-style-override-6">Baktığımı görünce göğsünü kapadı:</span></p>

    <p class="Temel-Paragraf"><span class="char-style-override-6">- Uyuyamadım, dedi.</span></p>

    <p class="Temel-Paragraf"><span class="char-style-override-6">- Ben de uyuyamadım.</span></p>

    <p class="Temel-Paragraf"><span class="char-style-override-6">- Sen niçin uyuyamadın?</span></p>

    <p class="Temel-Paragraf"><span class="char-style-override-6">- Sen niçin uyuyamadın?</span></p>

    <p class="Temel-Paragraf"><span class="char-style-override-6">- Ben bir şeyler düşündüm.</span></p>

    <p class="Temel-Paragraf"><span class="char-style-override-6">- Ben de bir şeyler düşündüm.</span></p>

    <p class="Temel-Paragraf"><span class="char-style-override-6">- Sen ne düşündün?</span></p>

    <p class="Temel-Paragraf"><span class="char-style-override-6">- Sen ne düşündün?</span></p>

    <p class="Temel-Paragraf"><span class="char-style-override-6">Nüzhet’in bir kahkahası daha.</span></p>

    <p class="Temel-Paragraf"><span class="char-style-override-6">- Böyle giderse sabaha kadar konuşamayız, dedi.</span></p>

    <p class="Temel-Paragraf"><span class="char-style-override-6">Nadir fırsatlarda olduğu gibi, Nüzhet’e karşı istihza duyabiliyordum. Fakat arada bir vücudunun hareketleriyle bu istihzamı arzuya kalbediyor ve öldürüyordu.</span></p>

    <p class="Temel-Paragraf"><span class="char-style-override-6">Benim istihzamla onun açılıp kapanan şalı arasındaki sessiz mücadeleye devam ederek konuşmaya başladık.</span></p>

    <p class="Temel-Paragraf"><span class="char-style-override-6">- Ben bu adamı düşünüyordum, dedi.</span></p>

    <p class="Temel-Paragraf"><span class="char-style-override-6">- Hangisi o?</span></p>

    <p class="Temel-Paragraf"><span class="char-style-override-6">- İşte... O doktor Ragıp mı nedir? Hani beni isteyen adam.</span></p>

    <p class="Temel-Paragraf"><span class="char-style-override-6">- Ey?</span></p>

    <p class="Temel-Paragraf"><span class="char-style-override-6">- Ben onunla evlenirsem ne olur? diye düşündüm.</span></p>

    <p class="Temel-Paragraf"><span class="char-style-override-6">- Ne mi olur? Bilmem?</span></p>

    <p class="Temel-Paragraf"><span class="char-style-override-6">Bunu gayet tabiî ve kayıtsız söylemeye çalışmıştım; hattâ alâkamı gizlemek için yastığımın altındaki mendilimi aramakla meşgul görünüyor, mendil bir iki defa elime geçtiği halde bulamamış gibi yapıyordum. Susmaya mecbur oldu.</span></p>

    <p class="Temel-Paragraf"><span class="char-style-override-6">Ruhumun üstünde bir ağırlık duymaya başladım. İçimde, Nüzhet’in “Ne mi olur?” sualine türlü türlü cevaplar sıralanıyordu. Fakat zannediyorum ki, bunları ne kadar gizlemeye çalışırsam çalışayım, Nüzhet hepsini anlıyor. Öyle ise bunları gizlemek faydasızdır, söylemek de faydasız; bu iki şeyden başka bir şey yapamayacağım için bunalıyorum. Artık mendili de bulmuş olduğum için azabımı örtecek herhangi bir hareket bahanesinden de mahrumdum.</span></p>

    <p class="Temel-Paragraf"><span class="char-style-override-6">Nüzhet beni kurtarmaya çalıştı:</span></p>

    <p class="Temel-Paragraf"><span class="char-style-override-6">- Peki... Sen söyle... Ne düşünüyordun?</span></p>

    <p class="Temel-Paragraf"><span class="char-style-override-6">- Birçok şeyler...</span></p>

    <p class="Temel-Paragraf"><span class="char-style-override-6">- Ne gibi?</span></p>

    <p class="Temel-Paragraf"><span class="char-style-override-6">- Birçok... Anlatamam... Kısa kısa, başka başka, birçok şeyler...</span></p>

    <p class="Temel-Paragraf"><span class="char-style-override-6">Artık sesimi idare edemiyordum. İrademle bütün alâkasını kesen bu ses, kendimden bile gizlediğim derin bazı heyecanlarımı ele veriyor, beni bile hayrete düşürüyordu... Sustum ve gözlerimi de önüme eğerek saklamaya çalıştım. Bu zaafıma da isyan etmek istiyordum.</span></p>

    <p class="Temel-Paragraf"><span class="char-style-override-6">Artık Nüzhet havaî konuşmak zorunda kaldı:</span></p>

    <p class="Temel-Paragraf"><span class="char-style-override-6">- Yarın sen erkenden kalkacaksın değil mi?</span></p>

    <p class="Temel-Paragraf"><span class="char-style-override-6">- Evet... Sekiz buçuk trenine yetişmeliyim.</span></p>

    <p class="Temel-Paragraf"><span class="char-style-override-6">- Öyle ise uyumalısın.</span></p>

    <p class="Temel-Paragraf"><span class="char-style-override-6">- Uykum da yok.</span></p>

    <p class="Temel-Paragraf"><span class="char-style-override-6">- Başını yastığa koy, uyursun.</span></p>

    <p class="Temel-Paragraf"><span class="char-style-override-6">- Zannetmiyorum.</span></p>

    <p class="Temel-Paragraf"><span class="char-style-override-6">- Uyursun, uyursun. Haydi... Ben seni örterim.</span></p>

    <p class="Temel-Paragraf"><span class="char-style-override-6">&nbsp;</span></p>

    <p class="Temel-Paragraf"><span class="char-style-override-6">Elini omuzuma koydu ve ısrar etti. Artık merhamete lâyık olduğumu anlamaktan utanmayacak kadar mukavemetimi ve gururumu kaybetmiştim, teslimiyetin zevki içinde başımı yastığa koydum.</span></p>

    <p class="Temel-Paragraf"><span class="char-style-override-6">- Hastalanırsın diye korkuyorum.</span></p>

    <p class="Temel-Paragraf"><span class="char-style-override-6">Diyerek avucunu alnıma koydu ve saçlarımı okşamaya başladı. O vakit, içimde sıkışan duygular için yeni bir mecra keşfettim; eğer bu duyguları o tarafa doğru sev­ke­de­bilecek olursam, yalnız kurtulmakla kalmayacaktım, o anda mes’ut olacaktım.</span></p>

    <p class="Temel-Paragraf"><span class="char-style-override-6">İçimde bu inkılâp birdenbire oldu, Nüzhet’in kollarını birdenbire tuttum ve ona yepyeni gözlerle baktım.</span></p>

    <p class="Temel-Paragraf"><span class="char-style-override-6">Evvelâ biraz şaştı, sonra beni dikkatle süzerek bir şey düşündü; elâ gözlerinin bir yandan öte yana şeytanî bir yarım daire çizdiğini gördüm ve daha fazla cesaretlendim.</span></p>

    <p class="Temel-Paragraf"><span class="char-style-override-6">Vücudunu kendime doğru çektim, bıraktı, göğsü göğ­sümün üstüne düştü ve hararetlerimiz birleşti. İki­mi­zin birden, yahut ikimizden birinin kalbi şiddetle çarpıyor, Nüzhet’in göğsündeki yayları oynatıyordu. Bir avucumla başını tuttum ve başıma doğru çektim.</span></p>

    <p class="Temel-Paragraf"><span class="char-style-override-6">Dudaklarımız birbirine değer değmez, Nüzhet, elektrikli bir maden parçasını öpmüş gibi sarsıldı ve bir sıçrayışta ayağa kalktı.</span></p>

    <p class="Temel-Paragraf"><span class="char-style-override-6">Biraz durdu, göğsünü şişiren derin bir nefes aldı, belki bir şey söylemek istedi, fakat hiçbir şey söylemeden, hatta nefesini boşaltmadan geriye döndü, koştu ve odadan çıktı.</span></p>

    <p class="Temel-Paragraf"><span class="char-style-override-6">Bir anda hem onu, hem kendimi anlamak ihtiyacıyla, hareketsiz ve şaşkın durakladım. Şilte ve yorgan tutuşmuş gibi vücudumu alevler içinde hissediyordum. Yorganı attım ve yatağın içinde oturdum. İçimde büyük bir boşluk açıldı. Kalbimin çarpıntısından başka hiçbir şuurum kalmamıştı. Bu derunî boşluğu doldurmak için etrafa kulak verdim. Erenköy mırıldanıyor. İnce ve hafif böcek sesleri, tren düdükleri ve köpek havlamaları, birbirine sarılarak bir ses yumağı halinde büyüyor, gecenin birçok derin ve gizli sesleriyle karışıyor, rüzgârlara bürünüyor, başdöndürücü bir uğultu halinde yükseliyordu.</span></p>

    <p class="Temel-Paragraf"><span class="char-style-override-6">Birdenbire vücudum gevşedi, omuzlarım düştü.</span></p>

    <p class="Temel-Paragraf"><span class="char-style-override-6">Başımı yastığa koydum.</span></p>

    <p class="Temel-Paragraf"><span class="char-style-override-6">Hafif bir titreme. Uyuşukluğa benzer bir uyku istidadı. Hafif dalıp uyanmalar ve küçük kâbuslar. İsmimi çağırıyorlar gibi. Yatağımın başında fısıldaşmalar, hayatımla münasebeti olmayan kısa bir rüya. Sonra âni bir uyanıklık, şuursuz bazı hâtıralar. Dikkatin birdenbire artması. Bir hâdise beklemek. Dizimde hafif bir sızı. Zorlukla dönüyorum, sağlam dizimi kısıyorum. Bir rahatlık. Gev­şi­yorum. Göğsümün üstünde kat kat yelekler çözülüyor­muş gibi bir hafifleme var. Dalıyorum.</span></p>

    <p class="Alt-Baslik"><span class="Alt-Baslik char-style-override-2">Hâlâ Uyuyan Genç Kız</span></p>

    <p class="Metin-Alt-Baslik-Alti"><span class="Metin-Baslik-Alti char-style-override-8">Nurefşan’ın suç ortaklığı­nı kabul etmiş oluyordum.</span></p>

    <p class="Temel-Paragraf"><span class="char-style-override-6">Sabahleyin Paşa beni görmek istemiş. Yatak odasına girdim. Şunları söyledi:</span></p>

    <p class="Temel-Paragraf"><span class="char-style-override-6">- Hazır Haydarpaşa’ya gidiyorsun, oradan bir arabaya bin, Kadıköyü’ne git, yeni bir roman al, o dün akşamki roman beni sarmadı, uyuya kalmışım... Sonra postaha­ne­ye gir, annene bir kart yaz ve burada bir ay kadar kalacağını haber ver. İsterse o da gelsin. Yengenin beklediğini de yaz, hem senin tatilin. Boş geçirme. Burada havadan istifade edersin.</span></p>

    <p class="Temel-Paragraf"><span class="char-style-override-6">“Yengen” dediği karısı, ona para çantasını uzattı. Paşa bana bir altın verdi, bunun yol ve kitap parası olduğunu söyledi.</span></p>

    <p class="Temel-Paragraf"><span class="char-style-override-6">Güç vaziyetimde beni biraz daha serbest bırakmak için yengemin odadan çıkmasından da müteessir oldum.</span></p>

    <p class="Temel-Paragraf"><span class="char-style-override-6">Paşa düşüncemin yolunu değiştirmeye çalışıyor:</span></p>

    <p class="Temel-Paragraf"><span class="char-style-override-6">- Allahaşkına, oğlum, kitabı alırken baş tarafından biraz oku... Öyle uzun uzun tasvirler olmasın. Gece o meyhane rüyama girdi. Sen kitap okurken ben romana rüyada devam ediyordum.</span></p>

    <p class="Temel-Paragraf"><span class="char-style-override-6">- Benim de rüyama girdi.</span></p>

    <p class="Temel-Paragraf"><span class="char-style-override-6">- Hastalığından da iyi haberler getir.</span></p>

    <p class="Temel-Paragraf"><span class="char-style-override-6">Gülümseyerek çıktım.</span></p>

    <p class="Temel-Paragraf"><span class="char-style-override-6">Köşkün bahçesinde Nurefşan yanıma geldi, hiçbir şeye sormadığım halde usulca dedi ki:</span></p>

    <p class="Temel-Paragraf"><span class="char-style-override-6">- Daha uyanmadı mı?</span></p>

    <p class="Temel-Paragraf"><span class="char-style-override-6">- Kim? Diye sordum (Anladığım halde).</span></p>

    <p class="Temel-Paragraf"><span class="char-style-override-6">Nurefşan, anlamayışımdan yahut anlamaz görünüşümden gücenmiş gibi başını önüne eğdi ve ellerini birbirine sürterek mırıldandı:</span></p>

    <p class="Temel-Paragraf"><span class="char-style-override-6">- Küçük hanım.</span></p>

    <p class="Temel-Paragraf"><span class="char-style-override-6">Ben, istediği gülüşü esirgemeyerek bahçeden yola çıktım.</span></p>

    <p class="Temel-Paragraf"><span class="char-style-override-6">Nurefşan’ın suç ortaklığını kabul etmiş oluyordum.</span></p>
  </div>
</body>
</html>
