<?xml version='1.0' encoding='utf-8'?>
<html xmlns="http://www.w3.org/1999/xhtml">
	<head>
		<title>1-7</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e4e260ef-4eea-4050-a691-ab46dc3e1dd8" name="Adept.expected.resource"/>
	</head>
	<body id="x1" xml:lang="tr-TR">
		<div>
			<p class="split">  </p>
			<p class="arabaslik_orta" id="_idParaDest-5">Marul tarlası  </p>
			<p class="paragraf"><span class="CharOverride-15" xml:lang="tr-TR">  </span></p>
			<p class="paragraf"><span class="CharOverride-15" xml:lang="tr-TR">Çocukken birbirimizde gece yatısına çok kalmışlığımız vardır, yalnız biz değil gelen misafirler de yüklükten çıkarılıp yere serilen yataklarda uyurdu. O evlerin, eşyanın özel kokusu, geçmişten gelen ve sadakatsizliğimi ayıplayan bir uyarı mesajı gibi tekrar “önceki ben”e uçurdu beni. Gıcırdayan ahşap merdiven, sık sık kesilen elektrik yüzünden hep el altında tutulan gaz lambasının titrek alevi, namaz kılarken sırtına atladığım şefkatli babaannemin, “Semi allahu limen hamideh” diye sesini yükseltmesi, pembe pembe köpüren reçel kaynatıldığı günlerde eve yayılan hoş koku ve bütün bunları nasıl da unutmuşum sorusunun yarattığı tedirgin edici yabancılaşma duygusu... Yengen yatak sersin, sözüyle beni şaşırtmıştı Mehmet ama haklı olan oydu, ben değil. O kök salmıştı, ben rüzgârda savruluyordum; büyük şehrin yüzünü silerek birbirine benzettiği, kimliksiz kalmış milyonlarca insandan biriydim.  </span></p>
			<p class="paragraf"><span class="CharOverride-15" xml:lang="tr-TR">Çocukluğumda fazla otel motel yoktu buralarda, Mehmet de otuz yıldır görmediği bir “yabancı”ya bizde kal diye ısrar ediyordu ama ben kalmadım, hem arka arkaya devirdiğimiz kadehlerden, hem de duyduklarımdan sersemlemiş kafamın ve uyuşmuş bacaklarımın bir gece yürüyüşüne ihtiyacı vardı. Gerçi Mardin çocukluğumuzdaki kadar tehlikesiz, güvenli bir yer değildi artık ama yine de insan kendi şehrinde başına bir şey geleceğini düşünemiyor.   </span></p>
			<p class="paragraf"><span class="CharOverride-15" xml:lang="tr-TR">Issız sokaklarda yürüdüm, kuytu köşelerdeki köpekler başlarını kaldırıp baktılar ama benimle pek ilgilenmediler, birazdan sabah olacaktı, hikâyenin devamını merak ediyordum ama herhalde duygusal yoğunluktan olmalı, ne Mehmet’in devam edecek hali kalmıştı, ne de benim dinleyecek takatim. Yüzlerce yıllık taş medreseden bozma otelin lobisinde ürkütücü bir sessizlik vardı, ortalıkta kimse görünmüyordu. Odaya girer girmez kendimi yatağa attım, uyumadan önce, vay be Hüseyin, diye mırıldandım, vay be Hüseyin...   </span></p>
			<p class="paragraf"><span class="CharOverride-15" xml:lang="tr-TR">Sonra hemen sızmışım, gece rüyamda kendimi bir marul tarlasında gördüm, dev marulların içinden küçük yaratıklar fışkırıyordu. Adviye Teyze’nin üç harflileri.  </span></p>
		</div>
	</body>
</html>