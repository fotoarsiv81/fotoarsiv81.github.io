<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_63"><span class="calibre4">&nbsp;56 KABAK BAŞINDA PATLAMAK</span></h1>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Eskiden, su kabaklarının (susak) içine uzun müddet muhafaza maksadıyla muhtelif cinste sıvılar konurmuş. Su, yağ, şarap vs. Şimdiki gibi kristal kadehler, billur şarap sürahileri, estetik içki şişelerinin bulunmadığı dönemlerde cebinde yahut cübbesinin altında şarap testisi taşımak gibi bir yük altına girmek istemeyen haylazlar için her yerde mebzul olan su kabağı çok cazip olacaktır. Bir defa çok hafiftir, kolay taşınır. İkincisi bahçeden istenilen ebada gelince koparıp işleme koyma imkânı vardır. Dahası, şöyle zevke göre de süslenebilir. Söz gelimi rengârenk boyanabilir, çizgi desenlerle nakış geçilebilir, servi boylunun temsilî resmi işlenebilir, yahut da bir yeniçeri, pazusundaki dövmenin aynısını üzerine nakşedip ona damgasını vurabilir, patentine geçirebilir. Hele, yavrulamış gibi iki boy kabağı birbirine bağlayarak birini kadeh, diğerini sürahi olarak da kullanabilir, nakışlarıyla da birbirine takım yapabilir. Kişi, biraz da varlıklı ise üzerine mücevherat kakmalar koydurabilir, boyun kısmını murassa işlemelerle donatıp dostlarına caka satabilir.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Bütün bunlar su kabağının kıymetini arttırırsa da onun asıl değerini rint meşrepli insanlar bilir. Zira o; meyhaneye gitse ona, kırlara gitse yine ona muhtaç olduğunun farkında. Hele şöyle bahar gelip gül mevsimi de başlamış, meclis-i mestanın kurulma çağları gelmişse... Ne var ki bu kabağı gizli taşımak gerekir. Bu durumda kabağı saklamanın iki yolu vardır. Tıpayı sıkıca kapayıp ırmağa yatırmak veya ağaç dalları arasına kefenlemek veya onu yeraltında ve izbe mahallerde kurulmuş Galata meyhanelerine istiflemek. Üstelik buralarda kabaklar, artık saklı değil, şimdiki meyhane, bar ve cafe'lerde içki şişelerinin sıra sıra vitrinlendiği gibi raflara boy boy dizili veya asılı durumdadır. Küpler, fıçılar yanında kıymetli ve yıllanmış (sad-sale) şaraplar bu kabaklarda müşteri beklemektedir. Dahası, içeriye giren külhanbeyi yahut bıçkın, yatağanını çıkarıp hangi kabağın ipini keserse o kabağı peylemiş, o akşam içindekini bitirmeye ahdetmiş demektir. Artık o, kabağın içindeki şarap ile meyhane köşesinde tekrar be tekrar yıkılıp kalmaya razıdır. Üstelik biraz sonra siniler kurulmuş, kabak kabak şaraplar, tabak tabak mezeler taşınmaya başlanmış olacaktır. Bir, iki derken, kapının hızlı hızlı vurulup ases veya zabıta baskınına uğranılması işten değildir. Gizli kapısı olan meyhaneler bile bu durumda, fazla tekin sayılmayacaktır. Zira, gizli kapının çıkışında da birkaç şahne (gece bekçisi) onları beklemektedir. Bu sebeple kimse yerinden kıpırdamaz ve kapı açılır. İçeriye giren asesler, ayyaşları bir iki payladıktan sonra fıçıları kırmaya, küpleri devirmeye ve nihayet dizi dizi asılmış şarap kabaklarını alıp meyhaneci ile miçoların başlarında paralamaya başlarlar. Gayrete gelip araya giren müşteriler de kabaktan nasiplerini elbette alacaklar ve kabak onların da başlarında patlamaya başlayacaktır.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Meyhanede kabağın patlaması için ases baskınına gerek duyulmadığı hâller de vakidir. Yeter ki bir öfke fırtınası patlaya görsün. Nitekim içkili mekânlarda hır gür eksik olmayacağından sık sık vuku bulan sarhoş kavgaları, bugün dahi görülen şeylerdir. Bu durumda kavganın tarafları, kendilerine en yakın olan kabağı alıp diğerine vurmak isteyecek, onları ayırmaya çalışanlar da elbette kafalarına bu kabağı yiyeceklerdir. Öyle ya, adam ayakta zor dururken elindeki kabağa nasıl hedefi buldurtabilsin. İşte böyle, kurunun yanında yaşın da yandığı ve birkaç kişiyle görülen bir işten en masum olanın sorumlu tutulduğu hâllerde, zavallının biri "Kabak benim başımda patladı!" diye yakınacaktır.*</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><i class="calibre7"><span class="calibre6" xml:lang="X-NONE">&nbsp;&nbsp;</span></i></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><i class="calibre7"><span class="calibre6" xml:lang="X-NONE">&nbsp;*Ayrıca bkz. Kabak Tadı Vermek.</span></i></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>
    </div>
  </div>
</body>
</html>
