<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_18"><span class="calibre4">&nbsp;13 ASLINA HUUU... NESLİNE HUUU!..</span></h1>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Vakti zamanında bir hükümdar, vezirlerine şöyle bir emir vermiş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Tebaamdan bana Hızır Aleyhisselâm'ı bulup getirecek bir kul var mıdır, araştırılsın!..</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;O günden tezi yok memleketin dört bir yanına tellâllar çıkartılmış. Ancak kimsenin bu işe cesaret ettiği yok! Meğer devlet elinin erişmediği uzaklarda bir yerde pek yoksul bir ihtiyar yaşarmış. Adamcık uzun uzun düşündükten sonra "Eğer bazı şartlar öne sürerek bu işe talip olursam ahir-i ömrümde birkaç zaman olsun bolluk ve refah yüzü görürüm. Hükümdarın, tebaası olarak bizi arayıp sorduğu mu var? Hem ola ki talih yaver gider," deyip sarayın yolunu tutmuş.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Hükümdar, ihtiyara kırk gün süre tanıyıp her türlü isteğinin yerine getirilmesini ferman buyurmuş. İhtiyar o kırk gün, kendisi gibi ne kadar fakir fukara varsa doyurmuş, yardımda bulunmuş. Kırkıncı gün sarayın adamları kapıya dayanmışlar ve "Buyur efendi, gidiyoruz!" demişler. Zavallı ihtiyar, sayılı günün çok çabuk geçtiğini bilerek emre rıza göstermiş. Yolda yanlarına bir fakir derviş takılmış ve</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Ben de sizinle geleyim ve sarayı bir kez olsun göreyim, demiş. İhtiyar buna da rıza gösterip huzura varmışlar.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Hükümdar ihtiyara bakmış; o hükümdara bakmış. Ortada ne Hızır var, ne mazeret. Adamcık durumu anlatacakken hükümdar ateş püskürür vaziyette en büyük vezirine sormuş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Efendi, söyle, bu densize ne ceza verelim?</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Hünkârım, bu adamı kırk katırın kuyruğuna bağlayıp sürütelim.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Aslına huuu... Nesline huuu!.. diye bir ses duyulmuş ihtiyarın yanına takılıp gelen fakir dervişten. Sultan sesini çıkarmamış ve ortanca vezirine sormuş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Söyle bre bu herife ne yapalım?</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Bu herifi keşkek edip leşini köpeklere yedirelim.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Aslına huuu... Nesline huuu!.. demiş yine fakir. Padişah ona sert sert bakmış. Sonra aynı suali küçük vezire sormuş. Cevap:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Yüce sultanım. Bu zavallı ihtiyar zaten ömrünün sonuna yaklaşmış. Yoksulluk ve devletin ilgisizliği yüzünden bir yalana tevessül etmiş. Kaldı ki aldığı her kuruşu fakir fukaraya dağıtmış. Affetmek büyüklük alâmetidir. Büyüklüğünüzü gösterip bağışlayıveriniz.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Aslına huuu... Nesline huuu!.. demiş yine derviş. Padişah öfkeyle sesin geldiği yana dönerek kükremiş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Bizce bu sözün manası "Aslını da Allah'a havale ettim, neslini de!" olmalıdır. Böyle bir temenni iyiler için dua; kötüler için beddua makamında olacaktır.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Bre sen kim olasın ve niçin hep aynı şeyi söyleyip durmaktasın? Padişah huzurunda edep böyle mi olur?</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Derviş hükümdarı saygıyla selamlamış ve söze başlamış: — Haşmetlü hünkârım! Senin büyük vezirinin babası katırcı idi, onun için ihtiyarı katırlara sürütmek istedi. Ortanca vezirinin babası keşkek dükkânı işletirdi. Etin artığını da köpeklere atardı. O da babasının yaptığını uygun gördü bu ihtiyara. Şu küçük vezirine gelince. O asil bir vezir ailesinden gelmektedir ve vicdanı bu ihtiyara devlet himayesiyle mücazat etmesini gerektiriyor. Babasından da öyle görmüştü zira. Hepsinin sözleri, asıllarını ve fiillerini göstermekte. Ben de o sebepten "Aslına huuu; nesline huuu!" diyorum.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Padişahın merakı artmış. Hayretler içinde, bu fakirin bütün bunları nereden bildiğini merak ederek sormuş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Peki, derviş sen kimsin?</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Ya sen, bugün kimi bekliyordun hünkârım?</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Sonra da önce küçük veziri, ardından kendini işaret ederek,</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— İşte vezir; işte Hızır!... deyip ortadan kayboluvermiş.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>
    </div>
  </div>
</body>
</html>
