<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_38"><span class="calibre4">&nbsp;33 DOKUZ DOĞURMAK</span></h1>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><b class="calibre12"><span class="calibre6" xml:lang="X-NONE">&nbsp;&nbsp;</span></b></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Çengeloğlu Tahir Paşa (ö. 1851), Osmanlı bahriye teşkilâtının ıslahı için gayretle çalışmış bir amiraldir. Kaptanıderya olduğu dönemde Bahriye Dairesi, Kasımpaşa'daki Divanhane (Şimdiki Kuzey Deniz Saha Komutanlığı) binasında bulunuyordu. O sırada, padişah iradesiyle bütün Kasımpaşa ve Galata havalisinin asayiş görevi kendisine verilmişti. Acımasız ve tavizsiz bir kişiliğe sahip olan paşa, işe, gece fenersiz sokağa çıkma yasağıyla başladı. Yasağın kontrolü için özellikle zifiri karanlık gecelerde çavuşlarıyla sık sık kendisi de teftişe çıkıp suçluları cezalandırıyordu. Onun yine böyle teftişe çıktığı gecelerden birinde, yasağa uymayan yirmi kadar adamı toplayıp huzuruna getirmişler. Bizzat kendisi sorgulamaya başlamış:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Bre söyle, emrimin rağmına fenersiz olarak niçün sokağa çıktın?</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Paşam, bendeniz tütün tiryakisiyim. Baktım tütünüm kalmamış, bir fişek ayınga almak iktiza ettiydi...</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Paşa adamın sözünü kesip gürlemiş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Vurun buna elli değnek!</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;İkinci adamı alıp yine sormuş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Bre haylaz! De bakalım, niçün fenersiz sokağa çıktın?</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Paşa hazretleri, ne yalan söyleyeyim, ben akşamcıyım. Bizim Panayot'un meyhanesinde bir iki tek atmadıkça uyuyamam.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Vurun buna altmış sopa!</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Böyle böyle, Kasımpaşa ve Galata'nın ayak takımından hezele güruhu lâyıkıyla cezalandırmaya başlar. Sıra onuncu adama gelince, paşa ona da sorar:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Gel bakalım herif! Sen niye sokağa fenersiz çıktın? Adam titreyerek anlatır:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Paşa hazretleri! Karım hamile idi. Sancıları tuttu. İki sokak ilerimizde bir ebe vardı. Onu çağırmaya gitmem iktiza etti. Ancak, feneri gündüzden komşu ödünç almıştı. Mecbur kaldım, fenersiz çıktım... Sonrası malûm, çavuşlarınız beni derdest edip huzur-ı âlilerinize getirdiler.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Paşa, adamın hâlinden doğru söylediğine kanaat getirip bunu tahkik için hemen, adamlarından birini zavallının tarif ettiği adrese göndermiş. Bir çeyrek kadar sonra haberci, soluk soluğa gelip kadının gerçekten doğurmak üzere olduğunu haber vermiş. Paşa, sakalını avucuna alıp bir yandan emrinin çiğnendiğine öfkelenirken diğer yandan, adamın hâline acımış. Sonunda, adamı affeder tarzda paylamış:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Seni bu kez affediyorum. Fakat karın olacak o densize söyle; bir daha gecenin böyle olur olmaz vaktinde doğurmasın.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Zavallı adam sevinçle evine koşmuş ve doğruca yatak odasına dalmış. Bakmış ki bir bebek ağlıyor. Yüreğine sular serpilmiş ve karısına şefkatle yaklaşıp sormuş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Aman karıcığım. Geçmiş olsun, neyimiz var? Kadın, adama hiç yüz vermeyerek sitem etmiş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Efendi, ne kadar da rahatsın. Güya ebe aramaya gitmiştin. Desene ki arkadaşlarınla keyfe çıktın da şimdi utanmadan gelmiş, hâlimi soruyorsun!?</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Adamcık çaresiz, cevap vermiş:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;— Hatun, hatun! Sen burada bir doğurdunsa, sorguda sıra gelinceye kadar ben dokuz doğurdum.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Bu deyim, dilimizde, sonucu merakla beklenen uygulamaların tedirginliğini bildirmek üzere kullanılır.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>
    </div>
  </div>
</body>
</html>
