<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <h1 class="calibre3" id="calibre_toc_24"><span class="calibre4">&nbsp;19 BALIK KAVAĞA ÇIKINCA</span></h1>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Son Posta gazetesinin 25 Mayıs 1940 tarihli nüshasında "Hindistan'da balıklar kavağa çıkmaya başladı" şeklinde bir haber vardır ve altında şu bilgi mevcuttur:</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;"Hindistan'da ve Hindiçini'de Anabas adında çok garip bir balık vardır. Bu balık, sudan dışarı çıkıp yüz metreye yakın yürüyebilmektedir. Bu yolu otuz dakikada almaktadır. Bu balıkların güçlü kuvvetli olanları, ağaçlara da tırmanmaktadır." Bu haber, besbelli ki şimdiki asparagasçıların babaları tarafından yazılmıştır. Haberin tek okunabilirlik gerekçesi de dilimizdeki "balık kavağa çıkınca" deyimi olsa gerektir.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Kavak ağacı, sulak yerlerde hızla yetişen ve kerestesinden istifade edilen bir ağaç olduğu için bizim coğrafyamızda daima var olagelmiştir. Bugün, Anadolu'da kavak kelimesiyle türetilmiş yer isimlerini (Aynalıkavak, Kavaklar, Uzun Kavak, vs ) sıralamak bile uzunca bir liste yayınlamayı gerektirir. Türkülerimizde, edebiyatımızda (servi yerine), folklorumuzda kavak sembolizmine sıkça rastlanmaktadır. Dilimizde, gereği yapılamayacak vaatleri anlatmak, güya onların icra zamanını bildirmek üzere "balık kavağa çıkınca..." denir. Güya, balığın kavak ağacına çıkması nasıl imkânsız ise, bu tür vaatlerin gerçekleşmesinin de öyle imkânsız olduğu anlatılmaktadır. Oysa bu deyimdeki kavak sözünün kavak ağacıyla bir alâkası yoktur. Burada anılan kavak, İstanbul'da bulunan Kavak semtleridir.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;İstanbul Boğazı'nın Karadeniz'e açılan noktasında iki yerleşim alanı vardır. Bunlardan Asya'dakine Anadolu Kavağı, Avrupa'dakine de Rumeli Kavağı denilmektedir. Kavaklar, çok rüzgârlı ve akıntılı olduğu için burada balık avlamak imkânsız gibidir. Hatta bu bölgede balık da fazla eğleşmez ve burada balık tutulup karaya çıkarılamaz.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Tahminimiz o ki bu deyim İstanbul civarında türetilmiş; ama git gide diğer şehirlere de yayılınca İstanbul'daki bu semtleri bilmeyenler tarafından Kavak adı, kavak ağacı gibi anlaşılmış ve 'balık Kavak'a çıkınca' deyimi de kavak ağacıyla ilişkilendirilmiştir. Çünkü deyimin anlamı her iki okunuşa da uygundur. Mamafih, ağaca bir metre kadar tırmanabilen bir balık cinsinin olduğu ve bunların, suları çekilen bataklıklardaki kavaklara tırmandıkları da bilinmektedir.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;Yine deyimlerimiz arasında bulunan "Başında Kavak yelleri esiyor" benzetmesinde de söz konusu kavak yeli Kavaklar'da esen şiddetli rüzgârdır ki kontrol altına alınamayan, bildiğince de hareket etmekten dolayı bir işe yaramayan düşüncelerin sahipleri için; yani delikanlılık coşkunluğunun aykırılığını anlatmak üzere kullanılır.</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;&nbsp;</span></p>

      <p class="MsoNormal"><span class="calibre6" xml:lang="X-NONE">&nbsp;</span></p>
    </div>
  </div>
</body>
</html>
