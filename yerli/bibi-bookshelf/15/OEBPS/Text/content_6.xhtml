<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Elif Şafak - Aşk</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="main">
  <p class="heading"><span class="calibre3">Zihnini meşgul eden bir şey daha vardı: Arzu!</span></p>

  <p class="heading"><span class="calibre3">Bir erkeği arzulamayalı, kendini kadın gibi hissetmeyeli o kadar uzun zaman olmuştu ki bu duygunun neye benzediğini bile unutmuştu. Belki de bu yüzden kendiyle yüzleşmekte bu kadar geç kalmıştı. Ama işte şimdi tam karşısında duruyordu hakikat: Kuvvetli, kışkırtıcı, kural tanımaz bir çekim gücü. Ella fotoğraftaki adama baktıkça onu ne kadar arzuladığını gördü.</span></p>

  <p class="heading"><span class="calibre3">Öyle beklenmedik, o kadar rahatsız edici bir arzuydu ki bu, dizüstü bilgisayarını çarçabuk kapadı. Mutfaktan uzaklaştı. Yoksa fotoğraftaki adam hayatına sızacak ya da daha beteri, elinden tutup onu da kadraja çekecekti sanki.</span></p>

  <p class="heading"></p>

  <p class="heading"></p>

  <p class="heading"><span class="calibre5">Cengâver Baybars</span></p>

  <p class="heading"><span class="calibre5">Konya, 10 Temmuz 1245</span></p>

  <p class="heading"><span class="calibre3">Başlar ayak olmuş, ayaklar baş! Amcam Şeyh Yasin diyor ki, "dünya her geçen gün yozlaşarak çürümekte. Asr-ı Saadet bitti biteli medeniyet tarihi yokuş aşağı inişten ibaret!" Amcamı sayar, her konuda dinlerim. Ama bu hususta yanıldığını düşünüyorum. Zira bana sorarsanız insanın olduğu her yerde savaş ve şiddet olmuş ve daha da olacak. Peygamber Efendimiz zamanında bile böyle değil miydi? O devirde husumetler yok muydu sanki? Mücadele ve cenk hayatın özünde var. Bak tabiata! Aslan geyiği yer; leşini de akbabalar didikler, geriye apak kemikler kalır. Zalimdir tabiat. Bakmaz gözünün yaşına. Havada, denizde ve karada her an her yerde büyük küçüğü, cabbar çelimsizi yutar. Bu sebeptendir ki hayatta kalmak için tek kaide var: Hasmından daha kurnaz ve daha kudretli olmak! Başın omzunun üstünde dursun, kalbin göğüs kafesinde atsın istiyorsan, dövüşeceksin. Bu kadar basit.</span></p>

  <p class="heading"><span class="calibre3">Ve dövüşüyoruz biz de. Bu gün, bu devirde en safımız bile bilir ki bu işin başkaca yolu yok. Beş sene önce Cengiz Han'ın barış antlaşması için yolladığı yüz elçi birden katledilince işler sarpa sardı. Cengiz Han öfkeden küplere binip, İslam'a savaş açtı. Elçilerin niye öldürüldüğü hâlâ bir muamma; kimse bilmiyor. Bazıları da "Cengiz Han elçileri kendisi öldürdü" diyor, böylece saldırmak için bahane yaratmış. O kadarını bilmem.</span></p>

  <p class="heading"><span class="calibre3">Tek bildiğim Moğolların Horasan'ı dörtnala tarumar ettiği beş sene içerisinde taş üstünde taş, omuz üstünde baş kalmadığı. Yetmezmiş gibi Kösedağ’da Selçuklu ordusunu galebe çalıp, Koca Sultanı haraç vermeye, kendilerine biat etmeye zorladılar. Şayet Moğollar hepimizi silip süpürmedilerse sebebi bizi sevmeleri değil, boyunduruk altında olmamızı yeğlemeleri.</span></p>

  <p class="heading"><span class="calibre3">Tâ ezelden beri, yani Kabil Habil'i öldüreli savaşlar var. Ama şu kana susamış Moğol Ordusu gibisini görmedik. Harp sanatını hatmetmişler: her biri farklı amaca hizmet eden envai çeşit silah kullanıyor; her bir neferi cevşenler kuşanmış; şeşber, teber, şimşir ve kargıyla donanmış. Bir de zırh delen, bariyerleri geçen, zehir saçan, bedendeki en sert kemiği dahi kırabilen okları var. Bir taburdan diğerine ıslıkla haber salan oklar bile yapmışlar. Savaşta maharetleri öyle gelişmiş ki önlerine çıkanı ezip geçtiler. Buhara gibi yaşlı şehirler bile viraneye dönüştü. Hem derdimiz yalnız Moğollar değil ki. Haçlılar bir yandan, Bizans bir yandan; tabii bir de Şii-Sünni rekabeti var. Her yandan düşmanlar tarafından kuşatılmışken barıştan ve huzurdan dem vurmak neyimize?</span></p>

  <p class="heading"><span class="calibre3">İşte bu sebepten Mevlâna gibi tipler sinirimi bozuyor. Herkesin onu bu kadar sevip sayması umurumda değil. Benim nazarımda korkağın teki. Evvelden iyi âlim olabilir ama bugünlerde kâfir Şems'in dümen suyunda. İslam düşmanları heyula gibi başımıza dikilmişken Rumi gençlere ne nasihat veriyor? Edilgenlik! Ödleklik!</span></p>

  <p class="heading"><span class="calibre3">Nerde dert varsa, deva oraya gider</span></p>

  <p class="heading"><span class="calibre3">Nerde yoksulluk varsa, nimet oraya varır</span></p>

  <p class="heading"><span class="calibre3">Müşkül nerdeyse cevap ordadır,</span></p>

  <p class="heading"><span class="calibre3">Gemi nerdeyse su orda...</span></p>

  <p class="heading"><span class="calibre3">Öyleyse nasıl direnecek, ayakta kalacağız? Mevlâna'nın cevabı hazır: Sabrederek. Ensemize vursunlar, ağzımızdan lokmamızı alsınlar, öyle mi? Mevlâna resmen teslimiyet öğütlüyor. Müslümanları aciz ve itaatkâr bir koyun sürüsüne dönüştürmek istiyor. Diyor ki her milletin bir nasibi ve bir mevsimi varmış. Ne yani, vaktimizin dolmasını mı bekleyeceğiz?</span></p>

  <p class="heading"><span class="calibre3">"Aşk" dışında en sevdiği kelimeler: "sabır", "uyum", "huzur", "hoşgörü", "tevekkül..." Cici bici, şeker şerbet, ne etliye ne sütlüye bulaşan onca kuru laf! Ona kalsa hepimiz evde oturup, düşmanların bizi kesmesini beklemeliyiz. Eminim o zaman deliğinden çıkar, enkaza bakıp, "n'apalım nasip böyleymiş, buna da şükür" der. Bir de dedikodu duydum; diyorlar ki garip laflar etmiş geçenlerde: "Camiler medreseler yıkılsın" demiş. Bu nasıl laf böyle?</span></p>

  <p class="heading"><span class="calibre3">Rumi henüz çocukken ailesiyle beraber Afganistan'dan kaçıp Anadolu'ya sığınmış. O dönemin kudretli zenginleri Selçuklu Sultan'ından açık davet almışlar; Rumi'nin babası da onlardan biriymiş. Karınları tok, sırtları pek, bir elleri yağda bir elleri balda Afganistan'ın keşmekeşinden çıkıp Konya'nın latif bağlarına sığınmışlar. Mazisi böyle olan adamın "her şeyi hoş gör" demesinden kolay n'ola?</span></p>

  <p class="heading"><span class="calibre3">Daha geçen gün Şems-i Tebrizî'nin pazarda toplananlara bir hikâye anlattığını işittim. Demiş ki peygamber halefi, eshâb-ı kiramdan damadı Hazreti Ali bir gün bir kâfirle meydanda cenk ediyormuş. Ali tam zülfikârı adamın kalbine daldıracakken birdenbire kâfir başını kaldırıp nefretle suratına tükürmüş. Ali hemen kılıcını bırakmış, derin bir nefes alarak yürüyüp gitmiş. Kâfir şaşkına dönmüş. Ali'nin peşinden koşup, "dur bi dakka! Neden beni serbest bıraktın?" diye sormuş .</span></p>

  <p class="heading"><span class="calibre3">"Çünkü sana çok kızgınım" demiş Hazreti Ali.</span></p>

  <p class="heading"><span class="calibre3">Kâfir hayret içinde sormuş: "E o hâlde neden beni öldürmezsin?" "Sen benim yüzüme tükürünce gururuma dokundu, çok öfkelendim. Nefsim</span></p>

  <p class="heading"><span class="calibre3">tahrik oldu, intikam almak istedim. Şayet seni öldürseydim nefsime yenik düşmüş olurdum. Bu da hata olurdu."</span></p>

  <p class="heading"><span class="calibre3">Ali böylece adamı azat etmiş. Kâfir öyle duygulanmış ki o günden sonra kendini Ali'nin hizmetine adamış; zamanla, kendi arzu ve iradesiyle Müslüman olmuş.</span></p>

  <p class="heading"><span class="calibre3">İşte böyle hikâyeler anlatmayı seviyor Tebrizli Şems. Peki onca laf salatasının altında ne telkin ediyor? Bırakın kâfirler, münkirler, münafıklar tepenize çıksınlar, suratınıza tükürsünler! Aman siz hep alttan alın, yumuşakbaşlı olun. Bırakın ocağınıza incir ağacı diksinler!</span></p>

  <p class="heading"><span class="calibre3">Yok öyle şey! İster kâfir olsun ister başkası, kimse tüküremez benim suratıma.</span></p>

  <p class="heading"></p>

  <p class="heading"><span class="calibre5">Ella</span></p>

  <p class="heading"><span class="calibre5">Boston, 13 Haziran 2008</span></p>

  <p class="heading"><span class="calibre5">Belki bu soru sana tuhaf gelecek ama sormadan edemeyeceğim: Aziz, yoksa sen Şems misin? Romanında anlattığın karakterde sen de varsın, öyle değil mi?</span></p>

  <p class="heading"><span class="calibre5">Sevgilerimle,</span></p>

  <p class="heading"><span class="calibre5">Ella</span></p>

  <p class="heading"><span class="calibre3">* * *</span></p>

  <p class="heading"><span class="calibre5">Sevgili Ella,</span></p>

  <p class="heading"><span class="calibre5">Vaktiyle Baba Samed bana şöyle demişti: "Bu dünyadan bir Tebrizli Şems geçti. Hem de bir kez değil, yüzlerce kez. Her asırda yeniden gelir onlar. Ama Şems'i görecek, görüp de kıymetini bilecek Rumiler olmadıktan sonra neye yarar? Sen o yüzden Rumileri ara!"</span></p>

  <p class="heading"><span class="calibre5">Mesajını okuyunca bu eski nasihat geldi aklıma.</span></p>

  <p class="heading"><span class="calibre5">Muhabbetle,</span></p>

  <p class="heading"><span class="calibre5">Aziz</span></p>

  <p class="heading"><span class="calibre3">* * *</span></p>

  <p class="heading"><span class="calibre5">Sevgili Aziz,</span></p>

  <p class="heading"><span class="calibre5">Baba Samed de kim?</span></p>

  <p class="heading"><span class="calibre5">Sevgiler,</span></p>

  <p class="heading"><span class="calibre5">Ella</span></p>

  <p class="heading"><span class="calibre3">* * *</span></p>

  <p class="heading"><span class="calibre5">Sevgili Ella,</span></p>

  <p class="heading"><span class="calibre5">Uzun hikâye. Gerçekten bilmek istiyor musun?</span></p>

  <p class="heading"><span class="calibre5">Baki sevgiyle,</span></p>

  <p class="heading"><span class="calibre5">Aziz</span></p>

  <p class="heading"><span class="calibre3">* * *</span></p>

  <p class="heading"><span class="calibre5">Senin için zamanım var. Anlatsana...</span></p>

  <p class="heading"><span class="calibre5">Hasretle,</span></p>

  <p class="heading"><span class="calibre5">Ella</span></p>

  <p class="heading"></p>

  <p class="heading"></p>

  <p class="heading"><span class="calibre5">Rumi</span></p>

  <p class="heading"><span class="calibre5">Konya, 2 Ağustos 1245</span></p>

  <p class="heading"><span class="calibre3">Bilâ noksan, eksiksiz bir hayattır sürdüğün. Ya da öyle sanırsın. Alışkanlıklara ayak uydurur, tekrarlara kapılırsın.</span></p>

  <p class="heading"><span class="calibre3">Şimdiye değin nasıl yaşadıysan, gene öyle yaşayacaksın sanırsın. Sonra beklenmedik bir anda biri çıkar gelir. Etrafındaki kimseye benzemez. Kendini bu yeni insanın aynasında görmeye başlarsın. Var olanı değil, sende eksik olanı gösteren sihirli bir aynadır o. Ve sen bunca zaman aslında hep bir eksiklik duygusuyla yaşadığını, bilmediğin bir şeye hasret çektiğini anlarsın. Şamar gibi iner hakikat suratına. Sana içindeki boşluğu gösteren bu kişi bir pir, üstâd, arkadaş, yoldaş, eş ya da bazen bir çocuk olabilir. Önemli olan seni tamamlayacak ruhu bulmandır. Her peygamberin verdiği öğüt aynıdır: Sana ayna olacak insanı bul! İşte o ayna benim için Şems'dir.</span></p>

  <p class="heading"><span class="calibre3">İnsan senelerce uğraşır, kendi sözlüğünü oluşturur. Önem verdiği her kavrama bir tanım bulur. "Hakikat", "mutluluk", "güzellik", "onur", "itibar", "sadakat... " Hayatın her mühim dönemecinde şahsi sözlüğünü açar bakarsın. Vaktiyle yaptığın tanımları bir daha kolay sorgulamazsın. Derken bir gün, işte o yabancı gelir ve kıymetli sözlüğünü alıp fırlatır. "Şimdiye değin sorgusuz sualsiz sahip çıktığın her tanım baştan yazılacak" der. "Bildiğin her şeyi unutma zamanı geldi." Şems'in bana ettiği budur işte. Emin olduğum her bilgiyi sildi, beni hocayken yeniden talebe hâline getirdi. Birini bu kadar sevdiğin zaman istersin ki ailen, arkadaşların, en yakınların da bu sevgiyi paylaşsın, onu sevsin. Nasıl hissettiğini anlamalarını beklersin. Böyle olmayınca şaşırır, incinir, gücenirsin.</span></p>

  <p class="heading"><span class="calibre3">Ne yapayım da ailemin Şems'i benim gözümle görmesini sağlayayım? Tarifi olmayanı nasıl tarif etmeli? Şems benim Rahmet Ummanım, Lütuf Güneşim. Aramızdaki dostluğun derinliği Kuran'ın dördüncü okuması gibi; ya içindesindir, kapılır gidersin, ya dışındasındır, neye benzediğini bilemezsin. Zahiren anlamak kabil değil, ancak yaşanınca var.</span></p>

  <p class="heading"><span class="calibre3">Maalesef çoğu kimse kulaktan dolma bilgilerle hareket edip başkalarını yargılıyor. Onlara göre Şems asi bir derviş. Serkeş, başıbozuk, ne yapacağı belli olmayan, güven telkin etmeyen biri. Yalan dolana ve dalavereye alışkın olanlar Şems'in sivri ve dürüst dilini takdir etmekte zorlanıyor. Başkalarının yapmacık nezaket gösterdiği yerde Şems inadına dobra dobra konuşuyor. Söyleyeceği ne varsa herkesin yüzüne söylüyor. Kimsenin ardından dedikodu yaptığını görmedim. Benim için Şems koskoca kâinatı çekip çeviren tılsımın zuhur etmiş hâli. Şems'in kalbi bir kervansaraydır, git git bitmez. Odalarında gariban yolcular kalır. O kimseyi dışlamaz.</span></p>

  <p class="heading"><span class="calibre3">Ben Şems'de ruhdaşımı buldum. Böylesi bir buluşma hayatta ancak bir kez olur. Otuz yedi yılda bir kez! Herkes bana Şems'i niye bu kadar sevdiğimi sorar. Nasıl cevaplayabilirim ki? Kim ki bu soruyu sorar, demek ki anlamaz; kim ki anlar, zaten bu soruyu sormaz.</span></p>

  <p class="heading"><span class="calibre3">Halife Harun Reşit’in hikâyesi düştü aklıma. Mecnun'un Leyla'yı delidivane sevdiğini duyan Halife Leyla'yı pek merak edermiş.</span></p>

  <p class="heading"><span class="calibre3">"Mecnun'u bu kadar mest ettiğine göre bu Leyla çok özel bir kadın olmalı" dermiş kendi kendine. "Öyle bir kadın ki hemcinslerinden katbekat güzel ve alımlı." Giderek merakı katlanmış, bildiği ne kadar Ali Cengiz oyunu varsa oynamış ki, Leyla'yı dünya gözüyle bir kerecik görsün.</span></p>

  <p class="heading"><span class="calibre3">En nihayetinde Leyla'yı bulup, Halife'nin sarayına getirmişler. Süsleyip püsleyip karşısına çıkarmışlar. Ne var ki Leyla peçesini çekince, Halife Harun Reşit hüsrana uğramış. Sanılmasın ki Leyla çirkinmiş ya da kötürüm veya yaşlı.</span></p>

  <p class="heading"><span class="calibre3">Ama öyle sıra dışı bir cazibesi yokmuş açıkçası. Sayısız diğer kadın gibi o da noksanları kusurları olan bir faniymiş işte. Halife hayal kırıklığını saklamamış. "Leyla dedikleri bu mu Allah aşkına? Mecnun bunun neyine vurulmuş ki? Alelade bir kadın. Ne farkı var ötekilerden?"</span></p>

  <p class="heading"><span class="calibre3">Bunu duyan Leyla gülmüş. "Evet, ben Leyla'yım ama sen Mecnun değilsin ki" diye cevap vermiş. "Sen beni bir de Mecnun'un gözlerinden görebilsen. Sanma ki başka türlü aşk denen sırra erebilirsin."</span></p>

  <p class="heading"><span class="calibre3">Peki Halife Harun Reşit’in anlayamadığı şeyi ailem, dostlarım, talebelerim anlayabilir mi? Şems'in ne kadar özel bir insan olduğunu göremeyenlere onu nasıl tarif edebilirim? Ne yapsam da anlasalar Şems-i Tebrizî'yi görmek için kendi önyargılı gözlerini bir kenara bırakıp Mecnun'un gözleriyle bakmaları gerektiğini?</span></p>

  <p class="heading"><span class="calibre3">Aşık olmayana aşk kuru bir kelimeden ibaret. Yarı palavra, yarı safsata. Âşık olmayan bunu anlayamaz, olansa anlatamaz. Öyleyse nasıl söze dökülebilir aşk, kelimelerin hükmünü yitirdiği yerde?</span></p>

  <p class="heading"><span class="calibre3">Eskiden "Dil Canbazı", "Kelime Sarrafı", "Hitabet Ustası", "Harflerin Efendisi" ve "Mânâ Denizinin Kaptan-ı Deryası" derlerdi bana. Ne tuhaf, ben ki o kadar rahat anlatır ve yazardım meramımı; ben ki vaazlara, kitaplara, nutuklara alışkındım, şimdilerde kelimelere itimadım kalmadı...</span></p>

  <p class="heading"></p>

  <p class="heading"></p>

  <p class="heading"><span class="calibre5">Kimya</span></p>

  <p class="heading"><span class="calibre5">Konya, 17 Ağustos 1245</span></p>

  <p class="heading"><span class="calibre3">Birlikte çalışmayalı, Kuran okumayalı o kadar uzun zaman oldu ki, Efendi Mevlâna'yı özledim. Kendimi ihmal edilmiş hissediyorum ama gene de ona kırgın değilim. Belki Rumi'yi ona kızamayacak kadar çok sevdiğimden, belki de Şems-i Tebrizî'nin nasıl bir albenisi, cazibesi, cezbesi olduğunu anlayabildiğimden. Galiba ben de Şems'in rüzgârına kapılanlardanım.</span></p>

  <p class="heading"><span class="calibre3">Günebakan çiçeği güneşi nasıl takip ederse, Rumi'nin nazarı da daima Şems'in üzerinde. Muhabbetleri öyle derin, öyle bariz ki, insan yanlarında kendini fazlalık gibi hissediyor.</span></p>

  <p class="heading"><span class="calibre3">Evdeki herkesin bu durumdan memnun olduğunu söyleyemem. En başta da Alaaddin! Kaç kere yakaladım kızgın bakışlarını Şems'e yönelttiğini. Kerra da huzursuz ama ağzını açıp bir şey demiyor, ben de neyin var diye soramıyorum. Herkes bir barut fıçısının üstüne oturmuş bekliyor. Ne tuhaf! Bütün bu gerilimin başlıca sorumlusu olan Şems âdeta hiçbir şeyden etkilenmeden ortamızda yaşıyor. Ya yarattığı huzur-suzluğun farkında değil ya da umursamıyor.</span></p>

  <p class="heading"><span class="calibre3">Bir yanım Şems'e kızıyor. Bizden Mevlâna'yı çaldığı için onu affedemiyorum. Ama öbür yanım kapılmış çekimine. Onu daha yakından tanımaya can atıyor. Bir süredir bu karmakarışık hislerle bocalıyordum. Maalesef bugün yakayı ele verdim.</span></p>

  <p class="heading"><span class="calibre3">İkindi namazından sonra duvardan Kuran'ı indirdim. Kararlıydım, kendi başıma çalışacaktım. Eskiden, yani Şems bu eve gelmeden evvel, Mevlâna ile haftada üç dört gün çalışır; ayetleri iniş sırasına göre incelerdik. Ama madem şimdi bir hocam yoktu, madem altüst olmuştu hayatımız, bir sıra gözetme gereği duymadım. Bu yüzden rastgele bir sayfa açtım ve parmağımı koyduğum yere denk gelen ilk ayeti okudum. Bahtıma Nisa suresi çıktı. Ne tuhaf, koca kitapta içime dert olan ayeti açmıştım. Nisa suresi kadınlara karşı amansızdı; o yüzden bir türlü benimseyemiyordum. Ayeti bir kez daha okurken, gidip Efendi babamdan yardım istemek geldi aklıma. Mevlâna belki benimle ders yapmıyordu ama bu, ona soru soramayacağım anlamına gelmiyordu ki. Böylece Kuran'ı kaptığım gibi odasına gittim.</span></p>

  <p class="heading"><span class="calibre3">Mevlâna odasında yoktu. Onun yerinde Şems oturuyordu; elinde bir tespih pencere kenarına yerleşmiş, guruba karşı durmuştu. Batmaya hazırlanan güneşin yalımları yüzünü yalıyordu. O ışıkta o kadar çekici ve gizemli görünüyordu ki gözlerimi kaçırmak zorunda kaldım.</span></p>

  <p class="heading"><span class="calibre3">"Şey... afedersin..." dedim heyecandan kekeleyerek. "Efendiye bakmıştım. Sonra gelirim."</span></p>

  <p class="heading"><span class="calibre3">"Dur biraz. Acelen ne? Az otur" dedi Şems. "Bir şey soracak gibi bir hâlin var. Belki bir faydam dokunur."</span></p>

  <p class="heading"><span class="calibre3">Aklımdakini ona aktarmada bir mahzur görmedim. "Kuran-ı Kerim'deki bir sûreyi anlamakta güçlük çekiyorum" dedim tereddütle.</span></p>

  <p class="heading"><span class="calibre3">Şems kendi kendine konuşurcasına, mırıl mırıl cevap verdi: "Kuran taze bir gelin gibidir Kimya. Onu okumak isteyen kişi yanına itinayla yaklaşmazsa, o da kapanır, katiyen açmaz peçesini."</span></p>

  <p class="heading"><span class="calibre3">Ne demek istediğine kafa yorarken Şems aniden soruverdi: "Hangi sûreymiş takıldığın?"</span></p>

  <p class="heading"><span class="calibre3">"Nisa sûresi" dedim yavaşça. "İçime sinmeyen birkaç husus var orada. Bazı yerlerde erkeklerin kadınlara üstün olduğu yazılı. Hatta kocaların karılarını dövebileceğim söylüyor..."</span></p>

  <p class="heading"><span class="calibre3">"Öyle mi? Bak sen!"</span></p>

  <p class="heading"><span class="calibre3">Şems öyle abartılı bir hayretle tepki vermişti ki ciddi mi yoksa alay mı ediyor anlayamadım. Bir süre hiçbir şey demeden karşılıklı durduk. Derken Tebrizli Şems ezberden okumaya başladı:</span></p>

  <p class="heading"><span class="calibre3">Erkekler, kadınlar üzerinde hâkim dururlar, çünkü bir kere Allah birini di</span> <span class="calibre4">ğ</span> <span class="calibre3">erinden üstün yaratmı</span> <span class="calibre4">ş</span> <span class="calibre3">ve bir de erkekler mallarından harcamaktadırlar. Bunun için iyi kadınlar, itaatkârdırlar. Allah'ın korumasını emretti</span> <span class="calibre4">ğ</span> <span class="calibre3">i</span> <span class="calibre4">ş</span> <span class="calibre3">eyleri, kocalarının yoklu</span> <span class="calibre4">ğ</span> <span class="calibre3">unda da korurlar. Serke</span> <span class="calibre4">ş</span> <span class="calibre3">lik etmelerinden endi</span> <span class="calibre4">ş</span> <span class="calibre3">e etti</span> <span class="calibre4">ğ</span> <span class="calibre3">iniz kadınlara gelince; önce kendilerine nasihat edin, sonra yataklarında yalnız bırakın, yine dinlemezlerse dövün, itaat ettikleri hâlde onları incitmek için bahane aramayın. Çünkü Allah, çok yüksek çok büyüktür.</span></p>

  <p class="heading"><span class="calibre3">Ayetin tamamını okuduktan sonra Şems gözlerini açtı, bana baktı, belli belirsiz bir tebessüm yayıldı dudaklarına. Derken bir kez daha başa döndü:</span></p>

  <p class="heading"><span class="calibre3">Erkekler; kadınları gözetip kollayıcıdırlar.</span> <span class="calibre4">Ş</span> <span class="calibre3">undan ki, Allah, insanların bazılarını bazılarından üstün kılmı</span> <span class="calibre4">ş</span> <span class="calibre3">tır ve erkekler mallarından bol bol harcamı</span> <span class="calibre4">ş</span> <span class="calibre3">lardır, iyi ve temiz kadınlar saygılıdırlar; Allah'ın kendilerini korudu</span> <span class="calibre4">ğ</span> <span class="calibre3">u gibi, gizlili</span> <span class="calibre4">ğ</span> <span class="calibre3">i gereken</span> <span class="calibre4">ş</span> <span class="calibre3">eyi korurlar. Sadakatsizlik ve iffetsizliklerinden korktu</span> <span class="calibre4">ğ</span> <span class="calibre3">unuz kadınlara önce ö</span> <span class="calibre4">ğ</span> <span class="calibre3">üt verin, sonra onları yataklarında yalnız bırakın ve nihayet onları evden çıkarın / bulundukları yerden ba</span> <span class="calibre4">ş</span> <span class="calibre3">ka yere gönderin! Bunun üzerine size saygılı davranırlarsa artık onlar aleyhine ba</span> <span class="calibre4">ş</span> <span class="calibre3">ka bir yol aramayın. Allah çok yücedir, sınırsızca büyüktür.</span></p>

  <p class="heading"><span class="calibre3">"Ne dersin Kimya? Sence bu ikisi arasında bir fark var mı?" diye sordu Şems. "Evet, var" dedim. "Aynı ayetin iki farklı yorumunu okudun. Dokuları nasıl da</span></p>

  <p class="heading"><span class="calibre3">farklı. Birincisi, evli erkeklere karılarını dövme izni veriyor. İkincisi, en kötü durumda uzaklaş ya da uzaklaştır diyor. Aralarında epey fark var. Niye böyle?"</span></p>

  <p class="heading"><span class="calibre3">"Niye böyle, niye böyle?" diye tekrarladı Şems ve birden başka bir konuya geçti: "Söylesene Kimya. Hayatında hiç nehirde yüzdün mü?"</span></p>

  <p class="heading"><span class="calibre3">Gözümün önüne çocukluk günlerim geldi. Toros Dağları'nın buz gibi soğuk suları. Kız kardeşimle kaç öğleden sonra dağ pınarlarında yüzmüş, şen şakrak gülmüş, eğlenmiştik. Gözlerim doldu. Yüzümü çevirdim. Şems'in zaaflarımı, zayıflığımı görmesini istemiyordum.</span></p>

  <p class="heading"><span class="calibre3">"Bir nehre uzaktan bakınca insan zanneder ki tek bir akıntı var" dedi Şems. "Ama suya daldın mı birden fazla olduğunu anlarsın. Irmakta nice akıntı gizlidir, hepsi ahenkle ama ayrı ayrı akar."</span></p>

  <p class="heading"><span class="calibre3">Şems-i Tebrizî bunu dedikten sonra yanıma vardı, çenemi tutup başımı kaldırdı. Böylelikle beni o dipsiz, o zifiri kara, o ruh dolu gözlerine bakmaya zorladı. Kalbim bir an duracak gibi oldu, nefes bile alamadım.</span></p>

  <p class="heading"><span class="calibre3">"Kuran çağıl çağıl bir nehirdir" dedi. "Uzaktan bakana tek bir akıntı gibi görünür, içinde yüzene ise dört ayrı ırmak. Balık türlerini düşün Kimya. Kimi balık sığ suda yaşar, kimi derinlerde. Biz insanlar da öyleyiz. Fıtratımıza, kavrayışımıza göre şu veya bu katmanda kalıyor, orada yüzüyoruz."</span></p>

  <p class="heading"><span class="calibre3">"Sanırım anlamadım" dediysem de anlamaya başlamıştım. "Kıyıya yakın yüzmeyi sevenlere Kuran'ın zahiri katmanı kâfi gelir. Ne yazık ki</span></p>

  <p class="heading"><span class="calibre3">insanların çoğu böyledir. Ayetleri kelime manâsıyla alırlar. Bazıları Nisa suresini okuyunca erkeklerin kadına üstün yaratıldığı sonucuna varırlar. Ne görmek isterlerse, onu görürler."</span></p>

  <p class="heading"><span class="calibre3">"Peki ya diğer akıntılar?" diye soracak oldum.</span></p>

  <p class="heading"><span class="calibre3">Şems hafifçe durakladı. Gayriihtiyarî ağzına takıldı gözüm. Dudakları pembe ve biçimliydi. Ağzı davetkâr bir saklı bahçeydi.</span></p>

  <p class="heading"><span class="calibre3">"Üç akıntı daha var. İkincisi ilkinden derindir ama yine de yakındır yüzeye. İnsan, şuuru genişledikçe kitaba daha çok vakıf olur. Fakat bunun için metnin derinliğine dalman gerekir. Balıklama!"</span></p>

  <p class="heading"><span class="calibre3">Onu dinlerken kendimi hem bomboş hissediyor, hem doluyordum. "Peki içine dalınca ne olur?" diye sordum.</span></p>

  <p class="heading"><span class="calibre3">"Üçüncü akıntı, bâtınî katmandır. Nisa suresini gönül gözün açık okursan, göreceksin ki ayet kadınlarla erkekler hakkında değil; Kadınlık ve Erkeklik hakkında. Tasavvufta fena ve beka, kadınlık ve erkeklik hâllerine tekabül eder. Ve her birimiz, buna senle ben de dahiliz, içimizde taşırız kadınlık ve erkeklik hâllerini, farklı nispetlerde. Ne zaman ki ikisine de kucak açarız, barışık ve bütünleşmiş oluruz."</span></p>

  <p class="heading"><span class="calibre3">"Yani bende erkeklik mi var?"</span></p>

  <p class="heading"><span class="calibre3">"Elbette. Kadınlık da var erkeklik de."</span></p>

  <p class="heading"><span class="calibre3">Gülmeden edemedim. "Peki ya Efendi Mevlâna? Ya o?" Şems'in yüzü tebessümle aydınlandı. "Her erkekte en az bir dirhem kadınlık</span></p>

  <p class="heading"><span class="calibre3">mevcuttur, her kadında bir nebze de olsa erkeklik."</span></p>

  <p class="heading"><span class="calibre3">“Ya kazak erkekler?" diye sordum. "Kabadayılarda kadınlık olur mu hiç?" Şems bir sır paylaşırcasına göz kırparak, "Bilhassa onlarda olur Kimyacım" dedi.</span></p>

  <p class="heading"><span class="calibre3">"İnan bana, bilhassa en çok erkek, erkek oğlu erkek geçinen kabadayılarda." Bir genç kız gibi kıkırdamak üzereydim ki dudaklarımı ısırdım, kendimi tuttum.</span></p>

  <p class="heading"><span class="calibre3">Şems bu kadar yakınımdayken kalbim daha hızlı atıyordu. Tuhaf bir adamdı, sesinde müthiş bir ahenk vardı, elleri ince ve zarifti; bakışları güneşten fışkıran bir huzme misali değdiği yeri canlandırıyordu. Yanındayken hem gençliğimi hissediyor, hem anaç duygularla doluyordum. Onu korumak, kollamak istiyordum. Gerçi bunu nasıl yapacak, onu neden koruyacaktım, kestiremiyordum.</span></p>

  <p class="heading"><span class="calibre3">Şems elini omzuma koydu, yüzü yüzüme öyle yakındı ki nefesinin ılıklığı tenimi okşuyordu. Bakışlarında şimdi yepyeni, rüyada gibi bir hâl vardı. Usulca dokundu yanağıma. Tenimdeki parmak uçları yanan bir kandil gibi sıcacıktı. Şaşkınlıktan küçük dilimi yutacaktım. Derken parmakları yüzümde aşağılara kaydı, alt dudağıma uzandı. Başım döndü, gözlerimi kapadım, heyecandan titriyordum. Ama Şems dudağıma değer değmez elini çekti.</span></p>

  <p class="heading"><span class="calibre3">"Artık gitsen iyi olur can Kimya" dedi kısık bir sesle. İsmimi hüzünlü bir kelime gibi telaffuz etmişti.</span></p>

  <p class="heading"><span class="calibre3">Koşarcasına dışarı fırladım. Başım hâlâ dönüyor, yanaklarım yanıyordu. Ancak odama dönüp döşeğe sırtımı dayadığımda, gözlerimi tavana dikip, acaba</span></p>

  <p class="heading"><span class="calibre3">Şems beni öpseydi nasıl olurdu diye heyecan içinde düşünürken şafak attı. Aklım o kadar başımdan gitmişti ki, ırmaktaki dördüncü akıntıya, Kuran'ın daha derin katmanına nasıl varacağımı sormayı unutmuştum.</span></p>

  <p class="heading"><span class="calibre3">Sahi neydi o katman? İnsan öylesi bir derinliğe nasıl ererdi? Ve o kadar derinlere dalanlara ne olurdu? Bir daha geri gelebilirler miydi?</span></p>

  <p class="heading"></p>

  <p class="heading"><span class="calibre5">Sultan Veled</span></p>

  <p class="heading"><span class="calibre5">Konya, 4 Eylül 1245</span></p>

  <p class="heading"><span class="calibre3">Biraderimin hâllerinden endişe etmeye başladım. Gerçi Alaaddin hep böyleydi, böyle tezcanlı, delişmen ve alıngan. Çocukken de tepesi çabuk atardı. Ne var ki son zamanlarda hep gergin, hep diken üstünde. Anında öfkeleniyor. Adeta çatacak yer, kavga edecek hasım arıyor. En ufak bir meselede heyheyleri geliyor. O kadar asabi ki sokaktaki çocuklar bile uzaktan onu görünce kaçışıyorlar. Yaşı daha on yedi ama sürekli kaşlarını çatmaktan yüzünde yaşlı insanlar gibi çizgiler oluştu. Daha bu sabah ağzının yanında yeni bir kırışıklık fark ettim, sürekli dudağını büzdüğünden olacak.</span></p>

  <p class="heading"><span class="calibre3">Bugün tam kendimi çalışmaya vermiş, babamın yazılarını temize çekiyordum ki arkamda belli belirsiz bir ses işittim. Alaaddin'di. Alt dudağını ısırmış, göz ucuyla yazdıklarıma bakıyordu Kim bilir ne zamandır ses etmeden arkamda durup beni izliyordu. Gözlerinde sıkıntılı bir bakışla ne yaptığımı sordu.</span></p>

  <p class="heading"><span class="calibre3">"Babamın eski bir risalesinin suretini çıkarıyorum" dedim. "Tüm sohbetlerini temize çekip kopyalamak niyetindeyim."</span></p>

  <p class="heading"><span class="calibre3">Alaaddin yarı alaylı baktı. "Ne faydası olacak ki?" diye sordu. "Anlamıyor musun? Babamız ders vermeyi de, vaazları da bıraktı. Artık medresede müderrislik de etmiyor. Tüm mesuliyetlerini bir kenara attı. Boş yere uğraşıyorsun."</span></p>

  <p class="heading"><span class="calibre3">"Geçici bir durum bu" diye sözünü kestim. "Zamanı gelince eminim yeniden ders vermeye başlar."</span></p>

  <p class="heading"><span class="calibre3">"Sen kendini kandırmaya devam et. Görmüyor musun babamın Şems'den başka kimseye ayıracak vakti yok? Adam sözde abdal olacak, evimize kök saldı."</span></p>

  <p class="heading"><span class="calibre3">Aladdin alaylı bir edayla güldü, benim de ona eşlik etmemi bekler gibiydi ama ben ağzımı açmayınca, susup sinirli sinirli odada volta atmaya başladı.</span></p>

  <p class="heading"><span class="calibre3">"Dedikodular aldı başını gitti. Elalemin ağzı torba değil ki büzesin" diye devam etti "Herkes aynı soruyu soruyor: Nasıl oluyor da çapulsuz dervişin teki koskoca bir âlimi parmağında oynatıyor? Babamızın itibarı çölde kar tanesi gibi kaldı. Eğer bir an evvel kendine çekidüzen vermezse tek bir talebe bile bulamayacak. Kimse onu hoca diye istemeyecek. Hani hakları da yok değil."</span></p>

  <p class="heading"><span class="calibre3">Kardeşime baktım. Bıyıkları yeni terlemişti ama el kol hareketleri, konuşma biçimi, her şeyiyle erkeklik taslıyordu. Geçen seneden bu yana ne kadar değişmişti. Gizli bir sevdası olduğunu, birine gönlünü kaptırdığını biliyor ama kime abayı yaktığını soramıyordum. En yakın arkadaşlarının ağızlarını aramış ama onlardan da bilgi alamamıştım.</span></p>

  <p class="heading"><span class="calibre3">"Alaaddin, biliyorum Şems'i sevmiyorsun. Ama evimizde misafirdir, hürmet etmek gerekir. Hem sen neden elalemin dediğine kulak asıyorsun? Pireyi deve yapmanın anlamı yok."</span></p>

  <p class="heading"><span class="calibre3">Bu sözler ağzımdan çıkar çıkmaz pişman oldum. Fazla tepeden konuşmuştum. Ama laf ağızdan çıkmıştı bir kere. Alaaddin saman gibi alev almıştı.</span></p>

  <p class="heading"><span class="calibre3">"Pireyi deve yapıyorum ha?" dedi Aladdin. "Başımıza gelen felakete pire mi diyorsun? Nasıl bu kadar kör olabilirsin?" Bir sahife daha aldım elime, narin sathını okşadım. Babamın kelimelerinin suretini çıkartıp, bu sayede ömürlerinin uzamasına yardımcı olduğumu düşünmekten mutlu oluyordum. Aradan bir asır bile geçse insanlar babamın öğretilerini okuyup feyz alabileceklerdi. Nesilden nesle bu malûmatın intikalinde ufak da olsa bir payım olması gurur veriyordu. Alaaddin usulca yanımda dikildi; yaptığım işe karamsar, kasvetli gözlerle baktı. Bir an için yüzünde baba sevgisine muhtaç bir çocuk gördüm. O an anladım ki Aladdin'in kızdığı gerçekte Şems değildi. Babamdı.</span></p>

  <p class="heading"><span class="calibre3">Alaaddin kızgındı babama; kendisini yeterince koruyup kollamadığını düşünüyor ve tüm itibarına rağmen, annemizi genç yaşında alıp götüren ölüm karşısında çaresiz kalmış olmasını kabullenemiyordu.</span></p>

  <p class="heading"><span class="calibre3">"Herkes diyor ki Şems babamıza büyü yapmış" diye mırıldandı Alaaddin. "Diyorlar ki Şemsi Haşhaşiler yollamış."</span></p>

  <p class="heading"><span class="calibre3">"Haşhaşilermiş!" diye çıkıştım. "Sen de bu saçmalıklara inanıyorsun öyle mi?" Haşhaşiler mebzul miktarda uyuşturucu kullanıp suikastlar düzenlemeleriyle</span></p>

  <p class="heading"><span class="calibre3">nâm ve korku salmış bir mezhepti. Ortalığa dehşet saçmak için nüfuzlu kimseleri hedef seçer, kurbanlarını uluorta katlederlerdi. Selahattin Eyyubi Hazretlerinin çadırına girip, başucuna zehirli bir tatlı bırakacak kadar ileri gitmişlerdi. Tatlının yanına bir de pusula iliştirmişlerdi:</span> <span class="calibre3">“Gözümüz Üstünde!"</span> <span class="calibre3">Ve Selahaddin Eyyubi, yani Haçlılara karşı cesaretle savaşıp Kudüs'ü geri alan ve kimseden korkusu olmayan o muhteşem kumandan, Haşhaşilerle mücadeleye cesaret edememiş, alttan almıştı. İnsanlar nasıl olur da Şems'in bu korkunç örgütle alâkası olduğunu düşünürlerdi?</span></p>

  <p class="heading"><span class="calibre3">Elimi Alaaddin'in omzuna koydum. "Hem bilmez misin Haşhaşiler artık eskisi gibi değildir? Çoktan dağıldılar, sadece isimleri kaldı yadigâr. Devir değişti."</span></p>

  <p class="heading"><span class="calibre3">Alaaddin bu ihtimali düşündü. "Evet ama diyorlar ki Hasan Sabbah'ın üç sadık kumandanı takipten kaçmayı başarmış. Alamud Kalesi'nden gizlice çıkmış ve gittikleri her yere bela götürmeye and içmişler. Bunlardan biri Konya'ya gelmiş. Bence o Şems işte."</span></p>

  <p class="heading"><span class="calibre3">Artık sabrım taşmak üzereydi. "İnsaf et. Hadi de ki Şems Haşhaşi lideridir. Peki, ne demeye babamızla uğraşsın?"</span></p>

  <p class="heading"><span class="calibre3">"Çünkü nüfuzlu kişilerden nefret ediyor ve kargaşa yaratmayı seviyorlar. Babam da itibarlı biri değil mi? En azından bir zamanlar öyleydi" diye tersledi Alaaddin. Hayal ürünü suçlama ve entrikalara kendini öyle kaptırmıştı ki anlattıklarının heyecanından yanakları al al olmuştu.</span></p>

  <p class="heading"><span class="calibre3">Onunla konuşurken daha dikkatli olmam gerektiğini fark ettim. "Bak kardeşim, insanlar düşünmeden ağızlarına her geleni söyler. Bu tür rivayetleri ciddiye alma. Zihnini şüpheden, garezden temizle. Görmüyor musun seni zehirliyor?"</span></p>

  <p class="heading"><span class="calibre3">Alaaddin gücenmiş bir edayla burnundan soluduysa da bir şey demedi. "Şems'i sevmek zorunda değilsin. Ama babamızın hatırı için birazcık saygı</span></p>

  <p class="heading"><span class="calibre3">göster" diye ekledim.</span></p>

  <p class="heading"><span class="calibre3">Alaaddin dikkatle, sitemle bana baktı. Belki de kardeşim sadece Şems'e kızgın ya da babama kırgın değildi, benim de onu düş kırıklığına uğrattığımı düşünüyordu. Sanki, Şems'e kıymet vermem zayıflık ve pısırıklıktı, babamızın gözüne girmek için her şeyi görmezden gelip yaltaklanıyordum ona göre. Belki vehimdi benimkisi ama, yine de kalbim kırılıyordu.</span></p>

  <p class="heading"><span class="calibre3">Yine de ona kızamıyordum. Ne de olsa küçük kardeşimdi. Ona baktığım zaman ara sokaklarda kedi kovalayan, yağmur birikintilerine dalıp ayağını çamura bulayan, bütün gün yoğurtlu ekmek kemiren oğlan çocuğunu görüyordum. O hafif tombul, yaşına göre bir parça kısa boylu çocuk, annesinin vefat haberini duyduğunda damla göz yaşı dökmemişti. Haberi alınca tek yaptığı başını eğip ayaklarına bakmak olmuştu, çarıklarından utanırcasına. Dudaklarını büzmüş, öylece kalmıştı. Keşke ağlayıp feryat edebilseydi. Keşke her şeyi bu kadar içine atmasaydı.</span></p>

  <p class="heading"><span class="calibre3">"Hatırladın mı bir keresinde sokakta çocuklarla kavgaya tutuşmuştun?" diye sordum. "Hani eve ağlayarak dönmüştün, burnun kanıyordu. Rahmetli annem o zaman sana ne demişti?"</span></p>

  <p class="heading"><span class="calibre3">Alaaddin'in yüzü aydınlandı ama cevap vermedi.</span></p>

  <p class="heading"><span class="calibre3">"Annem demişti ki birine kızar ya da kırılırsan, kafanda o kişinin çehresini, sevdiğin birinin çehresiyle değiştir. Peki, Şems'in çehresiyle annemizinkini değiştirmeyi denedin mi? Belki böylece onda sevecek bir şeyler bulursun."</span></p>

  <p class="heading"><span class="calibre3">Kırık bir tebessüm belirdi Alaaddin'in yüzünde, bir süre asılı kaldı dudaklarında. Yüreğim eridi. Kardeşimi kucakladım. O da bana uzun zamandır ilk defa sıkı sarıldı. İşte o an sandım ki her şey düzelecek, Şems'le arasını yapacak. Sandım ki evimiz o eski ahengine kavuşacak.</span></p>

  <p class="heading"><span class="calibre3">Meğer ne safmışım. Herhalde daha fazla yanılamazmışım.</span></p>

  <p class="heading"></p>

  <p class="heading"><span class="calibre5">Kerra</span></p>

  <p class="heading"><span class="calibre5">Konya, 22 Ekim, 1245</span></p>

  <p class="heading"><span class="calibre3">Bir Allah bilir ne konuştuklarını. Geçen gün helva ikram etmek için yanlarına gittiğimde öyle ateşli konuşuyorlardı ki beni fark etmediler bile. Ben ortalıktayken Şems genellikle bir şey söylemez, varlığım onu mutlak suskunluğa itermiş gibi. İster muhteşem bir ziyafet hazırlayayım, ister kuru ekmek ikram edeyim, hep aynı ifadeyle teşekkür eder. Zaten hep az yer, dişinin kovuğunu dolduracak kadar. Ama gel gör ki bu sefer tabaktaki helvanın tadına bakmasıyla gözlerinin parlaması bir oldu.</span></p>

  <p class="heading"><span class="calibre3">"Helva ne kadar lezzetliymiş Kerra, ellerine sağlık! Nasıl pişirdin?" dedi Şems. O an bana ne oldu bilmiyorum. İltifatına sevineceğim yerde hiddetlendin. "Ne</span></p>

  <p class="heading"><span class="calibre3">demeye soruyorsun? Anlatsam bile aynısını yapamazsın ki!" Şems dediklerime hak vermiş gibi hafifçe başını salladı. Bir şey söylemesini,</span></p>

  <p class="heading"><span class="calibre3">hatta terslemesini bekledim ama yapmadı, öylece durdu. Bir süre sonra odadan çıktım ve onları baş başa bıraktım. Doğrusu bu hadiseyi tamamen unutmuştum. Ama bu sabah öyle bir şey oldu ki</span></p>

  <p class="heading"><span class="calibre3">her şeyi yeni baştan hatırladım.</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Ocak başında yayıkta yağ yapıyordum ki avludan garip sesler duydum. Dışarı koşunca tuhaf bir manzaraya şahit oldum. Her yanda kitaplar vardı; kuleler hâlinde üst üste dizilmiş, ha devrildi ha devrilecek, yüzlerce kitap ve el yazması saçılmıştı ortalığa, bir o kadarı da şadırvana atılmıştı. Mürekkepleri çözüldüğünden şadırvandaki su maviye çalmaya başlamıştı.</span></p>

  <p class="heading"><span class="calibre3">Şems, gözlerimin önündeki kitap yığınından bir kitap çekti, şöyle bir karıştırdı ve pat diye suya attı. Baktım,</span> <span class="calibre3">Divanül Mutannahi</span> <span class="calibre3">. Kitap su yüzüne çıkar çıkmaz bir başkasına uzandı. Bu kez sırada Feridüddin Attar'ın</span> <span class="calibre3">Esrarname</span> <span class="calibre3">'si vardı.</span></p>

  <p class="heading"><span class="calibre3">Dehşete düşmüştüm. Kocamın en sevdiği kitapları tek tek mahvediyordu! Sırada Rumi'nin babasından kalma</span> <span class="calibre3">Kâmûsul-A'lâm</span> <span class="calibre3">'ı vardı. Rumi'nin babasına hayranlığını, bu eski el yazmasına olan düşkünlüğünü bildiğimden hemen dönüp kocama baktım.</span></p>

  <p class="heading"><span class="calibre3">Ne var ki Rumi yana çekilmiş kıpırtısız duruyordu. Beti benzi atmış olsa da, elleri titrese de ses çıkarmıyordu. Aklım almadı. Vaktiyle sırf kitaplarının tozunu aldım diye beni azarlayan adam gitmiş, onun yerine, tüm kütüphanesini mahveden deliyi kenardan izleyen biri gelmişti. Ağzını açıp tek kelime etmiyordu! Hiç adil değildi. Madem Rumi karışmayacaktı bu işe, ben karışacaktım.</span></p>

  <p class="heading"><span class="calibre3">"Ne yapıyorsun?" diye bağırdım Şems'e. "Bu kitaplar son derece kıymetlidir. Ne diye onları suya atarsın? Sen aklını mı yitirdin?"</span></p>

  <p class="heading"><span class="calibre3">Şems bana yanıt vermedi, başını Rumi'ye çevirdi. "Sen de mi böyle düşünürsün?" diye sordu.</span></p>

  <p class="heading"><span class="calibre3">Rumi dudaklarını büzdü, belli belirsiz gülümsedi ama susmaya devam etti. "Neden bir şey demiyorsun?" diye bağırdım kocama. Rumi bunun üzerine yanıma varıp sıkı sıkıya elimi tuttu. Sakin ol Kerra, lütfen. Şems'e itimadım tam. Böyle davranmasının elbette bir</span></p>

  <p class="heading"><span class="calibre3">sebebi vardır."</span></p>

  <p class="heading"><span class="calibre3">Şems omzunun üstünden bana şöyle bir baktı. Rahattı, belli ki kendine inancı tamdı. Cüppesinin yenini sıvadı, kollarını suya daldırdı ve başladı tek tek şadırvandaki kitapları çıkarmaya. Hayretten küçük dilimi yuttum, zira sudan çektiği her kitap kupkuruydu.</span></p>

  <p class="heading"><span class="calibre3">"Sihir mi bu? Kara büyü mü? Nasıl yaptın?" diye sordum İşte o zaman Şems gayet sakin bana baktı ve şöyle dedi: "Ne demeye soruyorsun? Anlatsam bile aynısını yapamazsın ki."</span></p>

  <p class="heading"><span class="calibre3">Öfkeden zangır zangır titreyerek onları avluda bıraktım, koşa koşa mutfağa döndüm. Artık tek sığınağımdı mutfak. Ve orada, onlarca tencere tava, yığınla ot ve baharat ortasında yere çöküp ağladım, ağladım.</span></p>

  <p class="heading"></p>

  <p class="heading"></p>

  <p class="heading"><span class="calibre5">Rumi</span></p>

  <p class="heading"><span class="calibre5">Konya, Aralık 1245</span></p>

  <p class="heading"><span class="calibre3">Bu sabah şafak söker sökmez Şemsle evden ayrıldık. Bir süre çayırların, vadilerin, pınarların arasında doludizgin at sürüp ılık meltemin yüzümüzü okşamasıyla keyiflendik. Yaklaştığımızı gören korkuluklar buğday tarlaları arasından bize selâm durdu; bir çiftlik evinin önünde ipe dizili yeni yıkanmış çamaşırlar delice dalgalandı.</span></p>

  <p class="heading"><span class="calibre3">Ardından Şems atının dizginlerine asıldı, uzakta bir meşe ağacına işaret etti. Beraberce o ağacın altına oturduk, eflatuna çalan semayı seyredaldık. Uzaktan sabah ezanı okununca Şems hırkasını yere serdi; yan yana namaz kıldık. Namaz sonrası dua ederken sadece kendimiz için değil, bütün insanlık için güzellikler diledik.</span></p>

  <p class="heading"><span class="calibre5">Yirmi Altıncı Kural: Kâinat yekvücut, tek varlıktır. Her şey ve herkes görünmez iplerle birbirine bağlıdır. Sakın kimsenin ahını alma; bir başkasının, hele senden zayıf olanın canını yakma. Unutma ki dünyanın öte ucunda tek bir insanın kederi, tüm insanlığı mutsuz edebilir. Ve bir kişinin saadeti, herkesin yüzünü güldürebilir.</span></p>

  <p class="heading"><span class="calibre3">"Konya'ya ilk geldiğimde bu ağacın altında oturmuştum" diye mırıldandı Şems. "Gariban bir köylüyle tanıştım. Sana hayrandı. Vaazlarının kedere deva olduğunu duymuştu."</span></p>

  <p class="heading"><span class="calibre3">"Bana Kelimelerin Sarrafı derlerdi" dedim. "Ama o günler çok geride kaldı. Artık içimden ne vaaz vermek geliyor, ne hitap etmek. Sözüm kalmadı."</span></p>

  <p class="heading"><span class="calibre3">"Sen gene Kelimelerin Sarrafı olacaksın" dedi Şems. "Fakat bir farkla! Eskiden Vaaz Veren Akıl idin. Artık Yüreğin Şarkı Söyleyecek."</span></p>

  <p class="heading"><span class="calibre3">Ne kast ettiğini anlayamadım, sormadım da. Şafak geceden kalan tortuları silmiş, gökte günahsız bir turuncu tabaka bırakmıştı. Karşımızda şehir uyanıyordu; kargalar bostanlara dadanmış, ocaklar yakılmış, çoluk çocuk yüzlerini yıkamış, herkes taptaze bir güne hazırlanıyordu.</span></p>

  <p class="heading"><span class="calibre3">Şems kısık bir sesle, "Arzın her yerinde insanlar bahtiyar olmaya can atıyor ve tamamlanmak istiyor ama manevî bir rehberden mahrumlar" dedi. "Senin kelimelerin onlara yardım edecek, ışık tutacak. Ben de bu uğurda senin hizmetkârın olacağım."</span></p>

  <p class="heading"><span class="calibre3">"Öyle deme" diye itiraz ettim. "Sen benim dostumsun." Şems itirazıma aldırış etmeden devam etti:"Tek endişem, şu içine gizlendiğin</span></p>

  <p class="heading"><span class="calibre3">kabuk. Meşhur ve muktedir birisin, etrafın hayranlarla kuşatılmış. Ama sıradan kimseleri ne kadar bilirsin? Düşmüşleri, dışlanmışları anlamadan toplumu anlamak mümkün değil. Sarhoşları, dilencileri, hırsızları, fahişeleri, kumarbazları... teselli bilmezleri, ihmal edilmişleri, yaftalanmışları... Allah'ın yarattığı her mahlûku sevebilir miyiz? Çetin bir sınavdır bu, çok az kişi verir bu imtihanı."</span></p>

  <p class="heading"><span class="calibre3">Konuştukça yüzünde neredeyse babacan bir şefkat beliriyordu. Hakkını teslim etmeliydim. "Doğru. Her zaman korunaklı bir şekilde yaşadım.</span></p>

  <p class="heading"><span class="calibre3">Bu toplumun düşmüşleri nasıl yaşar bilmem bile."</span></p>

  <p class="heading"><span class="calibre3">Şems eğildi, bir avuç toprak aldı, parmakları arasında ufaladı. Sonra yerdeki kırık bir dala uzandı; kalktı, meşe ağacının etrafında genişçe bir çember çizmeye koyuldu. Çember tamamlanınca kollarını semaya kaldırdı, sanki görünmez bir elin kendisini harekete geçirmesini bekliyordu. Ardından esmayıhüsnâyı sayarak başladı çemberin içinde dönmeye. Önce ağır ağır, rikkat ve dikkatle, sonra kendisinden geçerek, hızlanan bir ezgiye eşlik edercesine, insanüstü bir kudretle döndü, döndü. Tüm kâinat ve cümle yıldızlar ve dahi ay da onunla semaya durdu. Bu fevkalade raksı izlerken, gözyaşlarıma hâkim olamadım. Bıraktım bu vecd anının tılsımı hem ruhumu hem bedenimi sarmalasın.</span></p>

  <p class="heading"><span class="calibre3">En nihayetinde Şems yavaşladı ve durdu. Kesik kesik soluyarak, gaybdan gelircesine boğuk bir sesle konuştu: "Günü gelecek sana Aşk'ın Şairi diyecekler" dedi. "Doğu'dan, Batı 'dan, Kuzey'den ve Güney'den yüzünü dahi görmemiş insanlar senin kelimelerinden ilham, feyiz ve cesaret alacak."</span></p>

  <p class="heading"><span class="calibre3">İnanması zordu. "Bu nasıl olacak?" diye sordum.</span></p>

  <p class="heading"><span class="calibre3">"Dersle değil. Vaazla değil. Şiirle olacak."</span></p>

  <p class="heading"><span class="calibre3">"Şiir mi?" Sesim çatlamıştı. "Ben hayatta şiir yazmam ki. Şair değil, âlimim. Sanat değil, ilim irfandır benim saham."</span></p>

  <p class="heading"><span class="calibre3">Şems hafifçe dudak büktü. "Dostum, sen, bu dünyanın gördüğü göreceği en büyük şairlerdensin."</span></p>

  <p class="heading"><span class="calibre3">Tartışacak hâlim yoktu. "Velev ki dediğin doğru, ne yapılacaksa beraber yapacağız."</span></p>

  <p class="heading"><span class="calibre3">O zaman Şems sustu. Bir uğursuz sessizlik oldu. Gözlerini benden kaçırdı. Neyin var diye üsteleyince en sonunda bir itirafta bulunur gibi zorlukla konuştu: "Sana bu yolda sonuna kadar yoldaş olayım isterim ama yapamam. Benim vadem bellidir. Hep yanında kalamam. Gitmem gerek."</span></p>

  <p class="heading"><span class="calibre3">"Ne biçim laf bu? Nereye gideceksin?" diye sordum telaşla. "Hiçbir yere gidemezsin."</span></p>

  <p class="heading"><span class="calibre3">Şems dudaklarını sıktı. "Benim elimde değil" dedi.</span></p>

  <p class="heading"><span class="calibre3">Apansız bir yel bizden yana esti, hava aniden soğudu; o an, oracıkta, bıçakla kesilmişçesine güz mevsimi sona erdi. Berrak ve pak gökkubbeden üstümüze hafiften, ılık yağmur çiseledi. İşte o an ilk kez, Şems'in bir gün beni terk edip gideceği düşüncesi olanca karanlığıyla aklımdan geçti.</span></p>

  <p class="heading"><span class="calibre3">Ve o kadar canımı yaktı ki bu fikir, üstüme çuval çuval ağırlık binmiş gibi yüreğim sıkıştı, sinem ağrıdı. Başımı çevirdim. Gözlerine bakamadım.</span></p>

  <p class="heading"></p>

  <p class="heading"><span class="calibre5">Sultan Veled</span></p>

  <p class="heading"><span class="calibre5">Konya, Aralık 1245</span></p>

  <p class="heading"><span class="calibre3">Boş laflar yüreğimi dağlıyor. İnsanlar nasıl bu kadar bol keseden konuşuyor hiç tanımadıkları biri hakkında? Hakikatten ne kadar uzaklar! Babamla Şems arasındaki manevi bağın ne kadar kuvvetli olduğunu anlamıyorlar. Belli ki Kuran-ı Kerim'i de okumuyorlar. Zira okusalar benzeri manevi muhabbet hikâyeleri olduğunu bilirlerdi. Misal Hazreti Musa ile Hazreti Hızır'ın arasındaki yoldaşlık.</span></p>

  <p class="heading"><span class="calibre3">Kehf</span> <span class="calibre3">suresinde apaçık yazmaz mı? Hazreti Musa efsanevi bir komutan, kanuni sıfatına layık biri olmanın yanı sıra günün birinde peygamber olacak kadar da mümtaz bir adammış. Ama bir gün gelmiş, manevi gözünü açacak bir dosta ihtiyaç duymuş. Böyle birini bulmak için dua etmiş. Nihayet duası kabul olunduğunda, bu dost zorda ve darda olana koşan Hızır'dan başkası değilmiş.</span></p>

  <p class="heading"><span class="calibre3">Hızır, Musa'ya demiş ki: "Ömrü billah seyyahım. Sen seyahatlerimde bana katılmak istediğini söylüyorsun ama bunu tek bir şartla kabul ederim: Yaptıklarımı sorgulamayacaksın. Soru sormadan benimle gelebilir, bana güvenebilir misin?"</span></p>

  <p class="heading"><span class="calibre3">"Elbette" demiş Musa. "Bırak senle geleyim. Söz, hiçbir şey sormayacağım." Böylece yola düşmüşler, şehir gezmişler. Ama Musa yol boyunca Hızır'ın</span></p>

  <p class="heading"><span class="calibre3">işlerine akıl sır erdirememiş. Bakmış iyi bir adamın gemisini batırıyor, temiz bir ailenin çocuğunu öldürüyor, sonra da gidip kötü kalpli insanların duvarlarını onarıyor. Ne adalet var, ne mantık. Dilini tutamamış, çaresizce sormuş: "Niçin yapıyorsun bunları? Hiçbirine anlam veremiyorum.”</span></p>

  <p class="heading"><span class="calibre3">"Bana verdiğin söze ne oldu Musa? Sana demedim mi bana soru sorma diye" demiş Hızır.</span></p>

  <p class="heading"><span class="calibre3">Yola devam etmişler. Ama Musa her defasında sormuş, ettiği yemini çiğnemiş. En nihayetinde Hızır durup başından beri yaptığı her işi tek sebebiyle izah etmiş. O zaman Musa anlamış ki, korkunç gibi görünen işlerin ardında bilmediğimiz bir açıklama, her şerrin ardında da bir hayır var. Hızır'la yoldaşlığı sayesinde gözü maneviyata açılmış. Başka türlü göremeyeceği bir nizamı görmeye başlamış.</span></p>

  <p class="heading"><span class="calibre3">Bu meselde olduğu gibi, bu dünyada sıradan fanilere anlaşılmaz gelen ama aslında derin ilimlere açılan dostluklar vardır. Şems'in babamın hayatındaki yeri de böyle.</span></p>

  <p class="heading"><span class="calibre3">Ama insanlar benim gibi düşünmez, bilirim, işte bu yüzdendir endişem. Maalesef Şems de yangına körükle gidiyor.</span></p>

  <p class="heading"><span class="calibre3">Başkalarına hoş görünmek için azıcık çaba göstermediği gibi habire birilerinin bam teline basıyor. Bazı günler haramiler gibi babamın kapısının önüne oturup gelen gideni denetliyor. Ahaliden kim babamı görmek istese Şems önüne çıkıp bir sürü soru soruyor.</span></p>

  <p class="heading"><span class="calibre3">“Yüce Mevlâna'yı niye görmek istersin?" diye soruyor ve karşıdaki ne söylerse söylesin, beğenmiyor. Sonra üsteliyor: "Peki ona ne hediye getirdin?"</span></p>

  <p class="heading"><span class="calibre3">Gelenler ne diyeceklerini bilemeden şaşırıp kekeliyorlar. Şems de onları tekme tokat kovuyor.</span></p>

  <p class="heading"><span class="calibre3">Bu ziyaretçilerin bir kısmı birkaç gün sonra gene geliyor, bu sefer koltuklarının altında pahalı hediyelerle. Kuru üzümler, atlas yorganlar, ipek halılar, kuzular... Ama bu malları görünce Şems daha da hiddetleniyor.</span></p>

  <p class="heading"><span class="calibre3">Bir gün, babamı görmek isteyen ama bir türlü kapıdaki Şems'i atlatamayan bir adam hiddetle bağırdı: "Yeter artık! Sen kim oluyorsun da Mevlâna'nın kapısına geleni kovuyorsun? Herkese soruyorsun ne getirdin diye! Peki ya sen? Sen ne hediye getirdin Efendi Mevlâna'ya?"</span></p>

  <p class="heading"><span class="calibre3">"Hediyem kendimdir" dedi Şems, gayet sakin. "Ben onun yoluna baş koydum." Adam bunu işitince mosmor oldu. Ne diyeceğini bilemeden kalakaldı. Sonra da</span></p>

  <p class="heading"><span class="calibre3">kös kös uzaklaştı.</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Aynı gün Şems'in yanına gittim. "Bu kadar çok insan tarafından yanlış anlaşılmak seni üzmüyor mu? Sana düşmanlık etmelerine hakikaten aldırmıyor musun?" diye sordum.</span></p>

  <p class="heading"><span class="calibre3">Şems bana boş boş baktı, sanki ne dediğimi anlamamıştı. "Benim hiç düşmanım yok ki" dedi omuz silkerek. "Bizi tenkit edenler olacaktır. Rakibimiz de olur, sevmeyenimiz de. Ama Allah âşıklarının düşmanı olmaz. Biz kin gütmeyiz evlat."</span></p>

  <p class="heading"><span class="calibre5">Yirmi Yedinci Kural: Şu dünya bir dağ gibidir, ona nasıl seslenirsen o da sana sesleri öyle aksettirir. Ağzından hayırlı bir laf çıkarsa, hayırlı laf yankılanır. Şer çıkarsa, sana gerisin geri şer yankılanır.</span></p>

  <p class="heading"><span class="calibre5">Öyleyse kim ki senin hakkında kötü konuşur, sen o insan hakkında kırk gün kırk gece sadece güzel sözler et. Kırk günün sonunda göreceksin her şey değişmiş olacak. Senin gönlün değişirse, dünya değişir.</span></p>

  <p class="heading"><span class="calibre3">"Ama insanlarla tartışıyor, hatta kavga ediyorsun" dedim. Şems gülümsedi. "Kavgayı onlarla değil, nefsleriyle ediyorum." "İyi ama sonra senin hakkında ileri geri bir sürü laf ediyorlar. Hatta iki erkek bu</span></p>

  <p class="heading"><span class="calibre3">kadar yakın dost olamaz: olursa ortada ağza alınmayacak bir düşkünlük vardır diyenler bile çıkıyor. Öyle kızıyorum ki böyle art niyetli, bu kadar fesat dolu olmalarına... "</span></p>

  <p class="heading"><span class="calibre3">Şems bunu duyunca sessiz bir ah etti ve sonra bana bir hikâye anlattı.</span> <span class="calibre4">İ</span> <span class="calibre3">ki seyyah bir</span> <span class="calibre4">ş</span> <span class="calibre3">ehirden di</span> <span class="calibre4">ğ</span> <span class="calibre3">erine gidiyormu</span> <span class="calibre4">ş</span> <span class="calibre3">. Derken yollarının üstüne ta</span> <span class="calibre4">ş</span> <span class="calibre3">kın</span></p>

  <p class="heading"><span class="calibre3">bir dere çıkmı</span> <span class="calibre4">ş</span> <span class="calibre3">. Tam suyu geçecekler, az ötede korkudan tir tir titreyen yapayalnız ve gencecik bir kadın görmü</span> <span class="calibre4">ş</span> <span class="calibre3">ler. Adamlardan biri hemen kadının yardımına ko</span> <span class="calibre4">ş</span> <span class="calibre3">mu</span> <span class="calibre4">ş</span> <span class="calibre3">. Onu sırtına almı</span> <span class="calibre4">ş</span> <span class="calibre3">, suyu öylece a</span> <span class="calibre4">ş</span> <span class="calibre3">mı</span> <span class="calibre4">ş</span> <span class="calibre3">. Sonra kadını derenin öteyakasında yere bırakıp iyi günler dilemi</span> <span class="calibre4">ş</span> <span class="calibre3">. Böylece yollarına devam etmi</span> <span class="calibre4">ş</span> <span class="calibre3">ler.</span></p>

  <p class="heading"><span class="calibre3">Ancak yolun kalan kısmında öteki seyyahın a</span> <span class="calibre4">ğ</span> <span class="calibre3">zını bıçak açmamı</span> <span class="calibre4">ş</span> <span class="calibre3">. Suratından dü</span> <span class="calibre4">ş</span> <span class="calibre3">en bin parça. Somurttukça somurtuyor. Birkaç saat böyle surat astıktan sonra suskunlu</span> <span class="calibre4">ğ</span> <span class="calibre3">unu bozup</span> <span class="calibre4">ş</span> <span class="calibre3">öyle demi</span> <span class="calibre4">ş</span> <span class="calibre3">: "Ne demeye o kadına yardım ettin? Bir de üstelik ona dokundun. Seni ayartabilirdi! Ba</span> <span class="calibre4">ş</span> <span class="calibre3">tan çıkarabilirdi! Erkekle kadın böyle temas etsin, olacak i</span> <span class="calibre4">ş mi!</span></p>

  <p class="heading"><span class="calibre3">Ayıp yahu! Olmaz, bize yakı</span> <span class="calibre4">ş</span> <span class="calibre3">maz!"</span></p>

  <p class="heading"><span class="calibre3">Kadını sırtında ta</span> <span class="calibre4">ş</span> <span class="calibre3">ıyan seyyah sabırla gülümsemi</span> <span class="calibre4">ş</span> <span class="calibre3">:"iyide dostum, ben o genç kadını derenin kar</span> <span class="calibre4">ş</span> <span class="calibre3">ısına geçirip orada bıraktım; sen ne demeye hâlâ ta</span> <span class="calibre4">ş</span> <span class="calibre3">ırsın?"</span></p>

  <p class="heading"><span class="calibre3">"Kimi insan böyledir" dedi Şems. "Kendi korkularını, ön yargılarını başkalarına yansıtır ve onlarda gördüğünü sanır. İşte asıl yük budur. Zihinlerini zanlarla doldurur, sonra da bunca ağırlığın altında eziliverirler. Babanla aramızdaki bağın derinliğini anlayamayanlara söyle, önce kendi zihinlerindeki kiri pası temizlesinler!"</span></p>

  <p class="heading"></p>

  <p class="heading"></p>

  <p class="heading"><span class="calibre5">Ella</span></p>

  <p class="heading"><span class="calibre5">Boston, 15 Haziran 2008</span></p>

  <p class="heading"><span class="calibre5">Bir önceki mesajında demişsin ki, "Romanını iki kez okuduktan ve Şems ile aranda bunca benzerlik gördükten sonra hayat hikâyeni merak etmeye başladım. Bana nasıl Sufi olduğunu anlatır mısın?"</span></p>

  <p class="heading"><span class="calibre5">Geçmişi konuşmaktan pek hoşlanmıyorum Ella, yine de sana anlatacağım... İskoçya'da, Kinlochbervie adında bir balıkçı köyünde dünyaya geldim. Ailemin</span></p>

  <p class="heading"><span class="calibre5">bana verdiği isim Craig Richardson'dı. Çocukluğumdan kalan en belirgin hatıralar balıkçı tekneleri, bel vermiş ağlar arasından yeşil yılanlar gibi sarkan şerit yosunlar, kumsal boyunca solucan didikleyen çulluklar, beklenmedik yerlerde boy veren yabani çiçekler, denizin keskin ve tuzlu kokusu, yemyeşil dağlar ve bir de savaş sonrası Avrupa'ya hâkim olan alışılmadık sükûnet... Ben bunların arasında büyüdüm.</span></p>

  <p class="heading"><span class="calibre5">Ardından bütün dünya paldır küldür 1960'ların tufanına yakalandı. Öğrenci eylemleri, uçak kaçırmalar, devrim girişimleri... Bense sessiz köşemde hepsinden uzak, yaşıtlarımın kapıldığı değişim dalgasından habersizdim. Babamın ikinci el kitap satan bir dükkânı vardı, annemse yünü kıymetli koyunlar yetiştirirdi. Böylece çocukluğum boyunca hem bir çobanın münzevi hâllerinden, hem bir kitapçının içedönüklüğünden bir şeyler aldım galiba. Çoğu gün bir ağaca tırmanır, manzarayı seyredalar, tüm hayatımı burada geçirmeyi planlardım. Bazen köyden çıkmak ve maceralara atılmak arzusu kalbimi yoklasa da, Kinlochbervie'yi severdim. Hayatımdan memnundum. Orada doğdum, orada öleceğim sanırdım. Meğer Tanrı'nın benim için yazdığı hikâye bambaşkaymış.</span></p>

  <p class="heading"><span class="calibre5">Yirmi yaşımda hayatımı tümden değiştirecek iki şeyle karşılaştım. Birincisi profesyonel fotoğraf makinesiydi. Fotoğrafçılık kursuna kaydoldum, ilk başta hobi olarak başlayan bu uğraşın ömür boyu süren bir tutku olacağını bilmiyordum. İkincisi, bir kadınla tanıştım. Arkadaşlarıyla Avrupa'yı gezen ve "tesadüfen" köyümüze uğrayan Hollandalı bir kadın. Margot'du adı.</span></p>

  <p class="heading"><span class="calibre5">Benden sekiz yaş büyüktü; çok güzeldi, uzun boylu, alımlı, başına buyruktu. Bohem, idealist, radikal, entelektüel, biseksüel, solcu, özgürlükçü, yeşil-anarşist, çokkültürlülük yanlısı, azınlık ve insan hakları savunucusu, ekofeminist... Margot'u anlatan kavramların çoğunun anlamını bile bilmiyordum. Ama bir tek şeyin farkındaydım: 0 bir Sarkaç Kadındı.</span></p>

  <p class="heading"><span class="calibre5">Bir bakmışsın son derece mutlu ve delidolu, içinde buram buram yaşam sevinciyle fikirler, projeler peşinde koşuyor. Bir bakmışsın omuzları çökmüş, gözlerinin feri sönmüş. Ruh hâlini önceden kestirmek imkânsızdı. “Burjuva konforunun ikiyüzlülüğü" dediği hâkim yaşam tarzına ezelden kızgındı. Her şeyi en ufak ayrıntısına kadar sorgulamaktan, eleştirmekten kaçınmazdı. Benim gibi sakin ve temkinli birinin nasıl olup da Margot gibi çılgın bir kadın karşısında paniğe kapılıp kaçmadığı muammadır. Hâlâ anlayamam. Ama kaçmadım. Aksine, kendimi Margot'nun canlı kişiliğinin girdabına bıraktım. Hiç düşünmeden... Âşık olmuştum.</span></p>

  <p class="heading"><span class="calibre5">Tuhaf bir kimyası vardı Margot'un. Devrimci ve yaratıcı fikirler, sivri eleştirilerle doluydu; cesur, bağımsız ve asiydi. Ama aynı zamanda kristal bir çiçek gibi narindi. Bir bakmışsın olmadık bir sözden incinmiş, kırılmış. Kendi kendime söz verdim: Onu dış dünyanın hoyratlığından da, kendi içindeki yıkıcı damardan da koruyacaktım. Acaba benim sevdiğim kadar o da beni sevdi mi? Sanmıyorum Ella. Bana sadık olduğunu da sanmıyorum. Ama biliyorum ki o da hiç kimseyi sevmediği kadar, hatta kendi kendini şaşırtıp ürkütecek kadar çok sevdi beni. Kendince, kadrince, yapabildiğince...</span></p>

  <p class="heading"><span class="calibre5">Böylece Margot'un peşine düşüp Amsterdam'a gittim. Orada evlendik. Margot burada biraz duruldu; kendini siyasi yahut ekonomik nedenlerden ötürü Avrupa'ya iltica edenlere yardıma adadı. Mültecilerin ihtiyaçlarına odaklı bir sivil toplum örgütünde çalışarak dünyanın en belalı köşelerinden kaçıp Hollanda'ya sığınan ailelere rehberlik ediyordu. Onların koruyucu meleğiydi. Öyle ki Endonezya'dan, Somali'den, Arjantin'den, Filistin'den nice aile kızlarına onun adını verdi.</span></p>

  <p class="heading"><span class="calibre5">Bense böyle idealist davalarla ilgilenemeyecek kadar "meşgul" ve galiba maddiyatçıydım. İşletme mezunu hırslı bir genç adam olarak kurumsal kariyer basamaklarını tırmanmaktaydım. Uluslararası bir firmada çalışmaya başladım. Margot ne statümle ne de maaşımla ilgileniyordu ama ben bunları gün geçtikçe daha çok önemsemeye başladım. Güçlü olmak istiyordum. Güçlü ve zengin...</span></p>

  <p class="heading"><span class="calibre5">Tüm hayatımızı ince ince planlamıştım. İki sene içinde çocuk yapacaktık. Kafamdaki mutlu aile tablosunda iki kız çocuğu vardı. Bizi aydınlık bir gelecek beklediğinden emindim. Ne de olsa dünyanın en güvenli yerlerinden birinde yaşıyorduk; bozuk bir musluk gibi Avrupa'ya mülteci akıtan o karmaşık ülkelerden birinde değil. Gençtik, sıhhatimiz yerindeydi. Hiçbir şeyin yanlış gitmesine ihtimal vermiyordum. Şimdi bu satırları yazarken inanması zor geliyor. Artık elli dört yaşındayım, Margot ise hayatta değil.</span></p>

  <p class="heading"><span class="calibre5">Oysa daha sağlıklı ve tartışmasız, iyi kalpli olan oydu, ben değil. Yaşamayı asıl o hak ediyordu. Yalnız sağlıklı şeyler yer, düzenli egzersiz yapar, her türlü kötü alışkanlıktan uzak dururdu. Hep incecikti, formdaydı. Aramızdaki yaş farkına rağmen benden daha genç dururdu.</span></p>

  <p class="heading"><span class="calibre5">Beklenmedik bir şekilde öldü. Bir gece sığınma talep eden bir Rus gazeteciyi ziyarete gitmişti. Dönüşte otobanın ortasında arabası arıza yapmış. Ve her zaman trafik kurallarına riayet eden, bu konuda beni hep uyaran Margot, dörtlüleri yakıp bekleyecek yerde, nedense basireti bağlanmış gibi arabadan çıkıp en yakındaki köye yürümeye kalkmış. Üstünde koyu kahverengi bir trençkot, koyu renk pantolon. Karan-lıkla bütünleşircesine... Yüz metre ilerde hızla gelen bir araç çarpmış. Yugoslavya plakalı bir karavan. Şoför onu görmemiş bile.</span></p>

  <p class="heading"><span class="calibre5">Sevdiğim kadını kaybedince ağır bir dönüşüm geçirdim. Ne o balıkçı köyündeki saf delikanlıydım artık, ne kariyer peşinde koşan bir işletmeci... İçimdeki bastırılmış hayvan ortaya çıktı; bastırılmış ve kapana kısılmış.</span></p>

  <p class="heading"><span class="calibre5">Hızla değiştim, çirkinleştim, çirkefleştim ve en nihayetinde dibe vurdum. 1970'lerin başıydı. Hayatımın bu safhasına, Sufi kelimesinin "S" harfiyle tanışma dönemi diyorum.</span></p>

  <p class="heading"><span class="calibre5">İşte böyle. Umarım sıkılmamışsındır Ella. Biraz uzunca yazmışım. Sevgilerle,</span></p>

  <p class="heading"><span class="calibre5">Aziz</span></p>

  <p class="heading"></p>

  <p class="heading"></p>

  <p class="heading"></p>

  <p class="heading"><span class="calibre5">Fahişe Çöl Gülü</span></p>

  <p class="heading"><span class="calibre5">Konya, Ocak 1245</span></p>

  <p class="heading"><span class="calibre3">Başımı belaya soktuğum için cezalıyım. Hünsa patron artık hiçbir yere gitmeme izin vermiyor. Ama üzülmüyorum. İşin doğrusu ne sevinç ne keder, epeydir öyle yoğun hisler yaşamıyorum. Aheste revan akıp gidiyor günler. Her sabah aynada gördüğüm yüz biraz daha solgun, bir nebze daha durgun. Ne saçımı tarıyor süsleniyorum, ne de pembeleşsin diye yanaklarımı çimdikliyorum. Diğer kızlar görünüşümden şikâyet ediyor; müşterileri kaçırıyormuşum. Belki haklılar ama ben zaten kimse tarafından arzulanmak istemiyorum ki. Erkeklere çekici görünmekten bıktım, yıprandım. Kimse beni çekici bulmasa keşke, sessizce çürüsem bir köşede...</span></p>

  <p class="heading"><span class="calibre3">Ben kafamdan bunları geçiredurayım, evvelsi gün akşam bir müşterinin ısrarla beni görmek istediğini söylediklerinde şaşırdım. Gidip bakınca şaşkınlığın yerini korku aldı. Meğer müşteri dedikleri Baybars'mış!</span></p>

  <p class="heading"><span class="calibre3">Ben önde o arkada, yukarı kattaki basık odalardan birine çıktık. Yalnız kalır kalmaz dayanamadım, sordum: "Sen artık zabit değil misin? Vazifen cemiyet nizamını ve ahlâkını korumak değil mi? Kerhanede ne işin var?"</span></p>

  <p class="heading"><span class="calibre3">"Bak şu konuşana!" dedi Baybars kinayeyle. "Ya senin gibi fahişenin camide ne işi vardı o gün? Senin yaptığın acayip olmuyor da benim buraya gelmem mi tuhaf?"</span></p>

  <p class="heading"><span class="calibre3">"O günü bana hatırlatma. Senin yüzünden linç edilecektim. Herkesi bana karşı kışkırttın. Sen bu kerhanenin gediklisi değil miydin? Bu ne perhiz, bu ne lahana turşusu!" dedim ve hemen ardından ekledim: "Eğer bugün hayattaysam, canımı Şems'e borçluyum. Allah ondan bin kere razı olsun."</span></p>

  <p class="heading"><span class="calibre3">"Bana bak, benim yanımda anma şu mendeburun adını. Kâfir herifin teki o!" Baybars gibi bir zorbayla takışmamak gerektiğini biliyordum ama sözümü</span></p>

  <p class="heading"><span class="calibre3">sakınmadım: "BenTebrizli Şems'e kefilim. Senin sandığın gibi kötü biri değil o. Kaç kez beni görmeye geldi."</span></p>

  <p class="heading2"><span class="calibre3">"Orospunun kefil olduğu adamdan kime hayır gelir?" dedi Baybars pis pis sırıtarak. 'Vay, vay! Demek öyle ha! Kerhanede bir derviş! Acaba neden şaşırmadım?" "Senin aklın fikrin fesatta olduğu için herkesi kendin gibi zannediyorsun! Hâlbuki düşündüğün gibi değil" dedim. "Şems bana yardım ediyor. Bu yolları bırakmam için elimden tutuyor. Diyor ki tek bir kişinin bedbaht olması, incinmesi bile bütün şehri etkilermiş. İlk defa birisi beni insan yerine koyuyor. Etim için, benden</span></p>

  <p class="heading"><span class="calibre3">faydalanmak için değil, bendeki Hakk'ı görebildiği için Şems bana elini uzatıyor." "Sende Hak ne gezer ulan?" diye tersledi Baybars. "Akşam akşam ters ters</span></p>

  <p class="heading"><span class="calibre3">konuşturma beni. Günaha sokacaksın şimdi!"</span></p>

  <p class="heading"><span class="calibre3">"Doğru konuştuğunu hiç duymadım ki... " diye mırıldandım. Bunu daha önce kimseye anlatmamıştım ve neden şimdi Baybars'a aktardığımı</span></p>

  <p class="heading"><span class="calibre3">da doğrusu bilmiyordum. Ama Şems geçtiğimiz aylar boyunca hemen her hafta ziyaretime gelmişti. Başkaları tarafından görülmeden, hele hünsa patrona yakalanmadan içeri girmeyi nasıl beceriyordu aklım almıyordu, ama yapıyordu işte. Anlatsam, kesin "kara büyü" diyeceklerdi. Ama ben biliyordum ki durum böyle değildi. Şems'in Allah vergisi insanüstü yetenekleri vardı. Duvarların, kapıların ötesini görebiliyor, dilediğinde kendini görünmez yapabiliyordu. "</span> <span class="calibre3">Hazır oldu</span> <span class="calibre4">ğ</span> <span class="calibre3">unda hiç arkana bakma. Çık git bu kerhaneden</span> <span class="calibre3">" diyordu bana. Hayatımda bir annem, bir de Şems bana insanın insanı beklentisiz, karşılıksız ve çıkarsız sevebileceğini göstermişti. Sırf bu yüzden bile minnettardım ona.</span></p>

  <p class="heading"><span class="calibre3">Ne olursa olsun bedbin olmamayı salık vermişti. "</span> <span class="calibre3">Karamsar olma Çöl Gülü, kendini tasavvufa adamak istiyorsan, bu arzunda samimiysen, bil ki karamsarlı</span> <span class="calibre4">ğ</span> <span class="calibre3">a yer yok bizim yolumuzda... Kendini çaresiz hissetme. Hakk'ın sıfatları arasında ne acizlik var, ne bedbinlik...</span> <span class="calibre3">" Moralim bozulduğunda, kaderimin böyle yazıldığını, elimden bir şey gelmeyeceğini söylediğimde kırk kuraldan birini hatırlatırdı.</span></p>

  <p class="heading"><span class="calibre5">Kural Yirmi Sekiz: Geçmiş, zihinlerimizi kaplayan bir sis bulutundan ibaret. Gelecek ise başlı başına bir hayal perdesi. Ne geleceğimizi bilebilir, ne geçmişimizi değiştirebiliriz. Sufi daima şu an'ın hakikatini yaşar.</span></p>

  <p class="heading"><span class="calibre3">Ben bunları zikrederken Baybars dikkatle her hareketimi, her mimiğimi inceliyordu. Sağ gözü, tembel gözü beni ıskalıyor, arkamda bir noktaya odaklanıyordu. Sanki benim göremediğim bir şey vardı da odada, onu takip ediyordu. Korkutuyordu bu adam beni.</span></p>

  <p class="heading"><span class="calibre3">Anladım ki Baybars Şems'ten nefret ediyor. Sırf konuyu değiştirmek için gittim, bir kupa bira getirdim. Hızla kafasına dikti. İkinci ve üçüncü biraları da aynı hızla tüketti. Dördüncü biradan sonra dili çözülmeye başladı.</span></p>

  <p class="heading"><span class="calibre3">"Söyle bakalım senin hünerin nedir?" diye sordu Baybars, kelimeleri sakız gibi uzatarak. "Bu kerhanedeki her sermayenin ayrı bir marifeti varmış. Öyle diyorlar. Seninki ne? Dansözlük filan mı? Yoksa yatakta mı göstereceksin marifetini?"</span></p>

  <p class="heading"><span class="calibre3">"Bende hüner yok" dedim. "Madem eğlenmek istiyorsun, başka kıza git; benden sana hayır yok."</span></p>

  <p class="heading"><span class="calibre3">Hatta bilinmeyen bulaşıcı bir hastalıktan muzdarip olduğum yalanını bile uydurdum. Bir müşteriye böyle zırvalar anlattığımı duysa, kerhaneci hünsa bacaklarımı kırardı ama umurumda değildi o an. Baybars'ın benden soğuyup gitmesi için aklıma gelen her bahaneyi kullandım.</span></p>

  <p class="heading"><span class="calibre3">Ama gitmedi. Ne anlattıysam omuz silkti. Umurunda bile olmadığını söyledi: Derken koynundan meşin bir kese çıkarttı; içinden kızıl-kahve bir ot döküp, avuç avuç ağzına attı. Başladı zevkle çiğnemeye. "Sen de ister misin?" diye sordu.</span></p>

  <p class="heading"><span class="calibre3">"Hayır istemem." Başımı salladım. Çiğnediğinin ne olduğunu biliyordum. Bu ota müptela olanların zamanla ne hâle geldiklerini de...</span></p>

  <p class="heading"><span class="calibre3">Baybars pişkin bir edayla sırıttı. "Ne o yavru? Bakıyorum da pek terbiyelisin! Ne kaçırdığını bir bilsen, uçurur bu adamı uçurur!"</span></p>

  <p class="heading"><span class="calibre3">Sırtüstü döşeğe yayıldı. Bir müddet sabit gözlerle tavandaki örümcek ağlarını seyretti. Ve derken başladı sakin ve sabit bir sesle korkunç şeyler anlatmaya. Bugüne değin cenk meydanlarında gördüklerini aktardı.</span></p>

  <p class="heading"><span class="calibre3">"Cengiz Han öldü. Kemikleri peynir tozu gibi dağıldı ama hayaleti hâlâ Moğol Ordularına eşlik ediyor" dedi boğuk bir sesle. Hayaletin galeyana getirdiği Moğol Ordusu'nun kervanlara saldırıp, köyleri yağmaladığını, kadın erkek demeden önüne geleni kestiğini anlattı. "Ama Moğol olmasa, başka bir şey olur. Çünkü insanın olduğu her yerde savaş var" dedi.</span></p>

  <p class="heading"><span class="calibre3">Ardından sordu: "Soğuk bir kış gecesi, yüzlerce kişinin ölü ya da yaralı vaziyette yerde uzandığı savaş alanlarında, kimi ruhunu teslim eder kimi kenarda can çekişirken, ortalığa tuhaf bir yumuşaklık ve kırılganlık çöker. Aklının hayalinin alamayacağı bir huzur hâkim olur her tarafa, bilir misin?"</span></p>

  <p class="heading"><span class="calibre3">Ürperdim. Nerden bilecektim? Cevap veremedim.</span></p>

  <p class="heading"><span class="calibre3">"Ne zaman bir yerde büyük çapta bir felaket yaşansa ve aynı anda çok sayıda insan can verse, peşisıra kesif bir sessizlik olur. İşte o sessizlik var ya dünyanın en mükemmel sesidir aslında" diye devam etti Baybars. İçkiden ziyade anlattıklarından sarhoş olmuşa benziyordu.</span></p>

  <p class="heading"><span class="calibre3">"Ne kadar hazin" diyebildim sadece.</span></p>

  <p class="heading"><span class="calibre3">Baybars güldü. "Hazin mi? Hazin olan bir şey yok yavru! Bu âlem böyle! Yerse! Büyük balık küçük balığı, zalim mazlumu yer! Hayatta kalmanın tek yolu var: savaşmak" dedi. "Demek ki neymiş? Küçük balık olmayacakmışsın. Senin gibi karılar için bunun bir tek yolu var: Güçlü bir herifin kapatması olmak. O zaman erkek seni korur."</span></p>

  <p class="heading"><span class="calibre3">Ne dediğini anlamazdan geldim. Ne olumlu ne olumsuz, tek kelime etmedim. Konuşacak başkaca söz yoktu. Kolumdan tuttu, beni yere attı, elbisemi sıyırdı. Hoyrat, kaba ve açtı. Hareketlerini yavaşlatmaya çalıştıysam da esrarın ve biranın et-kisiyle çığrından çıkmış bir hâle gelmişti. Gözleri kan çanağı, sesi hırıltılıydı. Nefesi esrar, ter ve küfür karışımıydı. Tek, sert, yırtıcı bir hamlede içime girdi. Yana kaymayı, acımı azaltmayı denedim ama var gücüyle üstüme çöktü, öyle kuvvetli bastırdı ki kımıldamam mümkün olmadı. Görünmez ipler tarafından yönetilen istemsiz bir kukla gibi defalarca hızla gitti geldi. Boşaldıktan sonra dahi yavaşlamadı. Belli ki tatmin olmamıştı, aynı hırsla sevişmeye devam etti. Tekrar sertleşeceğinden korktum fakat aniden ve kendiliğinden yoruldu, durdu. Hâlâ üstümdeydi. Yüzüme som bir nefretle baktı, sanki daha bir dakika önce onu tahrik eden bedenim şimdi onu iğrendiriyordu.</span></p>

  <p class="heading"><span class="calibre3">En sonunda döşekte yana devrilip, "git üstüne bir şeyler giy" diye buyurdu. Kalktım. Ben acele acele kenarda giyinirken, o ağzına biraz daha esrar atıp beni</span></p>

  <p class="heading"><span class="calibre3">seyretti. "Karar verdim, bundan böyle başka erkeklere hizmet etmeyeceksin. Seni dost tutacağım" dedi.</span></p>

  <p class="heading"><span class="calibre3">Müşterilerin ara sıra böyle olur olmaz hayallerle gelmesi, fahişeleri kapatma yapmak istemeleri vak'a-i adiyedendi. Böylesi hassas meseleleri kurnazlıkla halletmeyi, "harikasın beyim, seve sırf sana çalışırım" deyip erkeklerin sırtlarını sıvazlamayı, "ama beni giydirip kuşatman, çok para harcaman, bilhassa hünsa patronun gönlünü hoş tutman gerekir" deyip oltaya getirmeyi bilirdim. Ne var ki yalan söylemek, kıvırmak, kandırmak istemiyordum artık. Doymuştum bu oyunlara.</span></p>

  <p class="heading"><span class="calibre3">"Olmaz" dedim. "Benden sana dost olmaz. Hem ben yakında bu yolları toptan bırakacağım. Kerhaneden ayrılacağım. Kendimi ibadete adayacağım."</span></p>

  <p class="heading"><span class="calibre3">Baybars çiğ bir kahkaha attı. Hayatında bundan daha gülünç bir şey duymamıştı sanki. O kadar çok güldü ki, gözlerinden yaş geldi. "İbadete adayacakmış, vay haspa" dedi nihayet konuşabildiğinde. "Nereye gidiyosun yavru? Otursaydın biraz daha!"</span></p>

  <p class="heading"><span class="calibre3">Baybars'la takışmanın anlamı olmadığını biliyordum ama elimde değildi. "Aklınca beni aşağılıyorsun ama senle ben o kadar da farklı değiliz" dedim. "İkimiz de geçmişimizden, yaptığımız yanlışlardan pişmanız. Ama sen, beyamcan sağ olsun, zabit olmuşsun. Benimse arka çıkacak kimsem yok. O yüzden burdayım."</span></p>

  <p class="heading"><span class="calibre3">Baybars'ın suratındaki ifade tamamen değişti, çehresi sertleşti. O ana dek soğuk ve mesafeli bakan gözleri hınçla doldu. Birden atılıp saçımdan yakaladı. "Ne diyosun sen? Sana iyi davrandık diye şımardın bakıyorum" dedi. "Ulan orospu! Sen kimsin de kendini benimle kıyaslıyorsun?"</span></p>

  <p class="heading"><span class="calibre3">Ağzımı açıp bir şey söyleyecek olduysam da aniden inen bir darbeyle sesim, nefesim kesildi. Yüzüme attığı yumruğun acısını daha tam olarak anlayamadan, aniden duvara fırlattı beni. Çarpmanın etkisiyle sersemledim ama ne o an, ne daha sonra gıkımı çıkardım. Darbelere direnmedim.</span></p>

  <p class="heading"><span class="calibre3">İlk değildi ne de olsa. Müşteri elinden daha önce de yaşamıştım dayağı, zulmü, hakareti, tecavüzü...</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Baybars mideme, kaburgalarıma birbirinden sert tekmeler indirdi. Yerde boylu boyunca yatıyordum. Tam o anda, oracıkta, tuhaf bir şey oldu. Anlatması zor, ama sanki ruhum bedenimden ayrıldı. Derlerdi de inanmazdım. Meğer ruh bir uçurtma imiş. Kuyruklu, rengârenk, narin ve nazenin bir uçurtma... Ağırlığından kurtulup yükseliverdi havada. Özgürlük ne güzel şeymiş, hayret! Nasıl da hafif, latif, uçsuz bucaksız... Bir mekâna, bir adrese, bir bedene hapsolmamak nasıl bir lütufmuş meğer...</span></p>

  <p class="heading"><span class="calibre3">Başladım semada yüzmeye. İster kuzeye giderim, ister güneye. Huzurlu bir boşluğa fırlatılmıştım, ne direnmeye sebep vardı, ne gücenmeye. Süzülüyordum öylece. Gayret bile göstermeme gerek yoktu. Sonsuzluğu yutmuş, sonsuzluk olmuş-tum. Pencereden çıktı uçurtma, başladı yükselmeye. Yeni harman edilmiş burçak tarlalarının üzerinden geçtim, köylü kızların mırıldandığı türküleri işittim, gün geceye dönünce peri ışıkları gibi yanıp sönen ateşböceklerine gülümsedim. Hızla düşüyordum bir yerlere ama aşağı doğru değil, yukarıya doğru, dipsiz gökyüzüne çekilircesine...</span></p>

  <p class="heading"><span class="calibre3">Ölüm buysa eğer, korkacak bir şey yokmuş. Dert tasa, endişe evham kalktı üstümden. Arzın arşla kucaklaştığı sihirli bir kesişme noktasındaydım; hiçbir şey ürkütemezdi beni. Ve birden bir hakikatin farkına vardım. Ben bunca zaman sırf hünsa patrondan yahut o insan azmanı Çakal Kafa'dan korktuğum için bu kerhaneden ayrılamamıştım. Kaçarsam beni bulurlar; yakalar, yaralar yahut öldürürler korkusuyla senelerdir köle gibi vücudumu satarak emirlerinde çalışmıştım. Şimdiyse Hak bana ruhumun uçurtma gibi süzülebileceğini göstererek korkmamayı öğretiyordu. Bir Baybars belası yollayarak bin Baybars'la baş etmenin yolunu gösteriyordu.</span></p>

  <p class="heading"><span class="calibre3">Ürküp çekinmenin, pısıp tırsmanın, koca bir ömrü tavşan gibi kovukta saklanarak geçirmenin ve bunun adına "ne yapalım, kaderim böyleymiş" demenin anlamı yoktu. Ben, Çöl Gülü, sağ kalırsam şayet, gidecektim buralardan. Hem de arkama bile bakmadan. Evet, Tebrizli Şems haklıydı. Pislik ve kir, cenabet ve cerahat... adına ne dersen de, yalnızca içte olurdu. İçimizde. Geri kalan her şey suyla yıkanır, yuğulurdu.</span></p>

  <p class="heading"><span class="calibre3">Gözlerimi kapadım. Bir başka, bir öte Ben düşledim. Temizdi, berraktı, tövbekardı, tövbesinde sebatkârdı o öteki hâlim; benden daha genç, daha cesur ve güzeldi. Hem iyimser ve samimi, hem atılgan ve dirayetliydi, kerhaneden çıkıp yepyeni bir hayata başlarken. Ter ü taze, ışıl ışıl, inanç ve umut doluydu. Öyle inandırıcıydı ki, hayali bile o kadar tatlıydı ki, gülümsemeden edemedim.</span></p>

  <p class="heading"><span class="calibre3">"Ne demeye sırıtıyorsun lan?"</span></p>

  <p class="heading"><span class="calibre3">Bir tekme daha indirdi Baybars. İki büklüm oldum acıdan. Gene gülümsedim. "Ulan hasta mısın lanet karı! Ne sırıtıyorsun dedim? Bana mı gülüyorsun</span></p>

  <p class="heading"><span class="calibre3">yoksa?" diye peş peşe sorular ve küfürler yağdırdı Baybars. "Sana gülmüyorum" dedim zorlukla konuşabildiğimde. "Beni ölüm</span></p>

  <p class="heading"><span class="calibre3">korkusundan kurtardın. Sayende nihayet bu kerhaneden kurtulacağım. Teşekkür ederim... "</span></p>

  <p class="heading"><span class="calibre3">Ve işte o zaman Baybars yuvalarından fırlamış gözlerle dehşet içinde bana baktı. Bir an öyle kalakaldı. "Kafayı yemiş karı..." diye mırıldandı. Gulyabani görmüş gibi geri geri yürüdü. Titreyen ellerle kapıyı açtı ve beni öylece yerde bırakarak, esrar çubuğunu, kesesini ve kıyafetlerini unutarak âdeta kaçarcasına merdivenlerden inip, kerhaneden uzaklaştı. .</span></p>

  <p class="heading"></p>

  <p class="heading"></p>

  <p class="heading"><span class="calibre5">Kimya</span></p>

  <p class="heading"><span class="calibre5">Konya, Ocak 1245</span></p>

  <p class="heading"><span class="calibre3">Bir vesile çıksın diye günler, haftalarca bekledim. Şems'i görmek, onunla başbaşa konuşabilmek için habire fırsat kolladım. Aynı çatı altında yaşasak da ben hep haremlik kısmında olduğumdan, yollarımız bir türlü kesişmiyordu. Ama bu sabah avluda kuru yaprakları süpürürken Şems aniden yanımda belirdi. Yalnızdı.</span></p>

  <p class="heading"><span class="calibre3">"Nasıl gidiyor sevgili Kimya?" diye sordu şen şakrak bir edayla. "İyi gidiyor" dedim başörtümü düzeltip, mahcup gülümseyerek. Baktım Şems'in gözlerinde buğulu bir bakış var. Sanki uykudan yeni uyanmıştı.</span></p>

  <p class="heading"><span class="calibre3">Ya öyle, ya da gene bu dünyadan öteye bir yolculuk yapıp dönmüştü. Bu aralar sık sık öteki âleme gidip geldiğini biliyordum. Ne vakit dünyevi boyuttan uzaklaşsa, geri döndüğünde bazı işaretler taşıyordu. Yüzüne dalgın bir ifade geliyor, gözleri cam bir perde arkasından bakarcasına donuklaşıyordu. Bunca zaman Şems'in her mimiğini, her hareketini pürdikkat izlediğim için ruh hâlindeki en ufak bir iniş çıkışı bile fark eder olmuştum. Ama tabii bunu ona belli etmedim.</span></p>

  <p class="heading"><span class="calibre3">Şems başını kaldırıp gözlerini kısarak gökyüzüne baktı. "Fırtına geliyor Kimya" dedi. "Hava yakında bozacağa benzer."</span></p>

  <p class="heading"><span class="calibre3">Tam tepemizde, sanki bir tek bizim üstümüzde, boz renkli kar taneleri dönüyordu. Yılın ilk karı o kadar belirsiz, öylesine sessiz geliyordu ki... Bunca zamandır merak ettiğim soruyu o an sormaya karar verdim. "Geçenlerde bana herkesin Kuran'ı kendi idrak derecesine göre okuduğundan bahsetmiştin" dedim. "O zamandan beri dördüncü okumayı soracağım, bir türlü fırsat olmadı."</span></p>

  <p class="heading"><span class="calibre3">Şems usulca bana döndü. Yüzüme böyle sabit bir nazarla baktığında elim ayağım birbirine dolaşıyor, içim eriyordu. Alnını hafifçe kırıştırıp, dudaklarında buse gibi yumuşacık bir hüzünle bekledi; düşüncelerini elevermeyen bir esrar perdesi çehresinde asılı kaldı. Böyle anlarda ne kadar yakışıklı olduğunu bir bilseydi!</span></p>

  <p class="heading"><span class="calibre3">"Dördüncü okumayı dile dökmek imkânsızdır" dedi. "Dilin yetersiz kaldığı bir öte boyut var. Aşkın sahasına adım atınca, kelimelere gerek kalmaz."</span></p>

  <p class="heading"><span class="calibre3">"Keşke bir gün ben de aşkın sahasına ulaşsam" deyiverdim. Ağzımdan çıkanı kulaklarım işitince kıpkırmızı oldum. Telaşla düzeltmeye çalıştım. “Yani mecazi aşkın! İlahi aşkın! Kuran'ı daha derin bir şuurla okumak için..."</span></p>

  <p class="heading"><span class="calibre3">Şems güldüğünü görmeyeyim diye başını çevirdi. "Şayet mayanda varsa, eminim oraya varırsın. Dördüncü okumada, akıntıya balıklama dalar; su olur, ırmak olur, çağıl çağıl akarsın Kimyacım."</span></p>

  <p class="heading"><span class="calibre3">Derin bir nefes aldım, göğsüm körük gibi indi kalktı. Bir tek Şems beni heyecandan aptallaştırabilir, içimi böyle kaynatabilirdi. Onun yanındayken hem her şeyi sil baştan öğrenen bir genç kıza dönüşüyor, hem şefkatli bir anne gibi hissediyor, hem de rahminde can taşımaya hazır bir nilüfer çiçeği gibi açılıyor, kadın oluyordum.</span></p>

  <p class="heading"><span class="calibre3">"Ne demek</span> <span class="calibre5">mayanda varsa</span> <span class="calibre3">?" diye sordum. "Kaderinde varsa mı demek istiyorsun?"</span></p>

  <p class="heading"><span class="calibre3">"Öyle de denebilir" dedi Şems kafasını sallayarak.</span></p>

  <p class="heading"><span class="calibre3">"Ben bu kader meselesini anlamıyorum" dedim. Hâlbuki söylemek istediğim şey başkaydı:</span> <span class="calibre3">"Benim kaderimde sen var mısın acaba?" diye sorabilmek isterdim ona. "</span> <span class="calibre4">Ş</span> <span class="calibre3">ayet yoksan bileyim. Bo</span> <span class="calibre4">ş yere senin hakkında hayaller kurmayayım."</span></p>

  <p class="heading"><span class="calibre3">"Kaderin ne olduğunu anlatamam" dedi Şems. "Ama ne olmadığını anlatabilirim.</span> <span class="calibre5">Kader, hayatımızın önceden çizilmiş olması demek değildir. Bu sebepten, "ne yapalım kaderimiz böyle" deyip boyun bükmek cehalet gös-tergesidir. Kader yolun tamamını değil, sadece yol ayrımlarını verir. Güzergâh bellidir ama tüm dönemeç ve sapaklar yolcuya aittir. Öyleyse ne hayatının hâki-misin, ne de hayat karşısında çaresizsin. Bunu anlatır Yirmi Dokuzuncu Kural."</span></p>

  <p class="heading"><span class="calibre3">Boş boş bakmış olacağım ki Şems biraz daha açıklama gereği duydu. Koyu kara gözlerinin derinleri parlayarak şöyle dedi: "Müsaadenle bir mesel anlatayım."</span></p>

  <p class="heading"><span class="calibre3">"Günün birinde genç bir kadın bir dervi</span> <span class="calibre4">ş</span> <span class="calibre3">e kaderin nasıl i</span> <span class="calibre4">ş</span> <span class="calibre3">ledi</span> <span class="calibre4">ğ</span> <span class="calibre3">ini sormu</span> <span class="calibre4">ş</span> <span class="calibre3">. Dervi</span> <span class="calibre4">ş demi ş ki: "Gel benimle, beraber görelim." Az gitmi ş uz gitmi ş</span> <span class="calibre3">ler, bir nümayi</span> <span class="calibre4">ş</span> <span class="calibre3">e denk gelmi</span> <span class="calibre4">ş</span> <span class="calibre3">ler. Me</span> <span class="calibre4">ğ</span> <span class="calibre3">er ahali bir katili asmak için meydana götürüyormu</span> <span class="calibre4">ş</span> <span class="calibre3">." Dervi</span> <span class="calibre4">ş</span> <span class="calibre3">genç kadına sormu</span> <span class="calibre4">ş</span> <span class="calibre3">: "</span> <span class="calibre4">Ş</span> <span class="calibre3">imdi bu adamı idam edecekler. Peki bu sonuca sebep olan hadise nedir? Birisi bu adama önceden para verdi, o da gitti cinayet silahı satın aldı. Bu mu asılmasına sebep? Yoksa suçu i</span> <span class="calibre4">ş</span> <span class="calibre3">lerken kimse onu durdurmadı</span> <span class="calibre4">ğ</span> <span class="calibre3">ı için mi dara</span> <span class="calibre4">ğ</span> <span class="calibre3">acına gidiyor? Veya suçu i</span> <span class="calibre4">ş</span> <span class="calibre3">ledikten sonra yakalandı</span> <span class="calibre4">ğ</span> <span class="calibre3">ı için mi? idamına yol açan sebep gerçekle</span> <span class="calibre4">ş</span> <span class="calibre3">tirdi</span> <span class="calibre4">ğ</span> <span class="calibre3">i eylemin öncesinde mi, esnasında mı, yoksa sonrasında mı saklı sence?"</span></p>

  <p class="heading"><span class="calibre3">"Kafamı karıştırıyorsun" diyerek Şems'in lafını kestim. "Hikâyedeki adam katil olduğu için, yani korkunç bir suç işlediği için asılacak. Ettiğinin bedelini ödüyor. İşte sana sebep. İşte netice. Hayırlı ameller başka, şerri ameller başkadır."</span></p>

  <p class="heading"><span class="calibre3">Şems birden sesini alçalttı. "Ne dediğini anlıyorum" dedi bitkin düşmüşçesine. "Ama bu hayatta her ayrım o kadar kolay çizilmiyor. Ya sandığın kadar siyah-beyaz, iyi-kötü, açık- seçik değilse? Ya tekmil kelimelerin önemini yitirdiği bir başka bilinç boyutu varsa?"</span></p>

  <p class="heading"><span class="calibre3">"Olmaz. Allah bu ayırımlar konusunda gayet açık olmamızı istiyor. Yoksa ne haram diye bir şey olurdu, ne helal. Şayet insanları cehennemle ürkütüp cennetle teşvik etmeseydi, insanlık çığırından çıkar, dünya feci bir yer hâline gelirdi. Korkutulmaya da ödüllendirilmeye de ihtiyacımız var."</span></p>

  <p class="heading"><span class="calibre3">Sert bir rüzgâr esti bizden yana. Kar taneleri havada rastgele savruldu. Şems bana doğru bir adım atarak sırtımdaki şalı düzeltti; omuzlarımı örttü. O kadar yakınımdaydı ki, kokusunu içime çektim. Sandal ağacı, misk-i amber ve yağmur sonrası toprak karışımıydı Şems'in kokusu. Karnımda, göğsümde bir kıpırdanma, bacaklarımın arasında bir dalgalanma hissettim. Bir erkeği arzulamak böyle bir şeydi demek. Hem utanç vericiydi hem de, tuhaf bir şekilde, utanacak bir şey yoktu bunda.</span></p>

  <p class="heading"><span class="calibre3">Şems yarı müşfik yarı muzip yüzüme baktı. "Akıl ve mantığın hudutları gayet keskin olabilir. Ama aşkta tüm sınırlar ve ayrımlar silikleşir" dedi.</span></p>

  <p class="heading"><span class="calibre3">Semavi Aşk'tan mı bahsediyordu, yoksa bir kadınla erkeğin dünyevi aşkından mı? Belki de ikimizi kast ediyordu? Sahi "biz" diye bir şey var mıydı ortada?</span></p>

  <p class="heading"><span class="calibre3">Şems aklımdan geçen sorulardan habersiz sözlerine devam etti: "Haram ve helalden bahsediyorsun. Öyle insanlar var ki sırf cehennem dehşeti yahut cennet rüşveti için iman ediyor. Etmesinler daha iyi! Kim kimi kandırıyor? Kıldıkları namazın bile hesabını tutuyorlar. Bizse daimi namazdayız. Sürekli huzurdayız. Zühdî ibadeti ne yapayım? Bana kalsa bir kova su alır cehennem ateşini söndürür, cenneti de ateşe veririm ki, sırf ve saf aşk kalsın. Gerisi boş!"</span></p>

  <p class="heading"><span class="calibre3">"Aman sakın böyle şeyleri uluorta söyleme. İnsanlar peşin hükümlü. Seni yanlış anlarlar. Anlamadan yaftalarlar" dedim kaygıyla. "Birilerini kızdırabilirsin."</span></p>

  <p class="heading"><span class="calibre3">Şems gülümsedi. Bileğimi kavradı, elimi tuttu. Bıraktım vücudunun sıcaklığı vücuduma geçsin; esir etsin beni kendine, meftun etsin. Konuştuğunda sesi yumuşacıktı:</span></p>

  <p class="heading"><span class="calibre3">"</span> <span class="calibre3">Biz onların gözlerine perde çektik, kulaklarına a</span> <span class="calibre4">ğ</span> <span class="calibre3">ırlık astık</span> <span class="calibre3">, demiyor mu Kimya? Mühürlü kulaklara ne söylesen günah sayarlar. Ne yapabilirim ki? Aşk dersin, onu bile yanlış anlarlar."</span></p>

  <p class="heading"><span class="calibre3">"Hâlbuki sen ne söylesen bana bal gibi gelir" dedim aniden! Aman Allahım! Dilimi ısırdım. Ağzımdan çıkan söze inanamadım. Nasıl böyle bir</span></p>

  <p class="heading"><span class="calibre3">şey söyleyebilmiştim? Aklım başımdan uçmuş muydu? İçime cin girmişti herhalde. Telaşla toparlandım. Şems'in yüzüne bile bakamadan, şalımı sıkı sarınarak</span></p>

  <p class="heading"><span class="calibre3">mırıldandım: "Şey... geç oldu... Mutfakta işim var. Ben artık gideyim." Yanaklarım utançtan ve heyecandan kıpkırmızı, konuştuğumuz ve</span></p>

  <p class="heading"><span class="calibre3">konuşamadığımız tüm kelimeler dilimin ucunda şekerriz bir tat bırakmış hâlde, kalbim deli gibi ata avludan çıkıp eve doğru seğirttim. Ama Şems'ten koşar adım uzaklaşırken dahi bir eşiği aştığımın farkındaydım. O andan itibaren, tâ baştan bildiğim bir hakikati kabul etmek durumunda kaldım:</span></p>

  <p class="heading"><span class="calibre3">Evet, ben Kimya, Mevlâna'nın manevi kızı, talebesi, yetiştirmesi, gördüğüm günden beri Şems-i Tebrizî'ye sırılsıklam âşıktım.</span></p>

  <p class="heading"></p>

  <p class="heading"></p>

  <p class="heading"><span class="calibre5">Şems</span></p>

  <p class="heading"><span class="calibre5">Konya, Ocak 1246</span></p>

  <p class="heading"><span class="calibre3">Boşboğazlar hiç durur mu? Habire konuşurlar! Mizaçları böyle. Konya'ya vardım varalı hakkımda o kadar çok rivayet uyduruldu ki, gülüp geçiyorum artık. Gıybet büyük bir günah. Ama insanların çoğu bunu bilmez. Bilir de bilmezden gelir. Hâlbuki Allah, bir başkasının dedikodusunu yapmayı "ölü kardeşinin etini yemeye" benzetir. Bundan daha dehşetengiz bir tarif olabilir mi? Gene de yetmez. İnsan ziyandadır, hüsrandadır, zandadır; dedikodudan vazgeçmez. Oysa bir tek şahıs hakkında konuştuğumuz tek bir kötü kelime, hele yalan, iftira ve karalama, muhakkak döner dolaşır; sahibine misliyle geri gelir. Hem de hiç ummadığı bir anda, ummadığı bir yerden.</span></p>

  <p class="heading"><span class="calibre3">Ne tuhaf. Gıybet hariç bütün temel günahları tek tek avlamaya çalışırlar. Şarap içeni yerden yere vurup zina edeni taşlamayı bilirler. Dolandırıcılık yapmanın, yetim hakkı yemenin, hırsızlık etmenin, komşunun karısına göz dikmenin... her kusur ve kabahatin cezası toplum tarafından kabul görür de, başkaları hakkında uluorta konuşmanın bedeli nedense hiç önemsenmez. Oysa gıybet etmek, yani o anda orada bulunmayan bir insanı çekiştirmek, bilip bilmeden onun hakkında ileri geri laf sarfederek yakıştırma ve suçlamalarda bulunmak, bedeli ağır bir günahtır. Bunu görmüyorlar mı?</span></p>

  <p class="heading"><span class="calibre3">Günün birinde adamın teki ko</span> <span class="calibre4">ş</span> <span class="calibre3">a ko</span> <span class="calibre4">ş</span> <span class="calibre3">a Sufi'ye gelmi</span> <span class="calibre4">ş</span> <span class="calibre3">, nefes nefeseymi</span> <span class="calibre4">ş</span> <span class="calibre3">. "Baba erenler, gördün mü? Sokakta bir sürü hizmetkâr tepeleme siniler ta</span> <span class="calibre4">ş</span> <span class="calibre3">ıyor!"</span></p>

  <p class="heading"><span class="calibre3">Sufi sakin sakin:"Bundan bana ne evlat?" demi</span> <span class="calibre4">ş</span> <span class="calibre3">. "Beni hiç ilgilendirmez."</span> <span class="calibre4">İ</span> <span class="calibre3">yi ama o sinileri sizin eve ta</span> <span class="calibre4">ş</span> <span class="calibre3">ıyorlar" demi</span> <span class="calibre4">ş adam.</span></p>

  <p class="heading"><span class="calibre3">Sufi o zaman, "O hâlde bundan sana ne?" demi</span> <span class="calibre4">ş</span> <span class="calibre3">. "Seni hiç ilgilendirmez."</span> <span class="calibre3">Maalesef bu dünyada hemen herkesin gözü başkasının sinisinde. Acaba</span></p>

  <p class="heading"><span class="calibre3">ötekinin kaç parası, ne kadar malı var? Sana ne be adam? Bak kendi işine. Senin yolun sana, benim yolum bana. Hangimizin yolunun daha âlâ olduğunu saptamak ise son tahlilde ne sana düşer ne bana.</span></p>

  <p class="heading"><span class="calibre3">Hakkımda uydurulan lafları duyunca, insanların hayal güçlerine şapka çıkarıyorum. Pes! Ne hainliğim kaldı, ne fedailiğim. Anlaşılan benim Haşhaşilerin gizli kumandanı olduğuma inananlar bile var. Bir kısmı işi o raddeye vardırmış ki, sözde babam Alamut'un son İsmaîlî imamıymış. Bana kara büyü yapmayı öğretmiş. Öyle dehşetengiz sihirler yaparmışım ki kime beddua edersem oracıkta can verirmiş. Rumi'yi bu sayede kendime bağlamışım. Her seher vakti ona kirpi dikeni, yılan derisi, yarasa işkembesinden yaptığım bir çorba içiriyormuşum. O da bu sayede bir dediğimi iki etmiyormuş.</span></p>

  <p class="heading"><span class="calibre3">Böyle palavralara karnım tok, gülüp geçerim. Başka ne yapabilirim ki? Etrafın çalkalanıp dalgalanmasının Sufi'ye bir zararı yok. Tüm dünyâyı sel bassa, ördeğin umrunda olur mu?</span></p>

  <p class="heading"><span class="calibre3">Ama çevremdekiler endişe içerisinde, bilhassa Sultan Veled. Beğeniyorum onu. Son derece civanmert bir delikanlı. Eminim gün gelecek babasının sağ kolu olacak. Bir de Kimya var, ah tatlı Kimya... Benim için kaygılandığını biliyorum. Ama galiba dedikodular en çok Rumi'yi yaralıyor. İftiralardan, art niyetli yakıştırmalardan o da payını alıyor. Hadi ben kötülenmeye, karalanmaya alışkınım. Ama Mevlâna öyle mi? Cahillerin laflarına içerlediğini görünce canım sıkılıyor. Mevlâna öyle hakkaniyetli, öyle güzel bir insan.</span></p>

  <p class="heading"><span class="calibre3">Benim içimdeyse hem güzellik, hem çirkinlik mevcut. Ben teklifsiz, pervasız bir adamım. Dolayısıyla benim için başkalarının çirkinliğine katlanmak daha kolay. Ama Mevlâna safi nurdur. Onun gibi kıymetli bir âlim cahillerin sözlerine nasıl katlansın?</span></p>

  <p class="heading"><span class="calibre3">Boşuna değil Peygamber Efendimiz, "Bu dünyada üç kişiye acıyın" buyurmuş: "Bir kavmin aşağı düşen yüce kişisine, yoksullaşan zenginine ve cahillere oyuncak olan bilginine... "</span></p>

  <p class="heading"><span class="calibre3">Yine de bütün bu karalamaların uzun vadede Mevlâna'ya hayrı dokunacağını düşünmeden edemiyorum. Elalemin dedikodu malzemesi olmak kişinin canını yaksa, nefsine ağır gelse de, aslında ateş odunu gibi daha çabuk pişmesini sağlar. Mevlâna tüm yaşamı boyunca hürmet ve hayranlık görmüş, taklit edilmiş. Âlim, fakih ve zahid olmuş. Başkalarınca yanlış anlaşılmak, hor görülmek, tenkit edilmek ne demektir bilmiyor. Hiçbir zaman dışlanmamış. Nefsi başkaları tarafından yaralanmamış, çizik bile almamış. Ama bunlar olmadan olur mu? Ne kadar kırsa yaralasa da insanı, Hakikat ehline gonca gül gibi gelir dedikodu taşları.</span></p>

  <p class="heading"><span class="calibre5">Otuzuncu Kural: Hakiki Sufi öyle biridir ki başkaları tarafından kınansa, ayıplansa, dedikodusu yapılsa, hatta iftiraya uğrasa bile, o ağzını açıp da kimse hakkında tek kelime kötü laf etmez.</span></p>

  <p class="heading"><span class="calibre5">Sufi kusur görmez. Kusur örter.</span></p>

  <p class="heading"></p>
</body>
</html>
