<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Elif Şafak - Aşk</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles1.css" rel="stylesheet" type="text/css" />
</head>

<body class="main">
  <p class="heading"><span class="calibre3">Keyhusrev Şems'e cevap verememenin sancısıyla adamlarına döndü ve gürledi: "Haydi gidelim!"</span></p>

  <p class="heading"><span class="calibre3">Hükümdar sinirleri altüst olmuş bir halde çıkışa yöneldi. Yerde yatan altın kesesini ağır çizmeleriyle ezip geçti. Çok sayıdaki muhafızı hemen peşinden seğirtti. Onlar keseye basmaya kıyamayıp üstünden hopladılar.</span></p>

  <p class="heading"><span class="calibre3">Keyhusrev ve şürekâsı çıkar çıkmaz seyirciler söylenmeye başladı. "Çılgın bu herif! Başımıza iş açacak!" dediler.</span></p>

  <p class="heading"><span class="calibre3">"Bu Şems kendini ne zannediyor!" diye homurdandı bazıları. "Ne cüretle hükümdarımıza hakaret eder?" diye katıldı diğerleri. 'Ya Keyhusrev</span></p>

  <p class="heading"><span class="calibre3">bu işin bedelini tüm şehre ödetmeye kalkarsa?"</span></p>

  <p class="heading"><span class="calibre3">Şems'e ters ters, pis pis baktılar. Olan biteni kınayanların başında Şeyh Yasin ve talebeleri geliyordu. Hepsi de gayet kibirli ve gösterişli bir şekilde ayağa kalkıp Şems'i kınadıklarını aşikâr ettiler. Ve ne ilginçtir ki kızgınlıkla çıkıp giden bu güruhun içinde Rumi'nin en eski müritlerinden iki tanesi ve öz oğlu Alaaddin de vardı.</span></p>

  <p class="heading"></p>

  <p class="heading"></p>

  <p class="heading"></p>

  <p class="heading"><span class="calibre5">Alaaddin</span></p>

  <p class="heading"><span class="calibre5">Konya, Haziran 1246</span></p>

  <p class="heading"><span class="calibre3">Bu kadar utandığımı hatırlamıyorum. Öz babamı aylardır bir zındıkla işbirliği hâlinde görmek yeterince utanç verici değilmiş gibi, şimdi de müzik ve raks çıktı başıma! Babam koca şehrin önünde kendini nasıl böyle küçük düşürür? Üstüne üstlük, seyirciler arasında, kadınlar kısmında, kerhaneden namlı bir fahişenin de olduğu herkesin dilindeydi. Diyorlar ki kadın Şems'in kapatmasıymış. Bu ne biçim adam! Ahir ömrümüzün kalanı onun bize verdiği zararı temizlemekle geçecek her-halde. Bu akşam oturmuş bunları düşünürken, hayatımda ilk kez, keşke başka bir ailede doğsaydım diye geçirdim içimden. Ben ki babamın oğlu olmakla gurur duyardım, şimdi artık bir başkasının çocuğu olmadığıma yanıyorum.</span></p>

  <p class="heading"><span class="calibre3">Bence bu ayin babam gibi yüce bir din âlimine yakışmayacak türden pespaye bir dans gösterisiydi. Ama esas semadan sonra olanlar tüylerimi diken etti. O arsız Şems devletin ulu bir yöneticisine tepeden bakmaya nasıl cüret eder? Yatsın kalksın, Keyhusrev'in onu tutuklatıp idam sehpasına yollamadığına şükretsin.</span></p>

  <p class="heading"><span class="calibre3">Keyhusrev'in ardından Şeyh Yasin ile öğrencilerinin salondan çıktığını görünce, ben de onlara katıldım. Şehir halkı Şems'in yanını tuttuğumu zannetsin istemem. Ağabeyimin aksine benim babamın kuklası olmadığımı herkes anlasın!</span></p>

  <p class="heading"><span class="calibre3">O gece eve dönmedim. Birkaç arkadaşla beraber İrşad'ın evinde kaldık. Gece sabaha kadar oturup, hararetli hararetli olanları tartıştık.</span></p>

  <p class="heading"><span class="calibre3">Bilhassa İrşad burnundan soluyordu. "Bu mendebur herif babanı fena etkiliyor. Bir süredir evinizde gizli bir fahişe tutarmış. Sen de bize bir şey anlatmadın? Bu nasıl iştir Alaaddin? İsmini temizlemen şart."</span></p>

  <p class="heading"><span class="calibre3">Söylenenleri işittikçe utançtan kıpkırmızı kesildim. Ortada apaçık bir durum vardı: Şems ailemize felaket getirmişti. O gece ortak bir karara vardık: Tebrizli Şems ya bu deveyi bizim istediğimiz gibi güdecek ya bu diyardan gidecekti.</span></p>

  <p class="heading"><span class="calibre3">Ya tıpış tıpış giderdi, ya da zorla...</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Ertesi gün Şems ile erkek erkeğe konuşmak üzere eve döndüm. Kararlıydım. Avluda tek başına otururken buldum onu. Ney üflüyordu, başı eğik, gözleri kapalı, sırtı bana dönüktü. Kendini tamamen musikiye vermiş, geldiğimi fark etmemişti. Bir fare gibi sessizce arkadan yaklaştım, fırsat bu fırsat düşmanımı daha iyi tanımaya çalıştım.</span></p>

  <p class="heading"><span class="calibre3">Birazdan musiki sona erdi. Şems başını kaldırdı, kendi kendine konuşurcasına, "Merhaba Alaaddin, beni mi arıyorsun?" dedi.</span></p>

  <p class="heading"><span class="calibre3">Tek kelime etmedim. Kapalı kapıların ardını görebildiğini bildiğimden, ensesinde gözü olması da şaşırtıcı gelmedi.</span></p>

  <p class="heading"><span class="calibre3">Şems yüzünü bana dönüp, "Dünkü ayini nasıl buldun? Beğendin mi bakalım?" diye sordu gayet pişkin bir şekilde.</span></p>

  <p class="heading"><span class="calibre3">"Hiç beğenmedim. Rezaletin daniskasıydı" dedim. "Oyun oynamayı keselim, tamam mı? Seni hiç sevmedim. Babamın itibarını daha fazla mahvetmene müsaade etmeyeceğim."</span></p>

  <p class="heading"><span class="calibre3">Şems neyi yavaşça bir kenara bıraktı. "Demek mesele bu? Şayet babanın itibarı iki paralık olursa, insanlar sana saygın bir âlimin oğlu gözüyle bakmayacak. Toplumdaki ayrıcalıklı konumun sarsılacak. Bundan mı endişe ettin? Elalemin ne düşündüğünün ne önemi var?"</span></p>

  <p class="heading"><span class="calibre3">Damarıma basmasına izin vermemek için ettiği ağır lafı anlamazdan geldim. Yine de sakinleşmem zaman aldı.</span></p>

  <p class="heading"><span class="calibre3">"Buradan git artık. Git de huzur bulalım. Sen gelmeden önce ne iyiydik" dedim. "Babam muteber bir din adamı ve aile babası. Siz ikinizin ortak hiçbir noktanız yok."</span></p>

  <p class="heading"><span class="calibre3">Şems'in kaşları çatıldı. Derin derin iç çekti. Aniden kırılgan göründü gözüme. Hani şöyle okkalı bir yumruk atsam ya da kafasına bir taş indirsem, buracıkta canına okuyabilirdim. Onun canını yakma arzusu öyle şiddetli bir şekilde yokladı ki yüreğimi, yüzüne bakamadım, gözlerimi kaçırmak zorunda kaldım.</span></p>

  <p class="heading"><span class="calibre3">Tekrar baktığımda Şems'in beni bilmiş bilmiş süzdüğünü fark ettim. Yoksa zihnimi mi okumuştu? Birden tüylerim diken oldu, sanki aynı anda binlerce iğne battı bedenime. Dizlerim boşaldı, diz kapaklarımda bir gevşeme oldu; beni taşımaktan vazgeçmişlerdi sanki. Kara büyü olmalıydı! Şems'in sihirbaz olduğunu unutmuştum. Ben ona zarar vermek isterken ya o beni öldürmeye kalkarsa?</span></p>

  <p class="heading"><span class="calibre3">"Benden nasıl da korkuyorsun Alaaddin" dedi Şems aniden. "Ne yazık. Bana kimi hatırlatıyorsun biliyor musun? Şaşı çırağı!"</span></p>

  <p class="heading"><span class="calibre3">"Sen neden bahsediyorsun?" dedim.</span></p>

  <p class="heading"><span class="calibre3">"Bir hikâyeden bahsediyorum. Hikâyeleri sever misin?" "Böyle saçmalıklarla kaybedecek vaktim yok."</span></p>

  <p class="heading"><span class="calibre3">Şems dudak büktü. "Hikâyelere vakti olmayan bir insanın kâinatı okumaya vakti yok demektir" dedi. "En iyi hikâyeleri Tanrı yazar, bilmez misin?"</span></p>

  <p class="heading"><span class="calibre3">Ve benden karşılık beklemeden şu öyküyü anlattı.</span></p>

  <p class="heading"><span class="calibre3">Vaktiyle bir ustanın asık suratlı bir çıra</span> <span class="calibre4">ğ</span> <span class="calibre3">ı varmı</span> <span class="calibre4">ş</span> <span class="calibre3">. Üstelik bu çırak düpedüz</span> <span class="calibre4">ş</span> <span class="calibre3">a</span> <span class="calibre4">ş</span> <span class="calibre3">ıymı</span> <span class="calibre4">ş</span> <span class="calibre3">. Öyle ki her</span> <span class="calibre4">ş</span> <span class="calibre3">eyi çift görürmü</span> <span class="calibre4">ş</span> <span class="calibre3">. Günün birinde ustası çıraktan gidip kilerden bir kavanoz bal getirmesini istemi</span> <span class="calibre4">ş</span> <span class="calibre3">. Çırak eli bo</span> <span class="calibre4">ş</span> <span class="calibre3">dönmü</span> <span class="calibre4">ş</span> <span class="calibre3">. "Ama ustacım, kilerde iki kavanoz bal duruyor, hangisini getireyim bilemedim" diye</span> <span class="calibre4">ş</span> <span class="calibre3">ikâyet etmi</span> <span class="calibre4">ş</span> <span class="calibre3">.</span></p>

  <p class="heading"><span class="calibre3">Usta çıra</span> <span class="calibre4">ğ</span> <span class="calibre3">ının huylarını gayet iyi bildi</span> <span class="calibre4">ğ</span> <span class="calibre3">inden</span> <span class="calibre4">ş</span> <span class="calibre3">öyle demi</span> <span class="calibre4">ş</span> <span class="calibre3">: "Sen o kavanozlardan birini kır, di</span> <span class="calibre4">ğ</span> <span class="calibre3">erini getir, olur mu?"</span></p>

  <p class="heading"><span class="calibre3">Ne yazık ki çırak bu kelâmdaki hikmeti anlamayacak kadar mankafaymı</span> <span class="calibre4">ş</span> <span class="calibre3">. Bir ko</span> <span class="calibre4">ş</span> <span class="calibre3">u gidip kavanozlardan birini kırmı</span> <span class="calibre4">ş</span> <span class="calibre3">. Ama bir de ne görsün, di</span> <span class="calibre4">ğ</span> <span class="calibre3">er kavanoz da onunla beraber kırılmamı</span> <span class="calibre4">ş mı?</span></p>

  <p class="heading"><span class="calibre3">"Ne demek istiyorsun?" diye tersledim. Şems'in karşısında hiddetlenip zayıf düşmek istemezdim ama kendimi zaptedemedim. "Sen ve şu zırva hikâyelerin! Bir kere olsun lafı dolandırmadan konuşamaz mısın?"</span></p>

  <p class="heading"><span class="calibre3">"Hâlbuki ne dediğim çok açık. Sen de şaşı çırak gibi baktığın her yerde ikilik görüyorsun" dedi Şems. "Babanla ben tekiz. Beni kırarsan onu da kırarsın, anlamıyor musun Alaaddin?"</span></p>

  <p class="heading"><span class="calibre3">"Babamla ortak hiçbir noktanız yok. Ve ben ikinci kavanozu kırınca, ilkini de esaretten kurtarmış olacağım."</span></p>

  <p class="heading"><span class="calibre3">Öylesine öfke doluydu ki yüreğim, ağzımdan çıkan kelimelerin ne yaralar açtığını düşünmedim bile.</span></p>

  <p class="heading"></p>

  <p class="heading"></p>

  <p class="heading"><span class="calibre5">Şems</span></p>

  <p class="heading"><span class="calibre5">Konya, Haziran 1246</span></p>

  <p class="heading"><span class="calibre3">Bid'atmış... "Küfür bu müzik" diyorlar. Yapmayın efendiler! Aşk ile icra edilen bir sanat nasıl küfür olur? Demeleri o ki Allah bize müziği vermiş, hem de yalnız ağızla ya da sazla yapılan müzik değil kastım, tüm evreni kuşatan o canım ezgileri vermiş, sonra da tutmuş dinlemeyi yasak etmiş, öyle mi? Görmüyorlar mı bütün doğa her an her yerde O'nu zikrediyor? Bu kâinatta ne varsa aynı temel ahenkle hareket ediyor: Kalp atışımız, havadaki kuşun kanat çırpışı, fırtınalı bir gecede kapıları yumruklayan yel, dağ pınarının çağlayışı, nalburun demire vuruşu, henüz doğmamış bebeğin rahimde dinlediği sesler... Her şey, hem de her şey, muhteşem ve tek bir nağmeyle hemavaz. Dervişlerin dönerken duydukları musiki bu ilahi zincirin bir halkasıdır. Nasıl ki her su damlası içinde okyanusları taşır, bizim semamız da içinde kâinatın sırlarını taşır.</span></p>

  <p class="heading"><span class="calibre3">Ayinden önce Rumi ile beraber tefekküre dalmak üzere sessiz bir odaya çekildik. Akşam semaya çıkacak altı derviş de bize katıldı. Beraberce aptes alıp, dua ettik. Sonra tennurelerimize bürünüp, elifi kuşaklarımızı kuşandık. Bal rengi sikke mezar taşımızdı, uzun beyaz tennure nefsimize biçtiğimiz kefen, hırka ise ölmeden evvel ölenin mezarı. "</span> <span class="calibre3">Onlar ayaktayken, otururken ve yanları üzerine yatarken Allah'ı zikrederler; göklerin ve yerin yaratılı</span> <span class="calibre4">ş</span> <span class="calibre3">ı üzerine dü</span> <span class="calibre4">ş</span> <span class="calibre3">ünürler..."</span> <span class="calibre3">Bizler hâl ehliyiz. Kalp ehliyiz. Aşk ehliyiz. Biz pergel gibiyiz. Bir ayağımız şeriat üste sabit, bir ayağımızla yetmiş iki milleti devrederiz.</span></p>

  <p class="heading"><span class="calibre3">Semahaneye geçmezden evvel Rumi'nin ağzından şunlar döküldü: Beri gel, daha beri, daha beri,</span></p>

  <p class="heading"><span class="calibre3">Bu hır gür, bu savaş nereye kadar?</span></p>

  <p class="heading"><span class="calibre3">Sen bensin, ben senim işte...</span></p>

  <p class="heading"><span class="calibre3">Ne diye bu direnme?</span></p>

  <p class="heading"><span class="calibre3">Topumuz bir tek inciyiz,</span></p>

  <p class="heading"><span class="calibre3">Başımız da tek, aklımız da tek.</span></p>

  <p class="heading"><span class="calibre3">Hazırdık. Önce neyin iç çekişi geldi. Sonra Rumi semazenbaşı sıfatıyla meydana çıktı. Dervişler bir meydana girerken başları tevazuyla eğilmişti. Son beliren şeyh olmalıydı. Ne kadar direndiysem de Rumi bu vazifeyi bana vermekte ısrar etti.</span></p>

  <p class="heading"><span class="calibre3">Ney ile rebabın insanın içine işleyen sesine kudüm vuruşları eşlik etmeye başladı.</span></p>

  <p class="heading"><span class="calibre3">Dinle, bu ney nasıl şikâyet ediyor, ayrılıkları nasıl anlatıyor: Beni kamışlıktan kestiklerinden beri feryadımdan</span></p>

  <p class="heading"><span class="calibre3">erkek, kadın herkes ağlayıp inledi.</span></p>

  <p class="heading"><span class="calibre3">İlk derviş semaya başladı, tennuresinin eteği inceden hışırdarken seyircilerin gözü önünde bu âlemden uzaklaştı. Derken hepimiz semaya katıldık. Vahdetten gayrisi kalmayana dek dönmeye durduk. Gökten ne aldıysak toprağa, Hak'tan ne aldıysak halka. Her birimiz Âşık ile Maşuk arasına ağ olduk. Musiki sonlanınca evrenin başat unsurlarına selâm durduk: Ateş, hava, toprak, su ve beşinci unsur, boşluk.</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Ayin sonrası Keyhusrevle aramızda geçenlerden dolayı pişman değilim. Bir tek Rumi'yi zora soktuğuma üzgünüm. Ama bu da gerekliydi. Mevlâna hep ayrıcalık görmüş, yönetici kesim tarafından korunup kollanmış. Şimdi, halktan sıradan insanların gayet iyi bildiği bir duyguyu ilk defa tattı: Hükmeden seçkinler karşısında yaşanılan zayıflık hissi. Mahrumiyetin, çaresizliğin, kenara itilmişliğin ne mene bir şey olduğunu anlayamadan Mevlâna nasıl herkesi kucaklayan bir şair olabilir ki?</span></p>

  <p class="heading"><span class="calibre3">İşte böylece sanırım artık Konya'daki vaktim doldu. Gitme vakti geldi. Her hakiki aşk, umulmadık dönüşümlere yol açar. Aşk bir milâd demektir. Şayet "aşktan önce" ve "aşktan sonra" aynı insan olarak kalmışsak, yeterince sevmemişiz demekir. Birini seviyorsan onun için yapabileceğin en anlamlı şey değişmektir!</span></p>

  <p class="heading"><span class="calibre3">O kadar çok değişmelisin ki, sen sen olmaktan çıkmalısın. Şiir, musiki, raks... esriklik, esneklik, akışkanlık... Rumi'nin dönüşümü</span></p>

  <p class="heading"><span class="calibre3">neredeyse tamam. Şiir sevmeyen katı bir âlimken, kendi sesinin akışında hızla ilerleyen bir hatipken, artık cümle suskunların hislerine tercüman olacak kadar iyi bir şair olma yolunda. Bana gelince, ben de değiştim ve değişiyorum. Varlıktan hiçliğe gidiyorum. Bir mevsimden diğerine, bir mertebeden diğerine, yaşamdan ölüme kayıyorum. Baba Zaman'ın vaktiyle söylediklerini hatırlıyorum. İpeğin kozadan sapasağlam çıkması için ipek böceğinin kendinden feragat etmesi lâzım.</span></p>

  <p class="heading"><span class="calibre3">Dostluğumuz ve ruhdaşlığımız Allah'tan bir lütuf, eşsiz bir armağandı. Yarenlikte büyüdük, şad olduk, tomurcuklandık, çiçek açar gibi kelime açtık, tamlığı tattık. Kimse tek başına hamlıktan olgunluğa geçemez. Seni kuş gibi bir makamdan bir makama uçuracak yol arkadaşını bulmalısın. Ve buldun mu, kendini değil, onu ululamalısın.</span></p>

  <p class="heading"><span class="calibre3">Sema akşamı herkes çekilip hay huy nihayete erdikten sonra semahanede bir başıma oturdum. Rumi ile bu dünyadaki zamanımızın sonuna varıyordum. Dostluğumuz süresince nadide bir güzelliği paylaştık; durmadan birbirini yansıtan iki ayna misali birbirimizde sonsuzluğu seyrettik. Ama eninde sonunda çember döner, devir tamamlanır, ayna sırlanır. Her kışın bir baharı, her baharın bir sonu vardır.</span></p>

  <p class="heading"><span class="calibre3">Ve şu vecize hâlâ geçerlidir: Aşkın olduğu yerde, er ya da geç ayrılık vardır.</span></p>

  <p class="heading"></p>

  <p class="heading"></p>

  <p class="heading"><span class="calibre5">Ella</span></p>

  <p class="heading"><span class="calibre5">Boston, 25 Haziran 2008</span></p>

  <p class="heading"><span class="calibre3">"Başımıza beklenmedik rastlantılar ancak bunları karşılamaya hazır olduğumuz anlarda gelir" diye yazmıştı Aziz bir mesajında.</span></p>

  <p class="heading"><span class="calibre3">Eğer öyleyse bu hafta başına gelenlere bir anlamda hazır sayılmalıydı Ella. Hâlbuki eli ayağına dolaştı, alabildiğine hazırlıksız yakalandı. Zira bu hafta pat diye Aziz Z. Zahara onu görmeye Boston'a geldi.</span></p>

  <p class="heading"><span class="calibre3">Pazar günü akşamıydı. Rubinstein Ailesi tam yemeğe oturmuştu ki Ella'nın cep telefonuna bir mesaj geldi. Füzyon Yemek Pişirme Kulübü'nden biri yolladı zannedip hemen okuma gereği duymadı. Oyalandı, başka şeyler yaptı. Kalktı, yemeği masaya taşıdı: Kızarmış ballı ördek, yanma patates sote, fıstıklı yasemin pilavı üzerine karamelli soğan. Ördek o kadar iddialı ve heybetli görünüyordu ki masaya koymasıyla herkesin kaşlarının havaya kalkması bir oldu. Daha bu sabah Scott'u yeni kız arkadaşıyla görüp bunalıma giren Jeannette'in bile iştahı açılmış gibiydi.</span></p>

  <p class="heading"><span class="calibre3">Sakin, sıradan bir akşam yemeğiydi. Her zamanki muhabbetlerle taçlanan bir yemek. Ella masadaki her sohbete kıyısından köşesinden katıldı. Kocasının bahçe çitlerini maviye boyama önerisine ses etmedi, Jeannette ile üniversitedeki derslerin yoğunluğunu konuştu, ikizlerle de Karayip Korsanları filmi hakkında lafladı. Herkese ve her şeye uyum gösteriyor ama aslında herkese ve her şeye mesafeli duruyordu. Aklı Aziz'deydi. Acaba mektubunu almış mıydı? Aldıysa ne düşünmüştü? Neden hâlâ cevap yazmamıştı? Kirli tabakları bulaşık makinesine yerleştirip, beyaz çikolatalı creme brule'yi servis ederken zihni öylesine meşguldü ki cep telefonuna bakmak aklının ucundan geçmedi. Ama ne zaman ki gelen mesajlar kutusunu açtı, donakaldı.</span></p>

  <p class="heading"><span class="calibre5">Boston'dayım! Smithsonian Müzesi için fotoğraf çekimine geldim. Ama esas seni görmeye. Onyx Oteli'nde kalıyorum, beni görmeye gelir misin... Aziz</span></p>

  <p class="heading"><span class="calibre3">Ella'nın yanaklarına bir pembelik yayıldı, kalbi hızlandı. Titreyen ellerle cep telefonunu kapatıp çantasına koydu. Sakin görünmeye çalışarak masaya oturdu. Ailesini dinler gibi yaparken hafiften başı dönüyordu.</span></p>

  <p class="heading"><span class="calibre3">Ama bu hâli David'in gözünden kaçmamıştı. "Ne o bir şey mi var? Mesaj mı gelmiş?" diye sordu tabağından başını kaldırıp. "Ah... evet, Michelle mesaj atmış" dedi Ella, hiç düşünmeden.</span></p>

  <p class="heading"><span class="calibre3">Karı koca bir an gözlerini kaçırmadan birbirlerine baktılar. Bakışları kenetlendi, kilitlendi. Söylenmeyen onlarca söz aralarında gitti geldi. Uzun süren evliliklerin böyle bir faydası vardı. Artık tek kelime konuşmadan, sırf bakışlarıyla kavga edebiliyorlardı. Çocuklar hiçbir şeyin farkında değil gibiydi. Böylece Ella ve David tuhaf bir şekilde bir oyunun içinde buldular kendilerini. Biri diğerinin yalan söylediğini biliyordu, beriki de onun bunu bildiğini.</span></p>

  <p class="heading"><span class="calibre3">Sonunda David düşünceli düşünceli doğruldu, peçetesini kusursuz bir kare oluşturacak şekilde dikkatlice katladı. Hareketleri ağırlaşmıştı. "Ya, demek Michelle mesaj yollamış" diye mırıldandı.</span></p>

  <p class="heading"><span class="calibre3">Ella kocasının kendisine zerrece inanmadığını anlasa da uydurduğu masalı sürdürmek zorunda hissetti. Belki de şu anda esas niyeti ne kocasını ikna etmek, ne çocuklarını kandırmaktı. Sırf kendisi için ihtiyacı vardı bu yalana. Evinden dışarı adım atmak, Aziz'in kaldığı otele gitmek, nihayet onu yüz yüze görmek istiyordu. Hem de nasıl istemek? Hayatında hiçbir şeyi bu kadar istememişti... O yüzden her bir sözcüğü tartarak devam etti.</span></p>

  <p class="heading"><span class="calibre3">"Yarın sabah yayınevinde toplantı varmış, gelecek sezonun kitap katalogu belirlenecekmiş. Onu haber verdi. Benim de katılmamı istiyor."</span></p>

  <p class="heading"><span class="calibre3">"O zaman önemli bir toplantı, muhakkak gitmelisin" dedi David gözlerinde anlaşılmaz bir parıltıyla. "İstersen sabah ben bırakayım seni, hem beraber gitmiş oluruz. Bir iki randevumu kaydırdım mı ayarlayabilirim."</span></p>

  <p class="heading"><span class="calibre3">Ella kocasına bakakaldı. Ne yapmaya çalışıyordu? Hakikaten Boston'a beraber gitmek mi istiyordu? Yoksa çocukların gözü önünde tartışma çıkarmak mıydı niyeti? Zoraki gülümsedi. "Çok iyi olurdu ama evden sabah yediden önce çıkmamız lâzım. Michelle benimle toplantıdan önce ayrıca konuşmak istiyormuş."</span></p>

  <p class="heading"><span class="calibre3">Her şeyden habersiz Orly sırıtarak konuşmaya daldı. "Oo, o zaman babamı unut gitsin. Hayatta o kadar erken kalkamaz. O saatte babamı ancak vinçle kaldırabilirsin."</span></p>

  <p class="heading"><span class="calibre3">David hiçbir zaman sabahları erken kalkabilen biri olmamıştı. Çocukları da karısı da bu huyunu gayet iyi biliyordu.</span></p>

  <p class="heading"><span class="calibre3">Ella ile David'in bakışları buluştu. İkisi de bekliyor, durumu tartıyordu. Acaba ilk hamleyi kim yapacaktı? Bu oyunu oynamaya daha ne kadar devam edeceklerdi?</span></p>

  <p class="heading"><span class="calibre3">O zaman David yüzünde müstehzi bir tebessümle geri çekildi. "Orly haklı. O saatte kalkamam. En iyisi sen yalnız git" dedi.</span></p>

  <p class="heading"><span class="calibre3">"Niye şimdi gitmiyorsun anne?" dedi Jeannette, her şeyden habersiz. "Şehirdeki dairede kal. Ne zamandır kimsenin işine yaramıyor zaten. Sabah da dinlenmiş olarak ordan toplantıya geçersin."</span></p>

  <p class="heading"><span class="calibre3">"Olabilir..." dedi Ella yanaklarının yandığını hissederek. Yarın sabah Boston'a gidip Aziz'le kahvaltı edeceğini düşünmek bile kalbinin</span></p>

  <p class="heading"><span class="calibre3">hızla atmasına yetmişken, hemen şimdi yola çıkmak çılgınlık gibi geliyordu. Öte yandan Aziz'i hemen görmek istiyordu, ertesi gün değil. Sabaha daha çok vardı. Bir ömür uzaklığındaydı sanki. Şimdi gitse daha güzel olmaz mıydı? Evden arabayla iki saatte Boston'a varacaktı ama umurunda değildi. Aziz tâ Amsterdam'dan kalkıp gel-mişti. İki saat direksiyon sallamanın lafı mı olurdu?</span></p>

  <p class="heading"><span class="calibre3">"Şimdi çıkarsam gece ondan önce Boston'a varmış olurum. Sabah da erkenden yayınevine gider Michelle ile buluşurum" diye tekrarladı Ella.</span></p>

  <p class="heading"><span class="calibre3">David'in yüzü soldu. Ağzını açıp tek kelime etmedi. Gözlerinde karısının başka bir adamla buluşmasına mâni olmayacağını ele veren bir boşvermişlik vardı.</span></p>

  <p class="heading"><span class="calibre3">"Hem uzun zamandır bizim evi toparlamadım. Gidip bir bakayım" dedi Ella. Bu son cümleyi bilerek vurgulamıştı. Böylece kocasına Aziz'le sadece bir şeyler içeceğini, ondan sonra eve gidip tek başına uyuyacağını söylemeye çalışıyordu.</span></p>

  <p class="heading"><span class="calibre3">David elinde şarap kadehi, masadan kalktı. Yüzünde çözülmesi zor bir özgüvenle, "iyi fikir. Olur canım, şimdi git" dedi. Gözdağı mı veriyordu, yoksa olan biteni umursamıyor muydu? Ella kocasının ne düşündüğünü okuyamadı.</span></p>

  <p class="heading"><span class="calibre3">"Ama anne, hani matematik ödevime yardım edecektin" diye sızlandı Avi. Ella bir şey demeye fırsat bulamadan Orly kardeşine sataştı. "Ay, ana kuzusu!</span></p>

  <p class="heading"><span class="calibre3">Otur kendi ödevini kendin yap. Koca dana!"</span></p>

  <p class="heading"><span class="calibre3">Ella çocuklarını masada tartışırken bırakıp hızlı adımlarla üst kata çıktı. Yatak odasının kapısını kapar kapamaz cep telefonundan Aziz'e yanıt yazdı:</span></p>

  <p class="heading"><span class="calibre5">Bu ne güzel sürpriz. Çok şaşırdım. İki saat sonra Onyx'teyim.</span> <span class="calibre3">"Gönder" tuşuna bastı. Donuk gözlerle mesajın gidişini izledi. Ne yapıyordu böyle? Bu yol sonra nereye çıkacaktı? Gerçi bunları düşünecek</span></p>

  <p class="heading"><span class="calibre3">vakit yoktu. Bu akşam yaptıklarından dolayı pişman olacaksa eğer, ki muhtemelen olacaktı, buna daha sonra hayıflanırdı. Şimdi yaşaması gerekeni yaşayacaktı. Acele etmesi gerekiyordu. Yirmi dakikada duşa girdi, makineyle saçlarını kuruttu, dişlerini fırçaladı, bir elbise seçti, giydi çıkardı, diğerini denedi, olmadı, bir başkasında karar kıldı, saçlarını taradı, biraz makyaj yaptı, anneannesinin hediyesi ufak yeşim küpeleri taktı, aynada kendine baktı, gördüğünü beğenmedi ve gitti başka bir elbise giydi.</span></p>

  <p class="heading"><span class="calibre3">Derin bir nefes aldı, biraz parfüm sıktı. Eternit-Calvin Klein. Şişe banyo dolabında yıllanmıştı. David hiç parfüm sevmezdi. "Kadın, kadın gibi kokmalı" derdi hep, "vanilya yahut papaya gibi değil." Ama Avrupalı bir erkek farklı düşünebilirdi parfüm konusunda. Avrupa'da parfüm tutulan bir şey değil miydi?</span></p>

  <p class="heading"><span class="calibre3">İyi de neden Aziz geleceğini önceden haber vermemişti? Bilseydi ona göre hazırlanır, kuaföre gider, manikür ve yüz bakımı yaptırır, hatta kimbilir belki saç stilini değiştirirdi. Ella'nın zihninde bir sürü soru yanıp sönüyordu:</span> <span class="calibre3">Ya Aziz beni be</span> <span class="calibre4">ğ</span> <span class="calibre3">enmezse? Ya kimyalarınız tutmazsa, tâ Boston'a kadar geldim diye pi</span> <span class="calibre4">ş</span> <span class="calibre3">man olursa"? Yazı</span> <span class="calibre4">ş</span> <span class="calibre3">mak daha mistik ve kolaydı. Görü</span> <span class="calibre4">ş</span> <span class="calibre3">mekse daha zor. Neden geldi? Ben ça</span> <span class="calibre4">ğ</span> <span class="calibre3">ırdım... O mektubu yazarak buraya gelmesine ben sebep oldum...</span></p>

  <p class="heading"><span class="calibre3">Düşüncelerinden sıyrıldı. Kendini topladı. Ne demeye görünüşünü değiştirmeye çalışıyordu ki? Kimyaları tutsa ne olurdu, tutmasa ne olur? Bu adamla sadece bir fincan kahve içecekti. Hepsi bu. Daha ileri gitmeyecekti. Gidemezdi. Yoksa Zahara'yla yaşayacağı her macera, bir macera olarak kalmaya mahkûmdu, gelip geçiciydi. Bir ailesi vardı. Kurulu bir düzeni. Geçmişi buradaydı, geleceği de. Bu yaşta olmayacak hayallere kapıldığı için kızdı kendine. Düşünmemeye çalıştı. Kurmamaya. Hayal etmemeye. Arzulamamaya.</span></p>

  <p class="heading"><span class="calibre3">Sekize çeyrek kala Ella çocuklarını öptü, herkese iyi geceler diledi, evden çıktı. David çalışma odasına çekilmişti. Birbirlerini görmediler.</span></p>

  <p class="heading"><span class="calibre3">Boston'daki evlerinin anahtarlarını sallaya sallaya arabaya yürürken zihni uyuşmuş gibiydi ama dolu dizgin koşturuyordu kalbi.</span></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"><span class="calibre3">Bölüm Beş</span></p>

  <p class="heading"><span class="calibre3">Boşluk</span></p>

  <p class="heading"><span class="calibre3">Hayatta, varlıklarıyla</span></p>

  <p class="heading"><span class="calibre3">değil yokluklarıyla bizi</span></p>

  <p class="heading"><span class="calibre3">etkileyen şeyler</span></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"></p>

  <p class="heading"><span class="calibre5">Sultan Veled</span></p>

  <p class="heading"><span class="calibre5">Konya, Temmuz 1246</span></p>

  <p class="heading"><span class="calibre3">Bu cuma sabahı babam odama geldi. O kadar bitkin görünüyordu ki gözlerime inanamadım. Kirpiklerinin altında koyu torbalar oluşmuş, bakışları hepten değişmişti, tüm gece uyumamış gibiydi. Ama beni en çok şaşırtan sakallarıydı: bir gecede tamamen ağarmışlardı.</span></p>

  <p class="heading"><span class="calibre3">"Veled, oğlum, ne olur bana yardım et" dedi. Sesi o kadar kırılgan ve ağlamaklıydı ki içim sızladı.</span></p>

  <p class="heading"><span class="calibre3">Koştum, koluna girdim. "Emret babacım, ne istersen, yeter ki söyle." Bir müddet sustu, sanki söyleyeceklerinin ağırlığı altında kalmıştı. "Şems</span></p>

  <p class="heading"><span class="calibre3">gitmiş. Bizi terk etmiş."</span></p>

  <p class="heading"><span class="calibre3">Ne diyeceğimi bilemedim. Şaşırdım, üzüldüm ama doğrusu şunu da düşünmeden edemedim: Belki de böylesi herkes için daha hayırlıydı. Şimdi hayat daha kolay olmaz mıydı? Babam son zamanlarda pek çok düşman edinmişti, hepsi de Şems yüzünden. Eskiden bu şehrin en muteber insanıydı. Şimdiyse sevmeyenleri, eleştirenleri çoğalmıştı. Ürküyordum. Her şey eskisi gibi olsun istiyordum. Belki de Alaaddin haklıydı: Şems hayatımızdan çekip gidince eski huzurumuza kavuşmaz mıydık?</span></p>

  <p class="heading"><span class="calibre3">Babam zihnimden geçenleri okumuş gibi yılgınlıkla yüzüme baktı: "Kıymetlimdir o benim, unutma" dedi. "Şemsle ben, iki ayrı insan değil, biriz aslında. Ayın bir aydınlık yüzü var, bir karanlık. Şems benim serkeş yüzümdür. O benim asi yanımdır. Kimse görmez ama onun her isyanında ben varım." Başımı salladım, babama mahcup olmuştum. Bir süre konuşamadım.</span></p>

  <p class="heading"><span class="calibre3">"Ne olur Şems'i bul, tabii eğer o bulunmak istiyorsa. Git getir onu. Yokluğunda nasıl perişan olduğumu anlat." Hazin bir fısıltıya dönüştü cümleleri. "Ona de ki yokluğu beni kahrediyor."</span></p>

  <p class="heading"><span class="calibre3">Babama söz verdim. Her nerede olursa olsun Şems'i bulup getirecektim. Babam elimi tuttu, minnetle sıktı. Gözlerimi kaçırdım. Bakışlarımdaki tedirginliği fark etmesini istemiyordum.</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Bütün hafta boyunca Konya sokaklarını arşınladım. Şems'in ayak izlerini takip etmeye çalıştım. Bu süre içerisinde şehirde kim var kim yoksa Şems'in kaybolduğunu öğrenmişti. Nerede olabileceğine dair herkes bir tahmin yürütüyor, ağzına geleni söylüyordu. Bir ara bir cüzamlı dilenciye rastladım, Şems'e hayrandı. Tuttu, beni kendisi gibi düşkün, sefil ve kimsesiz insanlarla tanıştırdı. Hepsinin de ortak noktası geçmişte Şems'in imdatlarına koşmuş olmasıydı. Şaşırdım. Demek bu kadar çok takdir edeni vardı Tebrizli Şems'in, hiç bilmezdim. Bunca zaman hep onu sevmeyenlere kulak vermiş, ne kadar çok seveni olduğunu fark etmemiştim.</span></p>

  <p class="heading"><span class="calibre3">Bir akşam eve yorgun argın, şirazem kaymış hâlde geldim. Kerra bana hemen bir kâse sütlaç getirdi. Tatlı, gül suyu ve tarçın kokuyordu. Yanıma oturdu, ben yerken anne şefkatiyle gülümseyerek beni seyretti. Yüzündeki perişanlığı fark etmeden duramadım. Bir senede ne kadar yaşlanmıştı.</span></p>

  <p class="heading"><span class="calibre3">"Şems'i bulmaya çalışıyormuşsun, doğru mu?" diye sordu Kerra az sonra. Başımı salladım.</span></p>

  <p class="heading"><span class="calibre3">"Peki nereye gittiğini biliyor musun?"</span></p>

  <p class="heading"><span class="calibre3">"Hayır, hiçbir fikrim yok. Ortada çok fazla rivayet var. Şam'a gitmiş diyorlar. Ama İsfahan'a, Kahire'ye, hatta doğduğu şehir Tebriz'e gitti diyen de var. Her yere bakmak lâzım. Ben yarın Şam'a gitmek için yola çıkıyorum. Bu arada babamın müritlerinden üç tanesi diğer üç şehre gidecek."</span></p>

  <p class="heading2"><span class="calibre3">Vakur bir ifadeye büründü Kerra'nın suratı; sesli düşünüyormuş gibi mırıldandı: "Biliyor musun baban âdeta şiir konuşuyor" dedi tedirgin bir gülümsemeyle. "Bütün gün susuyor. Sonra konuşmaya başladığında ağzından dizeler dökülüyor.</span></p>

  <p class="heading"><span class="calibre3">Şems'in yokluğunda galiba şair oluyor."</span></p>

  <p class="heading"><span class="calibre3">Gözlerini yerdeki İran halısının saçaklarına dikti. Kirpiklerinin ucunda bir ıslaklık birikti. Derin bir nefes aldıktan sonra bir çırpıda okudu şu beyiti:</span></p>

  <p class="heading"><span class="calibre3">Gördüm yüzü o Haşmetli Hükümranı</span></p>

  <p class="heading"><span class="calibre3">Cennetin güneşi, gözü kulağı</span></p>

  <p class="heading"><span class="calibre3">Her varlığa yoldaş o şifacı</span></p>

  <p class="heading"><span class="calibre3">Ruhlara can veren ruhtur kâinatı</span></p>

  <p class="heading"><span class="calibre3">Neler olup bittiğinin farkındaydım. Kerra vicdanının cenderesine sıkışmıştı. Şems'in gidişine belki de en çok o sevinmişti. En azından ferahlamıştı. Öte yandan babamın mutlu olması için her şeyi yapmaya hazırdı. Ve, gayet iyi biliyordu ki babamın mutluluğu Şems'in varlığına bağlıydı. Şems'in dönmesi ise babamın Kerra'yı ve bizleri yeniden ihmal etmesi anlamına geliyordu. Böylece Kerra bir kadının yaşayabileceği en çetrefil ikilemlerden birine toslamıştı:</span> <span class="calibre3">Kocamın mutsuz olmak pahasına benim yanımda kalmasını, gözümün önünde olmasını mı isterim, yoksa benim mutsuzlu</span> <span class="calibre4">ğ</span> <span class="calibre3">um pahasına özgür ve ba</span> <span class="calibre4">ğ</span> <span class="calibre3">ımsız olmasını mı?</span></p>

  <p class="heading"><span class="calibre3">"Peki ya Şems'i bulamazsam?" dedim Kerra'yı yoklayarak. Ağzımdan çıkan soru beni de şaşırmıştı ama sormuştum işte. "O hâlde elden ne gelir. Yapacak bir şey yok. O gelmeden önce nasılsak, gene</span></p>

  <p class="heading"><span class="calibre3">öyle yaşar gideriz" dedi Kerra, bir umut kıvılcımı gözlerinde parlayarak. Ne ima ettiğini kavradım. Şems-i Tebrizî'yi aramak için yollara düşmek, tâ</span></p>

  <p class="heading"><span class="calibre3">Şam'a gitmek zorunda değildim. İstesem yarın Konya'dan çıkar, bir süre orda burda dolanır, kalacak rahat ve temiz bir han bulur, birkaç hafta sonra döner, "Şems'i aramaktan ayaklarıma kara sular indi ama ne yazık ki onu bulamadım" der geçerdim. Babam sözüme güvenirdi. Böylece bu mesele kendiliğinden sona ererdi. Hem böylesi belki yalnız Kerra ve Alaaddin'e değil, babamın talebelerine, müritlerine de faydalı olurdu; hatta bana bile.</span></p>

  <p class="heading"><span class="calibre3">"Kerra" dedim usulca. "Sence ne yapmalıyım?"</span></p>

  <p class="heading"><span class="calibre3">Ve işte uzun seneler evvel din değiştirip Müslüman olan, ilk eşini kaybettikten sonra babama dul bir kadın olarak varan, bana ve kardeşime senelerdir harikulade annelik yapan, kocasını onun başkası için yazdığı şiirleri ezberleyecek kadar çok seven, hayatı boyunca hep veren, hep gözeten bu kadın, ağzını açıp da tek kelime edemedi. Bir anda söylenecek söz kalmamıştı içinde.</span></p>

  <p class="heading"><span class="calibre3">Ve ben o zaman anladım ki bu soruyu cevaplamak bana kalmıştı. Şems'i aramaya çıkıp çıkmamak benim imtihanımdı.</span></p>

  <p class="heading"></p>

  <p class="heading"></p>

  <p class="heading"></p>

  <p class="heading"><span class="calibre5">Rumi</span></p>

  <p class="heading"><span class="calibre5">Konya, Ağustos 1246</span></p>

  <p class="heading"><span class="calibre3">Bir gayya kuyusu bu dünya, Şems'in yokluğunda. O gitti gideli ruhum çorak kaldı, gün ışımaz günüme. Gece uyku girmiyor gözüme, gündüzse evde duramaz oldum. Ne tam olarak buradayım, ne başka bir yerde. Bir hayalet gibiyim kalabalıklar içinde. Herkese küskünüm, kırgınım, elde değil. Nasıl hiçbir şey olmamış gibi hayatlarına devam edebiliyorlar? Şems-i Tebrizî'nin olmadığı bir yaşam, yaşanılası olabilir mi?</span></p>

  <p class="heading"><span class="calibre3">Gün batınımdan şafağa her gün bir başıma kütüphanede oturuyor, susuyorum. Hep Şems'i düşünüyorum. Ama sonuçta Şems benim için her şeyin ve herkesin toplamı olduğundan, tüm evreni düşünüyorum aslında. Bana söyledikleri aklımdan çıkmıyor: "Gün gelecek sana En Güzel Aşk Şiirlerini Yazan Doğulu diyecekler. Bütün dünyada ismin bilinecek."</span></p>

  <p class="heading"><span class="calibre3">Hâlbuki tek yaptığım susmak bu günlerde. "Hamuş" diyorum kendime: Suskun! Ben ne kadar susarsam susayım kelimeler bana rağmen sinemi yırtıp çıkıyorlar bedenimden. Baştan beri Şems'in yapmak istediği de bu değil miydi? Benden bir şair yaratmak! Ama bu hedefe ulaşmak için beni terk edeceği aklımın ucundan geçmemişti.</span></p>

  <p class="heading"><span class="calibre3">Hayatımız bir devr-i daim. İster devasa boyutlarda olsun, ister bir dirhemcik ağırlığında, yaşadığımız her zorluğun, çektiğimiz her çilenin büyük resimde bir yeri ve işlevi var. Mücadele etmek insan olmanın gereği. Bizim uğrumuzda cihad edenler var ya, Biz onları mutlaka yollarımıza ileteceğiz, demiyor mu? Sen nefsini aşmak, herkesi bir ve eşit görmek, Yaradan'dan ötürü yaratılanı sevmek yolunda minnacık bir adım bile atsan muhakkak karşılığını görürsün. İlahi bir nizam olduğuna inanıyorsak eğer biliriz ki bunun içinde tesadüfe yer yok. Şekerciler Hanı yakınlarında birbirimize rastlamamızdan bu yana iki sene geçti. Şems'in bana gelişi tesadüf değildi ki, gidişi öyle olsun.</span></p>

  <p class="heading"><span class="calibre3">"Rüzgârla gelmedim" demişti Şems "ki rüzgârla gideyim senin hayatından... " Ve sonra bir hikâye anlatmıştı.</span></p>

  <p class="heading"><span class="calibre3">Vaktiyle bir Sufi varmı</span> <span class="calibre4">ş</span> <span class="calibre3">. Kerameti o kadar enginmi</span> <span class="calibre4">ş</span> <span class="calibre3">ki,</span> <span class="calibre4">İ</span> <span class="calibre3">sa Peygambere bah</span> <span class="calibre4">ş</span> <span class="calibre3">edilen nefese sahipmi</span> <span class="calibre4">ş</span> <span class="calibre3">. Bu Sufinin tek bir talebesi varmı</span> <span class="calibre4">ş</span> <span class="calibre3">. Hâlinden ho</span> <span class="calibre4">ş</span> <span class="calibre3">nutmu</span> <span class="calibre4">ş</span> <span class="calibre3">. Daha fazla ö</span> <span class="calibre4">ğ</span> <span class="calibre3">rencim, müridim olsun diye hırsları yokmu</span> <span class="calibre4">ş</span> <span class="calibre3">. Ne var ki talebesi farklı dü</span> <span class="calibre4">ş</span> <span class="calibre3">ünürmü</span> <span class="calibre4">ş</span> <span class="calibre3">, istermi</span> <span class="calibre4">ş ki herkes hocasının izzeti ve kudreti kar ş</span> <span class="calibre3">ısında</span> <span class="calibre4">ş</span> <span class="calibre3">a</span> <span class="calibre4">ş</span> <span class="calibre3">kına dönsün. Bu nedenle ondan yalvar yakar bir tarikat kurmasını ve pek çok mürit edinmesini istermi</span> <span class="calibre4">ş</span> <span class="calibre3">.</span></p>

  <p class="heading"><span class="calibre3">"Eyvallah" demi</span> <span class="calibre4">ş</span> <span class="calibre3">Sufi en nihayetinde. "Madem bu kadar çok istiyorsun, yapalım bakalım."</span></p>

  <p class="heading"><span class="calibre3">O gün pazara gitmi</span> <span class="calibre4">ş</span> <span class="calibre3">ler Tezgâhlardan birinde ku</span> <span class="calibre4">ş ş</span> <span class="calibre3">eklinde</span> <span class="calibre4">ş</span> <span class="calibre3">ekerler satılıyormu</span> <span class="calibre4">ş</span> <span class="calibre3">. Sufi nefesini üflemi</span> <span class="calibre4">ş</span> <span class="calibre3">, bir yel esmi</span> <span class="calibre4">ş</span> <span class="calibre3">,</span> <span class="calibre4">ş</span> <span class="calibre3">ekerden ku</span> <span class="calibre4">ş</span> <span class="calibre3">ların hepsi can bulmu</span> <span class="calibre4">ş</span> <span class="calibre3">, kanatlanıp uçmu</span> <span class="calibre4">ş</span> <span class="calibre3">lar.</span> <span class="calibre4">Ş</span> <span class="calibre3">ehir halkının nutku tutulmu</span> <span class="calibre4">ş</span> <span class="calibre3">, anında Sufi'nin etrafını sarmı</span> <span class="calibre4">ş</span> <span class="calibre3">-lar. Hepsi kapısında mürit olmak için sıraya girmi</span> <span class="calibre4">ş</span> <span class="calibre3">. Gel zaman git zaman öyle çok hayran toplanmı</span> <span class="calibre4">ş ki, eski talebesi hocasını do ğ</span> <span class="calibre3">ru dürüst göremez olmu</span> <span class="calibre4">ş</span> <span class="calibre3">.</span></p>

  <p class="heading"><span class="calibre3">"Efendim" demi</span> <span class="calibre4">ş</span> <span class="calibre3">talebe günlerden bir gün. "Çok kalabalık olduk. Bir sürü insan var etrafınızda. Eskiden her</span> <span class="calibre4">ş</span> <span class="calibre3">ey daha iyiydi. Bir</span> <span class="calibre4">ş</span> <span class="calibre3">ey yapın. Hepsini gönderin ne olur."</span></p>

  <p class="heading"><span class="calibre3">"Eyvallah" demi</span> <span class="calibre4">ş Sufi. "Madem bu kadar çok istiyorsun, yapalım bakalım."</span> <span class="calibre3">Ertesi gün Sufi vaaz verirken yellenmi</span> <span class="calibre4">ş</span> <span class="calibre3">. Müritleri bunu çok yadırgamı</span> <span class="calibre4">ş</span> <span class="calibre3">.</span></p>

  <p class="heading"><span class="calibre4">İğ</span> <span class="calibre3">renerek oradan uzakla</span> <span class="calibre4">ş</span> <span class="calibre3">mı</span> <span class="calibre4">ş</span> <span class="calibre3">lar. Geriye bir tek eski talebesi kalmı</span> <span class="calibre4">ş</span> <span class="calibre3">. Hoca sormu</span> <span class="calibre4">ş</span> <span class="calibre3">: "Evladım sen neden di</span> <span class="calibre4">ğ</span> <span class="calibre3">erleriyle gitmedin ?" Mürit cevab vermi</span> <span class="calibre4">ş</span> <span class="calibre3">:"Efendim, ben ilk yel ile gelmedim ki sonuncusu ile</span></p>

  <p class="heading"><span class="calibre3">gideyim."</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Şems bugüne dek ne yaptıysa ben mükemmeliyete ulaşayım diye yaptı. İnsanların anlayamadığı şey tam da bu. Bile bile dedikodu kazanlarını körükledi, inadına bam tellerine bastı. Sıradan kulaklara küfür gibi gelen sözler sarfetti; onu seven insanları bile kafa karışıklığına, hayal kırıklığına düsürdü. Bütün kitaplarımı suya fırlattı ki akıl mantıkla ulaştığım ve matah bir şey zannettiğim her bilgi tanesini bir kenara kaldırabileyim. Herkes onun âlimleri tenkit ettiğini zannediyor ama çok az kişi onun aslında muazzam bir tefsir yeteneğine sahip olduğunu biliyor. Şems simyada, ilm-i nücumda, rasatta, ilahiyatta, felsefede ve mantıkta derin birikime sahiptir ama ilmini kör gözlerden sakınır saklar. Özünde fakihtir. Hâlbuki fakir gibi davranır.</span></p>

  <p class="heading"><span class="calibre3">Şems kapımızı tövbekâr olmuş bir fahişeye açtı. Aşımızı onunla paylaşmaya zorladı bizi. Dedikodulara kulak aşmamayı, kötü söze kötü sözle karşılık vermemeyi öğretti. Beni meyhaneye yollayıp sarhoşlarla muhabbet ettirdi. Bir keresinde vaaz verdiğim caminin karşısında dilenmemi istedi. Hayatımda ilk defa kendimi cüzamlı bir dilenci yerine koydum. Bir de onun gözünden baktım bu kavanoz dipli dünyaya. Dilencinin baktığı yerden ben nasıl görünüyormuşum, onu anladım. Şems beni hayranlarımdan ve ben farkında olmadan etrafımı saran dalkavuklardan, hatta beni kollayan yönetici sınıftan ayırdı; toplumun en alt katmanlarıyla buluşturdu. Onun sayesinde başka türlü tanıyamayacağım insanlar tanıdım. Ferd ile Rab arasında ne kadar put duruyorsa; ister şan, ister şöhret, ister para, ister makam, hatta isterse aşırı dindarlık, ne varsa taşlaşmış, katılaşmış, aşktan uzaklaşmış, yerinden oynatmak gerekli, diye düşünürdü. Zihinlerdeki sınırları, gönüllerdeki önyargıları, cemiyetteki basmakalıp kuralları, mezhep ve görüş farklılıklarını sarsmaktan yanaydı ki, hepimiz tek ve bir ve eşit olduğumuzu anlayalım. Geriye bir tek İlahi Aşk kalsın. Büyük harfle AŞK.</span></p>

  <p class="heading"><span class="calibre3">Sırf onun uğruna imtihanlardan geçtim, yücelerden aşağılara yuvarlandım, hâlden hâle sıçradım. En sadık müritlerimin gözünde dahi şaibeli bir insana, âdeta meczuba dönüştüm. Onun yüzünden yalnızlığı, çaresizliği, yanlış anlaşılmayı, dışlanmayı, horlanmayı ve en nihayetinde ayrılık acısını tattım.</span></p>

  <p class="heading"><span class="calibre3">Dünyanın lütfetmesi ve yaltaklanması, hoş bir lokmadır ama, az ye. Çünkü ateşten bir lokmadır!</span></p>

  <p class="heading"><span class="calibre3">...methedilmek tatlıdır. Kınanmak acı olduğundan Derhal kötü görünür. (Hâlbuki) kınanmaktan da bir ululuk gelir, dene de bak! Her geçen gün, her an soruyor Allah:</span> <span class="calibre3">Hatırlar mısınız sizi bu dünyaya</span></p>

  <p class="heading"><span class="calibre3">yollamazdan evvel yaptı</span> <span class="calibre4">ğ</span> <span class="calibre3">ımız ahdi? Bilinmez bir hazine idim. Anla</span> <span class="calibre4">ş</span> <span class="calibre3">ılmak istedim. Görmüyor masunuz bu anla</span> <span class="calibre4">ş</span> <span class="calibre3">mada sizlere dü</span> <span class="calibre4">ş</span> <span class="calibre3">en payın büyüklü</span> <span class="calibre4">ğ</span> <span class="calibre3">ünü, güzelli</span> <span class="calibre4">ğ</span> <span class="calibre3">ini?</span></p>

  <p class="heading"><span class="calibre3">Çoğu zaman yanıtlamaya hazır değiliz. Korkutuyor bizi bu sorular. Huzursuz ediyor. Fakat Allah sabırlıdır. Sorar, bekler, tekrar sorar, tekrar bekler.</span></p>

  <p class="heading"><span class="calibre3">Şayet bu kalp yarası imtihanımın bir parçasıysa tek dileğim şudur: Bu kasvetengiz tünelin sonunda hasret bitsin ve ben Şems'e kavuşayım. Kitaplarım, vaazlarım, oğullarım, karım, bütün varlığım yahut şanım... Her şeyi bırakmaya hazırım, yeter ki bir kez olsun nur cemaliyle aydınlanayım.</span></p>

  <p class="heading"><span class="calibre3">Geçen gün Kerra giderek şaire dönüştüğümü söyledi. Ne tuhaf! Bütün ömrüm boyunca şairlere itibar etmemiştim. Ama şimdi ses çıkarmadım. Başka zaman olsa itiraz ederdim dediklerine ama artık ne mümkün.</span></p>

  <p class="heading"><span class="calibre3">Ağzımdan damla damla mısralar sızıyor, hem de hiç durmadan, elimde olmadan; dinleyenler şair olduğuma kanaat getirebilir, evet. Kelimeler Ülkesinin Sultanı! Ama işin aslı, bu şiirler bana ait değil. Ben sadece harfler için bir vasıtayım. Kelimeleri emredildiği gibi yazan bir hokka, divit, kalem misali; üflenen ezgiyi çalan bir ney misali, ben de sadece bir aracım. Kendi payıma düşeni yapıyorum. Ben kelimelerin efendisi değil, sadece gönüllü kâtibiyim. Gönlüme ne fısıldanıyorsa onu yazıyorum. Ama fısıldayan ben değilim...</span></p>

  <p class="heading"><span class="calibre3">Hayatımın ışığı! Çilelerimin amacı! Gel!</span></p>

  <p class="heading"><span class="calibre3">Tebriz'in harikulade güneşi! Neredesin?</span></p>

  <p class="heading"></p>

  <p class="heading"></p>

  <p class="heading"></p>

  <p class="heading"><span class="calibre5">Şems</span></p>

  <p class="heading"><span class="calibre5">Şam, Nisan 1247</span></p>

  <p class="heading"><span class="calibre3">Buldu beni Sultan Veled. Şam'a varalı on ay olmuştu. Berrak, masmavi bir gök kubbenin altında Fransis isimli bir Hıristiyan keşişle satranç oynuyordum. Fransis iç ahengi kolay bozulmayan, teslimiyetle gelen huzurun ne demek olduğunu bilen, tüm canlıları aynı nazarla gören bir adamdı. Bana göre o, kendine Müslüman deyip de İslam'ın ne anlama geldiğini bilmeyen ve düşünme gereği dahi duymayan onlarca insandan daha Müslüman'dı.</span></p>

  <p class="heading"><span class="calibre5">Otuz Dördüncü Kural: Hakk'a teslimiyet ne zayıflık ne edilgenlik demektir. Tam tersine, böylesi bir teslimiyet son derece güçlü olmayı gerektirir. Teslim olan insan çalkantılı ve girdaplı sularda debelenmeyi bırakır; emin bir beldede yaşar.</span></p>

  <p class="heading"><span class="calibre3">Satranç tahtasında birkaç oyuncu kalmıştı. Fransis'in şahını zorlamak için vezirimi oynadım. O da cüretkâr bir hamleyle kalesini öne sürdü. Öyle bir his vardı ki içimde ben bu oyunu kaybedecektim. Tam zihnimden bunu geçirirken başımı kaldırdım ve Sultan Veled'le göz göze geldim.</span></p>

  <p class="heading"><span class="calibre3">"Seni dünya gözüyle tekrar görmek ne güzel" dedim. "Demek sonunda beni hakikaten aramaya karar verdin."</span></p>

  <p class="heading"><span class="calibre3">Utangaç bir tebessüm belirdi yüzünde, sonra toparlandı, içindeki karışıklığın farkında olmama şaşırmıştı. Ama namuslu ve sözüne güvenilir bir genç adam olduğundan gerçeği inkâr etmedi.</span></p>

  <p class="heading"><span class="calibre3">"Evet, seni aramak yerine bir süre orda burda gezindim. Babamı kandıracaktım ama pişman oldum. Babama yalan söyleyemezdim. Sonunda Şam'a geldim, aramadık delik bırakmadım ama seni bir türlü bulamadım. Neden benden saklandın?"</span></p>

  <p class="heading"><span class="calibre3">"Sen dürüst, yüreği yufka ahlakı güzel bir adamsın ve çok iyi bir evlatsın" dedim. "Günü gelecek babana lâyık bir yoldaş olacaksın."</span></p>

  <p class="heading"><span class="calibre3">Sultan Veled başını hüzünle salladı. "Onun ihtiyacı olan tek yoldaş sensin Şems. Benimle Konya'ya gel. Babam seni çok özlüyor."</span></p>

  <p class="heading"><span class="calibre3">Bu daveti duyunca beynimden binbir düşünce geçti. Nicedir içimde uyumakta olan nefs aniden parladı, istenmediğim bir yere dönmemem gerektiğini tembihledi.</span></p>

  <p class="heading"><span class="calibre3">Sultan Veled'i sakın dinleme. Vazifeni tamamladın sen. Konya'ya dönmen</span> <span class="calibre4">ş</span> <span class="calibre3">art de</span> <span class="calibre4">ğ</span> <span class="calibre3">il. Baba Zaman ne dedi, unutma. Yolun bundan sonrası tehlikeli. Gidersen dönemezsin...</span></p>

  <p class="heading"><span class="calibre3">Nefs yaşamak ister. Habire daha fazlasını talep eder. Benim nefsim de dünyayı dolaşmaya devam etmek, yeni insanlarla tanışmak, yeni şehirler görmek istiyordu. Üstelik Şam'ı sevmiştim, gelecek kışa kadar burada rahat ikamet edebilirdim. Daha henüz bir yere ısınmışken yeniden yollara düşmek insanın ruhunda korkunç bir yalnızlık hissi oluştururdu.</span></p>

  <p class="heading"><span class="calibre3">Gayet iyi biliyordum ki kalbim Konya'da kalmıştı. Rumi'yi öyle çok özlemiştim ki ismini anmak bile içimi dağlıyordu. O yanımda olmadıkça hangi şehirde kaldığımın ne önemi vardı ki? O neredeyse, kıblem o taraftaydı.</span></p>

  <p class="heading"><span class="calibre3">Satranç masasına döndüm, şahımı oynadım. Fransis'in gözleri fal taşı gibi çaldı. Zira bile bile kendimi yenilgiye sürüklediğimi anlamıştı.</span></p>

  <p class="heading"><span class="calibre3">Hayat da tıpkı satranç gibi. Bazı hamleleri kazanmak için yaparsın, bazı hamleleri de sırf oyunun akışı bunu gerektirdiği, doğrusu bu olduğu için yapar ve yenilirsin.</span></p>

  <p class="heading"><span class="calibre3">"Lütfen benimle gel" dedi Sultan Veled. "Dedikodunu yapanlar, sana kötü davrananlar bile o kadar pişman ki. Söz veriyorum, bu sefer her şey iyi olacak."</span></p>

  <p class="heading"><span class="calibre3">"</span> <span class="calibre3">Ah evlat, böyle iddialı sözler veremezsin"</span> <span class="calibre3">demek istedim.</span> <span class="calibre3">"Kimse böyle bir taahhütte bulunamaz!"</span></p>

  <p class="heading"><span class="calibre3">Ama dilimi tuttum. Usulca başımı salladım. "Bir kez daha Şam'da gün batımı izleyeyim. Yarın sabah erkenden beraber yola çıkarız."</span></p>

  <p class="heading"><span class="calibre3">Sultan Veled içi rahatlamış bir hâlde tebessüm etti. "İşte bu harika! Sağ ol! Var ol! Babam ne kadar sevinecek bilemezsin."</span></p>

  <p class="heading"><span class="calibre3">Fransis'e döndüm. O da yeniden oyuna bakmamı bekliyordu sabırla. Dikkatimi ona verdiğimi anlayınca, kaşlarını kaldırdı.</span></p>

  <p class="heading"><span class="calibre3">"Dikkat et dostum" dedi muzaffer bir edayla. "Şah mat!"</span></p>

  <p class="heading"></p>

  <p class="heading"></p>

  <p class="heading"><span class="calibre5">Kimya</span></p>

  <p class="heading"><span class="calibre5">Konya, Mayıs 1247</span></p>

  <p class="heading"><span class="calibre3">Bambaşka bir adam olmuş. Ne kadar değişmiş. Saçları gözüne düşecek kadar uzamış, teni Şam güneşi altında yanmış; daha genç, daha yakışıklı olmuş. Ama bir başka yenilik daha var üstünde; tam olarak ne olduğunu bilemiyorum. Kara gözleri her zamanki gibi ışıl fütursuzca bakıyor ama gözlerinin derinlerinde bir başka kıvılcım var. Gözleri, görmüş geçirmiş, ununu eleyip eleğini duvara asmış, müca-deleden geçmiş ve bütün hırslardan arınmış bir adamın gözleri...</span></p>

  <p class="heading"><span class="calibre3">Şems değişmiş. Ama belki de en büyük değişim Mevlâna'da. Şems gelince bütün dertlerinden tasalarından arınır, yüzünde güller açar sanmıştım. Ama öyle olmadı. Şems'in geldiği gün Rumi onu şehrin kapısında, ellerinde papatyalarla karşıladı. Fakat hemen akabinde yeniden bir hüzün ve endişe çukuruna yuvarlandı. Şimdilerde eskisinden daha tedirgin, hatta daha mutsuz ve münzevi. Galiba nedenini anlıyorum. Şems'i bir kere kaybetti ya, bir daha kaybetmekten korkuyor. Ayrılık acısını bir kez tattı ya, şimdi yüreği ağzında yaşıyor. Benden başkası bunu hissedemiyor ama ben yüreğimde hissediyorum. Zira tıpkı onun gibi ben de Şems'i kaybetmekten korkuyorum.</span></p>

  <p class="heading"><span class="calibre3">Tek sırdaşım Gevher Hatun. Rumi'nin rahmetli eşi sık sık beni görmeye geliyor. Ona hayalet diyemem. Tanıdığım diğer hayaletlerden o kadar farklı ki. Rüyada dolaşır gibi dolaşmıyor bu âlemde. Ne yaptığını bilen bir kadının kararlılığı var üzerinde. Ağır akan bir çay gibi eteğimde dolanıyor. Onunla her şeyi konuşuyoruz ama bu sıralar tek bir sohbet konumuz var: Şems!</span></p>

  <p class="heading"><span class="calibre3">Gevher Hatun'a bugün dedim ki: "Efendi Mevlâna endişeli görünüyor. Keşke ona yardım edebilsem.''</span></p>

  <p class="heading"><span class="calibre3">"Edebilirsin" dedi gizemli bir edayla. "Mevlâna'nın uzun zamandır zihnini meşgul eden bir konu var ama henüz kimseyle paylaşmadı."</span></p>

  <p class="heading"><span class="calibre3">"Nedir o?" diye sordum.</span></p>

  <p class="heading"><span class="calibre3">"Rumi'nin fikrince şayet Şems evlenir, bir yuva kurabilirse Konya halkı onu daha kolay benimser ve arasına alır. Dedikodular, ithamlar azalır. Şems'in başı bağlanırsa ayağı da bağlanır sayılır. Ve bir daha buralardan gitmesine gerek kalmaz."</span></p>

  <p class="heading"><span class="calibre3">Kalbim duracak gibi oldu. Şems evlenecekti ha! Ama kiminle? Gevher yan gözle beni süzdü. "Baban Mevlâna merak eder Kimyacım: acaba</span></p>

  <p class="heading"><span class="calibre3">sen Şems ile evlenmek ister misin?"</span></p>

  <p class="heading"><span class="calibre3">Afalladım. Gerçi evlenme fikri aklımdan ilk kez geçmiyordu. On altıma basmıştım, evlenme çağındaydım ama bugüne değin evlenen kızların kesinkes değiştiğini görmüştüm. Gözlerine bir başka bakış çöküyor, tavırları, edaları, konuşma tarzları büsbütün değişiyordu. Başka insanlar da onlara farklı davranıyordu. Ufacık çocuklar bile evli genç kadınla bekâr kızı şıp diye ayırdediyordu.</span></p>

  <p class="heading"><span class="calibre3">Gevher Hatun yarı anaç yarı hınzırca gülümsedi, elimi tuttu. Bir şeyi fark etmişti. Beni kaygılandıran evlilik kısmıydı, yoksa Şems'e varmak değil.</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Ertesi gün, öğleden sonra Rumi'yi görmeye gittim.</span> <span class="calibre3">Tahafut al-Tahafut</span> <span class="calibre3">isminde bir kitaba dalmıştı.</span></p>

  <p class="heading"><span class="calibre3">"Kimyacım, güzel kızım" dedi sevgiyle. "Sana nasıl yardım edebilirim?" "Seneler evvel öz babam, eti sizin kemiği benim diye beni size teslim ettiğinde,</span></p>

  <p class="heading"><span class="calibre3">siz demiştiniz ki: Kızlar, oğlanlar kadar iyi talebe olamaz çünkü evlenip çocuk büyütmeleri gerekir. Hatırladınız mı?"</span></p>

  <p class="heading"><span class="calibre3">"Elbette hatırladım" dedi Mevlâna. Ela gözleri merakla aydınlandı. "İşte o gün kendi kendime bir söz verdim, asla evlenmeyeceğim diye. Böylece</span></p>

  <p class="heading"><span class="calibre3">hep talebeniz kalacaktım" dedim. "Ama belki de hem evlenip hem evinizde kalmam mümkündür. Yani demek istediğim, bu evin bir ferdi ile evlenirsem... "</span></p>

  <p class="heading"><span class="calibre3">"Alaaddin'le mi evlenmek istiyorsun yoksa?" diye sordu Rumi. "Alaaddin mi?" Aklım başımdan gitmişti. Alaaddin'le evlenmek isteyeceğimi de</span></p>

  <p class="heading"><span class="calibre3">nereden çıkarmıştı? O benim abim sayılırdı.</span></p>

  <p class="heading"><span class="calibre3">Rumi şaşkınlığımı sezmiş olacak ki açıklama yaptı: "Geçenlerde bir sabah Alaaddin bana geldi. Kimya'nın dest-i izdivacına talibim dedi."</span></p>

  <p class="heading"><span class="calibre3">Ağzım açık kaldı. Bir genç kızın böyle meselelerde tezcanlı davranması hoş karşılanmazdı, bilirdim ama soramadan edemedim: 'Ya siz ne dediniz efendim?"</span></p>

  <p class="heading"><span class="calibre3">"Önce Kimya'ya sormam gerek dedim."</span></p>

  <p class="heading"><span class="calibre3">"Efendim..." dedim. Sesim kısıldı, alnımı boncuk boncuk ter bastı. "Buraya geliş sebebim Şemsle evlenmek istediğimi söylemekti."</span></p>

  <p class="heading"><span class="calibre3">Rumi kulaklarına inanamıyormuş gibi afallayarak baktı. "Emin misin kızım?" "Eminim. Hem çok faydası olabilir bu izdivacın" dedim. "Böylece Şems aileden</span></p>

  <p class="heading"><span class="calibre3">biri olur, bir daha asla gitmek zorunda kalmaz."</span></p>

  <p class="heading"><span class="calibre3">O zaman Mevlâna dikkatle yüzümü inceledi: "Yani sen bana yardım etmek için mi Şems ile evlenmek istersin? Burada kalsın diye, öyle mi?"</span></p>

  <p class="heading"><span class="calibre3">"Hayır. Yani evet ama salt bu değil..." dedim. Yutkundum. "Fikrimce Şems benim alnıma yazılmış. O benim nasibimdir. Ya onunla evlenirim ya kimseyle evlenmem."</span></p>

  <p class="heading"><span class="calibre3">İşte, Şems-i Tebrizî'ye olan aşkımı ancak bu kadar itiraf edebildim.</span></p>

  <p class="heading"><span class="calibre3">* * *</span></p>

  <p class="heading"><span class="calibre3">Evlilik haberini ilk alan Kerra oldu. Bi koşu yanıma geldi. Buruk bir tebessümle yanıma oturup ahiret sualleri gibi ardı ardına sorular sordu:</span></p>

  <p class="heading"><span class="calibre3">"Emin misin kızım, hakikaten Şemsle evlenmek istiyor musun? İyi düşün. Evlilik başka şeye benzemez. Yaşın daha küçük değil mi? Hem Şems senden çok büyük. Yaşma yakın birisiyle evlensen daha iyi olmaz mı?"</span></p>

  <p class="heading"><span class="calibre3">"Şems diyor ki aşk bütün ayrımları geçersiz kılarmış" dedim. "Aramızdaki yaş farkı önemli değil."</span></p>

  <p class="heading"><span class="calibre3">O zaman Kerra benim nasıl abayı yaktığımı anladı galiba. Derin bir of çekti. Vaktinden evvel ağaran kır zülüflerini başörtüsünden içeri soktu. "Kızım, Şems gezgin bir abdal, asi tabiatlı bir adam. Onun gibi erkekler kolay ev hayatına alışamaz. Yaban kalırlar. Uzaktan sevmesi hoştur böylelerini. Ama onlardan iyi koca olmaz. Sonra kalbin kırılır."</span></p>

  <p class="heading"><span class="calibre3">"Hallolmayacak mesele değil, Şems zamanla değişir" dedim, kendimden gayet emin. "Onu o kadar çok sevecek ve mutlu edeceğim ki o da değişecek. İyi koca olmayı, iyi baba olmayı öğrenecek."</span></p>

  <p class="heading"><span class="calibre3">Kerra bana itiraz etmedi. Böylece sohbetimiz başlamadan bitti. O gece sevinç içinde yatağıma yattım. Kalbim bir deli davul kesilmiş, güm güm</span></p>

  <p class="heading"><span class="calibre3">atıyordu. Nereden bilebilirdim o an kadın kısmının ezelden beri yaptığı en büyük hatayı yaptığımı? Âşık oldukları adamı sevgileri aracılığıyla değiştirebileceklerini zannetmek biz kadınlara özgü kadim bir gafletmiş meğer.</span></p>

  <p class="heading"></p>

  <p class="heading"></p>

  <p class="heading"><span class="calibre5">Kerra</span></p>

  <p class="heading"><span class="calibre5">Konya, Mayıs 1247</span></p>

  <p class="heading"><span class="calibre3">Başka soru sormadım. İkna olduğumdan değil, Kimya'nın sırılsıklam âşık olduğunu anladığımdan. Bu evliliği sorgulamayı bıraktım. Hayatta öyle tuhaf yanlışlar vardır ki gözünün önünde cereyan ederken bile karışamaz, durduramazsın.</span></p>

  <p class="heading"><span class="calibre3">Bu sene Ramazan erken geldi. Evde işimiz başımızdan aşkındı. Habire çeyiz hazırladık. Bayram çabuk geçti. Dört gün sonra Kimya ile Şems'i evlendirdik.</span></p>

  <p class="heading"><span class="calibre3">Düğün gecesi hazırlıklar için koştururken tuhaf bir şey geldi başıma. Mutfakta yalnızdım. Unla kapla tahta sofrada, elimde merdane, misafirlere bazlama açıyordum. Birden, ne yaptığımı düşünmeden bir avuç hamur aldım. Başladım ufacık, yumuşacık bir Meryem Ana yapmaya. Bıçak marifetiyle hamuru biçimlendirdim: Munis, sevecen bir ifade yonttum heykelciğin yüzüne. Kendimi yaptığım işe öyle kaptırmıştım ki arkamda duran insanı fark edemedim.</span></p>

  <p class="heading"><span class="calibre3">"O yaptığın nedir Kerra?"</span></p>

  <p class="heading"><span class="calibre3">Yüreğim ağzıma geldi. Arkama dönünce Şems'in kapıda dikildiğini gördüm. Heykeli saklamak istediysem de artık çok geçti. Şems hamur tahtasına yaklaştı, yaptığım şekle baktı.</span></p>

  <p class="heading"><span class="calibre3">"Hazreti Meryem değil mi?" diye sordu. Ben yanıt vermeyince, gülümsedi. "Ne de güzel olmuş. Meryem'i mi özlersin?"</span></p>

  <p class="heading"><span class="calibre3">"Kimseyi özlediğim yok" dedim bile bile. "Ben dinimi seçeli çok oldu. Artık Müslüman bir kadınım."</span></p>

  <p class="heading"><span class="calibre3">Şems söylediklerimi duymamış gibi lafına devam etti: "Belki merak edersin, neden İslam'da Meryem gibi bir kadın figürü yok diye. Hazreti Ayşe var; tabii, muhakkak Fatma anamız da var ama belki senin nazarında onlar Hazreti Meryem'le bir değil."</span></p>

  <p class="heading"><span class="calibre3">Huzursuz olmuştum, ne diyeceğimi bilemedim.</span></p>

  <p class="heading"><span class="calibre3">"Müsaadenle bir hikâye anlatayım?" dedi Şems. Ve işte şunu nakletti.</span> <span class="calibre3">Vaktiyle biri Farisi, biri Arap, biri Türk, biri Rum dört ortak varmı</span> <span class="calibre4">ş</span> <span class="calibre3">. Ellerine</span></p>

  <p class="heading"><span class="calibre3">geçen parayla ne yapacaklarına karar verememi</span> <span class="calibre4">ş</span> <span class="calibre3">ler. Farisi, "Haydi, 'engür' alalım" demi</span> <span class="calibre4">ş</span> <span class="calibre3">; Arap'sa "O da ne öyle, istemem; 'ineb' alalım" demi</span> <span class="calibre4">ş</span> <span class="calibre3">; Türk'se tutturmu</span> <span class="calibre4">ş</span> <span class="calibre3">"Üzüm de üzüm" diye; bu arada Rum kararlıymı</span> <span class="calibre4">ş</span> <span class="calibre3">, "Geçin hepsini, 'ingabil' alaca</span> <span class="calibre4">ğ</span> <span class="calibre3">ız" demi</span> <span class="calibre4">ş</span> <span class="calibre3">. Çok geçmemi</span> <span class="calibre4">ş</span> <span class="calibre3">, kafadarlar kavgaya tutu</span> <span class="calibre4">ş</span> <span class="calibre3">mu</span> <span class="calibre4">ş</span> <span class="calibre3">. Nihayet dördünün de aynı</span> <span class="calibre4">ş</span> <span class="calibre3">eyi istediklerini anlamı</span> <span class="calibre4">ş</span> <span class="calibre3">lar. Ama bu sefer yeni bir tartı</span> <span class="calibre4">ş</span> <span class="calibre3">ma çıkmı</span> <span class="calibre4">ş</span> <span class="calibre3">aralarında. Her biri kendi üzümünü be</span> <span class="calibre4">ğ</span> <span class="calibre3">enirmi</span> <span class="calibre4">ş</span> <span class="calibre3">. Biri kara, biri ye</span> <span class="calibre4">ş</span> <span class="calibre3">il, biri sarı, biri mor üzüm salkımı ta</span> <span class="calibre4">ş</span> <span class="calibre3">ırmı</span> <span class="calibre4">ş</span> <span class="calibre3">. Hepsi kendi üzümünü yere gö</span> <span class="calibre4">ğ</span> <span class="calibre3">e koyamazmı</span> <span class="calibre4">ş</span> <span class="calibre3">.</span></p>

  <p class="heading"><span class="calibre3">Neyse ki oradan gönüllere tercüman bir Sufi geçiyormu</span> <span class="calibre4">ş</span> <span class="calibre3">. Kavga ettiklerini duyunca dört satıcıdan birer salkım üzüm almı</span> <span class="calibre4">ş</span> <span class="calibre3">, bir kaba koyup üzümleri ezmi</span> <span class="calibre4">ş</span> <span class="calibre3">. Üzümün suyunu çıkarıp kabu</span> <span class="calibre4">ğ</span> <span class="calibre3">unu atmı</span> <span class="calibre4">ş</span> <span class="calibre3">. Çünkü aslolan meyvenin özüymü</span> <span class="calibre4">ş</span> <span class="calibre3">, posası de</span> <span class="calibre4">ğ</span> <span class="calibre3">il.</span></p>

  <p class="heading"><span class="calibre3">Hikâye bitince Şems tane tane konuştu: "Hıristiyan, Yahudi, Müslüman... üç büyük dinin inananları bu meseldeki kafadarlar gibi. Zahirîde anlaşamazlar ama bâtınîde birdir yolları. Sufi dış kabukla ilgilenmez. Özdeki cevherin peşindedir."</span></p>

  <p class="heading"><span class="calibre3">Dikkatle dinledim.</span></p>

  <p class="heading"><span class="calibre3">"Demek istediğim o ki Meryem Ana'yı özlemene gerek yok. Çünkü onu terk etmene gerek yok. Eğer bir kadın peygamber gelseydi, o hiç şüphesiz Meryem olurdu. Seni Allah'a bağlayan, O'na çağıran Meryem'se, O'na bildiğin yoldan yönel. Müslüman bir kadın da Meryem Ana'yı hayırla, duayla zikredebilir."</span></p>

  <p class="heading"><span class="calibre3">"Ama bu doğru olmaz" dedim kekeleyerek.</span></p>

  <p class="heading"><span class="calibre3">"Niçin olmazmış? Bütün dinler, aynı denize akan ırmaklardır. Meryem Ana demek şefkat, merhamet, korunma, anaçlık, yardımseverlik demekse sana göre, Müslüman bir kadın olarak da onu sevebilirsin. Hatta istersen kızına Meryem adını verebilirsin."</span></p>

  <p class="heading"><span class="calibre3">"Kızım yok ki" dedim.</span></p>

  <p class="heading"><span class="calibre3">"Ama olacak" dedi Şems.</span></p>

  <p class="heading"><span class="calibre3">"Nereden biliyorsun?" dedim şaşkınlıkla.</span></p>

  <p class="heading"><span class="calibre3">"Biliyorum işte" dedi.</span></p>

  <p class="heading"><span class="calibre3">Elimde olmadan gülümsedim. Bu eve geldiğinden beri ilk defa Tebrizli Şems ile bir yakınlık ve sırdaşlık paylaştım. İkimiz yan yana durup, benzer bir nazarla baktık hamurdan Meryem Ana'ya. O da her zamanki sıcaklığıyla gülümsedi hamur tahtasından. Ve işte o zaman ilk defa anladım Şems'in ne denli geniş ve güzel gönüllü bir insan olduğunu ve kocamın onunla dostluğuna neden bu kadar önem verdiğini.</span></p>

  <p class="heading"><span class="calibre3">Bu evde kalsın. Bir yere gitmesin.</span></p>

  <p class="heading"><span class="calibre3">Ama yine de Şems'in Kimya'ya iyi bir koca olacağından şüphe ediyorum...</span></p>

  <p class="heading"></p>

  <p class="heading"></p>

  <p class="heading"><span class="calibre5">Ella</span></p>

  <p class="heading"><span class="calibre5">Boston, 25 Haziran 2008</span></p>

  <p class="heading"><span class="calibre3">Basireti bağlanmıştı sanki. Otele vardığında bir müddet dışarıda oyalandı. Nihayet cesaretini toplayıp lobiye adım attığında içerisi tam bir hengâmeydi. Kalabalık bir Japon turist kafilesi vardı; saç kesimleri ve kıyafetleri birbirine benzer, yaşlılardan oluşan "bir grup. Kimseyle göz göze gelmemek, bir tanıdığa rastlamamak için tüm dikkatini duvardaki tablolalara, raflardaki biblolara verdi. Ama az sonra heyecanı ağır bastı. Başını çevirip etrafa bakar bakmaz onca insan arasında pat diye Aziz Zahara'yı gördü. Bir köşede durmuş gülümseyerek kendisine bakıyordu.</span></p>

  <p class="heading"><span class="calibre3">Haki renkli bir gömlek, koyu keten bir pantalon giymişti. Dalgalı, kestane rengi saçları yeşil gözlerinin üstüne düşüyor; ona hem yaramaz, hem kendinden emin bir hâl veriyordu. İnce yapılı ama kaslıydı. Ella'yı panikletecek kadar yakışıklıydı. Görünüşünde hafif bir umursamazlık, koyvermişlik ve serkeşlik vardı. Belli ki bu sabah sakal traşı olmamıştı ve bu onu daha da asi ve çekici kılıyordu. Her zaman pahalı, terzi elinden çıkma takımlar giyen David Rubinstein'dan tamamen farklı görünüyordu.</span></p>

  <p class="heading"><span class="calibre3">İçtenlikle gülümsedi. "Gelebilmene çok sevindim" dedi. İskoç aksanı belirgin ve cezbediciydi. Ella böyle bir adamla bir fincan kahve içmekten kimseye zarar gelmez diye düşündü. Sadece bir fincan kahve...</span></p>

  <p class="heading"><span class="calibre3">Ama bir buçuk saat sonra bir fincan olmuştu birkaç fincan. Sohbet Öyle güzel ve hızlı akmıştı ki Ella'nın aklına saate bakmak gelmemişti. Gecenin on bir buçuğuydu. Ve üç çocuk annesi Ella Rubinstein, bir aylık yazışma, birkaç telefon görüşmesi ve yazdığı tarihsel roman dışında hakkında hemen hiçbir şey bilmediği bir adamla bir otelin lobisinde baş başaydı.</span></p>

  <p class="heading"><span class="calibre3">"Demek Smithsonian dergisi için geldin?" diye sordu Ella. "Aslında seni görmeye geldim" dedi Aziz. "Mektubunu okuduktan sonra gelip seninle yüzyüze konuşmak istedim."</span></p>

  <p class="heading"><span class="calibre3">Bir eşikte duruyordu Ella. Şu ana kadar her şey uzaktan flörtleşmekten ibaretmiş gibi davranmak mümkündü belki ama şimdi bir sınır aşılmak üzereydi.</span></p>

  <p class="heading"><span class="calibre3">"Ella, benimle odama gelir misin?" diye sordu Aziz.</span></p>

  <p class="heading"><span class="calibre3">Ne diyeceğini bilemeden sustu. Bu öyle bir soruydu ki aralarında olan biteni "sanal bir oyun" olmaktan çıkarıp fazlasıyla gerçek kılmıştı. Sarpa sarmıştı işler. Sanki bir örtü kalkmıştı ve hakikatle, tâ baştan beri örtünün altında sırasını bekleyen o çırılçıplak hakikatle yüzleşmek zorunda kalmıştı şimdi. Ella midesinde yanma hissetti ama Aziz'i reddetmedi. Ömründe aldığı en fevri, en çılgın, en düşüncesiz karardı belki ama, çoktan verilmişti sanki.</span></p>

  <p class="heading"><span class="calibre3">Akıntıya bıraktı kendini, yüreğini. "Gelirim" dedi.</span></p>

  <p class="heading"><span class="calibre3">* * *</span></p>

  <p class="heading"><span class="calibre3">608 numaralı oda, mavili grili tonlarda gayet zevkli bir şekilde dekore edilmişti. Ferah, genişçeydi mekân. Ella en son ne zaman bir otelde kaldığını düşündü. Herhalde kocası ve çocuklarıyla seneler evvel Montreal'e gittiklerinde. Ondan sonra tüm tatillerini Rhode Adası'ndaki yazlık evlerinde geçirdiklerinden çarşafların her gün değiştirildiği, temizliğin bir başkası tarafından yapıldığı bir yerde kalmayalı uzun za-man olmuştu. Farklı bir ülkeye gitmiş gibi hissetti kendini.</span></p>

  <p class="heading"><span class="calibre3">Ama içeri adım atar atmaz endişeye kapıldı. Oda istediği kadar hoş, dekorasyonu istediği kadar zevkli olsun, tam ortada duran yataktan rahatsız oldu. Buraya sevişmeye gelmemişti. Ya ne demeye gelmişti? Yabancı bir erkeğin otel odasında ne arıyordu? Aziz ona dokunmaya kalkarsa nasıl karşılık verecekti? Şayet onunla beraber olursa bir daha kocasının, çocuklarının yüzüne nasıl bakardı? Gerçi David bunca sene başka kadınlarla kırıştırıp Ella'nın yüzüne bakmakta sıkıntı çekmemişti ya, o başka meseleydi.</span></p>

  <p class="heading"><span class="calibre3">Derken başka kaygılara zıpladı aklı. Ya Aziz onu beğenmezse? Vücudunu güzel bulmuyordu Ella. Hiçbir zaman kendi bedeninde rahat olmamıştı. Tekrar çocuklarına döndü düşünceleri. Acaba uyumuşlar mıydı, yoksa bu saatte televizyon başında mıydılar? Annelerinin şu anda nerede olduğunu bilseler, onu affederler miydi?</span></p>

  <p class="heading"><span class="calibre3">Aziz, Ella'nın huzursuzluğunu sezmiş gibiydi; elini tuttu ve onu köşedeki koltuğa, yataktan uzağa oturttu.</span></p>

  <p class="heading"><span class="calibre3">"Şşş" dedi fısıldayarak. "Zihnin ne kadar kalabalık. Ne çok ses var." Ella başını önüne eğdi. "Keşke seni daha önce tanısaydım" dedi. "Her şey daha</span></p>

  <p class="heading"><span class="calibre3">farklı olabilirdi.'"</span></p>

  <p class="heading"><span class="calibre3">"Her şey olması gereken zamanda olur" dedi Aziz.</span></p>

  <p class="heading"><span class="calibre3">"Buna gerçekten inanıyor musun?"</span></p>

  <p class="heading"><span class="calibre3">Aziz gülen gözlerle baktı; alnına düşen saçları geri attı. Sonra bavulunu açtı, Guatemala'dan aldığı kilimi çıkardı. Yanında bir küçük paket vardı. Ella kutuyu açınca lapis lazuli bir kolye buldu içinde. Ortasında gümüş bir semazen asılıydı.</span></p>

  <p class="heading"><span class="calibre3">Aziz kolyeyi boynuna takarken Ella'nın kalbi hızla çarpttı. Bu adamda açıklayamadığı bir tılsım vardı. "Beni sevebilir misin?" diye sordu.</span></p>

  <p class="heading"><span class="calibre3">"Seni zaten seviyorum" dedi Aziz gülümseyerek.</span></p>

  <p class="heading"><span class="calibre3">"Ama daha beni tanımıyorsun bile... "</span></p>

  <p class="heading"><span class="calibre3">"Seni tanıyorum" diye üsteledi Aziz emin bir sesle.</span></p>

  <p class="heading"><span class="calibre3">"Benimle ilgili bilmediğin o kadar çok şey var ki... "</span></p>

  <p class="heading"><span class="calibre3">"Seni tanımak için çok şey bilmeme gerek yok. Senin özünü görüyorum" dedi Aziz.</span></p>

  <p class="heading"><span class="calibre3">Ve Ella bu cümleyi bir yerden hatırladı. Sanki ağzından çıkan kallavi cümleler beklemediği anlarda ona geri dönüyordu. Çember gibiydi hayat. Ne verirsen aynen iade ediyordu. Çılgınlıktı bu. Ne diyeceğini bilemedi.</span></p>

  <p class="heading"><span class="calibre3">Aziz uzanıp Ella'nın saç topuzunu tutan iğneyi çekti sonra da onu usulca kanapeye doğru itti, böylece sırt üstü dümdüz uzanmasını sağladı. Ella aniden Aşk Şeriatı'nı hatırladı. Ama bir şey söylemesine fırsat kalmadan Aziz elleriyle Ella'nın bedeninde gittikçe genişleyen daireler çizmeye başladı. Aşağıdan yukarıya, ayak bileklerinden yüreğine doğru genişleyen çemberler... Parmak uçları sıcacıktı. Dokunduğu yere tuhaf bir enerji yayıyordu.</span> <span class="calibre3">Parmakları mum gibi yanan adam</span> <span class="calibre3">...</span></p>

  <p class="heading"><span class="calibre3">Bu zaman zarfında Aziz'in gözleri kapalı, dudakları kıpır kıpırdı. Mırıldandığı kelimeler Ella'ya esrarengiz bir lisan gibi geldi ilk başta. Ama sonra hayret içinde anladı ki aslında Aziz dua etmekteydi. Ne dediğini anlamasa da kendisi için dua ettiğini kavradı. Bir anda Ella'nın avuçları, dirsekleri, omuzları ve dahi tüm bedeni yoğun bir enerji bulutuyla karıncalanmaya başladı. Sanki ılık Bir havuzda suyun üstünde kıpırtısız duruyor, bedeninin ağırlığını taşımıyordu. Sınırları kalkmıştı. "Ben" nerede başlıyor, nerede sona eriyor, kestiremiyordu. Bir ışık içinde yüzer gibiydi. Bu hayatında yaşadığı en ruhani andı. Ve tuhaf bir şekilde içinde cinsellik hem var hem yoktu. Aziz'in parmakları karnından yukarıya kaydığında Ella göğüslerinin daha diri, daha dik olmamasına hayıflandı. Üç çocuk ve bunca sene sonra sarkmıştı göğüsleri. Ya da ona öyle geliyordu. Ama endişesi geldiği gibi geçti. Gözlerini kapadı, hiçbir şeye tutunmadan kendini Aziz'in nefesine bıraktı. Bir deli ırmaktaydı şimdi, çağıl akıyordu. Suyun ucu bir şelaleye varacaktı belki ama gene de durmak istemiyordu. Ve o an anladı ki bu adamı sevebilirdi. Hem de öyle çok sevebilirdi ki...</span></p>

  <p class="heading"><span class="calibre3">Bu hisle kollarını Aziz'in boynuna doladı ve onu kendine doğru çekti. Onunla sevişmek istedi. Fakat Aziz tedirgin bir hâlde, gittiği yerden dönmekte zorlanmışçasına gözlerini kırpıştırdı. Sonra Ella'yı burnunun ucundan öpüp geri çekildi.</span></p>

  <p class="heading"><span class="calibre3">"Beni istemiyor musun?" diye sordu Ella. Ne kadar kırılgan çıkıyordu sesi. "Seni mutsuz edecek bir şey yapmak istemiyorum. Zihnin çok kalabalık. Beş</span></p>

  <p class="heading"><span class="calibre3">dakika içinde kırk ayrı düşünce üretebiliyorsun. Beni hem arkadaş, hem sevgili olarak istiyorsun. Şimdi atacağın bir adım yarın sabah pişmanlık içinde uyanmana sebep olabilir. Buna yol açmak istemiyorum."</span></p>

  <p class="heading"><span class="calibre3">Ella'nın bir yanı bu açıklamaya içerledi, bozuldu. Kadınlık gururu fena hâlde yara aldı, kanadı. Ama öbür yanı rahatlamış, hafiflemişti. Artık vıdı yapmayı kesmişti. Aziz'in aşkı kuşatan, rapteden, zapteden hesap soran, kıskançlık yapan bir sevda değildi. Demir bir kapı gibi üzerine kapanmıyordu bu ilişki. Aksine, çoktan beri kilitli kapıları açıyordu. "Uç" diyordu. "İstediğin yöne, dilediğince uç..."</span></p>

  <p class="heading"><span class="calibre3">Aziz'in aşkı da kendisi gibiydi: Esaretten değil özgürlükten besleniyordu! * * *</span></p>

  <p class="heading"><span class="calibre3">Gece yarısı Ella Rubinstein Boston'daki evlerinin kapısını açtı. Deri koltuğa uzandı; yatakta yatmak gelmedi içinden. Kocası orada başka kadınlarla düşüp kalktığından değil, kendi evinde kendini yabancı hissettiğinden koltukta uyumayı tercih etti.</span></p>

  <p class="heading"><span class="calibre3">Sanki misafirdi burada. Ve asıl benliği başka bir yerde sabırla onu beklemekteydi.</span></p>

  <p class="heading"></p>

  <p class="heading"></p>

  <p class="heading"><span class="calibre5">Şems</span></p>

  <p class="heading"><span class="calibre5">Konya, Mayıs 1247</span></p>

  <p class="heading"><span class="calibre3">Bu gece düğün gecem. Avluda oturdum, evden taşan sesleri dinledim: Kahkahalar, musiki, dedikodular. Haremde kadın sazendeler. Nedendir bilmem gerdek gecesi kederli, dokunaklı şarkılar söyler kadınlar. Biz Sufiler düğüne benzetiriz ölümü. Kadınlarsa ölüme benzetiyor düğünü. Severek, isteyerek evlenseler bile, gene de ağlayarak giriyorlar dünya evine. Ölüye ağlar gibi...</span></p>

  <p class="heading"><span class="calibre3">Misafirler nihayet gidince eve döndüm, sessiz bir köşede tefekküre daldım. Ardından Kimya'nın beni beklediği gerdek odasına geçtim. Döşekte oturuyordu; üstünde bembeyaz bir elbise, belinde kırmızı kuşak, gelin başı düğüm sırma örülmüş, her perçeme incik boncuk takılmış. Kalın simli tülün ardında yüzünü görmek ne mümkün. Pervazda duran bir mum dışında içerisi ışıksızdı. Duvardaki aynalar koyu kadife kumaşlarla kapatılmıştı. Düğün gecesi taze gelinin aynada aksini görmesi uğursuzluk sayıldığından her türlü tedbir alınmıştı. Yatağın kenarında bir bıçak ve nar duruyordu. Karı koca bu narı beraber yemeliydi ki nar taneleri kadar çok çocukları olsun.</span></p>

  <p class="heading"><span class="calibre3">Kerra bu yörenin âdetlerini bana önceden anlatmış, yüz görümlüğü olarak altın para takmam gerektiğini açıklamıştı. Ahir ömrüm boyunca altınım olmamıştı ki! O yüzden Kimya'nın tülünü kaldırınca bir buse kondurdum alnına. Gülümsedi.</span></p>

  <p class="heading"><span class="calibre3">"Ne güzel olmuşsun" dedim.</span></p>

  <p class="heading"><span class="calibre3">Kızardı. Ama çarçabuk omuzlarını dikleştirip yaşından olgun görünmeye çalıştı. "Artık karınım senin" dedi.</span></p>

  <p class="heading"><span class="calibre3">Bir daha öptüm onu, bu kez dudaklarından. Nefesinin sıcaklığı bir arzu dalgası yarattı bedenimde. Saçları yasemin kokuyordu. Yanına uzandım, rayihasını soludum; ellerimi tuttu, göğüslerinin üstüne koydu. Ufacıktı memeleri, sütbeyaz ve dipdiri. Tek istediğim içine girip kaybolmaktı. Tomurcuklanan bir gül gibi kendisini bana açtı.</span></p>

  <p class="heading"><span class="calibre3">Geri çekildim. "Kusura bakma Kimya, bunu yapamam." Derin bir düş kırıklığıyla bana baktı. Tuzdan, tozdan yapma bir abide gibiydi;</span></p>

  <p class="heading"><span class="calibre3">üflesen dağılacaktı sanki. Yüzüne daha fazla bakamadım. Ayağa kalktım. "Gitmem lâzım."</span></p>

  <p class="heading"><span class="calibre3">"Olmaz! Gidemezsin!" Kimya değildi sanki konuşan, başkasıydı; ondan çok daha acar ve atılgan, katı ve buyurgan biri. "Odadan apar topar çıkarsan konu komşu ne der? Gerdek gecesi halvet olmadığımızı bilirler. Sebebini benden bulurlar."</span></p>

  <p class="heading"><span class="calibre3">"Ne demek istiyorsun?" dedim. Hâlbuki anlıyordum ne kast ettiğini. "Bakire değilim sanırlar" diye fısıldadı korkuyla. '"Rezil rüsva olurum." Ne demekti bu? Cemiyetin bu saçma sapan kuralları kanımı donduruyordu. Bu</span></p>

  <p class="heading"><span class="calibre3">tür köhnemiş törelerin, insanı insana kırdıran âdetlerin, Allah'ın yarattığı mükemmel eserle ilgisi yoktu.</span></p>

  <p class="heading"><span class="calibre3">"Olur mu öyle şey? Kendi işlerine baksınlar" diye itiraz ettim ama Kimya haklıydı, biliyordum. Narın yanında duran bıçağı kaptım. Kimya'nın gözlerinden endişeli bir parıltı geçti ama hemen durumu anladı ve kabullendi.</span></p>

  <p class="heading"><span class="calibre3">Bıçakla sol avcumu kestim. Kırmızı bir çizik açıldı ayamda, hesapta olmayan bir kader çizgisi gibi. Çarşafa kanımı damlattım. Ve ona uzattım.</span></p>

  <p class="heading"><span class="calibre3">"Al bunu. Dedikoducuların ağızlarını kapatmaya yeter. Sen de rahat edersin, ismine kara çalınmaz."</span></p>

  <p class="heading"><span class="calibre3">Kimya yalvardı. "Dur lütfen! Gitme" dedi. Ayağa fırladıysa da tam olarak ne yapacağını bilemediğinden gene aynı cümleyi yineledi: "Artık karınım ben."</span></p>

  <p class="heading"><span class="calibre3">O an anladım ki onunla evlenerek büyük bir hata yapmıştım. Benim gibi bir adam ne demeye evlenirdi? Kocalık vazifesi için yaratmamıştı beni Yaradan. Bunu şimdi apaçık görüyordum. Ama bu bilginin bedeliydi içimi kanatan.</span></p>

  <p class="heading"><span class="calibre3">Her şeyden kaçasım vardı, hem de her şeyden. Bu evden ve evlilikten, bu şehirden, hatta taşıdığım şu fani bedenden. Ama sırf Rumi ertesi sabah beni bulamazsa kahrolur diye mıhlanmış gibi yerimde kaldım. Yoldaşımdı, ruhdaşımdı, kıymetlimdi o benim. Onu bir kez daha terk edemezdim.</span></p>

  <p class="heading"><span class="calibre3">Evlilik hayatının benim gibi biri için kapandan farksız olduğunu anladım. Tuzağa düşmüştüm.</span></p>

  <p class="heading"></p>

  <p class="heading"></p>

  <p class="heading"><span class="calibre5">Alaaddin</span></p>

  <p class="heading"><span class="calibre5">Konya, 4 Haziran 1247</span></p>

  <p class="heading"><span class="calibre3">Böyle sinsi ve keskin bir acı çekmedim hayatımda. Kimya'nın Şems ile evleneceği gün evde duramadım. Göğüs kafesimde bir ağırlık, beynimde bir uğultu; boğuluyorum sandım. Ne yaparsam yapayım kendime acıyordum. Ağlamamak, bebek gibi zırlamamak için kendime bir tokat attım. Ve üst üste defalarca tekrarladım: "Artık babanın oğlu değilsin. Artık babanın oğlu değilsin... "</span></p>

  <p class="heading"><span class="calibre3">Anam yok. Babam da. Ve Kimya da yok artık. Bu evde, bunca insan arasında yapayalnız, bir başınayım. Babama olan son saygım da eridi gitti. Kimya onun kızı sayılırdı. Onu sevdiğini sanıyordum. Ama tek düşündüğü Şemsin çıkarlarıymış. Yoksa Kimya'yı nasıl onun gibi bir adama verir? Şems'ten koca olmayacağını bilmek için dâhi olmaya gerek yok. Evet, sırf Şems'e kol kanat germek için babam Kimya'nın saadetini heba etti. Tabii onunla beraber benimkini de.</span></p>

  <p class="heading"><span class="calibre3">Gün boyu bir kenarda durup evdeki telaşı izledim. Evlenmek istediğim kızın düğün hazırlıklarını seyrettim. Yeni evlilerin yatacağı odayı tabandan tavana donattılar. Cin taifesini uzak tutmak için tütsüler yaktılar. Onların şahı burda! Şems'ten âlâ cin mi olur?</span></p>

  <p class="heading"><span class="calibre3">Akşama doğru artık dayanamadım. Bu işkenceye daha fazla katlanamayacaktım. Kapıya yöneldim.</span></p>

  <p class="heading"><span class="calibre3">Arkamdan abimin sesi gürledi. "Alaaddin, dur! Nereye gidiyorsun?" "Bu gece İrşadlarda kalacağım" dedim yüzüne bakmadan. "Delirdin mi? Düğün gecesi neden evde değil diye sormaz mı konu komşu?</span></p>

  <p class="heading"><span class="calibre3">Hem babam duyunca çok üzülür."</span></p>

  <p class="heading"><span class="calibre3">"Ya babamın üzdükleri ne olacak?"</span></p>

  <p class="heading"><span class="calibre3">"Sen neden bahsediyorsun?"</span></p>

  <p class="heading"><span class="calibre3">"Anlamadın mı? Babam sırf Şems'in gönlünü hoş tutmak için, sırf o bir daha evden gitmesin diye bu evliliği ayarladı! Kimya'yı gümüş bir tepside o nankör herife sundu."</span></p>

  <p class="heading"><span class="calibre3">Abim dudaklarını sıktı. "Yanılıyorsun. Sen Kimya'nın zorla evlendirildiğini sanıyorsun. Hâlbuki Şemsle evlenmeyi isteyen asıl Kimya'ydı."</span></p>

  <p class="heading"><span class="calibre3">"Sanki başka seçeneği vardı da" diye çıkıştım.</span></p>

  <p class="heading"><span class="calibre3">Abim ellerini havaya kaldırdı: "Tabii ki vardı. Allah aşkına, anlamıyor musun? Kimya, Şems'i seviyor. Ona âşık."</span></p>

  <p class="heading"><span class="calibre3">'Yalana bak! Bir daha böyle laflar etme benim yanımda, tamam mı?" dedim. Üstündeki yükü taşıyamayan bir buz parçası gibi çatırdıyordu sesim.</span></p>

  <p class="heading"><span class="calibre3">"Hislerin gözlerini kör etmesin. Kıskanıyorsun. Ama kıskançlık gibi habis bir his bile faydalı şekilde kullanılabilir" dedi Sultan Veled. "Otuz Beşinci Kural: Şu hayatta ancak tezatlarla ilerleyebiliriz. Mümin içindeki münkirle tanışmak, Tanrıya inanmayan kişi ise içindeki inananla. İnsan-ı Kâmil mertebesine varana kadar gıdım ilerler kişi. Ve ancak tezatları kucaklayabildiği ölçüde olgunlaşır."</span></p>

  <p class="heading"><span class="calibre3">Öz abim karşıma geçmiş, düşmanım bildiğim adamdan inciler saçıyordu. Bardağı taşıran son damla oldu bu.</span></p>

  <p class="heading"><span class="calibre3">"Bana bak, bu sufi muhabbetlerinden gına geldi. Hem niye seni dinleyeyim ki? Bunların hepsi senin hatan. Şems'i Şam'da bırakacaktın. Niçin geri getirdin? İşler sarpa sararsa, ki emin ol saracak, günahı senin boynuna!"</span></p>

  <p class="heading"><span class="calibre3">Abimin rengi kaçtı. O an, hayatımda ilk kez benden ve yapabileceklerimden korktuğunu gördüm. Tuhaf şeydi insanın abisini korkutabilmesi ama gururumu okşadı.</span></p>

  <p class="heading"><span class="calibre3">İrşadlara giderken, kerih kokulu yan sokaklardan yürüdüm ki beni kimse bu hâlde görmesin. Ne kadar kovsam da aklımdan çıkmayan bir görüntü vardı: Şems ile Kimya, aynı yatakta. Şems'in Kimya'nın gelinliğini o kaba elleriyle çıkartıp süt beyaz tenine değdiğini ve ona sahip olduğunu düşündükçe gözyaşlarıma hâkim olamadım.</span></p>

  <p class="heading"><span class="calibre3">Ne hâle sokmuştu beni. Çoktan haddini aşmıştı bu adam. Acilen bir şey yapmalıydım.</span></p>

  <p class="heading"></p>

  <p class="heading"></p>

  <p class="heading"><span class="calibre5">Kimya</span></p>

  <p class="heading"><span class="calibre5">Konya, Kasım 1247</span></p>

  <p class="heading"><span class="calibre3">Beraber yatmadık. Bir kez bile. Evleneli altı ay oldu ama henüz karı koca olamadık. Etrafımdaki insanlardan durumu saklamak için elimden geleni yapıyorum ama kolay olmuyor. Şüpheleniyorlar. Belki de utancım yüzümden okunuyor. Alnımda leke gibi. Bana bakınca ilk gördükleri şey bu oluyor. Sokakta tanıdıklarla laflarken, tarlada bostanda çalışırken, esnafla pazarlık ederken, evde misafir ağırlarken, benimle muhatap olan herkesin ilk fark ettiği şey belki de bu oluyor: Evli ama hâlâ bakire bir kadın olduğumu herkes biliyor.</span></p>

  <p class="heading"><span class="calibre3">Hani Şems hiç odama gelmiyor değil. Geliyor. Ve ne vakit bana uğramak istese önceden muhakkak haber yollayıp, bir mahzuru var mı diye soruyor. Her defasında aynı cevabı veriyorum.</span></p>

  <p class="heading"><span class="calibre3">"Elbette yok" diyorum. "Ben senin nikâhlı karınım."</span></p>

  <p class="heading"><span class="calibre3">Onun geleceği akşamlar bütün gün yüreğim ağzımda bekliyorum, beni arzulasın diye dua ediyorum. Ama akşam olup kapımı tıklattığında tek yaptığı oturup sohbet etmek oluyor. Beraber kitap okumak istiyor.</span> <span class="calibre3">Leyla ile Mecnun, Ferhat ile</span> <span class="calibre4">Ş</span> <span class="calibre3">irin, Yusuf ile Züleyha, Gül ile Bülbül...</span> <span class="calibre3">Her türlü zorluğa göğüs gerip birbirini sevmekten vazgeçmeyen âşıkların hikâyeleri... Bunları okudukça içim daralıyor. Belki de içten içe asla böylesi bir aşkı tadamayacağımı bildiğimden...</span></p>

  <p class="heading"><span class="calibre3">Bazen de sırt üstü yatıp bana GÖNLÜ GENİŞ VE RUHU GEZGİN SUFİ MEŞREPLİLERİN KIRK KURALIndan bahsediyor. Bir gece bir kuralı izah ederken sesi kaydı, gözleri kapandı. Baktım uyuyakalmış. Başını dizlerimin üstüne koydum. Artık bir hayli uzun olan saçlarını okşadım. Şafak sökene kadar hiç uyumadan onu seyrettim. Bir ara uykusunda konuştu. Sonra beklenmedik bir şekilde beni kendine çekti, hafifçe öptü. Uzun zamandır hiç bu kadar heyecanlanmamış ve mutlu olmamıştım. Gün ağarana değin yan yana yattık. Ama işte hepsi bu. Bugüne dek keşfedilmemiş bir kıta bedenim.</span></p>

  <p class="heading"><span class="calibre3">Bu altı ay boyunca ben de zaman zaman odasına gittim. Ama o nasıl benden izin istiyorsa, ben de muhakkak önceden haber yolluyorum. Aksi takdirde nasıl davranacağı belli olmuyor. Şems'in günü gününe uymuyor, hatta anı anma. Halet-i ruhiyesini çözmek bilmece çözmekten zor. Bazen öyle babacan, bazen sevecen oluyor; bazense düpedüz surat asıyor. Bir keresinde yüzüme kapıyı kapadı ve "beni rahat bırak" diye bağırdı. İncinmiyorum artık. Kırılmamayı öğrendim ve tabii onu rahatsız etmemeyi de.</span></p>

  <p class="heading"><span class="calibre3">Aylarca her şey yolundaymış gibi yaptım; başkalarını değil, kendimi kandırmak için. Madem Şems kocam gibi davranmıyordu, ona farklı roller biçtim: Arkadaşımdı, ruhdaşımdı, yoldaşımdı, bazen bir abi, bazen oğuldu. Gününe göre, keyfine göre, ya biri ya diğeri oluyor; zihnimde bir kisveden diğerine geçiyordu. Her şeyim oldu da bir tek kocam olamadı .</span></p>

  <p class="heading"><span class="calibre3">Bir süre böyle idare ettim. Fazla bir şey beklemeden hasbıhal edeceğimiz anları kollar oldum. Şems benim fikirlerime kıymet veriyordu ya seviniyordum. Beni daha yaratıcı düşünmeye teşvik ediyordu. Ondan çok şey öğrendim; inanıyorum ki ben de ona birkaç şey öğrettim. En azından aile saadeti ya da sıcak bir yuva nedir bilmiyordu. Sayemde biraz olsun tattı bunları. Ve bir de, kimse onu benim gibi güldüremedi.</span></p>

  <p class="heading"><span class="calibre3">Ne var ki yetmedi, yetmiyor. Şems'in beni sevmediği fikrini içimden atamıyorum. Beni beğendiğinden, sevdiğinden şüphe etmiyorum ama bunun aşkla ilgisi yok. Yüreğim parçalanıyor. Öyle ki etrafımdaki herkesten, bütün arkadaş ve komşularımdan uzaklaştım. Artık odamda durup ölülerle konuşmayı tercih ediyorum. Dirilerin aksine, ölüler peşin hükümlü değil.</span></p>

  <p class="heading"><span class="calibre3">Ölülerin dışında tek arkadaşım Çöl Gülü.</span></p>

  <p class="heading"><span class="calibre3">İkimiz de cemiyet hayatından kendimize has sebeplerden dolayı uzak durmak istediğimiz için zamanla yakın dost olduk. Artık o bir sufi. Kerhaneyi tamamen geride bıraktı. Arındı. Bir keresinde, cesaretine, metanetine ve sil baştan hayata başlama azmine hayran olduğumu söyledim. Başını iki yana salladı:</span></p>

  <p class="heading"><span class="calibre3">"Ama ben hayata baştan başlamadım ki. Tek yaptığım, ölmeden evvel ölmek!" * * *</span></p>
</body>
</html>
