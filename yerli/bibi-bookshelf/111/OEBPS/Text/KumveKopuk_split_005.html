<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KumveKopuk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi"><span class="idebold">Bu Eser ve Diğerleri Cibran’ın<br class="chapter" />
    Mistik Olduğunu mu Gösterir?</span></p>

    <p class="normal">Cibran’ın <span class="ideitalik">Sand and Foam</span> (1926) adlı eserinin, Eleşmendrit Antonyus Beşir tarafından <span class="ideitalik">Er-Remlü ve’z-Zebed</span> adıyla Arapçaya yapılan mükemmel çevirisinden faydalanılarak <span class="ideitalik">Kum ve Köpük</span> adıyla Türkçeye çevrilen bu eserdeki mistik fikirlerin kaynağı nedir?</p>

    <p class="normal">Cibran’ın fikirlerinin tek bir kaynağı yoktur. Bazı araştırmacılar hem Cibran’ın hem de Mehcer ekolünü kurmada ona yardım eden arkadaşı Mihâil’in, Emerson’dan<sup class="calibre2"><a href="../Text/KumveKopuk_split_007.html#footnote-1175-3" id="footnote-1175-3-backlink">[3]</a></sup> etkilendiğini ileri sürmüşlerdir.<sup class="calibre2"><a href="../Text/KumveKopuk_split_007.html#footnote-1175-4" id="footnote-1175-4-backlink">[4]</a></sup> Cibran ve Emerson kendilerine özgü din anlayışlarıyla dönemin Hıristiyan çevrelerini kızdırmışlardı. Her ikisi de ilginç bir dindarlığa sahipti, ancak din adamlarının oluşturduğu kurulu din anlayışına ve hiyerarşik biçimlenmeye karşı çıkıyorlardı.</p>

    <p class="normal">Cibran dinsel hakikatin deneye değil, içgörü dediğimiz vicdan ve sezgiye dayanması gerektiğini, dinin kurallar getirici ve toplumu düzenleyici bir sistem olarak değil, kişiyi özgürleştirici bir “ruhi yükseliş sistemi” olarak algılanması gerektiğini savunuyordu. Kendine yeterlik, kendini bularak yükselme diye çevirebileceğimiz “el-İktifâü’z-Zâtî” (İngilizcesi self-reliance olabilir) düşüncesi, hem Cibran’da hem de yakın arkadaşı Mihâil’in tüm eserlerinde görülür. Her ikisi de bu düşünceye yaslanarak hem “din adamları sultasına dayalı klasik kilise Hıristiyanlığı”na hem de devlet tarafından topluma dayatılan bütün örgün öğretim sistemlerine karşı çıkmışlardır. Genç insanın kendini bulması, kendi dünya görüşünü oluşturabilmesi için bütün eğitim dayatmalarından, bütün kalıplaşmış geleneklerden kurtulması gerekir. Ancak o zaman insan kendini ve içindeki inancı bulabilir. Cibran’ın fikirlerinde Sühreverdî gibi İşrakî ekolünden gelen Müslüman filozofların izi vardır. Cibran bazen de Nietzsche’nin<sup class="calibre2"><a href="../Text/KumveKopuk_split_007.html#footnote-1175-5" id="footnote-1175-5-backlink">[5]</a></sup> panteist<sup class="calibre2"><a href="../Text/KumveKopuk_split_007.html#footnote-1175-6" id="footnote-1175-6-backlink">[6]</a></sup> bir versiyonu olarak algılanabilir. Ancak Emerson’un fikirleri açıkça izini belli eder onda.</p>

    <p class="normal">İşin ilginç yanı Ralph Waldo Emerson’un da başta panteizm olmak üzere tüm Doğu inançlarıyla ilgilenmesi ve baskıdan, kalıplardan uzak bir yüceliş biçimini bulma çabasına girmesidir. Kuşkusuz Cibran ve Mihâil’i Emerson’a yaklaştıran da buydu. Fakat ne Emerson ne de Cibran ve Mihâil doğadan ayrı bir yüceliş boyutu, bir idea evreni peşinde değildiler. Onlar doğanın bizzat Tanrı’dan doğan bir ışıma olduğunu savunuyorlardı.</p>

    <p class="normal">Bu yüzden Cibran okunurken onun ortaya koyduğu “metafizik” tadındaki yorumların metafiziği değil, fiziği (= fusika = tabiat; doğa) yücelttiği anlaşılmalıdır. Nitekim resimleri ve hayat tarzı da bunu gösterir.</p>

    <p class="normal">Kısaca onun dindarlığı klasik bir dindarlık değil, estetik kaygılara bürülü bir “doğa ve özgürlük dini”nin takipçiliğidir.</p>

    <p class="sagnormal">A. Sait Aykut<br class="chapter" />
    Ocak 2005, İstanbul</p>

    <div class="clrb"></div>
  </div>
</body>
</html>
