<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BABA_VE_PIC.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Serif12 Beta;
    font-style: italic;
    font-weight: bold;
    src: url(../Fonts/Serif12Beta-BoldItalic0001.ttf)
    }
  @font-face {
    font-family: Times New Roman;
    font-style: normal;
    font-weight: normal;
    src: url("Fonts/Times New Roman")
    }
</style>
</head>

<body class="calibre">
  <h1 class="bolum-ismi" id="toc-anchor-12" xml:lang="tr"><span class="bolum-ismi1">On üçüncü bölüm</span></h1>

  <h2 class="bolum-ismi-2-satir" id="toc-anchor-30" xml:lang="tr"><span class="bolum-ismi1">Kuru incirler</span></h2>

  <p class="duz" xml:lang="tr"><span class="duz1">Senenin ayları içinde her ay hangi mevsime ait olduğunu bilir ve ona uygun davranır İstanbul’da, tek bir ay dışında: mart.</span></p>

  <p class="duz" xml:lang="tr"><span class="duz1">Mart İstanbul’da en dengesiz aydır hem psikolojik hem fiziksel açıdan. Bir bakmışsın ki bahar mevsimine ait olduğuna karar vermiş, ılık ve mis kokulu; derken fikrini değiştirip kışa döner, her yere kara yel, dolu saçar. Bugün ise günlerden 19 mart, olağanüstü güneşli bir cumartesi, mevsim normallerinin hayli üzerinde. Asya ile Armanuş Ortaköy’den Taksim’e uzanan genişçe yolda yürürken süveterlerini çıkarmışlar. Asya’nın üzerinde bej ve karamel tonlarına boyanmış uzun bir batik elbise var. Attığı her adımda kat kat kolyeleri ve bilezikleri şangırdıyor. Armanuş ise kendi tarzına sadık gene: Ayağında kot pantolon, üzerinde UNIVERSITY OF ARIZONA tişörtü, pastel pembe. Dövme dükkânını ziyaret için Taksim’e gidiyorlar.</span></p>

  <p class="duz" xml:lang="tr"><span class="duz1">“Sonunda seni Aram’la tanıştıracağım için çok memnunum” dedi Asya bez çantasını bir omzundan diğerine geçirirken. “Çok hoş bir insandır.”</span></p>

  <p class="duz" xml:lang="tr"><span class="duz1">“Daha önce de adını söylemiştin ama kim olduğunu bilmiyorum.”</span></p>

  <p class="duz" xml:lang="tr"><span class="duz1">“Aram, Zeliha Teyze’nin şeyi...” Asya İngilizce doğru kelimeyi bulmak için susmuştu. “Erkek arkadaş” biraz hafif kalıyordu, “koca” teknik olarak yanlıştı, “müstakbel koca” pek mümkün görünmüyordu, “nişanlı” daha uygun gibiydi ama resmen nişanlanmamışlardı. “Zeliha Teyze’ninki” dedi en nihayetinde.</span></p>

  <p class="duz" xml:lang="tr"><span class="duz1">Yolun karşısında zarif işlemeli Osmanlı kemerinin altında duran iki Çingene çocuk dikkatlerini çekti. Birisi çöpten topladığı teneke kutuları at arabasına yığmakla meşguldü. Ötekisi, arabanın ucuna oturmuş kutuları ayırıyor havasındaydı, ama aslında çalışıyormuş gibi yapıp güneşin tadını çıkarıyordu. Asya böyle bir hayatın hiç de fena olmayabileceğine kanaat getirdi. At arabasındaki çocuğun yerinde olmak için neler vermezdi ki. Evvela gidip bulabildiği en bezgin, en beleş beygiri satın alırdı. Sonra her gün at arabasını İstanbul’un yokuşlu sokaklarında bir aşağı bir yukarı sürüp gazete mazete toplardı. İnsan hayatının en sevimsiz nesnelerini keyifle toplar, cilalı yüzeyler altında kokuşarak çürüyen artıkları şefkatle bağrına basardı. İstanbul’da çöp toplayıcıları, ondan da, Kafe Kundera’daki arkadaşlarından da çok daha gerilimsiz bir hayat sürüyor olmalıydı.</span></p>

  <p class="duz" xml:lang="tr"><span class="duz1">Çöp toplayıcı olsaydı atlardı at arabasına, meltem saçlarını okşar, güneş kemiklerini ısıtırken, ıslıkla Johnny Cash şarkıları çalarak dolanırdı sokaklarda. Olur da densizin biri bu asude ahengi bozmaya cüret ederse, her ferdi muhtemelen başka bir suçtan yatıp çıkmış devasa Çingene sülalesini üzerine salar, ödünü patlatırdı. Haliyle onun da bir sabıkası olurdu. Ara sıra tutuklanır, çarnaçar ve çarçabuk alışırdı kelepçelerin soğuğuna. Zorluklarına rağmen, hava ayaz yapmadığı müddetçe, çöp toplamanın gayet eğlenceli olacağı sonucuna vardı Asya. Üniversiteden mezun olduğunda daha iyi bir iş bulamazsa hatırlamak üzere zihninin bir köşesine not etti bu saptamayı. Ardından bir ıslıktır tutturdu:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Up in the mornin’ out on the job</span></p>

  <p class="alinti" xml:lang="tr"><span class="dar-paragraf-duz">Work like the devil for my pay.</span></p>

  <p class="alinti" xml:lang="tr"><span class="dar-paragraf-duz">But that lucky old sun has nothin’ to do</span></p>

  <p class="alinti-son-paragraf" xml:lang="tr"><span class="dar-paragraf-duz">But roll around heaven all day.</span><span class="dipnot-no">*</span></p>

  <p class="dipnotlar" xml:lang="tr"><span class="serifsiz-dipnot">* Sabahın köründe işe koyulur/ Köpek gibi çalışırım bir maaş için./ Oysa şu şanslı güneş hiçbir şey yapmadan/ Dolanır durur gökyüzünde.</span></p>

  <p class="duz-ilk-paragraf" xml:lang="tr"><span class="duz1">Ancak mısranın sonuna geldiğinde Armanuş’un birkaç dakika evvel sorduğu soruya hâlâ ayrıntılı bir cevap beklediğini fark edebildi.</span></p>

  <p class="duz" xml:lang="tr"><span class="duz1">“Zeliha Teyze ile Aram’ın ne zamandır birlikte olduklarını Allah bilir. ‘Üvey baba’ diyebilirim herhalde ona, ya da daha tutarlılı olsun diye ‘üvey enişte’... öyle bir şey işte.”</span></p>

  <p class="duz" xml:lang="tr"><span class="duz1">“Neden evlenmiyorlar?”</span></p>

  <p class="duz" xml:lang="tr"><span class="duz1">“Evlenmek mi?” Asya bu kelimeyi dişlerinin arasına sıkışmış bir yemek artığı gibi tükürüverdi. Tam o esnada çöp toplayıcılarının yanından geçiyorlardı ve rol modellerini daha yakından incelediğinde onların oğlan değil kız olduklarını gördü hayretle. Bu daha da hoşuna gitti. Çöp toplayıcı olmak için bir başka sebep de cinsiyet sınırlarını bulanıklaştırmak olabilirdi pekâlâ. Dudaklarının arasına bir sigara koydu ama yakmak yerine, çikolata çubuğuymuş gibi bir müddet ucunu emdi. Sonra bir düşüncesini açığa vurdu: “Aram’ın evlenmekten yana derdi olduğunu sanmam da, Zeliha Teyze’nin hiç işi olmaz o taraklarda.”</span></p>

  <p class="duz" xml:lang="tr"><span class="duz1">“İyi ama neden?” diye sordu Armanuş.</span></p>

  <p class="duz" xml:lang="tr"><span class="duz1">Rüzgârın yönünün aniden değişmesiyle Armanuş keskin bir deniz kokusu çekti içine. Tam anlamıyla bir esanslar hercümerciydi bu şehir; bazısı kesif, fena kokular, bazısı araba parfümleri kadar tatlımsı ve baygın. Hangisi olursa olsun aldığı her koku bir yiyeceği hatırlatıyordu Armanuş’a. Öyle ki biraz daha kalsa burada, galiba hepten yenebilecek bir şey gibi algılamaya başlayacaktı İstanbul’u. Bir peynirli pastaydı bu şehir; aralarda katman katman tarih, bolca Batılılaşma kreması sıvanmış üzerine, bohem süslemeler serpiştirilmiş orasına burasına, kenarlarına Doğulu sos bulaşmış ve rendelenmiş moderniteyle tamamlanmış. Sekiz gündür buradaydı ve süre uzadıkça İstanbul ilk günkünden çok daha karmaşık görünüyordu. Şehre henüz alışmamış olsa da bu şehirde yabancı olmaya alışıyordu belki.</span></p>

  <p class="duz" xml:lang="tr"><span class="duz1">“Babam her kimse Zeliha Teyze’nin onunla tecrübesinden sonra evlilik fikrinden soğuduğunu tahmin ediyorum” diye devam etti Asya. “Erkeklere itimat etmekte güçlük çekiyor galiba.”</span></p>

  <p class="duz" xml:lang="tr"><span class="duz1">“Onu anlayabiliyorum” dedi Armanuş.</span></p>

  <p class="duz" xml:lang="tr"><span class="duz1">“Peki, bir ilişkiden sonra toparlanmak söz konusu olduğunda iki cins arasında büyük fark olduğunu düşünmüyor musun sen de? Yani kadınlar berbat bir evlilik ya da ilişki, işte her ne boksa, yaşadıktan sonra genelde uzunca bir süre başka bir ilişkiden kaçıyorlar. Erkekler içinse tam aksi geçerli; bir felaketi atlatır atlatmaz derhal yenisini aramaya başlıyorlar. Erkekler yalnız yaşayamıyor.”</span></p>

  <p class="duz" xml:lang="tr"><span class="duz1">Armanuş başının tek bir hareketiyle onu onayladı, ama kendi anne babasının durumu bu şablona uymuyordu. Onun annesi ilk evliliği biter bitmez evlenmiş, babasıysa bugüne kadar bekâr kalmıştı. Yine de bu karşı örneği vermek yerine bir soru sordu.</span></p>

  <p class="duz" xml:lang="tr"><span class="duz1">“Şu Aram... nereli?”</span></p>

  <p class="duz" xml:lang="tr"><span class="duz1">“Buralı, bizim gibi” dedi Asya düşünmeden ama duraladı daha lafını bitirmeden. Neyin sorulduğunu anladı birden. Kendi gafletine kendi de şaşarak bir süredir emdiği sigarayı yakıp, bir nefes çekti. Nasıl olmuş da bu bağlantıyı kuramamıştı? Aram, İstanbullu Ermeni bir ailenin çocuğuydu. Teorik olarak Ermeni’ydi.</span></p>

  <p class="duz" xml:lang="tr"><span class="duz1">Yine de Aram, ne Ermeni ne Türk ne de başka bir milliyetten olabilirmiş hissini veriyordu. Aram ancak Aram olabilirdi, nevi şahsına münhasır. Kendine has bir türün kendine has bir üyesiydi. Büyücüydü o; iflah olmaz bir romantik. Siyaset bilimi profesörü olacağı yerde Akdeniz kıyısında yarı metruk bir köyde balıkçılık yapmaya meyyal olduğunu sık sık itiraf eden bir entelektüeldi; kırılgan bir kalp, billur bir ruh, ayaklı bir vicdan; mülayim bir ütopyacı, halim bir vatandaş, potansiyel bir kaçaktı bu toplumda. Zeki ve onurlu bir adam. Aram buydu –ne bir eksik ne bir fazla. Asya onu asla kolektif bir kimlik içinde düşünmemişti. Bu minval üzre bir şeyler söylemek içinden gelse de kendini tuttu ve usulca “Aslında Ermeni’dir” dedi.</span></p>

  <p class="duz" xml:lang="tr"><span class="duz1">“Tahmin etmiştim” dedi Armanuş hafifçe gülerek.</span></p>

  <p class="duz" xml:lang="tr"><span class="duz1">Yolun geri kalanında pek konuşmadılar. Beş dakika sonra dövme dükkânındaydılar.</span></p>

  <p class="duz" xml:lang="tr"><span class="duz1">“Hoş geldiniz!” diyerek sevinçle karşıladı onları Zeliha Teyze. İkisini de sıkı sıkı kucakladı. Parfümü her neyse yoğundu alabildiğine –baharat, ağaç ve yasemin karışımı. Mini bir kot etek, daracık siyah bir gömlek, uzun biçimli bacaklarını saran siyahımtırak naylon çoraplar giymiş, siyah ruj sürmüş, aynı renk taştan bir hızma takmıştı. Siyah saçları göz alıcı bukleler halinde omuzlarına iniyordu; aralarında bazılarını öyle parlak bir renge boyamıştı ki halojen ışıkların altından her geçişinde ışıldıyordu. Armanuş’un ağzı bir karış açık kalmıştı. İlk defa, Asya’nın çocukluktan beri annesinin karşısında hissetmiş olduğunu tahmin ettiği korkuyla karışık hayranlığı sezmişti.</span></p>

  <p class="duz" xml:lang="tr"><span class="duz1">İçerisi küçük çaplı bir müze gibiydi. Girişin hemen karşısında çerçevelenmiş devasa bir fotoğraf vardı; milliyeti belirsiz muntazam bir kadın vücudu, belden yukarısına yapılmış lamelif dövmeleri sergileyebilmek için arkasını dönmüştü. Kadının beline kadar inen bu dövme bir Osmanlı minyatürüydü özünde. Kalabalık bir şölen sahnesine benziyordu; seyircilerin arasına karışmış ateşbazlar, hayalbazlar ve yılanbazlar hünerlerini sergiliyordu. Bir ip cambazı kadının bir omzundan diğerine uzanan ipin üzerinde yürüyordu. Modern bir kadının sırtında böyle geleneksel bir minyatür irkilticiydi. Çerçevenin altında şu yazı vardı: DÖVME ZAMANIN ÖTESİNDEN GÖNDERİLMİŞ BİR MESAJDIR, OKUYABİLENE!</span></p>

  <p class="duz" xml:lang="tr"><span class="duz1">Dükkânın her yerinde yüzlerce dövme deseni ve piercing takısının sergilendiği ince uzun vitrinler vardı. Armanuş, dövmelerin çeşitli başlıklar altında toplandığını anladı: “Güller ve Dikenler”, “Kanayan Kalpler”, “Bıçaklanmış Kalpler”, “Şaman Tarzı”, “Tüyler Ürpertici Tüylü Yaratıklar”, “Tüysüz Ama Aynı Ölçüde Tüyler Ürpertici Mahlukat”, “Milliyetçi Motifler”, “Sayılar ve İsimler”, “Simurg ve Kuş Ailesi” ve son olarak “Sufi Simgeleri”.</span></p>

  <p class="duz" xml:lang="tr"><span class="duz1">İçeride fazla insan olmamasına rağmen dinmeyen bir uğultu vardı nedense. Armanuş bu kadar az insanın bu kadar çok ses çıkarttığına şahit olmamıştı daha önce. Yeni gelenler hariç altı kişi vardı odada: Zeliha Teyze, saçları havuç kadar turuncu, elinde iğne tutan eksantrik bir tip, ergen bir çocuk ve annesi, bir de 1970’lerin rock müzisyenlerine benzeyen ve gene o senelerde girdikleri uyuşturucu tribinden henüz kalkmış izlenimi veren iki adet uzun saçlı, tıraşsız adam. Son ikisinden biri kocaman, rahat bir koltukta oturuyor, mütemadiyen arkadaşına takılıyor, bir yandan da sol bileğine mosmor bir sivrisinek dövmesi yaptırıyordu. İğneli eksantrik tip, Zeliha Teyze’nin asistanı ve yetenekli bir dövme sanatçısıydı. O çalışırken, dövme iğnesinin ne kadar çok ses çıkarttığına şaşan Armanuş da onu seyrediyordu.</span></p>

  <p class="duz" xml:lang="tr"><span class="duz1">“Merak etme. Çıkardığı ses verdiği acıdan fazladır dövme iğnesinin” dedi Zeliha Teyze aklını okur gibi. Sonra göz kırparak ilave etti: “Hem bu müşteri alışık. Yirminci dövmesi filandır herhalde. Dövme bazen bağımlılık halini alır. Bir tane yetmez. Her yeni dövmeden sonra bir tane daha yaptırmak istersin. Bağımlılık tedavi merkezleri neden bunu listelerine katmıyorlar acaba?”</span></p>

  <p class="duz" xml:lang="tr"><span class="duz1">Armanuş hırpani rock müzisyenini gözünün ucuyla seyrederek uzun müddet sessiz kaldı. Derken dayanamadı: “İnsan bileğine neden mor bir sivrisinek yaptırır ki?”</span></p>

  <p class="duz" xml:lang="tr"><span class="duz1">Zeliha Teyze görmüş geçirmiş bir edayla güldü. “Neden mi? Burada bu soruyu hiç sormayız. Bu dükkânda normalliğin hükümdarlığını reddediyoruz. Bir müşteri hangi deseni istiyorsa eminim bir sebebi vardır, kendisinin bile bilmediği bir sebep. Asla</span> <span class="italik1">neden</span> <span class="duz1">diye sormam.”</span></p>

  <p class="duz" xml:lang="tr"><span class="duz1">“Ya piercing’ler?”</span></p>

  <p class="duz" xml:lang="tr"><span class="duz1">“Aynen” dedi Zeliha Teyze burnundakini işaret edip gülerek. “Bu piercing on dokuz yıllık. Asya’nın yaşındayken kendim yaptım bunu.”</span></p>

  <p class="duz" xml:lang="tr"><span class="duz1">“Sahi mi?”</span></p>

  <p class="duz" xml:lang="tr"><span class="duz1">“Sahi ya, banyoya kapandım; yanıma ufak boy bir havuç, sterilize edilmiş bir iğne, uyuşturmak için buz ve bolca öfke aldım. Her şeye müthiş öfkeliydim o dönemde, en çok da aileme. ‘Ben bunu kotarırım’ dedim kendi kendime. Ellerim sinirden titriyordu, bu yüzden de ilk seferinde yanlış yeri deldim. Çok kanadı. Ama sonra tekniği kaptım.”</span></p>

  <p class="duz" xml:lang="tr"><span class="duz1">“Sahi mi?” dedi Armanuş tekrar ama bu sefer söylenenlere inanmazmış gibi bir hali vardı.</span></p>

  <p class="duz" xml:lang="tr"><span class="duz1">“Hıhı!” diye gururla burnunu okşadı Zeliha Teyze. “Bir halka taktığım gibi banyodan çıktım. O zamanlar annemi delirtmeye bayılırdım.”</span></p>

  <p class="duz" xml:lang="tr"><span class="duz1">Oturduğu köşeden bu sözleri duyan Asya annesine imalı imalı baktı.</span></p>

  <p class="duz" xml:lang="tr"><span class="duz1">“Ama esas şunu söylemek istiyorum, burnumu yasak olduğu için deldim. Ne demek istediğimi anlıyor musun? Geleneksel bir aileden gelmişsin, piercing filan hak getire, madem öyle, ben de kendi işimi kendim gördüm. Ama artık devir değişti. Bunun için buradayız. Bu dükkânda müşterilerimize salık verir, öneriler getiririz; an gelir, isteklerini reddederiz ama onları asla yargılamayız. Asla ‘Neden?’ diye sormayız. Hayatta çok erken öğrendiğim bir şey varsa budur. İnsanları yargılarsan eğer, onlar da gidip inadına bildikleri gibi yaparlar.”</span></p>

  <p class="duz" xml:lang="tr"><span class="duz1">Deminden beri annesiyle vitrinlerdeki çeşitlere bakan genç çocuk Zeliha Teyze’yi çağırdı: “Bu ejderin kuyruğunu bütün kolumu kaplayacak kadar uzun yapabilir misiniz? Dirseğimden bileğime kadar uzanmasını istiyorum, hani kolumda sürünüyormuş gibi olabilir mi?”</span></p>

  <p class="duz" xml:lang="tr"><span class="duz1">Daha Zeliha Teyze cevap veremeden annesi araya girdi: “Aaaa delirdin mi? Olmaz öyle şey! Küçük ve basit bir şey yaptıracaktık, kuş ya da kelebek. Ejder kuyruğuna izin vermedim...”</span></p>

  <p class="duz" xml:lang="tr"><span class="duz1">Tartışa tartışa ayrıldı ana oğul dükkândan. Başkaları uğradı ardından. Asya ile Armanuş kenardan izlediler gelen gideni. Zeliha Teyze delme işlerini yapıyor, yardımcısı da dövmeleri bitiriyordu; her ikisi de seanslardan önce ve sonra ellerini sabunlayıp ilaçlıyorlardı. Bir ara kaşlarını deldirmek istediklerini söyleyen beş lise öğrencisi geldi, ama ilk gönüllünün kaşına iğne batar batmaz geri kalanlar fikirlerini değiştirip topukladı. Derken takımının armasını göğsüne kazıtmak isteyen bir taraftar uğradı. Parmak ucuna Türk bayrağı dövmesi yaptırmak isteyen biri damladı sonra, böylece ne zaman birilerine parmağını sallasa, bayrak sallamış olacaktı aynı anda. Nihayet sarışın bomba bir travesti çıkageldi; sevgilisinin ismini parmak eklemlerine yazdırmak istiyordu. Tek mesele sevgilisinin adının yedi harfli olmasıydı; Zeliha Teyze ile travesti kafa kafaya verip harflerin on parmağa nasıl dağılacağını ve kalan üç parmağa ne yapılacağını tartıştılar. Sonunda sol elden başlayarak her ekleme bir harf yazmaya, kalan eklemlere de üç papatya yapmaya karar verdiler.</span></p>

  <p class="duz" xml:lang="tr"><span class="duz1">Nihayet hava karardığında, dövme dükkânının olağan müşterilerine benzemeyecek kadar normal görünen orta yaşlarında bir adam girdi kapıdan içeri. Dosdoğru Zeliha Teyze’ye odaklandı zaten ondan gayrisini görmeyen gözleri. Armanuş hiç zorlanmadı adamın kim olduğunu tahmin etmekte.</span></p>

  <p class="duz" xml:lang="tr"><span class="duz1">Aram Mardirosyan uzun boylu, yapılı, yakışıklıca bir adamdı. Dingin bir yüzü, koyu küt bir sakalı, dağınık gür saçları ve her tebessümünde belirginleşen derin gamzeleri vardı. Miyop gözleri çerçevesiz gözlüğünün ardında zekâyla parlıyordu. Zeliha Teyze’ye bakışlarındaki beğeni ve sevgi fark edilmeyecek gibi değildi. O bir şeyler anlatmaya koyulunca Zeliha Teyze tamamlıyor, Zeliha Teyze bir saptamada bulunduğunda açıklamasını Aram yapıyordu. Birlikte mucizevi bir uyum yakalamışa benzeyen iki uyumsuzdular.</span></p>

  <p class="duz" xml:lang="tr"><span class="duz1">Aram’la konuşmaya başladığında gayriihtiyari yeni-başlayanlar-için-İngilizcesine geçmişti Armanuş, İstanbul’da tanıştığı her yeni insana yaptığı gibi. Olabildiğince ağır çekim bir İngilizceyle tanıttı kendini. Karşılık olarak Aram’ın Britanya aksanıyla mühürlenmiş İngilizcesini duyunca şaşırdı.</span></p>

  <p class="duz" xml:lang="tr"><span class="duz1">“İngilizceniz ne kadar mükemmel” demekten kendini alamadı Armanuş. “Nerede öğrendiğinizi sorabilir miyim?”</span></p>

  <p class="duz" xml:lang="tr"><span class="duz1">“Sağol” dedi Aram. “Üniversiteyi Londra’da okudum, hem lisans hem lisansüstü. Ama istersen Ermenice konuşabiliriz.”</span></p>

  <p class="duz" xml:lang="tr"><span class="duz1">“Maalesef ben konuşamıyorum” dedi Armanuş başını sallayarak. “Çocukken babaannemden biraz öğrenmiştim ama annemle babam boşanınca onun yanında fazla kalamadım, hep ara girdi. Gerçi on yaşımdan on üç yaşıma kadar her yaz bir Ermeni gençlik kampına gittim. Eğlenceliydi, Ermenicem gelişti orada, ama sonra yine unuttum.”</span></p>

  <p class="duz" xml:lang="tr"><span class="duz1">“Ben de Ermeniceyi anneannemden öğrendim” dedi Aram gülümseyerek. “Doğrusu annem de anneannem de iki dilli büyümemi istiyorlardı, ama ikinci dilin ne olacağı konusunda tamamen zıt fikirlere sahiptiler. Annem okulda Türkçe evde İngilizce konuşmamı istiyordu, ne de olsa büyüdüğümde bu ülkeden ayrılacak, Avrupa’ya yerleşecektim. Ermenice neme gerekti? Ama anneannem galip geldi. Sonunda okulda Türkçe, annemle çarşıda dışarıda İngilizce, evde Ermenice konuşarak büyüdüm.”</span></p>

  <p class="duz" xml:lang="tr"><span class="duz1">Anneanne ve babaannelerden konuştular bir müddet. Diyasporadakilerden, Türkiye’dekilerden, Ermenistan’dakilerden... Armanuş, Aram’ın anlattıklarından ziyade, mütevazı halinden etkilenmişti.</span></p>

  <p class="duz" xml:lang="tr"><span class="duz1">Akşam 7.30’da Zeliha Teyze dükkânı yardımcısına bıraktı ve birlikte yakındaki bir meyhanenin yolunu tuttular.</span></p>

  <p class="duz" xml:lang="tr"><span class="duz1">“Sen İstanbul’dan gitmeden önce Aram ile Zeliha Teyze, tipik bir içki muhabbetini görmen için bizi meyhaneye götürmek istediler” diye açıkladı Asya Armanuş’a.</span></p>

  <p class="duz" xml:lang="tr"><span class="duz1">İstiklal Caddesi’ne paralel bir arka sokağı kat ederken, pencerelerinden travesti fahişelerin sarktığı yıkık dökük bir apartmanın önünden geçtiler. Bilhassa ilk kattakiler öyle yakındılar ki Armanuş aşırı makyajlı yüzlerini bütün ayrıntılarıyla seçebildi. Köfte dudaklı, çam yarması, kızıl saçlı bir travesti gülerek laf attı.</span></p>

  <p class="duz" xml:lang="tr"><span class="duz1">“Ne dedi?” diye sordu Armanuş.</span></p>

  <p class="duz" xml:lang="tr"><span class="duz1">“Bileziklerime bayılmış. Hepsinin taşıyamayacağım kadar ağırlık yaptığını söylüyor!”</span></p>

  <p class="duz" xml:lang="tr"><span class="duz1">Armanuş’un şaşkın bakışları altında Asya bileziklerinden birini çıkarıp kızıl saçlı travestiye uzattı. Beriki hediyeyi sevinçle alıp bileğine taktı ve Asya’nın şerefine diyet kolasını havaya kaldırdı.</span></p>

  <p class="duz" xml:lang="tr"><span class="duz1">Bu sahneyi şaşkın gözlerle seyreden Armanuş, Jean Genet’yi düşündü bir an. Burada olsaydı kim bilir neler çıkarırdı bu sahneden? Pencere pervazlarından bakan travestiler, gölgeli yorgun yüzler, manikürlü parmaklar, tespihli adamlar, şerefe kaldırılan diyet kola kutusu, hediye edilen nazar boncuklu bilezik, ekşi ekşi katmerlenen ter ve meni kokuları, her şeye rağmen kaybolmayan masumiyet... tüm bunlar buluşup kaynaşabiliyordu İstanbul’un salaş bir sokağında.</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">Lokanta, Asmalımescit’te yarı salaş hayli ferah bir yerdi. Oturur oturmaz iki garson meze tepsisiyle geldi. Vakti kerahet gelince müşteriler ikişer üçer damladı, kısa zamanda bütün meyhane dolacaktı. Aynı ölçüde yabancı bütün bu yüzler, sesler ve kokular arasında Armanuş mekân duygusunu kaybetti. Herhangi bir yerde olabilirdi pekâlâ; Avrupa’da, Ortadoğu’da ya da Rusya’da. Müşteriler ne kadar da kıpır kıpırdı: Mütemadiyen sigara içip birbirlerinin sigaralarını yakıyor, demlenip birbirlerinin bardaklarını dolduruyor, yemek yiyip birbirlerinin tabaklarındakinin tadına bakıyor, konuşup birbirlerinin lafını kesiyor, şarkılar mırıldanıp birbirlerinin ezgilerine eşlik ediyordu. Zeliha Teyze ile Aram rakı içiyordu, Asya ile Armanuş beyaz şarap. Zeliha Teyze sigara, Aram puro içiyor; görünüşe göre annesinin yanında tütünden uzak duran Asya ise sinirli sinirli ağzının içini kemiriyordu.</span></p>

  <p class="duz" xml:lang="tr"><span class="duz1">“Ne o? Bu akşam sigara içmiyorsun?” dedi Armanuş.</span></p>

  <p class="duz" xml:lang="tr"><span class="duz1">“Ya, sorma” dedi Asya içini çekerek. Sonra sesini iyice alçalttı. “Şşş! Zeliha Teyze sigara içtiğimi bilmiyor.”</span></p>

  <p class="duz" xml:lang="tr"><span class="duz1">Her fırsatta neredeyse sadistçe annesini kızdırmaktan zevk alan Asya’nın, ondan sigara içtiğini saklaması Armanuş’u şaşırtmıştı. Anlaşılan Asya her konuda pabuç gibi bir dille laf edebiliyordu da, her ne hikmetse asiliğini yitiriyordu mesele büyüklerin yanında sigara içmeye gelince.</span></p>

  <p class="duz" xml:lang="tr"><span class="duz1">Garsonlar yemek ardına yemek taşıdılar masaya. Önce mezeler, soğuk yemekler, ara sıcaklar, sıcaklar, tatlı ve son olarak kahve.</span> <span class="italik1">Buranın kuralı bu olsa gerek</span><span class="duz1">, diye hayretle bu trafiği izledi Armanuş</span><span class="italik1">, mönüden seçmek yerine bütün mönü masana geliyor</span><span class="duz1">.</span></p>

  <p class="duz" xml:lang="tr"><span class="duz1">İçeride hem dumanın hem de gürültünün iyice yoğunlaştığı bir esnada Armanuş, bir süredir zihnini kurcalayan soruyu sorma cesaretini nihayet toplayarak Aram’a sokuldu:</span></p>

  <p class="duz" xml:lang="tr"><span class="duz1">“Amerika’ya gelmeyi düşünmedin mi hiç? Kaliforniya’ya mesela. Orada büyük bir Ermeni cemaati var...”</span></p>

  <p class="duz" xml:lang="tr"><span class="duz1">Aram bir müddet dikkatlice baktı ona, sonra arkasına yaslanıp sadece kendisinin bildiği bir espri duymuşçasına tuhaf bir kahkaha patlattı. Armanuş söylediklerinin doğru anlaşıldığından şüphe etmiş olmalı ki eğilip açıklamaya çalıştı: “Pek çok İstanbul Ermenisi var Kaliforniya’da. Sen de gelebilirsin. Sana ve ailene yardım etmek için can atacak geniş bir Ermeni cemaati var.”</span></p>

  <p class="duz" xml:lang="tr"><span class="duz1">Aram bu sefer kahkaha atmadı. Onun yerine buruk bir tebessüm yayıldı suratına.</span></p>

  <p class="duz" xml:lang="tr"><span class="duz1">“Böyle bir şeyi neden isteyeyim ki sevgili Armanuş? Burası benim şehrim. İstanbul’da doğdum, burada büyüdüm. Ailemin bu şehirdeki tarihi en azından beş yüz yıl geriye gidiyor. İstanbullu Ermeniler İstanbul’a aittir, İstanbullu Türkler, Kürtler, Rumlar ve Yahudiler gibi. Bir zamanlar birlikte yaşamayı başarmıştık, sonra çok kötü çuvalladık. Şimdi tekrar öğrenmeliyiz kozmopolitliği. Bir daha çuvallama şansımız yok.”</span></p>

  <p class="duz" xml:lang="tr"><span class="duz1">Yine bir garson belirerek kızarmış kalamar ve midye getirdi.</span></p>

  <p class="duz" xml:lang="tr"><span class="duz1">“Beyoğlu’nun her sokağını bilirim...” diye devam etti Aram, rakısından bir fırt daha çekerek. “Sabahları, akşamları, geceleyin neşelenip sarhoş olduğumda o sokaklarda dolaşmayı severim... Boğaz kıyısında pazar günleri arkadaşlarımla kahvaltı etmeyi, kalabalık içinde tek başıma yürümeyi hiçbir şeye değişmem. Bu şehrin kaosuna, yorucu cazibesine, yıllanmayan güzelliğine, vapurlarına, müziğine, hikâyelerine, hüznüne, renklerine ve kara mizahına âşığım.”</span></p>

  <p class="duz" xml:lang="tr"><span class="duz1">Birbirlerinin konumlarına uzaktan bakarak sıkıntılı bir sessizliğe gömüldüler. Aralarında coğrafi mesafeden fazlası olduğunu sezmişlerdi –Aram onun fazla Amerikanlaştığını, o da Aram’ın fazla Türkleştiğini düşünüyordu. Kalmayı başaranların çocukları ile gitmeye mecbur olanların çocukları arasındaki derin uçurum burada da nüksetmişti.</span></p>

  <p class="duz" xml:lang="tr"><span class="duz1">“Diyasporadaki Ermenilerin hiç Türk arkadaşları yok. Yegâne aşinalıkları ninelerinden, dedelerinden ya da birbirlerinden duydukları hikâyeler. O hikâyeler de son derece üzücü. Ama inan bana her ülke gibi Türkiye’de de iyi insanlar ve kötü insanlar var. Bu kadar basit. Bana kendi öz kardeşimden daha yakın Türk arkadaşlarım var. Tabii bir de...” bardağını Zeliha Teyze’ye doğru uzattı, “...şu çılgın sevgilim var.”</span></p>

  <p class="duz" xml:lang="tr"><span class="duz1">Zeliha Teyze adının geçtiğini duymuş olacaktı ki göz kırptı, rakı bardağını kaldırdı: “Şerefe!” Hepsi ona uyup kadeh tokuşturdular: “Şerefe!” Çok geçmeden Armanuş bu kelimenin her on beş dakikada bir tekrarlanan bir nakarat olduğunu anlayacaktı. Yaklaşık bir saat ve yedi “Şerefe!”den sonra Armanuş’un gözleri alkolden parlamaya başlamıştı bile. Albino garsonun bu sefer de sıcakları getirişini gülerek seyrediyordu –yeşil biber üzerinde ızgara levrek, fesleğenle terbiye edilmiş kremalı ıspanaklı yayın, yeşilliklerle sunulan kömürde çupra, baharatlı sarmısaklı güveçte karides.</span></p>

  <p class="duz" xml:lang="tr"><span class="duz1">Armanuş çakırkeyif kıkırdadıktan sonra yeniden Aram’a döndü: “Senin de dövmen vardır mutlaka. Zeliha Teyze sana da dövme yapmıştır.”</span></p>

  <p class="duz" xml:lang="tr"><span class="duz1">“Ne mümkün” dedi Aram purosundan yükselen duman tülü ardından. “İzin vermiyor.”</span></p>

  <p class="duz" xml:lang="tr"><span class="duz1">“Ya öyle” diye onayladı Asya. “Dövme yaptırmasına izin vermiyor.”</span></p>

  <p class="duz" xml:lang="tr"><span class="duz1">“Sahi mi?” dedi Asya hayretle Zeliha Teyze’ye dönerek. “Dövme sevdiğinizi sanıyordum.”</span></p>

  <p class="duz" xml:lang="tr"><span class="duz1">“Severim” dedi Zeliha Teyze. “Dövmeye karşı değilim, istediği desene karşıyım.”</span></p>

  <p class="duz" xml:lang="tr"><span class="duz1">Aram dudağını büktü. “Görkemli bir incir ağacı figürü istiyorum. Ama diğer ağaçların aksine ters olmalı. Benim incir ağacımın kökleri yukarıda. Toprağa değil havaya kök salmış. Yerinde değil ama yersiz de değil.”</span></p>

  <p class="duz" xml:lang="tr"><span class="duz1">Masadaki mumun titreşen ışığını seyrederek birkaç saniye sessiz kaldılar.</span></p>

  <p class="duz" xml:lang="tr"><span class="duz1">“Mesele incir ağacının hayra alamet olmaması” dedi Zeliha Teyze. Bir sigara daha yakmıştı ve farkında olmadan Asya’ya doğru üfledi. “Uğur getirmez. Aram’ın köklerini havaya salmasına itirazım yok da bedenine incir ağacı yaptırmasına itirazım var. Kiraz ağacı olmayı tercih etseydi mesela ya da meşe, çınar, ne olursa... hiç düşünmez dövmeyi yapardım!”</span></p>

  <p class="duz" xml:lang="tr"><span class="duz1">İpekli beyaz gömlek ve siyah pantolon giymiş dört Çingene müzisyen girdi meyhaneye çalgılarıyla birlikte –ut, klarnet, kanun ve darbuka. Yiyeceklerini yiyip içeceklerini içmiş ve şarkı söylemeye hazır müşteriler arasında heyecanlı bir kıpırdanma oldu.</span></p>

  <p class="duz" xml:lang="tr"><span class="duz1">Müzisyenler yanlarına geldiğinde Armanuş mahcubiyet hissetti. Ama neyse ki onu şarkı söylemeye zorlamadılar. Asya ile Aram da şarkı söylemeye meraklı görünmüyordu. Hepsi birden müzisyenlere eşlik eden Zeliha Teyze’yi dinlediler; sigaradan çatlamış konuşma sesine benzemiyordu şarkı söyleme sesi. Armanuş, Asya’nın annesinden tarafa soru sorar gibi baktığını fark etti.</span></p>

  <p class="duz" xml:lang="tr"><span class="duz1">Müzisyenlerin şefi istek parçaları olup olmadığını sorunca Zeliha Teyze, Aram’ı cilveli bir ifadeyle dürtükledi: “Hadi bir şarkı iste. Hadi şakı bülbülüm!”</span></p>

  <p class="duz" xml:lang="tr"><span class="duz1">Pancar gibi kıpkırmızı kesildi Aram. Gene de şefin kulağına bir şey fısıldadı. Ekip istenen müziği çalmaya başladığında, önce tedirgin ama giderek kuvvetlenen cesaretlenen bir sesle başladı söylemeye. Ne Türkçe ne İngilizce. Aram Ermenice söylüyordu.</span></p>

  <p class="alinti-ilk-paragraf" xml:lang="tr"><span class="dar-paragraf-duz">Her sabah şafak vakti</span></p>

  <p class="alinti-son-paragraf" xml:lang="tr"><span class="dar-paragraf-duz">Yolunu gözlerim sevgilimin</span></p>

  <p class="duz" xml:lang="tr"><span class="duz1">Ağır, hüzünlü bir şarkıydı, hele ki arkada yükselen klarinet ve içi içine sığmayan darbuka tempoyu habire yükseltmese. Aram’ın sesi boğuk dalgalar halinde inip düşüyordu.</span></p>

  <p class="alinti-ilk-paragraf" xml:lang="tr"><span class="dar-paragraf-duz">Geçmiş hatıralarımın</span></p>

  <p class="alinti" xml:lang="tr"><span class="dar-paragraf-duz">Anlatıcısıdır o</span></p>

  <p class="alinti" xml:lang="tr"><span class="dar-paragraf-duz">Hayat hikâyeme</span></p>

  <p class="alinti-son-paragraf" xml:lang="tr"><span class="dar-paragraf-duz">Uzanan yoldur o.</span></p>

  <p class="duz" xml:lang="tr"><span class="duz1">Armanuş bütün sözleri anlayamasa da incecik bir sızı hissetti içinde. Az sonra başını kaldırdığında Zeliha Teyze’nin ifadesi şaşırttı onu. Hem korku hem mutluluk barındıran bir ifadeydi bu –ancak beklenmedik bir anda aşka yakalananların yüzlerinde rastlanabilecek türden bir mutluluk korkusu. Mutlu olmaktan korkuyordu Zeliha Teyze.</span></p>

  <p class="duz" xml:lang="tr"><span class="duz1">Şarkı bitip de müzisyenler yan masaya geçtiğinde Armanuş, Zeliha Teyze’nin Aram’a sarılıp öpeceğini zannetti. Ama onun yerine, Asya’ya yanaştı Zeliha Teyze. Bir erkeğe duyduğu aşk, kızına duyduğu sevgiyi daha iyi idrak etmesini sağlamışçasına, şefkatle Asya’nın elini sıktı. “Canım” diye mırıldandı, sesinde biraz kederle. Ama o an kızına bir şey itiraf etmeye yeltendiyse bile bu arzuyu hemen bastırdı. Onun yerine Marlboro Lights’ına uzanıp Asya’ya bir sigara ikram etti.</span></p>

  <p class="duz" xml:lang="tr"><span class="duz1">Annesini hiç bu kadar duygusal ve sevecen görmemişti Asya. Hele onun kendisine sigara ikram etmesi daha da şaşırtıcıydı. Sigarayı alıp önce kendininkini, sonra annesininkini yaktı. Aralarında ağır ağır yükselen dumanın içinden anne kız birbirlerine tutuk ve acemi gülümsediler. Bu ışıkta bakıldığında irkiltici ölçüde benziyorlardı birbirlerine. Karşılıklı durmuş, sonsuza değin birbirlerini çoğaltmaya ahdetmiş iki ayna. Birisinin hiç tatmadığı, ötekininse mümkün mertebe hatırlamamayı tercih ettiği bir geçmişin şekillendirdiği iki yüz.</span></p>

  <p class="duz" xml:lang="tr"><span class="duz1">İşte Armanuş, İstanbul’a geldiğinden beri ilk kez o an şehrin nabzını hissetti. İnsanların, onlara çektirdiği bütün çilelere rağmen İstanbul’u neden terk edemediklerini, bir şehre nasıl âşık olunabileceğini sezdi. Haklı olabilirdi Aram. Böylesine iç acıtıcı güzelliği olan bir şehri sevmekten kolay kolay vazgeçemeyebilirdi insan. Gidenler de belki ebediyen onu taşımaya mahkûmdular yanlarında. Bırakmakla unutulmuyordu İstanbul.</span></p>

  <p class="duz" xml:lang="tr"><span class="duz1">Bu keşfe kadehini kaldırdı: “Şerefe!”</span></p>

  <div class="calibre2" id="calibre_pb_13"></div>
</body>
</html>
