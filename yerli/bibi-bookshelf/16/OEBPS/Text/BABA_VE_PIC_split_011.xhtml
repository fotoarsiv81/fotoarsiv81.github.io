<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BABA_VE_PIC.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Serif12 Beta;
    font-style: italic;
    font-weight: bold;
    src: url(../Fonts/Serif12Beta-BoldItalic0001.ttf)
    }
  @font-face {
    font-family: Times New Roman;
    font-style: normal;
    font-weight: normal;
    src: url("Fonts/Times New Roman")
    }
</style>
</head>

<body class="calibre">
  <h1 class="bolum-ismi" id="toc-anchor-11" xml:lang="tr"><span class="bolum-ismi1">On ikinci bölüm</span></h1>

  <h2 class="bolum-ismi-2-satir" id="toc-anchor-29" xml:lang="tr"><span class="bolum-ismi1">Nar taneleri</span></h2>

  <p class="duz" xml:lang="tr"><span class="duz1">Ohannes İstanbuliyan ikindiden beri başında oturduğu el oyması ceviz masayı dalgın dalgın okşadı. Parmaklarının altından kayan sert ama bir o kadar yumuşacık ve parlak yüzeyden güç aldığını hissetti. Ona bu masayı Tünel’de dükkânı olan Yahudi bir antikacı satmıştı. Adam, böyle parçaların kolay kolay bulunmadığını anlatmıştı. Ege adalarındaki ceviz ağaçlarından oyulan bu masa dantel gibi işlenmiş oymalarla, küçücük çekmecelerle, gizli bölmelerle süslenmişti. İnce işçiliğine rağmen hayli dayanıklıydı masa, evladiyelik.</span></p>

  <p class="duz" xml:lang="tr"><span class="duz1">“Bu masa seni de gömer, çocuklarını da!” demişti antikacı gülerek, sattığı malların müşterilerinden uzun yaşamasında bir komiklik varmış gibi. “Bir tahta parçasının bizden uzun yaşaması ne kadar müthiş değil mi?”</span></p>

  <p class="duz" xml:lang="tr"><span class="duz1">Bu sözün satılan malın kalitesini göstermek için sarf edildiğini bildiği halde huzursuz olmuştu Ohannes İstanbuliyan. Midesinde bir yanma hissetmişti. Nereden çıktığı belirsiz bir tedirginlik.</span></p>

  <p class="duz" xml:lang="tr"><span class="duz1">Yine de almıştı masayı. Onunla birlikte gene aynı dükkândan bir de broş almıştı; nar şeklinde zarif mi zarif, altın tellerle inceden inceye işlenmiş, ortasından yarılmış, içinden kırmızı yakuttan nar taneleri ışıldayan bir broş. Sivaslı bir Ermeni zanaatkârın elinden çıkma olduğunu söylemişti antikacı. Ohannes İstanbuliyan broşu karısına hediye etmek için almıştı. Ona hediyesini bu gece vermeyi planlıyordu; şu bölümü yazmayı bitirir bitirmez.</span></p>

  <p class="duz" xml:lang="tr"><span class="duz1">Yazdığı bütün bölümler arasında en talepkâr ve yıldırıcı olanı buydu. Bu kadar meşakkatli olacağını bilse bu kitabı hiç yazmaz, hayalinden hepten vazgeçebilirdi. Ama artık bırakmak için çok geçti, gırtlağına kadar kitaba batmıştı ve şimdi artık tek çıkış yolu sonuna kadar devam etmek ve bitirmekti. İstanbul şehrine nam salmış bir şair ve köşe yazarı olan Ohannes İstanbuliyan, uzmanlık alanının tümüyle dışında bir kitap yazıyordu gizliden gizliye. Neticede reddedilebilir, dalga geçilebilir ya da küçümsenebilirdi. Koca Osmanlı İmparatorluğu kallavi dönüşümlerle, devrimci hareketlerle ve milliyetçi bölünmelerle cebelleşirken, Ermeni cemaati yenilikçi ideolojilere, hararetli tartışmalara gebeyken, o evinin mahremiyetinde bir çocuk kitabı yazmakla meşguldü.</span></p>

  <p class="duz" xml:lang="tr"><span class="duz1">Ermenice bir çocuk kitabı yazmak daha önce hiç denenmemiş bir girişimdi. Ermeni cemaati matbaayı kullanmaya çok evvel başladığı ve peş peşe kıymetli eserler basıldığı halde, bu alanda neden tek bir eser bile yoktu? Ermeni azınlığı, çocuklarını çocuk olarak göremeyen bir topluluk halini mi almıştı? Olabildiğince çabuk büyümeye ihtiyaç duyan bir azınlığın gözünde bir an evvel aşılması gereken bir ara safhadan mı ibaretti çocukluk? Belki de İstanbul’daki okumuş yazmışlara özgüydü bu tutukluk. Belki de onlar köylerdeki Ermeni ninelerin torunlarına aktardıkları sözlü geleneklerden uzaktılar. Kitap dünyasındaki eksikliğin arkasındaki sebep ne olursa olsun, kesin olan bir şey vardı: Ohannes İstanbuliyan olağandışı bir işe kalkışmıştı.</span></p>

  <p class="duz" xml:lang="tr"><span class="duz1">Yazmakta olduğu çocuk kitabının başlığı</span> <span class="italik1">Kayıp Güvercin Yavrusu ve Asude Bir Bahar Ülkesi</span><span class="duz1">’ydi. Ailesi ve dostlarıyla beraber bir bahar ülkesinin üzerinde uçarken mavi gökyüzünde yolunu kaybeden bir minik güvercindi kitabın anlatıcısı. Güvercincik sevdiklerini ararken art arda bir sürü köyde, kasabada ve şehirde duruyor ve her molada yeni bir hikâye öğreniyordu.</span></p>

  <p class="duz" xml:lang="tr"><span class="duz1">Bu şekilde Ohannes İstanbuliyan, çoğu nesilden nesile aktarılmış, bazısı çoktan unutulmuş eski Ermeni halk masallarını toplamıştı. Kitap boyunca her masalın aslına sadık kalıyor, tek kelimesini bile değiştirmiyordu. Ama işte bu son bölümde kendi yazdığı bir hikâyeye yer vererek kitabı böyle kapatmayı tasarlamıştı. Bitirdiğinde eserini İstanbul’da bastırmayı ve büyük Ermeni topluluklarının yaşadığı Adana, Harput, Van, Trabzon, Sivas gibi şehirlere dağıttırmayı planlamıştı.</span></p>

  <p class="duz" xml:lang="tr"><span class="duz1">Ohannes İstanbuliyan, Ermeni anababaların bu hikâyeleri her gece uyumadan önce çocuklarına okuyacaklarını hayal ediyordu. Son bir buçuk sene boyunca yazmak tüm zamanını aldığı için başkalarının çocuklarına kitap yazarken kendi çocuklarını büsbütün ihmal etmiş olması ne garipti. Her ikindi bu odaya geliyor, masasına oturuyor ve yazabildiği kadar yazıyordu. Her gece odadan çıktığında çocukları çoktan yataklarına yatmış oluyordu. Yazma arzusu hayatındaki her şeyin ve herkesin önüne geçmişti. Tılsım gibi varlığını ele geçirmişti. Ama neyse ki kitap bitmek üzereydi. Bu akşam yazdığı sonuncu bölümdü, en zoru. Bunu da bitirdiğinde aşağı inecek, metni bir kurdelayla bağlayacak, altın broşu içine saklayacak ve paketi karısına verecekti.</span> <span class="italik1">Kayıp Güvercin Yavrusu ve Asude Bir Bahar Ülkesi</span> <span class="duz1">ona ithaf edilmişti.</span></p>

  <p class="duz" xml:lang="tr"><span class="duz1">“Lütfen oku” diyecekti o zaman karısına. “Eğer iyi değilse yak hepsini. Söz veriyorum sana sebebini bile sormayacağım. Ama eğer beğenirsen, Şafak Matbaası’ndaki Garabed Efendi’ye götür.”</span></p>

  <p class="duz" xml:lang="tr"><span class="duz1">Ohannes İstanbuliyan karısının fikirlerine herkesinkinden fazla saygı duyardı. Edebiyat ve sanat konusunda ince bir zevki vardı karısının. Onun misafirperverliği sayesinde Boğaz kıyısındaki bu konak münevverlerin, sanat ve kalem ehlinin penahı olmuştu. Kimi ünlü kimi henüz yeni, sayısız mühim sima gelip geçmişti bu evden. Okumaya, tartışmaya, yiyip içmeye gelirlerdi buraya. Birbirlerinin eserlerini kısmi, kendi eserlerini ise katmerli bir şevkle tartışmaya gelirlerdi.</span></p>

  <p class="alinti-ilk-paragraf" xml:lang="tr"><span class="dar-paragraf-duz">Uzun uzun uçtuktan sonra Kayıp Güvercin Yavrusu susadı ve zamansız açmak üzere olan karlı bir nar ağacının dalına kondu. Küçük kırmızı gagasını biraz karla doldurup susuzluğunu giderdikten sonra ailesi için gözyaşı dökmeye başladı.</span></p>

  <p class="alinti-ilk-paragraf" xml:lang="tr"><span class="dar-paragraf-duz">“Ağlama, minik güvercin” diye fısıldadı nar ağacı. “Dur sana bir hikâye anlatayım. Kayıp bir güvercin yavrusunun hikâyesini.”</span></p>

  <p class="duz-ilk-paragraf" xml:lang="tr"><span class="duz1">Durduk yerde birden irkildi. İlgisini neyin dağıttığını bilemeden duraladı, etrafına bakındı. İç geçirdi. Birdenbire öylesine kesif bir keder hissetmişti ki, buna kendisi de şaştı. Son birkaç saattir zihni bütün gündelik dertlerden ve kasvetli düşüncelerden kurtulmuştu oysa. Şimdi neden bu kadar kaygılandığını anlamakta zorlandı; sanki zihni kendi başına hareket ediyor, meçhul endişeler peydahlıyordu. Toparladı kendini. Kaybedecek zaman yoktu. Bu son bölümdü, son hikâye. Mükemmel olmalıydı. Dudaklarını büzüp yazmaya devam etti.</span></p>

  <p class="alinti-ilk-paragraf" xml:lang="tr"><span class="dar-paragraf-duz">“Ama bu sözünü ettiğin benim. O güvercin benim...” dedi Kayıp Güvercin Yavrusu hayretle.</span></p>

  <p class="alinti-ilk-paragraf" xml:lang="tr"><span class="dar-paragraf-duz">“Öyle mi, hayret” diye karşılık verdi nar ağacı ama şaşkınlıktan eser yoktu sesinde. “Madem öyle kendi hikâyeni dinle... Geleceğini bilmek istemez misin?”</span></p>

  <p class="alinti-ilk-paragraf" xml:lang="tr"><span class="dar-paragraf-duz">“Mutluysa bilmek isterim” dedi Kayıp Güvercin Yavrusu. “Acıklıysa bilmek istemem.”</span></p>

  <p class="duz-ilk-paragraf" xml:lang="tr"><span class="duz1">Aniden kırılan cam sesleri doldu odaya. Ohannes İstanbuliyan sandalyesinde sıçradı, yazmayı bıraktı ve içgüdüsel olarak pencereye dönüp hiç kıpırdamadan kulak kesildi. Uzun bir müddet hiçbir ses duymadı, uluyan rüzgârdan başka. Dışarıda rüzgâr Mevla’nın gazabını taşıyormuş, fanilerin bilmediği bir sebepten ötürü ziyan ve zulüm saçıyormuş gibi gürlüyordu. Tuhaftır, sessizliği çok daha korkutucu bulmuştu bu meşum sesten. Duvarları kamçılayan rüzgâra tezat oluştururcasına evin içi olağanüstü sessizdi. Ohannes İstanbuliyan huzursuz huzursuz kıpırdandı yerinde. Nihayet aşağıdan gelen sesleri duyunca âdeta rahatladı. Birisi evin bir ucundan öteki ucuna hızla koştu; birinden ya da bir şeyden kaçar gibi telaşlı, korkak adımlar.</span></p>

  <p class="duz" xml:lang="tr"><span class="duz1">Yervant olsa gerek bu, diye düşündü tasalı tasalı. Büyük oğlu Yervant daima yaramaz ve taşkın bir çocuk olmuştu ama son zamanlarda dikbaşlılığı haddini aşmıştı. Aslında Ohannes İstanbuliyan onunla istediği kadar zaman geçiremediği için biraz suçluluk duyuyordu. Belli ki çocuk babasını özlüyordu. Onunla kıyaslandığında diğer çocukları –iki oğlan bir de kız– öyle uysaldılar ki ağabeylerinin muazzam enerjisi üzerlerinde uyuşturucu bir etki bırakıyordu sanki. Aralarında üç yaş olan oğlanlar aynı ölçüde munistiler. Onları en küçük kardeşleri takip ediyordu, ailedeki tek kız, biricik Şuşan.</span></p>

  <p class="alinti-ilk-paragraf" xml:lang="tr"><span class="dar-paragraf-duz">“Merak etme minik kuş” dedi nar ağacı gülümseyerek ve dallarındaki karları silkeleyerek. “Sana anlatacağım hikâyenin sonu mutlu bitiyor. Hikâyeler hep mutlu sonla biter.”</span></p>

  <p class="duz-ilk-paragraf" xml:lang="tr"><span class="duz1">Aşağıda koridorda ayak sesleri çoğalmıştı. Sanki bir düzine Yervant itaatsizce bir o yana bir bu yana koşuyor, ayaklarının altındaki zemini dövüyordu. Ama patırtının arasında birden tırmalayıcı bir ses duyar gibi oldu; öyle beklenmedik ve kısaydı ki emin olmak zordu... hoyrat ve boğuk, bir anda gelip geçen. Hepsi bu. Sonra tekrar sessizlik; her şey hayal gücünün ürünüymüş gibi.</span></p>

  <p class="duz" xml:lang="tr"><span class="duz1">Başka zaman olsa, hemen odasından dışarı fırlayıp aşağıda her şeyin yolunda olup olmadığına bakmaya giderdi. Ama bu gece sıradan bir gece değildi. Rahatsız edilmek istemiyordu; şimdi değil, on sekiz aylık çalışmasını bitirmek üzereyken değil. Derinlik sarhoşluğuna kapılmış dalgıç gibi vardığı derinlikten vücudunu yüzeye çıkarmakta zorlanıyordu. Yazının girdabı yeraltı mağarası gibiydi, yutucu, kuşatıcı ama aynı zamanda müthiş cezbedici. Kelimeler kupkuru kâğıtta şekil almayı bekliyor; bu sonuncu hikâyeyi bitirmesi ve artık onları azat etmesi için yalvarıyorlardı.</span></p>

  <p class="alinti-ilk-paragraf" xml:lang="tr"><span class="dar-paragraf-duz">“İyi öyleyse” dedi Kayıp Güvercin Yavrusu. “Bana kayıp güvercin yavrusunun hikâyesini anlatabilirsin. Ama seni uyarıyorum, acıklı bir şey duyarsam, uçar giderim.”</span></p>

  <p class="duz-ilk-paragraf" xml:lang="tr"><span class="duz1">Ohannes İstanbuliyan, nar ağacının buna ne karşılık vereceğini hızlıca tasarladı, ama tam kâğıda dökmeye başlamıştı ki bir yerlerde bir vazo hızla yere düşüp tuzla buz oldu. Gürültünün arasında bir burun çekme sesi duyuldu. Karısının hıçkırığını anında tanıdı. Ancak o zaman yazının mağarasından tümüyle çıkabildi ve ölü balık gibi yüzeye vurdu.</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">Merdivene doğru koşarken daha bu sabah berber dükkânında, itibarlı bir avukat ve Osmanlı Parlamentosu’nun üyesi olan Kirkor Hagopyan’la arasında geçen müziç tartışmayı hatırladı.</span></p>

  <p class="duz" xml:lang="tr"><span class="duz1">“Devir kötü, çok kötü. Daha da beterine hazırlan” diye mırıldanmıştı Kirkor Efendi, berberde karşılaştıklarında. “Önce Ermeni erkeklerini askere aldılar; ‘Madem eşitlik vardır, mademki hepimiz Osmanlı’yız’ dediler, ‘Müslümanlar ile gayrimüslimler beraber siper kazsın, beraber savaşsın!’ Ardından düşman dışımızda değil içimizdeymiş gibi, düşman bizmişiz gibi bütün Ermeni askerlerin ellerinden silahlarını aldılar. Sonra da başladılar Ermeni erkeklerini amele taburlarına toplamaya. Şimdi de dostum kara kara söylentiler dolaşıyor... Kimileri, daha beterinin yaklaşmakta olduğunu söylüyor.”</span></p>

  <p class="duz" xml:lang="tr"><span class="duz1">Gidişata dair samimi bir endişe duymasına rağmen bu haberler Ohannes İstanbuliyan’ı kişisel olarak sarsmamıştı. Kendisi askere alınamayacak kadar yaşlıydı, oğulları da henüz çok ufak. Ailede askere alınma yaşındaki tek erkek karısının kardeşi Levon’du. Ama o da seçme işlemi sırasında “muinsiz” nişanı alması sayesinde Balkan Savaşı’na katılmaktan kurtulmuştu. Ailelerinin bakımını tek başına üstlenen erkekler askerlikten muaf tutulmuştu. Gerçi bu kural şimdilerde değişiyor olabilirdi. Son günlerde hiçbir şeyden emin olmak mümkün değildi. Birinci Dünya Savaşı’nın başında sadece yirmili yaşlarında olanları alacaklarını ilan etmişlerdi, ama savaş hızını aldıktan sonra otuz, hatta kırklarında olanları da askere çağırmamışlar mıydı?</span></p>

  <p class="duz" xml:lang="tr"><span class="duz1">Savaşmak Ohannes İstanbuliyan’a göre değildi. Ağır bedensel işler de. Ona kalsa ne tüfek alırdı eline ne süngü. Şiire meftundu. Kelimelere. Ermeni alfabesinin her harfini dilinde ve teninde ayrı ayrı duyumsar, tadardı tek tek. Uzun tefekkürlerden sonra Ermeni milletinin, öyle kimi komitacıların iddia ettikleri gibi silahlara değil, esas kitaplara ihtiyacı olduğuna kanaat getirmişti. Tanzimat’tan sonra yeni okullar kurulabildiği halde acilen açık fikirli, iyi eğitimli öğretmenlere ve daha çok sayıda kitaba, kaynağa ihtiyaç vardı. 1908 devriminden sonra arzulanan ilerleme kaydedilememişti. Ermeniler, gayrimüslimlere karşı daha adilane davranırlar umuduyla Jön Türkleri desteklemişti. Ne de olsa Jön Türkler bildirilerinde eşitlik ve özgürlük vaat ediyordu:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Osmanlı tâbiiyeti, din ve mezhebe bağlı değildir. Osmanlı tâbiiyeti “kanunen muayyen olan ahvale göre” kazanılır ve kaybedilir. Osmanlı tâbiiyetinde bulunan herkes dini veya mezhebi ne olursa olsun “Osmanlı”dır. Osmanlıların kaffesi hürriyet-i şahsiyelerine malik ve aherin hukuk-u hürriyetine tecavüz etmemekle mükelleftir.</span></p>

  <p class="duz-ilk-paragraf" xml:lang="tr"><span class="duz1">Ne yazık ki lafta kalmıştı vaatlerin nicesi. Sözlerine sadakatle bağlanmamış, Türkçülük uğruna Osmanlıcılık idealini terk etmekte beis görmemişlerdi. Bir tek onlar değildi elbet Osmanlıcılığa itibar etmeyen. Daşnak Sütun içinde ve yöresinde çok sayıda Ermeni genci de aynı raddede şiar edinmişti milliyetçiliği. Gün geçmiyordu ki ateşli kavgalar patlak vermesin. Her iki taraftan da kimileri berikinin kanına susamış olmalıydı ki, isyancılar da, isyanları bastıranlar da gözünü kırpmadan kan döküyordu. Ohannes İstanbuliyan bu tabloyu son derece kaygı verici bulmak birlikte Avrupalı devletlerin imparatorluğun içindeki her gelişimi dikkatle izlemesinde teselli buluyordu. Ezkaza daha fena bir şeyler olsa, mutlaka müdahale ederlerdi. Büyütülecek bir durum yoktu. Yüzyıl başında milliyetçilik akımlarıyla yıpranan her siyasi yapı gibi memalik-i Osmaniye’nin de sarsılması tabiiydi. Bu da bir mevsimdi elbet, gelecek ve geçecekti. Ohannes İstanbuliyan mevcut şartlarda Osmanlıcılığın Ermeniler için en iyi seçenek olduğuna inanıyordu; buydu doğrusu, radikal fikirler değil. Türkler, Rumlar, Ermeniler ve Yahudiler asırlardır bir arada yaşamışlardı. Mademki bunca zaman aynı şemsiye altında birlikte var olmuşlardı, bundan sonra da beraberliğin yollarını bulmalıydılar, bulabilirlerdi. Yeter ki özgürlük ve eşitlik olsun...</span></p>

  <p class="duz" xml:lang="tr"><span class="duz1">“Hiçbir şey anlamıyorsun değil mi?” diye öfkeyle çıkışmıştı bunları duymaya tahammül edemeyen Kirkor Hagopiyan. “Peri masallarında yaşıyorsun sen!”</span></p>

  <p class="duz" xml:lang="tr"><span class="duz1">Ohannes İstanbuliyan onu hiç bu kadar asabi ve saldırgan görmemişti. Yine de suyuna gitmedi. “Aşırı hevesler bize bir şey kazandırmaz, tam tersine kaybettirir” dedi fısıltıyla. Milliyetçi heveslerin sadece bir felaketin yerine bir yenisini koyacağına, kaçınılmaz olarak muhtaçların ve mülksüzlerin aleyhine işleyeceğine inanıyordu. Neticede azınlıklar belki büyük bedeller ödeyerek ayırırlardı kendilerini ait oldukları bütünden, ama neye yarardı ki böyle bir kopma kendi zalimlerini yaratmaktan başka. Milliyetçilik muktedirlerin ve mütehakkimlerin kisvelerini yenilemesinden başka bir şey değildi. Farklı etnik kökenden birileri tarafından baskı görmek yerine, kendi etnik grubundan birileri tarafından baskı görürdün en nihayetinde.</span></p>

  <p class="duz" xml:lang="tr"><span class="duz1">“Aşırı hevesler mi dedin...” Kirkor Hagopiyan’ın çehresi karanlık bir maskeye dönüşmüştü. “Anadolu’daki kasabalardan haberler yağıyor. Erkek bırakmıyorlar ortada. Silah arama bahanesiyle Ermenilerin evlerine girip, sonra da yağmalıyorlar. Adana olaylarından ders almadın mı? Adana’ya bizzat tanıklık eden Zabel Hanım’ın</span> <span class="italik1">Harabeler Arasında</span> <span class="duz1">kitabında anlattığı acı hiç mi işlemedi yüreğine? Anlamıyor musun? Bütün Ermeniler sürgün edilecek. Hepimiz! Olan biteni görmezden gelmekle kendi halkına ihanet ediyorsun.”</span></p>

  <p class="duz" xml:lang="tr"><span class="duz1">Ohannes İstanbuliyan bıyıklarının uçlarını çiğneyerek bir süre sessiz kaldı. Sonra ağır ama kendinden emin mırıldandı: “Zabel Hanım’ın kitabını okudum elbette. Yaşananlara kayıtsız değilim. Kendini bilmez ağalar, iktidarını kötüye kullanan paşalar yüzünden Ermeni halkının zaman zaman nasıl horlandığını elbette bilirim. Ama inanıyorum ki derdin dermanı isyan etmekte değildir. Komitacılar ateşle oynamaktalar. Hep birlikte çalışmamız lazım. Yahudiler, Hıristiyanlar ve Müslümanlar. Asırlardır aynı imparatorluk çatısı altındayız. Bunca zamandır birlikte yaşadık. Mesele eşit olmamaktı. Artık herkes için adalet gelmesini sağlayabiliriz, bu imparatorluğu birlikte değiştirebiliriz.”</span></p>

  <p class="duz" xml:lang="tr"><span class="duz1">İşte o zaman Kirkor Hagopiyan gözlerini kısıp sesini alçaltarak o karamsar cümleleri salıvermişti: “Uyan dostum, artık uyan. Artık</span> <span class="italik1">birlikte</span> <span class="duz1">diye bir şey yok. Nar ortadan ayrılıp da parçalara bölünürse, bir daha mümkünü yok yerine koyamazsın saçılan taneleri...”</span></p>

  <p class="duz" xml:lang="tr"><span class="duz1">Şimdi merdivenin başında durmuş evdeki tekinsiz sessizliği dinlerken Ohannes İstanbuliyan zihninde o ürkütücü imgeyi canlandırmaktan kendini alamadı: Yere atılmış, yarılmış bir nar; kıpkırmızı ve hazin. Bariz bir panikle karısına seslendi:</span></p>

  <p class="duz" xml:lang="tr"><span class="duz1">“Armanuş! Armanuş nerdesin?”</span></p>

  <p class="duz" xml:lang="tr"><span class="duz1">Ses gelmedi. Hepsi mutfakta olmalı, diye düşündü ve hızla birinci kata indi.</span></p>

  <p class="duz" xml:lang="tr"><span class="duz1">Birinci Dünya Savaşı’nın başlamasından sonra memlekette seferberlik ilan edilmişti. İstanbul’da herkes bundan bahsettiği halde seferberliğin etkileri esas küçük kasabalarda hissediliyordu. Sokaklarda davullar çalıp bağırmışlardı tekrar tekrar:</span> <span class="italik1">Seferberliktir! Seferberliktir!</span> <span class="duz1">Ermeni delikanlılar o zaman askere alınmıştı. Üç yüz binden fazla. İlk başta bütün bu askerlere silah verilmişti, Müslüman akranları gibi. Ama kısa bir süre sonra silahları iade etmeleri istenmişti. Müslüman askerlerin aksine Ermeniler özel Amele Taburları’na alınmıştı. Bu kararın arkasında Enver Paşa’nın olduğu rivayet ediliyordu: “Askerlerin geçeceği yolları yapmak için işçiye ihtiyacımız var” demişti.</span></p>

  <p class="duz" xml:lang="tr"><span class="duz1">Sonra kapkara haberler yağmaya, ortalıkta bin türlü fena fena rivayet dolaşmaya başladı; bu sefer Amele Taburları’na dair. Ermenilerin yol yapımında ağır işçi olarak çalıştırıldığı söyleniyordu, her ne kadar az sayıda imtiyazlı bedel ödeyip muaf tutulmuşsa da. Diyorlardı ki taburlar sadece görünüşte yol kazmak içindi, aslında onlara çukur kazdırılıyordu, yeterince derin ve geniş...</span></p>

  <p class="duz" xml:lang="tr"><span class="duz1">“Ne demiş Enver biliyor musun? Demiş ki ‘Ermeniler Paskalya yumurtalarını kendi kanlarıyla boyayacak bu sene!” Böyle demişti Kirkor Hagopiyan berberden çıkmadan. Yüzünde alabildiğine sakin, neredeyse donuk bir ifadeyle.</span></p>

  <p class="duz" xml:lang="tr"><span class="duz1">Ohannes İstanbuliyan söylentilere inanmıyordu. Devrin kötü olduğunun farkındaydı elbette. Ama devir ne zaman kötü olsa, zaten felaket haberlerine meyyal olanlar bire bin katmayı severdi.</span></p>

  <p class="duz" xml:lang="tr"><span class="duz1">Birinci kata inince bir kez daha seslendi karısına. İçini çekti cevap alamayınca. Avluya çıktı. Hava güzel olduğunda kahvaltı ettikleri kiraz ağacından masanın yanından geçerken</span> <span class="italik1">Kayıp Güvercin Yavrusu ve Asude Bir Bahar Ülkesi</span><span class="duz1">’nden yeni bir sahne belirdi zihninde.</span></p>

  <p class="alinti-ilk-paragraf" xml:lang="tr"><span class="dar-paragraf-duz">“Kendi hikâyeni dinle öyleyse” dedi nar ağacı dallarını sallayıp kar tanelerini silkeleyerek. “Bir varmış bir yokmuş. Tanrı’nın mahlukları tahıl kadar çokmuş, çok konuşmak günahmış.”</span></p>

  <p class="alinti-ilk-paragraf" xml:lang="tr"><span class="dar-paragraf-duz">“Ama neden?” diye sormuş küçük Kayıp Güvercin Yavrusu tedirginlikle. “Çok konuşmak neden günahmış ki?”</span></p>

  <p class="duz-ilk-paragraf" xml:lang="tr"><span class="duz1">Mutfak kapısı kapalıydı. Bu saatte Armanuş’un, senelerdir yanlarında çalışan hizmetçileri Marie’yle birlikte çocukları da alıp mutfağa kapanmaları doğrusu tuhaftı. Kapıyı asla kapatmazlardı.</span></p>

  <p class="duz" xml:lang="tr"><span class="duz1">Ohannes İstanbuliyan kapının kulpuna uzandı, ama daha o kulpu çevirmeden eski, tahta kapı içeriden açıldı ve bir Türk çavuşla burun buruna geldi. İki adam da birbirleriyle böyle karşılaşmaktan şaşkın, boş bulunup bir an öyle kalakaldılar. Şaşkınlığından ilk sıyrılan çavuş oldu. Bir adım geriye atıp karşısındakini tepeden tırnağa süzdü. Bakışlarındaki sertlik çehresini gölgeliyor olmasa yakışıklı sayılabilecek, gençten, kumral bir adamdı.</span></p>

  <p class="duz" xml:lang="tr"><span class="duz1">“Burada neler oluyor?” diye bağırdı Ohannes İstanbuliyan, karısı, çocukları ve Marie’nin mutfak duvarının önünde cezalı çocuklar gibi yan yana durduklarını görünce.</span></p>

  <p class="duz" xml:lang="tr"><span class="duz1">“Evinizi aramak için emir aldık” dedi çavuş. Sesinde belirgin bir husumet yoktu ama yakınlık da sezilmiyordu. Yorgun gibiydi. Belki de işini bir an önce bitirip sıcak yatağına dönmek istiyordu. “Rica etsem bize çalışma odanızı gösterir misiniz?”</span></p>

  <p class="duz" xml:lang="tr"><span class="duz1">Eve dönüp sıra halinde büyük yuvarlak merdiveni çıktılar; önde Ohannes İstanbuliyan, arkada çavuş ve erat. Çalışma odasına çıktıklarında askerler etrafa dağıldı, yabani çiçeklerle dolu bir çayıra yayılmış balarıları gibi her biri başka bir eşyanın başına gitti. Dolapları, çekmeceleri, duvardan duvara uzanan kitaplığın her rafını aramaya koyuldular. Kitapları şöyle bir karıştırıp içlerinde saklı belgeler arıyor, bir şey bulamayınca elden geçirdiklerini ya yere bırakıyor ya geri koyuyorlardı. Birer birer elden geçti Ohannes İstanbuliyan’ın taptığı, defalarca okuduğu kitaplar: Charles Baudelaire’den</span> <span class="italik1">Kötülük Çiçekleri</span><span class="duz1">, Gerard de Nerval’dan</span> <span class="italik1">Kuruntular,</span> <span class="duz1">Alfred Musset’den</span> <span class="italik1">Geceler</span><span class="duz1">, sonra en sevdiği yazardan, büyük Victor Hugo’dan</span> <span class="italik1">Sefiller</span> <span class="duz1">ve</span> <span class="italik1">Notre Dame’ın Kamburu</span><span class="duz1">. Boncuk gözlü, yapılı bir asker şüpheyle J. J. Rousseau’nun</span> <span class="italik1">Toplumsal Akit</span><span class="duz1">’ini karıştırırken Ohannes İstanbuliyan adamın görmeden baktığı bölümleri düşünmeden edemedi:</span></p>

  <p class="alinti-ilk-paragraf" xml:lang="tr"><span class="dar-paragraf-duz">İnsan özgür doğar ama her yerde zincirlenir. Gerçekte fark vahşinin kendi içinde yaşaması, sosyal insanınsa kendi dışında ve ancak başkalarının fikirlerinde yaşamasıdır, öyle ki kendi varlığını ancak onu ilgilendiren kişilerin hükümleri üzerinden hissedebilir.</span></p>

  <p class="duz-ilk-paragraf" xml:lang="tr"><span class="duz1">Kitaplarla işleri bittiğinde ceviz masanın çekmecelerini karıştırmaya başladılar. İşte o zaman askerlerden biri broşu fark etti. Yanına yöresine kaçamak bir bakış atarak, ganimeti zula etti. Ohannes İstanbuliyan sırtından soğuk terler aktığını hissetti. “Eşime ait” dedi titrek bir sesle. Asker duymazdan geldi ve belki de yürüyüp gidecekti, ama o anda çavuşla göz göze gelmesi broşu ona teslim etmesine yetti.</span></p>

  <p class="duz" xml:lang="tr"><span class="duz1">Çavuş, avucuna konan minyatür narı önce dikkatle evirip çevirdi, elinde tartıp yakutları inceledi; sonra da mütebessim, sahibine uzattı.</span></p>

  <p class="duz" xml:lang="tr"><span class="duz1">“Böyle kıymetli bir mücevheri ortalıkta bırakmamalısınız. Alın” dedi sükûnetle.</span></p>

  <p class="duz" xml:lang="tr"><span class="duz1">“Haklısınız, teşekkür ederim. Karıma hediye almıştım” diye kekeledi Ohannes İstanbuliyan.</span></p>

  <p class="duz" xml:lang="tr"><span class="duz1">Çavuş ona halden anlayan bir edayla baktı. Ama bir sonraki cümleye geçtiğinde, az evvelki yumuşaklığından eser yoktu suratında.</span></p>

  <p class="duz" xml:lang="tr"><span class="duz1">“Burada ne yazıyor?” diye sordu, çekmecelerden birinde bulduğu Ermeni alfabesiyle yazılmış kâğıt tomarına işaret ederek.</span></p>

  <p class="duz" xml:lang="tr"><span class="duz1">Ohannes İstanbuliyan kâğıttaki şiiri hemen tanıdı. Seneler evvel kaleme almıştı bunu. Gayet iyi hatırlıyordu çünkü yüksek ateşle yattığı bir döneme rastlıyordu. Üç gün külçe gibi yatakta yatmıştı; titreme nöbetleri geçire geçire. Armanuş bütün bu süre zarfında yatağının yanında oturmuş, alnına sirkeye batırılmış soğuk havlular koymuş, göğsünü buzla ovmuştu. Üçüncü günün sonunda, ateşi nihayet düştüğünde, bu dizeler gelmişti zihnine. Kendiliğinden akıvermişti kelimeler. Ohannes İstanbuliyan, şiiri acılarının kefareti kabul etmişti. Dindar bir adam olmadığı halde ilahi telafilere inanırdı.</span></p>

  <p class="duz" xml:lang="tr"><span class="duz1">“Oku!” diye uzattı kâğıtları çavuş.</span></p>

  <p class="duz" xml:lang="tr"><span class="duz1">Ohannes İstanbuliyan tel çerçeveli gözlüğünü takıp ilk mısraları okudu:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Hani çocuk ağlar uykusunda sebebini bilmeden</span></p>

  <p class="alinti" xml:lang="tr"><span class="dar-paragraf-duz">Şefkate muhtaç ve yapayalnız yüreğinin kuytusunda,</span></p>

  <p class="alinti" xml:lang="tr"><span class="dar-paragraf-duz">İşte öyle çekiyorum özlemini,</span></p>

  <p class="alinti-son-paragraf" xml:lang="tr"><span class="dar-paragraf-duz">İşte öyle sırlıyorum ismini...</span></p>

  <p class="duz" xml:lang="tr"><span class="duz1">“Bu</span> <span class="italik1">şiir</span><span class="duz1">” diye araya girdi çavuş, son kelimeyi hayal kırıklığıyla söylemişti.</span></p>

  <p class="duz" xml:lang="tr"><span class="duz1">“Evet...” Ohannes İstanbuliyan bunun iyi mi kötü mü olduğunu bilemeden başını sallamıştı.</span></p>

  <p class="duz" xml:lang="tr"><span class="duz1">Ama çavuşun gözlerinde görülen kıvılcım o kadar düşmanca değil gibiydi. Belki hoşuna gitmişti. Belki askerlerini de alıp giderdi artık.</span></p>

  <p class="duz" xml:lang="tr"><span class="duz1">“O-han-nes-İs-tan-bu-li-yan” diye mırıldandı çavuş kelimeleri yuvarlayarak. “Okumuş yazmış adamsın, bilgili adam. Meşhursun, hürmet ve itibar görüyorsun. Senin gibi mümtaz bir şahsiyet niçin bir avuç şâkiyle işbirliği yapsın?”</span></p>

  <p class="duz" xml:lang="tr"><span class="duz1">Ohannes İstanbuliyan kara gözlerini kâğıttan kaldırıp hayretle baktı. Kendini nasıl savunacağını bilemiyordu çünkü neyle suçlandığını anlamamıştı.</span></p>

  <p class="duz" xml:lang="tr"><span class="duz1">“Ermeni isyancılar... komitacılar... senin şiirlerini okuyup halife-i rûyu zemine başkaldırıyorlar” dedi çavuş alnını kırıştırarak. “Onları isyana teşvik ediyorsun.”</span></p>

  <p class="duz" xml:lang="tr"><span class="duz1">Bir anda Ohannes İstanbuliyan neyle suçlandığını ve suçun ağırlığını idrak etti. “Memur bey” dedi dik dik ona bakan çavuştan gözlerini ayırmadan, göz temasını kaybederse aralarındaki tek iletişim köprüsünün sonsuza kadar yıkılacağından korkarak. “Siz de eğitimli bir adamsınız ve vaziyetimin zorluğunu anlarsınız. Şiirlerim hayal gücümün yankısıdır. Onları yazıp bastırırım, ama kimlerin ne niyetle okuduğunu denetlemem mümkün değil.”</span></p>

  <p class="duz" xml:lang="tr"><span class="duz1">Çavuş ellerini kavuşturup on parmağını da birer birer çıtlattı. Sonra söylemek üzere olduğu şeyin önemini vurgulamak ister gibi boğazını temizledi: “Bu müşkülatı gayet iyi anlıyorum. Ancak kendi sözlerini denetleyebilirsin. Onları yazan sensin. Şair değil misin...”</span></p>

  <p class="duz" xml:lang="tr"><span class="duz1">Giderek artan bir endişeyle etrafına bakındı Ohannes İstanbuliyan, ta ki kapının yanında durmuş onları dinleyen oğluyla göz göze gelene kadar. Ne zaman çıkmıştı mutfaktan? Ne zamandır onları seyrediyordu? Oğlanın yanakları askerlere duyduğu öfkenin şiddetinden al aldı. Ohannes İstanbuliyan onu her şeyin yolunda olduğuna ikna etmeye çalışarak oğluna gülümsedi, sonra annesinin yanına gitmesini işaret etti. Ama Yervant kıpırdamadı.</span></p>

  <p class="duz" xml:lang="tr"><span class="duz1">“Korkarım bizimle gelmeniz lazım” dedi çavuş.</span></p>

  <p class="duz" xml:lang="tr"><span class="duz1">“Gelemem...” dedi Ohannes İstanbuliyan bir an boş bulunup. Dile getirmek üzere olduğu gerekçenin aczini son anda fark edebildi.</span> <span class="italik1">Bu gece kitabımı bitirmem lazım... sonuncu bölüm..</span><span class="duz1">. Onun yerine karısıyla konuşmak için izin istedi.</span></p>

  <p class="duz" xml:lang="tr"><span class="duz1">O meşum akşamdan belleğine kazınan son hatıra karısının ifadesi olacaktı; gözbebekleri büyümüş, dudakları solgun. Yorgun görünüyordu, olan bitenler bütün takatını alıp götürmüş gibi. Ohannes İstanbuliyan kuruyan diline lanet edecekti sonra sonra. Oysa ne çok isterdi evden ayrılmadan evvel karısının ellerini tutabilmeyi ve ona metanetini yitirmemesini söyleyebilmeyi; hem çocukların hem de yoldakinin hatırına. Armanuş dört aylık hamileydi.</span></p>

  <p class="duz" xml:lang="tr"><span class="duz1">Ancak iki yanında askerlerle dış kapıdan karanlık sokağa çıktığında karısına hediyesini vermeyi unuttuğunu hatırladı. Ellerini ceplerine daldırdı ve parmaklarının ucunda altın narı hissetmeyince rahatladı. Broşu evde bırakmıştı, masanın bir çekmecesinde. Armanuş’un, hediyesini bulunca nasıl sevineceğini düşünerek gülümser gibi oldu.</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">Askerler gider gitmez telaşlı ayak sesleri yankılandı eşikte. Türk kapı komşularıydı gelen. Her daim şen mizaçlı komşusunun yüzündeki dehşet ifadesini görmek Armanuş’un şoktan çıkmasına yardımcı oldu. Ancak o zaman yüzleşebildi durumun vahametiyle; ancak o zaman ağlayabildi. Yervant’ı yanına çekti: “Levon Dayı’nın evine git çabuk... Söyle hemen buraya gelsin. Ona olanları anlat.”</span></p>

  <p class="duz" xml:lang="tr"><span class="duz1">Levon Dayı’nın evi yakındaydı, pazarın köşesini dönünce. Birinci katı atölye olan iki katlı mütevazı bir evde otururdu. Gençliğinde bir Rum güzeline abayı yakmış ama kızı ona vermemişlerdi. O zamandan bu yana kimseyle evlenmemiş, tüm zamanını mesleğine vakfetmişti. Zanaatının inceliği ve dayanıklılığıyla nam salmıştı. Levon Dayı kazancı ustasıydı ve koca imparatorluktaki en iyi kazanlar onun elinden çıkmaydı.</span></p>

  <p class="duz" xml:lang="tr"><span class="duz1">Yervant, sokağa çıktıktan sonra Levon Dayı’nın evine doğru birkaç adım attı ama aniden durup aksi yöne döndü; babasını götürdükleri tarafa doğru koşmaya başladı. Ama sokağın öteki ucuna kadar koştuğu halde babasından eser yoktu. Babası askerlerle birlikte sırra kadem basmıştı sanki.</span></p>

  <p class="duz" xml:lang="tr"><span class="duz1">Bir süre sonra Levon Dayı’nın evine ulaştı, ama yukarıda kimsecikleri bulamadı. Belki oradadır diye atölyenin kapısını çaldı. Levon Dayı’nın geç saatlere kadar çalıştığı görülmedik şey değildi. Ama kapıyı çırağı Rıza Selim açtı –içine kapanık, çalışkan bir oğlancağız, teni porselen gibi beyaz, saçları kuzguni ve kıvır kıvır.</span></p>

  <p class="duz" xml:lang="tr"><span class="duz1">“Dayım nerede?” diye sordu Yervant.</span></p>

  <p class="duz" xml:lang="tr"><span class="duz1">“Levon Usta gitti” dedi Rıza Selim, boğazından zorlukla çekip çıkarabildiği boğuk bir sesle. “Askerler bu ikindi gelip götürdüler.”</span></p>

  <p class="duz" xml:lang="tr"><span class="duz1">Rıza Selim bunları der demez zar zor tutmakta olduğu gözyaşlarını bıraktı. Oğlan yetimdi ve Levon Dayı son altı yıldır ona babalık etmişti. “Ne yapacağımı bilmiyorum” dedi. “Bekliyorum...”</span></p>

  <p class="duz" xml:lang="tr"><span class="duz1">O akşam eve dönmeden evvel Yervant oyalanabildiği kadar oyalandı. Yokuşlardan aşağı taş sektirdi, bomboş sokaklarda ıslıklar çalarak dolandı. Boşalmış kahvehanelerin, metruk meydanların, içinden türlü kokular ve bebek ağlamaları sızan derme çatma evlerin yanından geçti. Bulabildiği tek hayat belirtisi pis bir su birikintisinin yanında acıyla miyavlayan bir kedi yavrusuydu; ara ara miyavlamaya ara verip, karnındaki derin kesikten sızan kanı yalıyordu.</span></p>

  <p class="duz" xml:lang="tr"><span class="duz1">Seneler sonra bile ne zaman babasını düşünse Yervant, o karanlık, ıssız sokakta tek başına acı çeken kedi yavrusunu hatırlayacaktı. Sivas’ta, nineleri ile dedelerinin yanına sığınmaya gittikleri, ama bir gece evlerine giren askerler tarafından sürüldükleri Katolik Ermeni köyü Pirkinik’te; daha sonra kesif bir çamur, kusmuk, kan ve dışkı halısında bata çıka yürürken bile; küçük kız kardeşi Şuşan’ın ağlamasını nasıl durduracağını bilemediklerinde, sonra günün birinde bir karmaşa anında bir anlığına elini bırakıp onu bulamadığında bile; annesinin ayaklarının şişip iki acınası mosmor yastığa dönüşmesini seyrederken de; annesi fırtınada savrulan kuru bir söğüt yaprağı gibi sessizce düşüp öldüğünde; iki kardeşine babalık etmesi gerektiğinde; yol boyunca kokuşmuş cesetler ve duman, ateş ve çığlık dolu ahırlar gördüğünde; geriye yiyecek bir şeyleri kalmadığında kardeşleriyle birlikte Suriye çölünde koyunlar gibi otladıklarında bile; sürgün yolunda kaybolmuş yetimleri toplayan bir grup Amerikan misyoneri tarafından kurtarıldıklarında; bütün o yolu geri dönüp bir sığınak olarak işlev gören Sivas’taki Amerikan Koleji’ne getirildiklerinde; ardından Amerika’ya gönderildiklerinde; seneler sonra küçük kardeşi Şuşan’ı nihayet İstanbul’da tespit edip San Francisco’ya getirdiğinde; çocukları ve torunlarıyla yediği nice huzurlu akşam yemeğinde bile, hep o kedi yavrusu kazılı kalacaktı zihninde.</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">“Yeter” diye emretti Banu Teyze ürpererek. Eşarbını çıkarıp gümüş kabın üzerini örttü. “Görmek istemiyorum artık. Öğrenmek istediğimi öğrendim...”</span></p>

  <p class="duz" xml:lang="tr"><span class="duz1">“Ama hepsini görmedin” diye itiraz etti Ağulu Bey küstah bir edayla. “Daha bitleri bile anlatmadım.”</span></p>

  <p class="duz" xml:lang="tr"><span class="duz1">“Bi-bitler mi?” diye kekeledi Banu Teyze. Az evvel edindiği kararlılığı yitirmiş gibiydi. Eşarbı kaldırıp kabın içine bir kez daha baktı.</span></p>

  <p class="duz" xml:lang="tr"><span class="duz1">“Evet efendim, bitler gayet mühim bir ayrıntı” dedi Ağulu Bey. “Küçük Şuşan’ın ağabeyinin elinden kurtulduğu ve aniden kalabalığın içinde kaybolduğu safhayı hatırlayın. Yemek bulmak umuduyla bir ailenin yanına yaklaştı. Ama onlardan yiyecek bulamadığı gibi bir de üstüne bit kaptı. Birkaç gün sonra küçük Şuşan ateşten cayır cayır yanıyordu: Tifüs!”</span></p>

  <p class="duz" xml:lang="tr"><span class="duz1">Banu Teyze eşarbının kenarlarını düzeltip iç geçirdi.</span></p>

  <p class="duz" xml:lang="tr"><span class="duz1">“Oradaydım. Her şeyi gördüm. Şuşan dizlerinin üzerine düştü. O insan konvoyunda kimse ona yardım edecek vaziyette değildi. Onu yerde bıraktılar, alnı terle, saçları bitle kaplı bir halde!”</span></p>

  <p class="duz" xml:lang="tr"><span class="duz1">“Tamam artık, bu kadar yeter!” diyerek ayağa fırladı Banu Teyze.</span></p>

  <p class="duz" xml:lang="tr"><span class="duz1">“Ama en çarpıcı bölümü dinlemeyecek misiniz? Küçük Şuşan’a ne olduğunu bilmek istemez misiniz?” diye sordu Ağulu Bey alınmış gibi. “Misafirinizin ailesi hakkında bilgi edinmek istememiş miydiniz? Benim hikâyemdeki küçük Şuşan sizin misafirinizin babaannesi.”</span></p>

  <p class="duz" xml:lang="tr"><span class="duz1">“Evet” diye cevap verdi Banu Teyze. “O kadarını anlamıştım. Devam et!”</span></p>

  <p class="duz" xml:lang="tr"><span class="duz1">“Peki” dedi Ağulu Bey zaferinin tadını çıkararak. “Yolun kenarında yarı ölü kaldıktan ve konvoy ufukta kaybolduktan sonra küçük Şuşan’ı yakınlardaki bir Türk köyünden iki kadın buldu. Ana kızdılar. Hasta çocuğu evlerine taşıyıp kalıp kalıp dağ kekiği sabunuyla yıkadılar. Saçlarındaki bitleri yabani otlardan terkip edilmiş ilaçlarla temizlediler. Onu besleyip iyileştirdiler. Üç hafta sonra yüksek rütbeli bir subay köyde adamlarıyla durup bu bölgede Ermeni yetimler bulup bulmadıklarını sorduğunda bu Türk anne, Şuşan’a zarar gelmesin diye, onu kızının çeyiz sandığında sakladı. Bir ay sonra küçük kız ayaklanmıştı ama fazla konuşmuyor, geceleri uykusunda ağlıyordu.”</span></p>

  <p class="duz" xml:lang="tr"><span class="duz1">“İstanbul’a getirildiğini söylemiştin...”</span></p>

  <p class="duz" xml:lang="tr"><span class="duz1">“Sonradan. Altı ay boyunca bu ana kız ona kendi çocukları gibi baktılar, bakmaya da devam edeceklerdi muhtemelen. Ama sonra bir eşkıya çetesi gelip evlerini talan etti. Bölgedeki bütün Türk ve Kürt ve Zaza köylerini yağmaladılar. O hengâmede Ermeni kızı bulmaları uzun sürmedi. Anneyle kızın yalvarmalarına rağmen Şuşan’ı onlardan kopardılar. ‘On iki yaşın altındaki bütün Ermeni yetimlerin memleketteki yetimhanelere teslim edilmesi için emir çıktı’ demişti birileri ya, karşılığında para koparmayı umdular. Velhasıl Şuşan Halep’teki bir yetimhanede buldu kendini, ama çok geçmeden orada yer olmadığı için İstanbul’daki bir okula gönderildi. Kimisi merhametli ve bilgili, kimisi soğuk nevale ve asabi mürebbiyelerin eline teslim edildi. Oradaki bütün çocuklar gibi üzerine kar beyaz bir elbise ve düğmesiz siyah bir palto giydirildi. Kız oğlan karışıktılar. Oğlanlar sünnet edilmiş, bütün çocuklara yeni isimler verilmişti. Tabii Şuşan’a da. Herkes ona Şermin diyordu artık. Bir de soy isim verilmişti: 626.”</span></p>

  <p class="duz" xml:lang="tr"><span class="duz1">“Bu kadar yeter” dedi Banu Teyze eşarbını gümüş kabın üzerine örtüp dik dik cinine bakarak.</span></p>

  <p class="duz" xml:lang="tr"><span class="duz1">“Peki efendim, siz bilirsiniz” diye homurdandı Ağulu Bey ve ardından ekledi: “Siz de bilirsiniz ki ilim maluma tabidir.”</span></p>

  <p class="duz" xml:lang="tr"><span class="duz1">Banu Teyze köşeye sıkışmış hissetti kendini. Belli belirsiz mırıldandı: “İlmin zıddı cehalettir. Marifetin zıddı ise inkâr. Malumları bilmekle olur şuur ve fıtnat ve vicdan... Doğrudur, el Hak, ilim maluma tabidir.”</span></p>

  <p class="duz" xml:lang="tr"><span class="duz1">“Yalnız hikâyenin en önemli kısmını kaçırdınız” diye atıldı Ağulu Bey. “Onu da öğrenmek isterseniz söyleyin yeter çünkü biz gulyabaniler her şeyi biliriz. Oradaydık. Size bu akşam bir vakitler ufacık bir kız, şimdiyse Armanuş’un babaannesi olan Şuşan’ın mazisini anlattım. Misafirinizin bilmediği şeyler anlattım. Merakımı bağışlayın efendim, ama ona anlatacak mısınız? Bilmeye hakkı yok mu sizce?”</span></p>

  <p class="duz" xml:lang="tr"><span class="duz1">Banu Teyze sessiz kaldı. Bu gece işittiği hikâyeyi Armanuş’a aktaracak mıydı? Anlatmak istese bile ailesinin hikâyesini bir gulyabaniden öğrendiğini nasıl söylerdi? Armanuş ona inanır mıydı? Hem inansa bile kızın bütün bu elem verici ayrıntıları hiç bilmemesi daha iyi değil miydi?</span></p>

  <p class="duz" xml:lang="tr"><span class="duz1">Banu Teyze yardım için Şekerşerbet Hanım’a döndü. Ama bu munis cinden bir cevap yerine başka bir soru işitti. Başının etrafındaki haleyle yalazlanırken sordu cin mahcubane: “İnsan taifesinin geçmişlerini öğrenmeleri gerçekten hayırlı bir şey miydi? Beşer ki kolay kolay tatmin olmaz, beşer ki ilm-i kelamın getirdiği mesuliyeti anlamaz, ya sonra daha fazlasını bilmek ister ise? Ve daha, daha?.. Nereye kadar? Hem neye yarar? Yoksa geçmişi mümkün olduğunca az bilmek, bilineni de mümkün mertebe hızla unutmak daha mı iyiydi?”</span></p>

  <p class="duz" xml:lang="tr"><span class="duz1">Nihayet şafak söktü. Geceyle gündüz arasındaki o tekinsiz eşikten bir adım öteye geçilmişti. Hâlâ rüyalara sığınılabilecek kadar erken, ama yeni bir rüyaya başlanamayacak kadar geçti şimdi.</span></p>

  <p class="duz" xml:lang="tr"><span class="duz1">Allah’ın gaffar ve hakîm ve rahman gözü, her şeyi gören, hiç kapanmayan, bir kez olsun kırpılmayan bir göz olsa da, kimse kalkıp dünyanın daima gözlemlenebilir bir yer olduğunu söyleyemez. Burası Semavi Seyirci için birbiri ardına oyunların gösterildiği bir sahneyse eğer, perdenin iniverdiği zamanlar da olmalı arada; ince bir eşarbın gümüş bir kabın üzerini kapadığı zamanlar gibi.</span></p>

  <p class="duz" xml:lang="tr"><span class="duz1">İstanbul on milyon canlık bir keşmekeş. On milyon birbirine geçmiş hikâyeden oluşan açık bir kitap. İstanbul huzursuz uykusundan uyanıyor şimdi, en telaşlı saatine hazır. Şu andan itibaren dinlenecek çokça dua, bir kenara yazılacak çokça küfür, gözden kaçırılmayacak çokça günahkâr ve esirgenmesi gereken çokça masum olacak.</span></p>

  <p class="duz" xml:lang="tr"><span class="duz1">İstanbul’da sabah oldu bile.</span></p>

  <div class="calibre2" id="calibre_pb_12"></div>
</body>
</html>
