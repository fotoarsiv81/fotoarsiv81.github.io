<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BABA_VE_PIC.xhtml</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page {
    margin-bottom: 10pt;
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Serif12 Beta;
    font-style: italic;
    font-weight: bold;
    src: url(../Fonts/Serif12Beta-BoldItalic0001.ttf)
    }
  @font-face {
    font-family: Times New Roman;
    font-style: normal;
    font-weight: normal;
    src: url("Fonts/Times New Roman")
    }
</style>
</head>

<body class="calibre">
  <h1 class="bolum-ismi" id="toc-anchor-13" xml:lang="tr"><span class="bolum-ismi1">On dördüncü bölüm</span></h1>

  <h2 class="bolum-ismi-2-satir" id="toc-anchor-31" xml:lang="tr"><span class="bolum-ismi1">Su</span></h2>

  <p class="duz" xml:lang="tr"><span class="duz1">“İçeri girip sessiz olmalarını söylesem mi ki?” diye kaygıyla mırıldandı Feride Teyze. Bakışları kapının kulpuna sabitlenmiş, kızların odasının önünde nöbet tutar gibi bekliyordu.</span></p>

  <p class="duz" xml:lang="tr"><span class="duz1">“Yahu rahat bıraksanıza gençleri!” diye homurdandı Zeliha Teyze devrilip kaldığı divandan.</span></p>

  <p class="duz" xml:lang="tr"><span class="duz1">“İyi de baksana sonuna kadar açmışlar müziğin sesini...” dedi Feride Teyze.</span></p>

  <p class="duz" xml:lang="tr"><span class="duz1">“Ne var yani. Gençler, kanları kaynıyor. Azıcık da kafayı buldular bu akşam. İnsan kafayı buldu mu böyle müzik dinler.” Vurgulamak için bağırdı: “YÜKSEK!”</span></p>

  <p class="duz" xml:lang="tr"><span class="duz1">“Kafayı bulmuşlarmış!” diye terslendi Gülsüm Nine oturduğu köşeden. “Neden acaba? Bunca zaman ailemizin yüzünü kızarttığın yetmedi mi? Şu bacağına etek diye geçirdiğin beze bak. Çocuğunu babasız büyüten bir annesin, boşanmış bir dul. Ağırbaşlı olman lazımken sen tam tersine hafifleştin. Beni iyi dinle Zeliha! Burnu halkalı dul kadın görmedim senden başka. Kendinden utanmalısın!”</span></p>

  <p class="duz" xml:lang="tr"><span class="duz1">Zeliha Teyze sarıldığı yastıktan zorlukla kaldırdı zonklamaya başlayan başını. “Kusura bakma anne, ama bence bi noktada yanılıyorsun. İnsanın ‘boşanmış bir kadın’ addedilmesi için önce evlenmesi gerekir. Hakikati çarpıtmayalım lütfen. Bana ne boşanmış kadın ne de dul denebilir. Şu kara bahtlı kadınlar için lügatında mevcut bulundurduğun terimler de geçerli değil. Kabul et artık. Kabul et de rahat et. Senin en küçük kızın mini etek de giyer, günah da işler. Bu evladın da böyle işte. Burun halkasını da seviyor, evlilikdışı doğurduğu çocuğu da. Beğensen de beğenmesen de!”</span></p>

  <p class="duz" xml:lang="tr"><span class="duz1">“Asya’yı şımartıp içmeye zorladığın yetmiyor mu? Zavallı yabancı misafiri neden yoldan çıkarıyorsun? Mustafa’nın emaneti o, bu evde ağabeyinin misafiri. Kızcağızın ahlakını bozmaya ne hakkın var!”</span></p>

  <p class="duz" xml:lang="tr"><span class="duz1">“Ağabeyimin emaneti! Tabii ya!” Zeliha Teyze ters ters güldükten sonra gözlerini kapattı. Bu arada kızların odasında Johnny Cash son perdeden çalıyordu. Asya ile Armanuş yan yana oturmuş sabit gözlerle bilgisayar ekranına bakıyorlardı. Internete öyle dalmışlardı ki, ikisi de kapılarının önündeki tartışmadan bihaberdi. Armanuş, Anuş Ağacı’na bağlanmıştı, bu sefer Asya’yı da yanına alma kararıyla.</span></p>

  <p class="duz" xml:lang="tr"><span class="duz1">“</span><span class="italik1">Herkese merhaba! Madam Sürgün Ruhum’u özlemediniz mi?</span><span class="duz1">” yazdı.</span></p>

  <p class="duz" xml:lang="tr"><span class="duz1">“</span><span class="italik1">Yaşasın, İstanbul savaş muhabirimiz geri döndü, nerelerdeydin? Türkler seni yutmadı ya?</span><span class="duz1">” yazdı Anti Kavurma.</span></p>

  <p class="duz" xml:lang="tr"><span class="duz1">“</span><span class="italik1">Adam yutanlardan biri yanımda şimdi. Hepinizi Türk arkadaşımla tanıştırmak istiyorum.</span><span class="duz1">”</span></p>

  <p class="duz" xml:lang="tr"><span class="duz1">Kimse bir şey yazmadı.</span></p>

  <p class="duz" xml:lang="tr"><span class="duz1">“</span><span class="italik1">Onun da bir takma adı var tabii. Lakabı: Türk Adında Bir Kız.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Nereden geliyor?</span><span class="duz1">” diye sormaktan kendini alamadı Stoacı Alex.</span></p>

  <p class="duz" xml:lang="tr"><span class="duz1">“</span><span class="italik1">Lakabı kastediyorsan, Johnny Cash’in bir şarkısından uyarlama. Kendin sor. Burada. Sevgili Anuş Ağacı, karşınızda Türk Adında Bir Kız. Sevgili Türk Adında Bir Kız, karşında Anuş Ağacı.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Merhaba! İstanbul’dan selamlar...</span><span class="duz1">” yazdı Asya.</span></p>

  <p class="duz" xml:lang="tr"><span class="duz1">Cevap gelmedi.</span></p>

  <p class="duz" xml:lang="tr"><span class="duz1">“</span><span class="italik1">Umarım bir dahaki sefere hepiniz Arman...</span><span class="duz1">” Asya hatasını ancak Armanuş eline vurduktan sonra fark etti. “</span><span class="italik1">Madam Sürgün Ruhum’la birlikte gelirsiniz İstanbul’a.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Nazik davetin için teşekkürler. Ama açıkçası aileme onca acılar çektirmiş bir ülkeye turistik gezi yapma havasında değilim.</span><span class="duz1">” Yine Anti Kavurma’ydı hızını alamayıp bunları yazan.</span></p>

  <p class="duz" xml:lang="tr"><span class="duz1">Şimdi susma sırası Asya’daydı.</span></p>

  <p class="duz" xml:lang="tr"><span class="duz1">“</span><span class="italik1">Bizi yanlış anlama, sana karşı bir garezimiz yok, tamam mı?</span><span class="duz1">” diye onlara katıldı Bedbaht Ev Kadını. “</span><span class="italik1">Eminim gayet güzel ve görmeye değer bir şehirdir ama doğrusu bizler, yani Anadolu’dan kaçmak zorunda kalan gayrimüslim ailelerin çocukları ve torunları, Türklere güvenmiyoruz. Aramatz esirgesin, geçmişimi unutacak olursam Mesrop mezarında ters döner.</span><span class="duz1">”</span></p>

  <p class="duz" xml:lang="tr"><span class="duz1">“Mesrop da kim?” diye sordu Asya Armanuş’a, onu duymaları mümkünmüş gibi fısıldayarak. Ama cevabı bekleyemeden yeniden odaklandı bilgisayar ekranına.</span></p>

  <p class="duz" xml:lang="tr"><span class="duz1">“</span><span class="italik1">Pekâlâ. Baştan başlayalım. Temel toplumsal hakikatlerden ve tarihsel olgulardan. Bunlarda anlaşabilirsek başka şeyleri de konuşabiliriz”</span> <span class="duz1">dedi Leydi Tavuskuşu/Siramark. “</span><span class="italik1">Şu turistik İstanbul gezisinden başlayalım. Eminim Madam Sürgün Ruhum’a bir sürü şatafatlı yapı ve yer göstermişsindir. Şimdi turistlere gösterdiğiniz o görkemli camileri yapan mimar kim? Sinan! Saraylar, hastaneler, hanlar, kemerler inşa etti... Sinan’ın zekâsını sömürdünüz. Resmi tarihinizin hiçbir sayfasında hakikatlere yer vermediniz. Sinan’ın Ermeni olduğunu inkâr ettiniz.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Hadi ya? Mimar Sinan’ın Ermeni olduğunu bilmiyordum”</span> <span class="duz1">yazdı Asya şaşırarak. “</span><span class="italik1">Ama Sinan Türk ismi.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Azınlıklara Türk ismi vermekte üstünüze yok”</span> <span class="duz1">diye cevap verdi Anti Kavurma. “</span><span class="italik1">Böyle böyle asimile ettiniz bizleri.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Tamam, ne demek istediğinizi anlıyorum galiba. Resmi tarihin sansür ve eleme üzerine kurulduğu doğru olabilir ama bütün ulusların resmi tarihleri için geçerlidir bu. Sadece biz değil. Tüm ulus devletler evvela kendi efsanelerini yaratıp sonra da onlara körü körüne inanırlar.</span><span class="duz1">” Asya başını kaldırdı ve bir darbe almaya hazırlanıyormuş gibi omuzlarını dikleştirerek yazmaya devam etti. “</span><span class="italik1">Türkiye’de Türkler, Kürtler, Çerkezler, Gürcüler, Lazlar, Yahudiler, Abazalar, Rumlar var. Yekpare bir halk yok burada. Sınıfsal ayrımlar, ideolojik farklılıklar var. Bizler fabrikalarda seri üretilmedik ki hepimiz aynı olalım. Açıkçası ‘Siz Türkler...’ diye başlayan genellemeler yapmayı fazla kolaycı ve tehlikeli buluyorum. Biz vahşi barbarlar değiliz. Dahası, Osmanlı kültürü üzerine çalışan akademisyenlerin çoğu size pek çok açıdan ne denli büyük ve adilane bir kültür olduğunu söyleyecektir. 1910’lara gelince, 20. yüzyıl başı çok farklıydı, zor zamanlardı. Ama bugün artık bu topraklarda hiçbir şey yüz yıl önceki gibi değil.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Yani değiştik mi diyorsun?</span><span class="duz1">” diye sordu Stoacı Alex. Türklerin değişmesi kısmından ziyade değişim kavramıyla ilgilenerek.</span></p>

  <p class="duz" xml:lang="tr"><span class="duz1">Ama Leydi Tavuskuşu/Siramark hemen araya girdi</span><span class="italik1">:</span> <span class="duz1">“</span><span class="italik1">Türklerin değiştiğine hiç inanmıyorum. Değişseler, bir arpa boyu yol gitseler, hâlâ ısrarla soykırımı inkâr ediyor olmazlardı.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Soykırım aşırı ağır, fazlasıyla yüklü bir kelime”</span> <span class="duz1">yazdı Türk Adında Bir Kız.</span> <span class="duz1">“</span><span class="italik1">Sistematik, örgütlü ve belli bir ırkçı felsefeye dayandırılan topyekûn yok etme faaliyeti demek. Doğrusu o sıralarda Osmanlı devletinin böyle bir yapısı olduğuna emin değilim. Ama Ermenilere yapılan haksızlığın farkındayım. Bakın, ben tarihçi değilim. Bu konularda bilgim sınırlı ve yanlı. Ama kabul edin, sizinki de öyle. Bu durumda yapılacak şey geleceğe bakmak, onu farklı kılmak...</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">İşte farkımız burada ortaya çıkıyor. Sen geçmişi elinin tersiyle bir kenara kaldırıp, ‘Hadi yeniden başlayalım’ diyebilirsin. Bizler diyemeyiz. Zalimin geçmişle işi yok. Mazlumun ise geçmişten başka tutunacak dalı yok”</span> <span class="duz1">dedi Sappho’nun Kızı. “</span><span class="italik1">Bu sebepten işte, sen ‘Hadi unutalım’ diyorsun, biz de ‘Hadi hatırlayalım’ diyoruz.</span><span class="duz1">”</span></p>

  <p class="duz" xml:lang="tr"><span class="duz1">Armanuş kendi kendine gülümsedi. Şu ana kadar her şey harfi harfine tahmin ettiği şekilde gelişmişti. Baron Baghdassarian hariç. O henüz bir cevap vermemişti.</span></p>

  <p class="duz" xml:lang="tr"><span class="duz1">Bu arada ekrana sabitlenmiş olan Asya yazmaya devam ediyordu: “</span><span class="italik1">Ama ben sizin geçmişinizi inkâr etmiyorum ki. Kaybınızı ve acınızı kabul ediyorum. Yapılan kötülükleri yok saymıyorum. Ben sadece geçmişe saplanıp kalmamak gerektiğine inanıyorum.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Değil toplumlar ya da topluluklar, bireyler dahi geçmişin soluğuyla şekillenirler. Ya soluğuyla ya yokluğuyla. Her iki durumda da hafıza mühimdir. Ondan kaçmaya çalışanlar sahte bir hafiflik peşindedir”</span> <span class="duz1">yazdı Leydi Tavuskuşu/Siramark.</span> <span class="duz1">“</span><span class="italik1">Kendi geçmişini düşün mesela... Babanın hikâyesini bilmeden kendi hikâyene vâkıf olamazsın.</span><span class="duz1">”</span></p>

  <p class="duz" xml:lang="tr"><span class="duz1">Asya bir müddet ses çıkarmadan boş boş baktı ekrana. Şu son cümle fena halde işlemişti içine. “</span><span class="italik1">Ben babamın hikâyesini de, kim olduğunu da bilmiyorum. Geçmişim hakkında daha fazla şey bilme şansım olsaydı eğer, ne denli acı verici olsa bile, bilmek mi isterdim bilmemek mi? Hayatımın ikilemi bu galiba. Bir yanım keşfe dalıp geçmişi deşmek istiyor; deşmek ve bilmek. Öbür yanım sittir et diyor; geçmişten sana ne, işine bak yeter.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Çelişkilerle dolusun”</span> <span class="duz1">cevabını verdi Anti Kavurma, yargılayıcı bir üslupla.</span></p>

  <p class="duz" xml:lang="tr"><span class="duz1">“</span><span class="italik1">Olabilir ama eminim</span> <span class="italik1">muhterem</span> <span class="italik1">Johnny Cash’in buna itirazı olmazdı!</span><span class="duz1">” diye ilk defa araya girdi Madam Sürgün Ruhum.</span></p>

  <p class="duz" xml:lang="tr"><span class="duz1">“</span><span class="italik1">Söylesenize bugün, bu devirde ortalama Türk’ten ne bekliyorsunuz Allah aşkına... Acınızı, yasınızı azaltmak için ben ne yapabilirim?</span><span class="duz1">”</span></p>

  <p class="duz" xml:lang="tr"><span class="duz1">Bu soru şimdiye kadar hiçbir Türk’ün Anuş Ağacı’ndaki Ermenilere sormadığı bir soruydu. Geçmişte iki kere Türk misafirleri olmuştu; ikisi de nereden çıktığı anlaşılmayan, pat diye damlayan hackervari aşırı milliyetçi genç erkeklerdi. Türklerin Ermenilere hiçbir şey yapmadığını, asıl Ermenilerin Osmanlı rejimine başkaldırdığını ve köyleri basarak Türk nineleri bebeleri öldürdüğünü kanıtlama niyetiyle bir anda ortalıkta bitivermişlerdi. Ne onlar Anuş Ağacı’ndakileri, ne Anuş Ağacı’ndakiler onları dinlemişti. Hacker’lardan biri, Osmanlı rejiminin iddia edildiği gibi soykırım yapmaya merakı olsa, bunu çok daha erken bir tarihte tam anlamıyla yapacağını ve bugün geriye bundan bahsedecek hiçbir Ermeni kalmamış olacağını söyleyecek kadar ileri gitmişti. Günümüzde Türklere laf eden bir sürü Ermeni’nin olması, Osmanlıların onları fazla rahat bıraktığının açık bir kanıtıydı.</span></p>

  <p class="duz" xml:lang="tr"><span class="duz1">Şimdiye kadar Anuş Ağacı’nın Türklerle internetteki karşılaşmaları temel olarak hararetli hakaretler ve sinirli monologlar şeklinde gelişmişti. Ne var ki bu sefer belirgin bir ton ve içerik farkı vardı. İlk defa bir Türk’le “sohbet” etmekteydiler.</span></p>

  <p class="duz" xml:lang="tr"><span class="duz1">“</span><span class="italik1">Devletin özür dileyebilir”</span> <span class="duz1">dedi Bedbaht Ev Kadını.</span></p>

  <p class="duz" xml:lang="tr"><span class="duz1">“</span><span class="italik1">Devletim mi? Benim devletle işim olmaz.</span><span class="duz1">” Başbakanı penguen olarak çizdiği için yargılanan Alkolik Karikatürist’i düşünüyordu Asya bunu yazarken. “</span><span class="italik1">Hem ben nihilistim!</span><span class="duz1">” Şahsi Nihilizm Manifestosu’ndan bahsetmemek için kendini zor tuttu.</span></p>

  <p class="duz" xml:lang="tr"><span class="duz1">“</span><span class="italik1">Madem öyle kendin özür dileyebilirsin”</span> <span class="duz1">diye araya girdi Anti Kavurma.</span></p>

  <p class="duz" xml:lang="tr"><span class="duz1">“</span><span class="italik1">Şahsen hiç alakam olmayan bir şey için özür dilememi mi istiyorsunuz?</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Sana öyle geliyor”</span> <span class="duz1">yazdı Leydi Tavuskuşu/Siramark. “</span><span class="italik1">Alakan var aslında. Çünkü hepimiz zaman içindeki bir sürekliliğe doğarız ve geçmiş şimdinin içinde yaşamaya devam eder. Bir soydan, kültürden, milletten geliriz. Devletiniz tarihi inkâr ediyor, o devleti de sizler var ediyorsunuz. Suça ortaksınız demektir bu. Hep beraber bir inkâr politikası içindesiniz...</span><span class="duz1">”</span></p>

  <p class="duz" xml:lang="tr"><span class="duz1">Asya ezbere şiir okurken mısraları unutmuş gibi ne yapacağını bilemez halde gözleriyle ekranı taradı. Beşinci Sultan’ı dalgın dalgın okşadıktan sonra, parmakları yeniden klavyeye gitti.</span></p>

  <p class="duz" xml:lang="tr"><span class="duz1">“</span><span class="italik1">Yani diyelim ki babamın büyükbabası bir suç işledi. Bundan ben mi sorumluyum?</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Babanın büyükbabasının suçundan değil, ama o suçun inkâr ve ihmal edilmesinden sen sorumlusun...</span><span class="duz1">” yazdı Anti Kavurma.</span></p>

  <p class="duz" xml:lang="tr"><span class="duz1">Asya bu sözün dobralığına şaştı. Gerildiğini, sinirlendiğini hissetti ama kimseye bir şey belli etmedi. Düşünüyordu. Bilgisayardan yayılan ışıkta yüzü solgun ve durgundu. O şimdiye değin bireysel olarak “geçmişi yok sayma ihtiyacı” duymuşken, karşısındaki insanlar kolektif olarak “geçmişi daima diri tutma ihtiyacı” içindeydi. Bu karşıtlık ilgisini çekmişti.</span></p>

  <p class="duz" xml:lang="tr"><span class="duz1">“</span><span class="italik1">Hayatım boyunca geçmişsiz olmak istedim... Aklı başında bir Alzheimer vakası olmayı düşledim. Piç olmak insanın babası olmamasından ziyade geçmişinin olmamasıdır... Şimdi de siz kalkmış benden geçmişime sahip çıkmamı ve hayali bir babanın-büyükbabası adına sizlerden özür dilememi bekliyorsunuz!</span><span class="duz1">”</span></p>

  <p class="duz" xml:lang="tr"><span class="duz1">Cevap gelmedi ama Asya zaten cevap beklemiyor gibiydi. Parmakları kendi iradeleriyle hareket ediyormuş gibi, gözleri kapalı ilerliyormuş gibi yazmaya devam etti.</span></p>

  <p class="duz" xml:lang="tr"><span class="duz1">“</span><span class="italik1">Çok ayrı noktalarda duruyoruz. Ama tam da bu sebepten ötürü, yani ben bu kadar geçmişsiz, siz de bu kadar geçmişe bağlı olduğunuz için birbirimizi daha iyi anlayabiliriz. Uçlar ortalardan daha yakındır birbirine. İnsan belleğindeki devamlılığın önemini kabul edebilirim... bunu yapabilirim... ve atalarımın sizin atalarınıza verdiği bütün acılar için özür dileyebilirim.</span><span class="duz1">”</span></p>

  <p class="duz" xml:lang="tr"><span class="duz1">Anti Kavurma tatmin olmamıştı. “</span><span class="italik1">Bizden özür dilemen pek bir anlam ifade etmiyor aslında”</span> <span class="duz1">diye girdi araya. “</span><span class="italik1">Türk devleti önünde yüksek sesle özür dile.</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Amma yaptın, abartma!</span><span class="duz1">” Armanuş müdahale etme arzusunu dizginleyemeyip bir anda klavyeyi kendine çekmişti. “</span><span class="italik1">Bu onun başını belaya sokmaktan başka neye yarar?</span><span class="duz1">”</span></p>

  <p class="duz" xml:lang="tr"><span class="duz1">“</span><span class="italik1">Samimiyse başını belaya sokması lazım”</span> <span class="duz1">diye üfürdü Anti Kavurma.</span></p>

  <p class="duz" xml:lang="tr"><span class="duz1">Ama kimse cevap vermeye fırsat bulamadan beklenmedik bir yorum geldi.</span></p>

  <p class="duz" xml:lang="tr"><span class="duz1">“</span><span class="italik1">Doğrusunu isterseniz sevgili Madam Sürgün Ruhum ve sevgili Türk Adında Bir Kız... Diyasporadaki Ermeniler arasında Türklerin soykırımı kabul etmesini asla istemeyecek olanlar var. Çünkü Türkler bunu kabul edecek olurlarsa ayağımızın altındaki halıyı çekip, bizi bir arada tutan en güçlü ve belki de tek bağı ortadan kaldıracaklar. Tıpkı Türklerin yapılan haksızlığı inkâr etme alışkanlığı olması gibi, Ermenilerin de yapılan haksızlığın hatırasına dört elle yapışıp, ‘mazlum’ kimliğinin keyfini sürme alışkanlığı var. Görünüşe göre iki tarafın da değişmesi şart. İki tarafın da acilen terk etmesi gereken kabuklanmış dogmaları var.</span><span class="duz1">”</span></p>

  <p class="duz" xml:lang="tr"><span class="duz1">Baron Baghdassarian’dı bunları yazan.</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">“Hâlâ uyumadılar” dedi Feride Teyze kızların odasının önünde bir aşağı bir yukarı volta atmayı sürdürerek. “Bir dertleri mi var acaba?”</span></p>

  <p class="duz" xml:lang="tr"><span class="duz1">Zeliha Teyze oturma odasındaki divanda sızmıştı. Yaşlılar uykuya yatmıştı, disiplinli bir öğretmene yakışacak şekilde her gün hep aynı saatte yatağa giren Cevriye Teyze de.</span></p>

  <p class="duz" xml:lang="tr"><span class="duz1">“Hadi canım git sen de yat artık. Kapılarında bekleyip onlara göz kulak olurum” dedi Banu Teyze kardeşinin omzunu sıvazlayarak. Zaman zaman hastalığı palazlandığında Feride Teyze dış dünyadaki birilerinden ya da bir şeylerden gelebilecek zarar ziyandan korkmaya başlardı.</span></p>

  <p class="duz" xml:lang="tr"><span class="duz1">“Gece nöbetini ben devralıyorum” dedi Banu Teyze gülerek. “Sen git uyu.” Sonra Feride Teyze’yi omuzlarından tutup göz teması kurmaya zorladı. “Unutma, karanlık çöktü mü zihnin bir yabancıya dönüşüverir. Yabancılarla ne yapmayacağız?”</span></p>

  <p class="duz" xml:lang="tr"><span class="duz1">“Yabancılarla konuşmayacağız...” dedi Feride Teyze tedirgin, gözlerini anında kaçırarak.</span> <span class="italik1">Zihnim bir yabancıdır gece olunca, konuşmayacağım onunla. Yoksa ayartır beni, korkutur.</span></p>

  <p class="duz" xml:lang="tr"><span class="duz1">“İyi geceler” dedi Feride Teyze başını sallayarak ve bir an için masallardan çıkma küçük bir kız gibi göründü.</span></p>

  <p class="duz" xml:lang="tr"><span class="duz1">“Allah rahatlık versin Feride...” dedi bir ses. Banu ablasının sesi gibiydi. Belki de bir başkası. Arkasına bakmadı. Ayaklarını sürüyerek odasına yollandı.</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">Cafe Constantinopolis sitesinden çıkar çıkmaz Armanuş telaşla saatine baktı. Annesini aramasının zamanı gelmişti. Hafta boyunca onu her gün aynı saatte aramış ve her seferinde daha sık aramadığı için azar işitmişti. Bu değişmeyen şablonun asabını bozmasına izin vermemeye çalışarak numarayı çevirip annesinin telefonu açmasını bekledi.</span></p>

  <p class="duz" xml:lang="tr"><span class="duz1">“Amy!” Rose’un sesi çığlık çığlığaydı. “Sen misin Amy?”</span></p>

  <p class="duz" xml:lang="tr"><span class="duz1">“Evet annecim. Nasılsın?”</span></p>

  <p class="duz" xml:lang="tr"><span class="duz1">“Nasıl mıyım? Nasıl mıyım?” diye tekrar etti Rose, sesinde bir çaresizlik ve panik hissediliyordu. “Şimdi kapatmam lazım, kafamı toparlamalıyım. Ama söz ver, bana söz ver, on... yok yok, on yetmez, tam tamına on beş dakika sonra bir daha arayacaksın beni. Tamam mı? Kafam allak bullak, düşünmem lazım, sonra aramanı bekleyeceğim. Söz ver, söz ver” diye yineledi Rose histerik bir sesle.</span></p>

  <p class="duz" xml:lang="tr"><span class="duz1">“Tamam anne, söz veriyorum on beş dakika sonra tekrar arayacağım” dedi Armanuş kekeleyerek. “Sen iyi misin? Neler oluyor?” Ama Rose çoktan kapatmıştı.</span></p>

  <p class="duz" xml:lang="tr"><span class="duz1">Donakalmış, rengi atmış, ne yapacağını bilmez halde telefonu tutan Armanuş, Asya’ya baktı. “Annem her zamanki gibi beni azarlayıp neden daha evvel aramadığımı sormak yerine, kapatıp sonra aramamı istedi. Çok tuhaf. Hiç ona uygun bir davranış şekli değil.”</span></p>

  <p class="duz" xml:lang="tr"><span class="duz1">“Sakin ol” dedi Asya yatağında dönüp başını yorganın altından çıkararak. “Belki araba kullanıyordu, belki yanında birileri vardı, konuşacak durumda değildi.”</span></p>

  <p class="duz" xml:lang="tr"><span class="duz1">Ama Armanuş inanmaz bir halde başını iki yana salladı, yüzünden tedirgin bir gölge geçti. “Ah Tanrım. Kesinlikle bir sorun var. Ciddi bir sorun var.”</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">Gözleri ağlamaktan şişmiş, burnu kızarmış Rose, kâğıt havluya uzanırken yeniden ağlamaya başladı. Koca bir tomar koparıp uzun uzun burnunu sildi. Daima aynı mağazadan aynı kâğıt havluyu alırdı: Güçlü, emici, çift katlı, turkuaz desenli Sparkle marka. Şirket bunları farklı kategorilerde üretiyor, her bir kategoriye ayrı bir isim veriyordu. Rose’un favorisinin ismi</span> <span class="italik1">Denizci</span><span class="duz1">’ydi. Üzeri deniz kabukları, balıklar ve teknelerle donatılmıştı. Resim aralarında şu yazı dikkat çekiyordu:</span> <span class="italik1">Rüzgârı Dilediğim Gibi Değiştiremem Ama Yelkenlerimi Ayarlayabilirim Daima Varmak İçin İstediğim Limana.</span></p>

  <p class="duz" xml:lang="tr"><span class="duz1">Senelerdir Arizona’da ikamet eden Rose’un denizcilikle uzaktan yakından ilgisi yoktu. O sadece bu deseni seviyordu, bir de altındaki sloganı. Hem kâğıt havlunun çizgilerindeki camgöbeği mavisi, evinin en çok beğendiği bölümü olan mutfağının karolarına uyuyordu. Bu evi almaya karar vermelerinde esas pay mutfağa aitti zaten. Rose görür görmez âşık olmuştu bu mutfağa. Şöyle yazıyordu satılık ev ilanında:</span></p>

  <p class="alinti-ilk-paragraf" xml:lang="tr"><span class="dar-paragraf-duz">Muhteşem Güneybatı Amerika Evi:</span></p>

  <p class="alinti-ilk-paragraf" xml:lang="tr"><span class="dar-paragraf-duz">3 Yatak Odası, Zeminler Özel Tasarım Karo, Salonda Şömine, Odalarda Çöl Manzarası, Üç Adet Balkon ve Panaromik Manzaraya Karşı İçkinizi Yudumlayabileceğiniz Bir Veranda, Son Derece Nezih Bir Muhit, Arka Bahçede Çakıllı Havuz, Gazlı Barbekü ve Tezgâhları Boydan Boya Birinci Sınıf Mavi Karo Kaplı Çok Özel Mutfak.</span></p>

  <p class="duz-ilk-paragraf" xml:lang="tr"><span class="duz1">Mutfağı ilk başta bunca beğenmiş olmasına rağmen evi aldıktan kısa bir müddet sonra dolapları değiştirmenin hayallerini kurmaya başlamıştı. Oraya buraya hareketli raflar ve göz alıcı tablolar eklemek olmuştu ilk işi. Mustafa da, içkiye o kadar düşkün olmadıkları halde, en köşeye 36 şişelik bir şaraplık yerleştirmiş, meşe tabureler dizmişti. Şimdi Rose panik içinde o taburelerden birine çökmüştü külçe gibi.</span></p>

  <p class="duz" xml:lang="tr"><span class="duz1">“Ay Tanrım, sadece on beş dakikamız var. Şimdi ne yapacağız? Ne söyleyeceğiz Amy’ye arayınca? Karar vermek için sadece on beş dakikamız var, onun da beş dakikası gitti bitti bile...”</span></p>

  <p class="duz" xml:lang="tr"><span class="duz1">“Rose hayatım, sakin ol lütfen” dedi Mustafa sandalyesinden kalkarken. Taburede oturmayı sevmediği için mutfakta iki tane çam iskemle bulunduruyordu, biri kendine, öbürü de kendine. Karısının yanına gidip, endişelerini dindirmek umuduyla elini tuttu. “Sakin olmak zorundasın. Sen paniklersen daha da beter olur her şey. Hiç kızmadan, azarlamadan ona şu anda nerede olduğunu sor. İlk sorman gereken soru bu, tamam mı canım?”</span></p>

  <p class="duz" xml:lang="tr"><span class="duz1">“Ya söylemezse?” diye bir inilti koyverdi Rose.</span></p>

  <p class="duz" xml:lang="tr"><span class="duz1">“Söyler. Tatlı tatlı sorarsan söyler” dedi Mustafa kararlı bir sesle. “Ama azarlamak, bağırıp çağırmak yok. Serinkanlılığını muhafaza et. Al biraz su iç.”</span></p>

  <p class="duz" xml:lang="tr"><span class="duz1">Rose bardağı titreyen ellerle kavradı. “Bu mümkün mü? Tek evladım bana kuyruklu yalanlar söylesin, hepimizi enayi yerine koysun, ben de ona kızmayayım öyle mi? Ah ona güvenmekle ne büyük aptallık etmişim. Bunca zamandır San Francisco’da babaannesinin yanında olduğunu sanıyordum, meğer herkese yalan söylemiş... Şimdi de babaannesi... Ay Tanrım, ona nasıl söyleyeceğim?”</span></p>

  <p class="duz" xml:lang="tr"><span class="duz1">Bir gün evvel ikisi de mutfaktayken, Rose krep yapmakta Mustafa da</span> <span class="italik1">Arizona Daily Star</span><span class="duz1">’ı okumaktayken, acı acı çalmıştı telefon. Rose elinde spatulayla lakayt, açmıştı. Açmış ve şok olmuştu. San Francisco’dan arıyorlardı. Eski kocası Barsam Çakmakçıyan vardı hattın öbür ucunda.</span></p>

  <p class="duz" xml:lang="tr"><span class="duz1">İki çift laf etmeden kaç sene geçirmişlerdi? Boşandıktan sonra bebek yüzünden sık sık konuşmaları gerekiyordu. Ama Armanuş büyüdükten sonra konuşmalar azalmış, sonunda hepten kesilmişti. Kısacık evliliklerinden geriye iki şey kalmıştı: Karşılıklı kırgınlık ve kızları.</span></p>

  <p class="duz" xml:lang="tr"><span class="duz1">“Rahatsız ettiğim için özür dilerim Rose” dedi Barsam yumuşak ama bitkin bir sesle. “Acil bir durum olmasa aramazdım. Kızımla konuşmam lazım.”</span></p>

  <p class="duz" xml:lang="tr"><span class="duz1">“Kızımız” diye düzeltti Rose diklenerek ama kelime ağzından çıkar çıkmaz huysuzlandığına pişman oldu.</span></p>

  <p class="duz" xml:lang="tr"><span class="duz1">“Rose lütfen tartışmayalım, Armanuş’a elim bir haber vermek zorundayım. Lütfen telefona çağırır mısın? Cep telefonunu açmıyor. Evden aramaya mecbur oldum.”</span></p>

  <p class="duz" xml:lang="tr"><span class="duz1">“Dur bi dakka... dur, Armanuş... Amy orada değil mi?”</span></p>

  <p class="duz" xml:lang="tr"><span class="duz1">“Ne demek istiyorsun?”</span></p>

  <p class="duz" xml:lang="tr"><span class="duz1">“San Francisco’da senin yanında değil mi?” diye sordu Rose dudakları titreyerek.</span></p>

  <p class="duz" xml:lang="tr"><span class="duz1">Barsam eski karısının kendisine oyun oynadığından şüphe etti. Sinirlendi. “Rose yeter. Bu oyunlara gelemem şimdi... Pekâlâ biliyorsun burada olmadığını. Bahar tatili için Arizona’ya döndü.”</span></p>

  <p class="duz" xml:lang="tr"><span class="duz1">“Tanrım! Ama burada değil ki! Senin yanındaydı. Bebeğim nerede? Ne yaptın ona?” diye hıçkırmaya başladı Rose, çok gerilerde bıraktığını sandığı panik ataklardan birine kapılarak.</span></p>

  <p class="duz" xml:lang="tr"><span class="duz1">Ancak o zaman Barsam eski karısının oyun oynamadığını kavrayabildi. Olanca kaygısına rağmen onu yatıştırmaya gayret etti. “Rose, sakin ol lütfen, ne olup bittiğini bilmiyorum ama eminim bir açıklaması vardır. Armanuş’a bütün kalbimle güveniyorum. Yanlış bir şey yapmaz. Sorumluluk sahibidir. Onunla en son ne zaman konuştun?”</span></p>

  <p class="duz" xml:lang="tr"><span class="duz1">“Dün konuştum. ‘Sen arama ben seni ararım’ dedi. Her gün arıyor... San Francisco’dan!”</span></p>

  <p class="duz" xml:lang="tr"><span class="duz1">Barsam sustu. Armanuş’un her gün onu da aradığını itiraf etmedi. Tek farkla, onu Arizona’dan arıyordu. Anlaşılan oyun oynayan kişi Rose değil Armanuş’tu. “Peki, demek ki iyi. Belki kafasını dinlemeye ihtiyaç duydu. Ona güvenmemiz lazım. Aklı başında bir kızdır, sen de biliyorsun. Bir daha aradığında durumu bildiğimizi belli etmeden derhal beni aramasını söyle. Acil olduğunu söyle ama panikletme. Anladın mı Rose, bunu yapabilir misin?”</span></p>

  <p class="duz" xml:lang="tr"><span class="duz1">“Ay ay ay!” Rose katıla katıla ağlamaya başladı. Derken hıçkırıklar arasında boğuk bir sesle sormayı akıl etti: “Barsam, elim bir haberden bahsettin. Nedir?”</span></p>

  <p class="duz" xml:lang="tr"><span class="duz1">“Ah...” Koyu bir sessizlik, neredeyse bitimsiz. “Annem...” Cümlesini bitirebilmesi için kendini toparlaması gerekti.</span></p>

  <p class="duz" xml:lang="tr"><span class="duz1">“Armanuş’a söyle, bu sabah Şuşan Ninesi uykusunda vefat etti. Uyanamadı.”</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">On beş dakika hiç bu kadar aheste geçmemişti. Armanuş, Asya’nın endişeli bakışları altında bir aşağı bir yukarı yürüdü durdu odada. O kadar gergindi ki kimse yanına ilişmedi. Nihayet annesini arama zamanı geldi. Bu sefer Rose telefonu ilk çalışta açtı.</span></p>

  <p class="duz" xml:lang="tr"><span class="duz1">“Amy sen misin? Şimdi sana bir soru soracağım ve bana doğruyu söyleyeceksin. Söz mü? Bana doğruyu söyleyeceğine söz ver.”</span></p>

  <p class="duz" xml:lang="tr"><span class="duz1">Armanuş midesinin yandığını hissetti.</span></p>

  <p class="duz" xml:lang="tr"><span class="duz1">“Söyle nerdesin?” dedi Rose tiz bir sesle. Mustafa ne derse desin, Barsam ne rica ederse etsin, kimsenin ondan sakin olmasını beklemeye hakkı yoktu. “Hangi cehennemdesin? Hepimize yalan söyledin. San Francisco’da değilsin, Arizona’da değilsin. Nerdesin?”</span></p>

  <p class="duz" xml:lang="tr"><span class="duz1">Armanuş yutkundu. Zaman bir an için durdu. Nihayet cesaretini toplayabildiğinde fısıltıyla itiraf etti: “İstanbul’dayım, anne.”</span></p>

  <p class="duz" xml:lang="tr"><span class="duz1">“Ne?!” Rose eliyle ahizeyi kapattı. “Bebeğim İstanbul’daymış” dedi kocasına azarlarcasına, sanki bu onun kabahatiydi. Sonra telefona haykırdı var gücüyle. “Orada ne halt ediyorsun?”</span></p>

  <p class="duz" xml:lang="tr"><span class="duz1">“Anne her şeyi anlatacağım, lütfen sakin ol. Kızma ne olursun.”</span></p>

  <p class="duz" xml:lang="tr"><span class="duz1">Rose elinin ayağının boşaldığını hissetti. Herkesin ona ikide bir sakin olmayı öğütlemesinden bıkmış usanmıştı.</span></p>

  <p class="duz" xml:lang="tr"><span class="duz1">“Annecim ne olursun dinle. Seni bu kadar endişelendirdiğim için gerçekten çok üzgünüm. Bunu asla yapmamalıydım. Pişmanım ama inan bana, merak edecek bir şey yok.”</span></p>

  <p class="duz" xml:lang="tr"><span class="duz1">Rose camgöbeği desenli kâğıt havludan bir tomar daha koparıp gürültüyle sümkürdü. Ağladıkça daha da çok acıyordu kendine. Ağladıkça ağlayası geliyordu.</span></p>

  <p class="duz" xml:lang="tr"><span class="duz1">“Bir haftadır İstanbul’dayım. Yabancı yerde değilim. Kayınvalidenin evinde kalıyorum. Harika bir aile.”</span></p>

  <p class="duz" xml:lang="tr"><span class="duz1">Tokat yemişe dönen Rose gene kapattı ahizeyi, gene Mustafa’ya döndü hışımla. Bu sefer daha da artırdı azarın dozunu: “Senin ailenin yanında kalıyormuş, iyi mi?”</span></p>

  <p class="duz" xml:lang="tr"><span class="duz1">Mustafa Kazancı’nın beti benzi attı. Yüreğinde bir kasılma hissetti, içinde bir şeyler harekete geçti. Duyduğu sözler o kadar saçma, öylesine inanılmazdı ki, ne cevap vereceğini bilemedi. O kıvranırken, Rose tekrar bağırdı telefona: “Biz de geliyoruz oraya. Sakın bir yere kaybolma. Cep telefonunu da hep açık tut bundan sonra, sakın bir daha kapatma!”</span></p>

  <p class="duz" xml:lang="tr"><span class="duz1">Ağzından çıkanları duymaktan aciz bir hiddetle telefonu kapattı.</span></p>

  <p class="duz" xml:lang="tr"><span class="duz1">“Sen ne dedin sen?” diye kekeledi Mustafa karısının koluna yapışarak. “Bu ne saçmalık? Ne arıyormuş Amy İstanbul’da? Kim çağırmış? Bize niye söylememiş?” Anlaşılan bu sefer panikleme sırası ondaydı. Bir taburenin üzerine çökerek başını ellerinin arasına aldı. “Şurdan şuraya gitmiyorum ben.”</span></p>

  <p class="duz" xml:lang="tr"><span class="duz1">“Bal gibi gidiyorsun” diye diklendi Rose. “Gidiyorsun, gidiyorum, gidiyoruz. Biricik evladım İstanbul’da rehin.” Son söylediklerini mübalağa etmek için eklememişti Rose, o an gerçekten inanıyordu Armanuş’un başının belada olduğuna, İstanbul’da rehin kaldığına.</span></p>

  <p class="duz" xml:lang="tr"><span class="duz1">“İşim gücüm var, bırakamam şimdi.”</span></p>

  <p class="duz" xml:lang="tr"><span class="duz1">“Birkaç gün pekâlâ izin alabilirsin. Ayak diretirsen, yemin ediyorum, ben yalnız giderim” dedi Rose ciyak ciyak. “Oraya gidip güvende olduğuna emin olacağız, sonra da kızımızı alıp sağ salim evine getireceğiz. Sen gelsen de gelmesen de ben gidiyorum!”</span></p>

  <p class="x3-uc-nokta" xml:lang="tr"><span class="duz1">***</span></p>

  <p class="duz" xml:lang="tr"><span class="duz1">O gece geç vakit herkes uyumak üzereyken Kazancıların telefonu çaldı.</span></p>

  <p class="duz" xml:lang="tr"><span class="duz1">“Hayırdır inşallah, gece gece bu ne telefondur böyle” diye fısıldadı Cicianne yatağından, elinde tespih, yüzünde endişe. İçinde takma dişlerinin durduğu bardağa uzandı ve dua etmeyi bırakmadan bir yudum aldı. Ancak su dindirebilirdi korkuyu.</span></p>

  <p class="duz" xml:lang="tr"><span class="duz1">Feride Teyze koştu evvela. İş telefonla konuşmaya gelince, karşı tarafla göz teması kurma mecburiyeti olmadığından, herkesten daha çalçene kesilirdi.</span></p>

  <p class="duz" xml:lang="tr"><span class="duz1">“Alo?”</span></p>

  <p class="duz" xml:lang="tr"><span class="duz1">“Alo... merhaba, Cevriye sen misin?” diye sordu yabancı bir ses. Cevabı beklemeden ekledi: “Benim... Amerika’dan... Mustafa...”</span></p>

  <p class="duz" xml:lang="tr"><span class="duz1">Kardeşinin sesini duyduğuna inanamayan Feride sırıttı ağzı kulaklarında. “Mustafaaaaa! Benim ben... Feride... ayol tanımadın mı sesimi... tanımazsın elbet, aramıyorsun ki hiç. Hep gözümüz yollarda. Banu ablamın falında çıktın geçenlerde. Neden aramıyor sormuyorsun? Neden gelmiyorsun?”</span></p>

  <p class="duz" xml:lang="tr"><span class="duz1">“Feride canım, bak ne soracağım sana. Amy... Armanuş orada mı?”</span></p>

  <p class="duz" xml:lang="tr"><span class="duz1">“Evet, evet burda ya. Yok nerde olacaktı ki? Bırakır mıyız senin gönderdiğin misafiri? Çok da sevdik valla garibi” dedi Feride Teyze şen bir sesle. “Neden sen de onunla birlikte gelmedin, karısını da alır gelir insan. Böyle ayrı gayrılık olur mu senelerce?”</span></p>

  <p class="duz" xml:lang="tr"><span class="duz1">Ama Feride Teyze sitemlerine devam edemeden, Gülsüm Nine çekti aldı telefonu elinden. Titreyen bir sesle konuştu, yüreği ağzında: “Oğlum benim... yavrum benim, sen misin Mustafa? Nasılsın? Bizi görmeye ne zaman geliyorsun?”</span></p>

  <p class="duz" xml:lang="tr"><span class="duz1">“Annecim geliyoruz geliyoruz. Bir iki güne kadar geleceğiz, Amy’yi almaya geliyoruz” dedi Mustafa. Sonra bir şey unuttuğunu fark edip ekledi: “Sizi görmeye... geliyoruz.”</span></p>

  <p class="duz" xml:lang="tr"><span class="duz1">Gayriihtiyari çıkmıştı bu kelimeler ağzından. Dünyanın iki ayrı ucuna dağılmamışlar, bağlarını kopartmamışlar gibi; şecereleri kesintiler ve kopuşlar silsilesine dönüşmemiş, eksilen parçaların telafisi her zaman mümkünmüş gibi; kaldıkları yerden devam edebilir, geçmişsiz hafızasız bir</span> <span class="italik1">ebedi şimdi</span><span class="duz1">’de barınabilirlermiş gibi... İçinde yaşadıkları zaman bir masal zamanıydı sanki,</span> <span class="italik1">ben babamın beşiğini tıngır mıngır sallarken</span><span class="duz1">.. öylesine müsait silip silip yeniden şekillendirilmeye, her an geri döndürülebilir bir çember...</span> <span class="italik1">bir varmış bir yokmuş, belki de yaşananlar hiç yaşanmamış...</span></p>

  <p class="duz" xml:lang="tr"><span class="duz1">Demek Mustafa Kazancı ailesini ziyarete gelecekti, evden ayrılalı yirmi yıl olmamış gibi...</span></p>

  <div class="calibre2" id="calibre_pb_14"></div>
</body>
</html>
