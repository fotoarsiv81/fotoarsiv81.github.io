<html xmlns="http://www.w3.org/1999/xhtml">
	<head>
		<title>7-25.html</title>
		<link href="template.css" rel="stylesheet" type="text/css"/>
	</head>
	<body>
		<div id="x7-25.html" xml:lang="tr-TR">
			<div class="Basic-Text-Frame-3">
				<p class="split"/>
				<p class="paragraf-1"/>
				<p class="paragraf-1"/>
				<p class="paragraf-1"/>
				<p class="paragraf-1"/>
				<p class="paragraf-1"/>
				<p class="paragraf-1">Yaklaşık 200 saat boyunca, bedenimin içinde kaldım. O binlerce dakikayı, karaciğerimi, kemiklerimi, midemdeki asitleri ve derimin altında ne varsa, hepsini inceleyerek geçirdim. Kanımla birlikte aktım, kalbimle birlikte attım ve hiçbir şey yemediğim için önce yağlarım sonra da kaslarımla birlikte eridim. </p>
				<p class="paragraf-1"><span>Cesetlerin altında geçirdiğim 317. saatte, üzerimde dolaşan eller hissettim ve ancak o zaman derimin dışına çıktım. Başımın etrafındaki şalı çözdüklerinde, bir sedyedeydim. 13 gün ve 5 saat sonra günışığını ilk kez gördüm. Zorlukla da olsa konuşup, göçüğün altında, bir başkasının daha hayatta kalmış olabileceğini sayıkladım. Her ne kadar sesini uzun zamandır duymasam da, saatlerce, belki de günlerce, “Daha!” diye bağırmış biri olduğunu anlatmaya çalıştım. “Onu da kurtarın” dedim. “</span><span class="metin-italik">Daha</span><span>’yı da kurtarın!” Ama kimse beni dinlemedi. Güneşin kristal ışıklarına karıştıkları için yüzlerini göremediğim o insanlar bana bir yanıt vermedi. Beni taşımakla yetindiler. Yine de, aklımdaki o tek kelimeyi, kendimden geçene kadar, ısrarla tekrarladım: “Daha!” Ama onlar bir türlü anlayamadı... Ne fısıldayarak ne de bağırarak söylemem bir işe yaradı. Beni taşıyanlar daima sessiz kaldı. Yine de denedim! Söylenebilecek her şekilde söyledim o kelimeyi. Hatta belki, dünya yokluğumda altüst olmuştur diye, tersten bile söyledim: “Ahad!”</span></p>
				<p class="paragraf-1"/>
				<p class="paragraf-1"/>
				<p class="paragraf-1"/>
				<p class="paragraf-1"/>
				<p class="paragraf-1"/>
			</div>
		</div>
	</body>
</html>