<html xmlns="http://www.w3.org/1999/xhtml">
	<head>
		<title>1-22</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-22" xml:lang="en-GB"><span class="bolum-baslik _idGenCharOverride-2">Balıkçı</span></p>
			<p class="alt20" xml:lang="en-GB"><span class="CharOverride-13">Oxford, 2000</span></p>
			<p class="paragraf"><span class="CharOverride-13">Yeniler Haftası diyorlardı bu haftaya. Ekimde, ilk dönem tam anlamıyla başlamadan, çaylak öğrencilerin üniversiteyi ve çevresini tanımalarına, yeni arkadaşlar –ve muhtemelen yeni düşmanlar– edinmelerine; ürkekliklerini, bir mabet ağacının ilk donda bütün yapraklarını </span><span class="CharOverride-13">döküvermesi gibi hızla üstlerinden atmalarına yardım etmek amacıyla, bir dolu etkinlik ve eğlence sıkıştırılmıştı birkaç güne. Mangal partileri, piknikler, hocalarla tanışma toplantıları, yemek yarışmaları, öğleden sonra çayları, danslar, karaokeler, hatta kıyafet balosu... Peri, birinci sınıflara has tişörtü sırtında, şaşkın şaşkın ortalıkta dolandı; birkaç öğrenci ve çalışanla utana sıkıla sohbet etti. Zannediyordu ki onun dışındaki herkes kendinden emindi.</span></p>
			<p class="paragraf"><span class="CharOverride-13">Yakın zamanda üniversite, “elitist” algısını değiştirmek için “daha fazla çeşitlilik” kararı almıştı. Bilhassa ekonomik açıdan dezavantajlı öğrencilere burs veriliyordu. Peri etraftaki yüzleri taradığında, etnik, ırksal ve dini bir yelpaze görebiliyordu ama insanların maddi durumlarını </span><span class="CharOverride-13">kestirmek çok daha zordu.</span></p>
			<p class="paragraf"><span class="CharOverride-13">Bu hummalı hareketliliğin altında kimi kızlarla kimi oğlanların bakıştıklarını da fark etmişti. Hatta ileride duran bir oğlan onunla ilgileniyor gibiydi. Uzun boyluydu; kısacık kesilmiş sarı saçları, geniş omuzları ve muzaffer bir duruşu vardı; yüzücü ya da kürekçi olduğ</span><span class="CharOverride-13">unu tahmin etti Peri.</span></p>
			<p class="paragraf"><span class="CharOverride-13">“Aman, uzak dur” diye bir ses yükseldi.</span></p>
			<p class="paragraf"><span class="CharOverride-13">Peri arkasına döndüğünde daha önce hiç karşılaşmadığı, başörtülü bir kız gördü. </span></p>
			<p class="paragraf"><span class="CharOverride-13">“Üniversite kürek kulübünden, fazlasıyla popüler” dedi kız göz kırparak. İri badem gözlerine sürme </span><span class="CharOverride-13">çekmişti. “Balık avlamaya gelmiş.”</span></p>
			<p class="paragraf"><span class="CharOverride-13">“Efendim?”</span></p>
			<p class="paragraf"><span class="CharOverride-13">“Şu oğlandan bahsediyorum, her sene aynı şeyi yapıyor. Sonra da bir haftada kaç tane balığı ağıma düşürdüm diye övüne övüne dolanır ortalıkta. Geçen yılki rekorunu kırmaya çalışıyormuş, öyle duydum.”</span></p>
			<p class="paragraf"><span class="CharOverride-13">“Balık derken... kız öğrencileri mi kastediyorsun?” dedi Peri.</span></p>
			<p class="paragraf"><span class="CharOverride-13">“Evet ya! </span><span class="CharOverride-13">İşin tuhaf tarafı, bazı kızlar aptal balık muamelesi görmekten şikâyetçi değiller.” Alaycı bir tını yerleşti sesine. </span></p>
			<p class="paragraf"><span class="CharOverride-13">Peri dikkatle dinliyordu. </span></p>
			<p class="paragraf"><span class="CharOverride-13">“Buradakilere ‘Feminizme kimin ihtiyacı var?’ diye bir sor bak” diye devam etti kız. “‘Ne derler biliyor musun: ‘Hindistan, Nijerya, Suudi Arabistan’daki kadınlara gerek, İngiltere’dekilere değil; biz bunları </span><span class="CharOverride-13">çoktan aştık!’ Hele Oxford’da hiç gerekmez, değil mi ya? Ama gerçek öyle değil işte. Burada kız öğrencilerin daha başarısız olduklarını biliyor muydun? Sınav sonuçlarında büyük bir cinsiyet farkı var. Oxford’da birinci sınıf öğrencisi bir kadının, Mısır’daki bir köylü kadın kadar ihtiyacı var feminizme! Eğer bana hak veriyorsan dilekçemizi imzalar mısın?” Böyle dedi ve bir tükenmezkalemle, üstünde “Oxford Feminist Timi” yazan bir tomar kâ</span><span class="CharOverride-13">ğıdı Peri’ye uzattı. </span></p>
			<p class="paragraf"><span class="CharOverride-13">“Pardon, sen feminist misin yani?” diye ihtiyatla sordu Peri. Hiç başörtülü bir feminist olabileceğine ihtimal vermemişti. </span></p>
			<p class="paragraf"><span class="CharOverride-13">“Tabii ki” dedi kız. “Müslüman feministim; bunun mümkün olmadığını düşünenler varsa o da onların sorunu.”</span></p>
			<p class="paragraf"><span class="CharOverride-13">Peri imzasını </span><span class="CharOverride-13">atarken eski erkek arkadaşı geldi aklına. Sadece Avrupa edebiyatına değil, her türlü Batılı ideolojiye de karşıydı, bilhassa feminizme! </span><span class="metin-italik" xml:lang="tr-TR">Bacılarımızı asıl mevzudan –yani sınıf mücadelesinden– uzaklaştırmak için uydurulmuş bir safsata</span><span class="CharOverride-13">. Ekonomik sömürünün bitmesi, her türlü ayrımcılığın sonunu getireceği için ayrı bir kadın hareketine lüzum yoktu. Kadınların kurtuluşu proletaryanın kurtuluşuyla gerçekleşecekti nasıl olsa.</span></p>
			<p class="paragraf"><span class="CharOverride-13">“Teşekkür ederim” dedi kız, kalemiyle kâğıtlarını geri alırken. “Benim adım Mona, bu arada. Seninki ne?” </span></p>
			<p class="paragraf"><span class="CharOverride-13">“Peri.”</span></p>
			<p class="paragraf"><span class="CharOverride-13">“Tanıştığımıza sevindim” dedi Mona. Gülümsemesi ışıl ışıldı.</span></p>
			<p class="paragraf"><span class="CharOverride-13">Mona Peri’ye Mısır asıllı bir Amerikalı olduğunu, New Jersey’de doğduğunu anlattı. On yaşındayken Kahire’ye taşınmışlardı. Yıllar sonra orada tutunamayı</span><span class="CharOverride-13">p yeniden ABD’ye dönmüşlerdi. Oxford’da ikinci yılıydı bu, ama felsefeye daha fazla odaklanmak için bölüm değiştiriyordu. Annesi de kapalıydı dediğine göre, ama büyük ablasının başı açıktı. “İki kız kardeş farklı tercihler yaptık hayatta.” </span></p>
			<p class="paragraf"><span class="CharOverride-13">“Yani diyorsun ki... başını örtmeyi kendin seçtin, ha?”</span></p>
			<p class="paragraf"><span class="CharOverride-13">“Annemler tabii ki bana seçim hakkı verdiler. Başörtüm şahsi kararım, inancımın ifadesi. Bana iç </span><span class="CharOverride-13">huzuru ve özgüven veriyor.” Yüzü gölgelendi. “Sırf bu yüzden kaç kez aşağılandım bir bilsen.” </span></p>
			<p class="paragraf"><span class="CharOverride-13">Bu kızda kendi annesinin daha genç halini gördü Peri. Aynı kararlılık, aynı adanmışlık. “Benim annem de kapalıdır” dedi usulca.</span></p>
			<p class="paragraf"><span class="CharOverride-13">“A? Sahi mi?” Bu konuda bir şeyler daha duymayı bekleyen Mona’nın gözleri parladı ama Peri konuyu kapatmıştı bile. Annesiyle arasının iyi olmadığını bir yabancıya itiraf etmeye niyeti yoktu. </span></p>
			<p class="paragraf"><span class="CharOverride-13">“Peki, eminim görüşürüz yine. Ben her zaman bir şeyler için imza toplarım buralarda” dedi Mona. “Gel sen de gönüllü ol. Çözmek gereken öyle çok sorun var ki.”</span></p>
			<p class="paragraf"><span class="CharOverride-13">Ayrılmadan önce el sıkıştılar – sertçe; Mona’nın tarzı buydu.</span></p>
			<p class="paragraf"><span class="CharOverride-13">Peri aynı gece güncesine şöyle yazdı: </span><span class="metin-italik" xml:lang="tr-TR">Bazı insanlar dünyayı değiştirmek istiyor, bazıları eşlerini ya da arkadaşlarını. Kendini değiştirmek isteyense çok az. Bana sorsalar, ben Tanrı’yı </span><span class="CharOverride-13">–</span><span class="metin-italik" xml:lang="tr-TR">Tanrı algısını</span><span class="CharOverride-13">–</span><span class="metin-italik" xml:lang="tr-TR"> değiştirmek istiyorum galiba. Ne muhteşem bir şey olurdu. Herkesin yararına.</span></p>
			<p class="yildiz" xml:lang="en-GB"><span class="CharOverride-13">* * *</span></p>
			<p class="paragraf"><span class="CharOverride-13">İstanbul’dayken, dışadönük bir hayat sürmeye zorlamıştı kendini Peri</span><span class="CharOverride-13">; bunda pek de başarılı olduğu söylenemezdi. Oysa Oxford’da omuzlarındaki kültürel baskı kalktığından yalnızlığın tadını çıkarıyordu. Gerçi tantanadan uzak durmasının tek sebebi içedönüklüğü değildi. Birtakım etkinlikler (öğrenci odası çayları, hocalarla toplantılar) bedava olsa da, diğerleri (vegan mini pastalar, şekerlemeler, vejetaryen pizzalar) için para harcamak gerekiyordu. Bütün bu hayhuydan uzak durması, kısıtlı bütçesi için daha hay</span><span class="CharOverride-13">ırlı olacaktı. Bunlar yerine, yapılacaklar listesine odaklandı: Öğrenci kimliğini almak, ders kitaplarını ucuza bulmak, bankada bir öğrenci hesabı açtırmak. Hayatta kalmanın en ucuz yolunu bulmak için çeşitli dükkân ve süpermarketlerdeki fiyatları kıyaslıyordu.</span></p>
			<p class="paragraf"><span class="CharOverride-13">Yeniler Haftası bütün eğlencesi ve neşesiyle sona erdiğinde buna sevinen tek öğrenci Peri’ydi herhalde. Akademik dönem hemen başladı. Rahatlayan Peri, seminerlerden, derslerden, okuma listelerinden ve ödevlerden oluşan bir rutine sarıldı dört elle. Ders çalışmak, tamamen yabancı bu ortamda tutunabileceği sağlam bir halattı. </span></p>
			<p class="paragraf"><span class="CharOverride-13">Ş</span><span class="CharOverride-13">irin ardında havada asılı kalan bir parfüm kokusu bırakarak, değişik saatlerde gelip gidiyordu. Günlük hayatlarının, bilhassa akşamlarının ritimleri tamamen farklı, uyumsuzdu. Ama kahvaltı ve öğle yemeklerini hemen her gün beraber yiyorlardı. Olanca benzemezliklerine kar</span><span class="CharOverride-13">şın konuşacak çok şeyleri vardı. Arkadaşlıkları hızla pekişti. </span></p>
			<p class="paragraf"><span class="CharOverride-13">Bu arada Peri, Şirin’in sözünü</span><span class="CharOverride-13"> ettiği ve sık sık hatırlattığı seminer dersini unutmamıştı. Felsefe Bölümü’nce açılan dersler listesinde, bir sürü etkileyici ve karmaşık başlığın –Stoacı Psikoloji ve Epistemoloji; Platon’un Felsefeci Kralları, İyi Hayat ve Asil Yalan; Aquino’lu Tommaso: Ortaçağ’daki Kritikleri ve Yandaşları; Alman İdealizmi ve Kant Felsefesi– arasında buldu bahsi geç</span><span class="CharOverride-13">en dersi. </span></p>
			<p class="paragraf"><span class="CharOverride-13">Listenin sonuna doğru kısacık bir başlık göze çarpıyordu: TANRI. Yanındaki tanım şöyleydi: </span><span class="metin-italik" xml:lang="tr-TR">Bu ders,</span><span class="CharOverride-13"> </span><span class="metin-italik" xml:lang="tr-TR">Antikçağ’dan günümüze, filolojiden şiire, mistisizmden beyin bilimine, Doğu felsefecilerinden onların Batılı emsallerine uzanan envai çeşit kaynağa dayanarak, Tanrı dediğimizde neden bahsettiğimizi araştırır.</span></p>
			<p class="paragraf"><span class="CharOverride-13">Hocanın adı parantez içinde belirtilmişti: Profesör Anthony Zacharias Azur. Altında bir not vardı: </span><span class="metin-italik" xml:lang="tr-TR">Dikkat: Bu ders size uygun olmayabilir. Kapasite sınırlıdır, önce profesörle konuşun! </span></p>
			<p class="paragraf"><span class="CharOverride-13">Peri ders tanımını ilginç buldu, üsluptaki kendini beğenmişlikse itici olduğu kadar davetkârdı. Biraz daha araştırmayı </span><span class="CharOverride-13">düşündüyse de ilk günlerin çılgın koşuşturması içinde kısa sürede unuttu. Şirin haklıydı galiba. Çok meşguldü Peri, “Tanrı”nın beklemesi gerekecekti.</span></p>
		</div>
	</body>
</html>