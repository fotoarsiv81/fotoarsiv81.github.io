<html xmlns="http://www.w3.org/1999/xhtml">
	<head>
		<title>1-27</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-27" xml:lang="en-GB"><span class="bolum-baslik _idGenCharOverride-2">Müzik kutusu</span></p>
			<p class="alt20" xml:lang="en-GB"><span class="CharOverride-13">İstanbul, 2016</span></p>
			<p class="paragraf"><span class="CharOverride-13">Tatlılar gelmiş, kristal tabaklar içinde servis edilmişti: çikolata kremalı, fındıklı mus pasta ve kaymaklı ayva tatlısı. Konuklar, yarı iltifat, yarı şikâyet yüklü bir koro halinde konuşmaya başladılar.</span></p>
			<p class="paragraf"><span class="CharOverride-13">“Ay, kesin en az iki kilo aldım bu akşam” </span><span class="CharOverride-13">dedi reklam şirketinin başındaki kadın, göbeğine hafifçe vurarak.</span></p>
			<p class="paragraf"><span class="CharOverride-13">“Aman dert etme, eve gidene kadar yakarsın” dedi işadamının karısı.</span></p>
			<p class="paragraf"><span class="CharOverride-13">“Siyaset tartışmaya devam edin yeter” dedi meşhur gazeteci. “Bu ülkede böyle formda kalıyoruz.”</span></p>
			<p class="paragraf"><span class="CharOverride-13">Hizmetçi yanında belirdiğinde, Peri kimseye duyurmamaya çalışarak fısıldadı: “Çok minik bir parça ayva tatlısı alayım, o kadar.”</span></p>
			<p class="paragraf"><span class="CharOverride-13">“Elbette hanımefendi” dedi hizmetçi; gönüllü </span><span class="CharOverride-13">bir suç ortağı gibi sesini alçaltarak. </span></p>
			<p class="paragraf"><span class="CharOverride-13">Ama ev sahibesinin keskin kulaklarından kaçmadı bu konuşma. Masanın ucundan seslendi: “Hayatta kabul etmem! Az evvel demokrasi üzerine görüşlerimize karşı çıkmana bozulmadım ama pastamdan tatmazsan külahları değişiriz.”</span></p>
			<p class="paragraf"><span class="CharOverride-13">Peri razı oldu mecburen. Hem ayva tatlısından hem pastadan aldı. Kadınların birbirlerini şişmanlatmaya neden bu kadar meraklı </span><span class="CharOverride-13">olduklarını hiçbir zaman anlamamıştı. “Karşılaştırmalı estetik ilkesi.” Kimileri, başkalarını şişmanlatarak zayıf kalıyordu. Belki de gereksiz yere kurcalıyordu. Şirin olsa şöyle derdi muhtemelen: “İnan bana Farecik, yeterince kurcalamıyorsun bile!”</span></p>
			<p class="paragraf"><span class="CharOverride-13">Tatmin olan ev sahibesi bir başka konuğa dönünce Peri şarap kadehini kavradı. Bu akşam her zamankinden fazla içiyordu ama kimse fark etmemişti, en başta da kendisi. Maziyi düşünmekten kendini alamıyordu. Üniversite yıllarını hatırlamamak için zihninde kurduğu barajda derin bir çatlak oluşmuştu. Şimdi o aralıktan hüzün sızıyordu içeri damla damla. Bu arada, bunun neden olabileceği tehlike ve yıkımın farkında olan bir başka yanı alarma geçmiş, her şey normale dönebilsin diye deli gibi tamir etmeye çalışıyordu çatlağı. </span></p>
			<p class="paragraf"><span class="CharOverride-13">“Hani medyum geliyordu bu akşam? Sormak istediğim şeyler var” dedi meşhur gazetecinin kız arkadaşı, sigara içenlere özgü </span><span class="CharOverride-13">boğuk sesiyle. Genç kadının neden gergin olduğunu bilmeyen yoktu. Gazetecinin eski karısıyla romantik bir akşam yemeği yerken görüldüğüne ve çiftin yeniden bir araya geleceğine dair geçenlerde bir medya web sitesinde yayınlanan dedikodulardan rahatsızdı. </span></p>
			<p class="paragraf"><span class="CharOverride-13">“Geliyor” dedi işadamı. “Bir saat önce burada olacaktı ama trafiğe takıldı besbelli.”</span></p>
			<p class="paragraf"><span class="CharOverride-13">“Hah, İstanbul’da hangi yolların açık olduğunu medyumlar bile bilemiyor” diye şaka yaptı Amerikalı serbest fon yöneticisi. </span></p>
			<p class="paragraf"><span class="CharOverride-13">“Bak göreceksin dostum, bu medyum bildiklerine benzemiyor” diye övündü işadamı yarı İngilizce, yarı Türkçe. “Finans krizini öngörmüş!”</span></p>
			<p class="paragraf"><span class="CharOverride-13">“Zaten uzmanlara güvenimiz kalmadı. En iyisi hepimiz medyumlara danışalım, olsun bitsin!” dedi reklamcı kadın. </span></p>
			<p class="paragraf"><span class="CharOverride-13">Peri, usulca izin isteyerek masadan kalktı. </span></p>
			<p class="paragraf"><span class="CharOverride-13">“Ah, hay Allah, konuşmalarımız seni sıktı mı yoksa?” dedi mimar. Küçük intikamların adamı olduğu için Peri’nin az önceki meydan okumasını affetmemişti.</span></p>
			<p class="paragraf"><span class="CharOverride-13">Sakin bir ifadeyle baktı Peri adama. “Çocukları kontrol etmek için bir telefon açacağım.”</span></p>
			<p class="paragraf"><span class="CharOverride-13">“Elbette” </span><span class="CharOverride-13">dedi işadamı. “Üst kata çalışma odama çıksana. Kimse rahatsız etmez.”</span></p>
			<p class="paragraf"><span class="CharOverride-13">Peri kocasının cep telefonunu ödünç aldı. Geniş mermer merdivenleri çıkarak birinci kata ulaştı. Çalışma odasının kapısından içeri girmesiyle duraklaması bir oldu. Amma afili yerdi burası. Yerden tavana kadar uzanan pencerelerden muhteşem bir Boğaz manzarası görünüyordu. Deri panelli duvarlar, ahşap kaplama tavan, maun ve mermerden imal edilmiş masa, yumurta sarısı yüksek koltuklar, antika biblolar ve pahalı tablolarla, bir çalışma alanından ziyade müsrif bir mafya babasının oturma odasını andırıyordu. </span></p>
			<p class="paragraf"><span class="CharOverride-13">Bir köşedeki duvar, işadamının politikacılarla, şöhretlerle ve oligarklarla çekilmiş çok sayıda çerçeveli fotoğrafıyla donatılmıştı. Artık iktidarda olmayan bir Ortadoğu diktatörünün porselen gülümsemesini fark etti Peri; gösterişli bir Bedevi çadırının önünde bizim işadamıyla el sıkışıyordu. Bir başka fotoğrafta, doğduğu şehrin her yerini kendi fotoğraflarıyla kaplatan ve yılın aylarından birine kendi, bir diğerine de annesinin adını veren bir Orta Asya otokratının demirden dökülmüş gibi görünen yüzü dik dik bakıyordu. Peri derin bir soluk aldı. Karanlık ilişkilerden akan paralarla yapılmış bu malikânede ne işi vardı? O an kendini, ırmaktaki akıntıyla yuvarlanan bir çakıl taşı gibi hissetti. Profesör Azur burada olsaydı, ne diyeceğini kestirebiliyordu: </span><span class="metin-italik" xml:lang="tr-TR">“Özgürlük yoksa aşk da yok. Özgür olmanınsa tek yolu var: Alışıp kanıksadığımız, kolayımıza gelen Ben’i terk edebilmek! Göze alabilir misin?”</span><span class="CharOverride-13"> </span></p>
			<p class="paragraf"><span class="CharOverride-13">Kendi aklından kaçarcasına hızla tuşladı </span><span class="CharOverride-13">evinin numarasını. Çocukları görmeye gelmiş olan annesinin telefonu açmasını beklerken alnını cama dayadı, dışarıdaki manzarayı inceledi. Camın arkasında, gerçek olamayacak kadar parlak bir hilalin altında uzanıyordu şehr-i şehir – birbirlerine sırlar fısıldıyormuş gibi yana eğilmiş </span><span class="CharOverride-13">evler, dik tepelere tırmanan keskin virajlı sokaklar, kapılarını kapatan son kahvehaneler ve isteksizce ayrılan son müşteriler... Çantasını çalan çocukların ne yaptığını merak etti. Uyuyorlar mıydı acaba, eğer öyleyse aç mı girmişlerdi yatağa? Şu anda rüya görüyorlardı belki de; kim bilir kendisi de, peşlerinden koşturan deli bir kadın olarak o rüyaların içinde bir yerlerdeydi. </span></p>
			<p class="paragraf"><span class="CharOverride-13">Selma dördüncü çalışta açtı </span><span class="CharOverride-13">telefonu. “Yemek bitti mi?”</span></p>
			<p class="paragraf"><span class="CharOverride-13">“Daha bitmedi” dedi Peri. “Hâlâ buradayız. Oğlanlar iyi mi?”</span></p>
			<p class="paragraf"><span class="CharOverride-13">“Niye iyi olmayacaklarmış? Anneanneleriyle güzel vakit geçirdiler. Şimdi uyuyorlar.”</span></p>
			<p class="paragraf"><span class="CharOverride-13">“Yemek yediler mi?”</span></p>
			<p class="paragraf"><span class="CharOverride-13">Pes dercesine bir ses çıkardı Selma. “Hiç aç </span><span class="CharOverride-13">yatırır mıyım torunlarımı? Mantı yaptım, kurt gibi yediler. Zavallılar özlemişler belli.”</span></p>
			<p class="paragraf"><span class="CharOverride-13">Selma’nın mutfak yeteneklerini almamış olan Peri, annesinin sesindeki azarı işitmişti. “Teşekkür ederim” dedi. “Eminim bayılmışlardır.”</span></p>
			<p class="paragraf"><span class="CharOverride-13">“Bir şey değil” dedi Selma. “Hadi sonra görüşürüz madem.”</span></p>
			<p class="paragraf"><span class="CharOverride-13">“Bir dakika!” Peri duraksadı. “Anne, senden bir şey isteyebilir miyim?” </span></p>
			<p class="paragraf"><span class="CharOverride-13">Bir hışırtı </span><span class="CharOverride-13">oldu. Peri annesinin daha iyi duyabilmek için telefonu sol kulağına geçirdiğini anladı. Kocasının vefatından sonra gözle görülür şekilde yaşlanmıştı Selma. Bütün o kavgalardan sonra, tuhaftır, Mensur’un yokluğunda çökmüştü. </span></p>
			<p class="paragraf"><span class="CharOverride-13">“Yatak odasında... ikinci ya da üçüncü çekmecede bir defter olması lazım” dedi Peri tane tane. “Turkuaz renkli.” </span></p>
			<p class="paragraf"><span class="CharOverride-13">“Hani babanın sana verdiği.” Selma hep kıskanmıştı kocasıyla kızının arasındaki bağı. Mensur’un ölümü </span><span class="CharOverride-13">hislerini değiştirmemişti. Peri kendi deneyiminden biliyordu ki, ölüleri ve onların yaşayanlar üzerindeki etkisini kıskanmaya devam etmek mümkündü.</span></p>
			<p class="paragraf"><span class="CharOverride-13">“Evet anne” dedi Peri. “Kilitli, ama en alt çekmecede bir anahtar var. Havluların altında. Arka sayfada bir telefon numarası olacak. Yanında ‘Şirin’ yazıyor. Onu bana verebilir misin?”</span></p>
			<p class="paragraf"><span class="CharOverride-13">“Sabahı beklese olmaz mı?” dedi Selma. “Gözlerim eskisi gibi değil.”</span></p>
			<p class="paragraf"><span class="CharOverride-13">“Lütfen. Bir telefon görüşmesi yapmam gerekiyor” dedi Peri. “Bu gece.”</span></p>
			<p class="paragraf"><span class="CharOverride-13">“Pekâlâ, bekle biraz” dedi Selma iç geçirerek. “Bakalım, yapabilecek miyim.”</span></p>
			<p class="paragraf"><span class="CharOverride-13">“Ah, anne...”</span></p>
			<p class="paragraf"><span class="CharOverride-13">“Evet?”</span></p>
			<p class="paragraf"><span class="CharOverride-13">“Defteri sonra yine kilitler misin?”</span></p>
			<p class="paragraf"><span class="CharOverride-13">“Dur şimdi, adım adım gidelim” dedi Selma bezgince. “Karıştırma kafamı.</span><span class="CharOverride-13">”</span></p>
			<p class="paragraf"><span class="CharOverride-13">Peri, annesinin ahizeyi kenara bırakıp uzaklaşan adımlarını dinledi. Altdudağını kemirerek bekledi. Uzakta, ikinci köprünün ışıkları altında, yeşilimsi bir maviye bürünmüştü deniz. Camdaki yansımasını inceledi, karnının biraz yağ bağladığını memnuniyetsizlikle fark etti. Yine de korktuğu gibi hızla yaşlanmamıştı daha. Yaşlanmanın farklı yolları </span><span class="CharOverride-13">vardı belki de. Kimilerinin önce bedeni soluyordu, kimilerinin zihni, kimilerinin de ruhu.</span></p>
			<p class="paragraf"><span class="CharOverride-13">Beynimizde, hafızanın saklandığı kuytuda bir müzik kutusu vardı adeta – eski bir melodinin notalarını çalan, sırı dökülmüş bir müzik kutusu. Unutmak istemediğimiz ama hatırlamaya da cesaret edemediğimiz ne var ne yoksa buraya saklanmıştı. Stres ya da travma anlarında ya da bazen sebepsiz yere pat diye açılırdı kutu, her şey etrafa saçılırdı. Peri şu anda yaşadığı</span><span class="CharOverride-13"> şeyi aynen buna benzetiyordu. </span></p>
			<p class="paragraf"><span class="CharOverride-13">“Bulamadım” dedi Selma soluk soluğa kalmıştı. </span></p>
			<p class="paragraf"><span class="CharOverride-13">“Sonra bir kez daha bakar mısın, ne olur? Bulunca beni arar mısın?”</span></p>
			<p class="paragraf"><span class="CharOverride-13">“Televizyon seyrediyordum” diye itiraz edecek oldu Selma ama hemen uzlaşmacı bir tavır takındı. “Peki, elimden geleni yaparım.”</span></p>
			<p class="paragraf"><span class="CharOverride-13">Araları eskisine göre çok daha iyiydi. Sanki Mensur yokluğuyla onları yakınlaştırmıştı. Ölümünün yarattığı</span><span class="CharOverride-13"> boşluk, paylaşılan bir alana, duygudaşlığa dönüşmüştü. </span></p>
			<p class="paragraf"><span class="CharOverride-13">“Bir şey daha” diye ekledi Peri. “Telefonum çalındı. Adnan’a mesaj atabilirsin ama ona bir şey söyleme. Sadece ‘Evi ara’ yaz, ben seni ararım.”</span></p>
			<p class="paragraf"><span class="CharOverride-13">“Neler oluyor?” diye sordu Selma, sesinde bir kuşku tınısıyla. “Şirin, şu İngiltere’deki deli kız değil mi?”</span></p>
			<p class="paragraf"><span class="CharOverride-13">Peri yüreğinin hop ettiğini hissetti. </span></p>
			<p class="paragraf"><span class="CharOverride-13">“Niye konuşmak istiyorsun onunla?” diye sıkıştırdı Selma. “</span><span class="CharOverride-13">İyi bir kız değildi o. Öyle arkadaş olmaz olsun.”</span></p>
			<p class="paragraf"><span class="metin-italik" xml:lang="tr-TR">Ama en iyi arkadaşımdı</span><span class="CharOverride-13"> diye geçirdi Peri aklından, dilini tuttu. </span><span class="metin-italik" xml:lang="tr-TR">Şirin, Mona ve ben. Üçümüzdük işte: Günahkâr, İnanan ve Şaşkın. </span><span class="metin-italik" xml:lang="tr-TR">Münkir, Mümin ve Mütereddit. </span></p>
			<p class="paragraf"><span class="CharOverride-13">“Çok zaman oldu” dedi Peri onun yerine. “Artık yetişkiniz hepimiz. Kaygılanmanı gerektirecek bir şey yok. Eminim çoktan unutmu</span><span class="CharOverride-13">ştur.”</span></p>
			<p class="paragraf"><span class="CharOverride-13">Söylediklerine kendi de inanmaya çalışsa bile hiçbirinin doğru olmadığını biliyordu. Şirin kolay kolay geçmişi geride bırakamazdı. Tıpkı Peri’nin bırakamadığı gibi.</span></p>
		</div>
	</body>
</html>