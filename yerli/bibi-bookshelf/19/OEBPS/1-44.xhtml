<html xmlns="http://www.w3.org/1999/xhtml">
	<head>
		<title>1-44</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-43" xml:lang="en-GB"><span class="bolum-baslik _idGenCharOverride-2">Rüya tabircisi</span></p>
			<p class="alt20" xml:lang="en-GB"><span class="CharOverride-13">Oxford, 2001</span></p>
			<p class="paragraf"><span class="CharOverride-13">Bir sonraki derste Profesör Azur sınıfa eli kolu kitap dolu geldi. Peşi sıra bir adam girdi içeri. Bir odacıydı bu ve içinde demir soba, siyah kâğıt tomarları, CD çalar ve uçaklarda dağıtılanlara benzer küçük yastıklar bulunan bir el arabasını itiyordu.</span></p>
			<p class="paragraf"><span class="CharOverride-13">“Bir tiyatro oyunu adeta her ders” diye düşündü Peri kendi kendine. “O sahnede oyuncu, biz de seyircileriz.”</span></p>
			<p class="paragraf"><span class="CharOverride-13">Azur dalgın görünüyordu, gözleri bugün daha koyu bir tona bürünmüştü </span><span class="CharOverride-13">– ormanlardan delidolu taşarak akan bir dere gibi. </span></p>
			<p class="paragraf"><span class="CharOverride-13">“Zahmet oldu Jim, müteşekkirim” dedi Azur odacıya.</span></p>
			<p class="paragraf"><span class="CharOverride-13">“Ne zahmeti efendim.” </span></p>
			<p class="paragraf"><span class="CharOverride-13">“Ders sonunda gelmeyi unutmazsın değil mi?”</span></p>
			<p class="paragraf"><span class="CharOverride-13">Adam başını, “elbette” anlamında salladı ve çıktı.</span></p>
			<p class="paragraf"><span class="CharOverride-13">Azur, etrafında halka oluşturan meraklı genç yüzlere baktı. “Herkes nasıl bakalım?”</span></p>
			<p class="paragraf"><span class="CharOverride-13">Yanıtlar coşkulu bir koroya dönüştü. </span></p>
			<p class="paragraf"><span class="CharOverride-13">“Süper! Eğer dün gece şu veya bu sebepten uykunuzu alamadınızsa ve bu açığı kapatmak istiyorsanız –ki bunun mümkün olmadığı bilimsel olarak ispatlanmıştır– işte size fırsat. Şu yastıkları dağıtabilir misiniz lütfen?”</span></p>
			<p class="paragraf"><span class="CharOverride-13">Her öğrenci bir yastık aldı. Bu arada profesör de sobayla uğraşıyordu.</span></p>
			<p class="paragraf"><span class="CharOverride-13">“Okulu ateşe mi vereceğiz hocam?” deyiverdi Kevin.</span></p>
			<p class="paragraf"><span class="CharOverride-13">“Nasıl da bildin? Hayır, hiçbir şeyi yakmayacağız. Henüz değil. Sahte soba bu.”</span></p>
			<p class="paragraf"><span class="CharOverride-13">İçindeki kömürler kıpkırmızı kor halinde yanıyor gibi görünürken buna inanmak zor olsa da, profesör haklıydı. Bu bir elektrik sobasıydı.</span></p>
			<p class="paragraf"><span class="CharOverride-13">“Pekâlâ hanımlar, beyler. Yastıklarınız elinizde. Şimdi varsayalım, sıcak bir sobanız var, dışarısı</span><span class="CharOverride-13"> da buz gibi. Uyumaktan başka ne gelir elinizden?”</span></p>
			<p class="paragraf"><span class="CharOverride-13">Öğrenciler birbirlerine baktılar.</span></p>
			<p class="paragraf"><span class="CharOverride-13">“Koyun başlarınızı!” diye emretti Azur.</span></p>
			<p class="paragraf"><span class="CharOverride-13">Söyleneni yaptılar. Gözleri kuşkuyla kocaman açılmış halde, sopa yutmuş gibi dimdik oturan Peri hariç herkes.</span></p>
			<p class="paragraf"><span class="CharOverride-13">“Bravo Peri! Sakın bana güvenme. Kim bilir, belki de yastıkların iç</span><span class="CharOverride-13">ini kızgın kedilerle doldurmuşumdur.”</span></p>
			<p class="paragraf"><span class="CharOverride-13">Peri kızardı, bu kez o da itaat etti.</span></p>
			<p class="paragraf"><span class="CharOverride-13">Azur siyah kâğıtları çıkardı. Bir de bant rulosu. Camları kaplamaya başladı. Dışarının ışığından mahrum kalan oda yarı karanlığa gömüldü. Ardından CD çaları çalıştırdı. Müzik değil, yanan bir şöminenin sesleri yayıldı odaya.</span></p>
			<p class="paragraf"><span class="CharOverride-13">“Ne yapıyoruz hocam ya?”</span><span class="CharOverride-13"> diye sordu Kevin yine.</span></p>
			<p class="paragraf"><span class="CharOverride-13">“Descartes’ın sıkça ziyaret ettiği bir yere gidiyoruz. Rüya âlemine.”</span></p>
			<p class="paragraf"><span class="CharOverride-13">Birisi alaycı alaycı güldü ama grubun geri kalanı heyecanlanmış görünüyordu.</span></p>
			<p class="paragraf"><span class="CharOverride-13">“Anlatacağım şeyi yaşadığında Descartes yaklaşık sizin yaşlarınızdaydı. Sizin de birer büyük filozof olma hayaliniz var mı?”</span></p>
			<p class="paragraf"><span class="CharOverride-13">“Tabii ya” dedi Bruno pişkin pişkin.</span></p>
			<p class="paragraf"><span class="CharOverride-13">Azur gözlerini devirdi. “Descartes’ın meşhur üç rüyasını ziyaret edeceğiz. İlkinde, genç filozof bir tepeye tırmanmaktadır zar zor. Düşmekten korkar. Başaramamaktan. Hedeflerine ulaşmak için çok çalışması gerektiğini bilir ama yüce bir gücün –Tanrı’nın?– yardımını arar.”</span></p>
			<p class="paragraf"><span class="CharOverride-13">Başı yastığında, gözleri yarı kapalı dinliyordu Peri.</span></p>
			<p class="paragraf"><span class="CharOverride-13">“Ta uzakta bir kilise görür – Tanrı’nın evi. Filozofun ayağını yerden kesiveren ani bir rüzgâr onu kaptığı gibi oraya fırlatır.”</span></p>
			<p class="paragraf"><span class="CharOverride-13">“Söyledim size</span><span class="CharOverride-13">, Tanrı’dan ümidinizi kesin, ateist olun diye” dedi Kevin.</span></p>
			<p class="paragraf"><span class="CharOverride-13">Azur devam etti: “Descartes kalkıp üstünü başını silkeler. Avluda yabancı bir adam ona bir kavun uzatır – yabancı bir diyardan gelmiş bilinmeyen bir meyve. Gizem.”</span></p>
			<p class="paragraf"><span class="CharOverride-13">“Hoppala!” diye mırıldandı Peri’nin yanında oturan Ed. Yanında getirdiği teneke kutuyu açmış, içindeki ev yapımı kurabiyeleri sağa sola ikram ediyordu.</span></p>
			<p class="paragraf"><span class="CharOverride-13">Azur devam etti: “Descartes ter içinde uyanır. Rüyayı bir mesaj olarak yorumlar; ama Tanrı’dan mı, şeytandan mı? Aklımıza zanlar, evhamlar, korkular nereden üşüşür; dışarıdan mı, içeriden mi? Sahi nedir Tanrı; dış bir kuvvet mi, zihnimizin bir ürünü </span><span class="CharOverride-13">mü? İşte, tekrar uykuya daldığında, onu ikinci rüyaya sürükleyen bu sorulardır.”</span></p>
			<p class="paragraf"><span class="CharOverride-13">Azur CD’deki ikinci kayda geçti. Şimşek ve yıldırım sesleri doldurdu odayı. “Bir fırtına yaklaşmakta. ‘Hayatta kötü şeyler neden olur?’ diye sorar Descartes. ‘Tanrı bunca fesada nasıl izin verebilir?’ diye düşünür; kafası karışır. Yapayalnızdır. Karanlık, asap bozucu bir rüyadır bu.”</span></p>
			<p class="paragraf"><span class="CharOverride-13">“Peki ya üçüncüsü?” diye sordu Elizabeth.</span></p>
			<p class="paragraf"><span class="CharOverride-13">“Aha, en önemlisi. Descartes bir sözlük görür. Çok sevinir, çünkü kelimelere âşıktır. Bir kitap ilişir gözüne. </span><span class="metin-italik" xml:lang="tr-TR">Corpus Poetarum</span><span class="CharOverride-13">. Rastgele bir sayfasını açar, Decimus Magnus Ausonius’un bir şiirini bulur.”</span></p>
			<p class="paragraf"><span class="CharOverride-13">“Kim?” dedi Bruno şaşkınlıkla.</span></p>
			<p class="paragraf"><span class="CharOverride-13">“Romalı şair, gramerci, retorikçi.” </span><span class="CharOverride-13">Azur parmağıyla Peri’yi işaret etti. “Senin şehrini –o zamanki ismiyle Konstantinopolis’i– ziyaret ettiğini biliyor muydun? İmparator Birinci Constantinus’un oğluna ders verdi.”</span></p>
			<p class="paragraf"><span class="CharOverride-13">Ausonius adını daha önce hiç duymamış olan Peri başını iki yana salladı.</span></p>
			<p class="paragraf"><span class="CharOverride-13">“Şiirin ilk dizesi şöyledir: </span><span class="metin-italik" xml:lang="tr-TR">Acaba hangi yoldan gitmeliyim hayatta?</span><span class="CharOverride-13">” Azur duraksadı. “Sonra bir adam ortaya çıkar ve Descartes’a şiir hakkında sorular sorar. Ama filozof yanıt veremez. Adam ona gülerek ortadan kaybolur. Descartes mahcup olur. İnsan ne kadar çok okuyup öğrenirse öğrensin bildikleri nasıl da azdır, sınırlıdır. Kendinden şüphe eder; tıpkı bütün akıllı insanlar gibi. Peki</span><span class="CharOverride-13">, şimdi bu rüyayı kim yorumlamak ister?” </span></p>
			<p class="paragraf"><span class="CharOverride-13">“Valla şu kavunu hiç beğenmedim, muzır geliyor kulağa!” dedi Bruno. “Belki de Descartes gizli eşcinseldi, rüyadaki herif her kimse ona âşıktı.”</span></p>
			<p class="paragraf"><span class="CharOverride-13">“Belki.” Azur iç geçirdi. “Ama belki de sözlük, bilgiyi ve bilgeliği temsil ediyordu. Şiir ise felsefeyi ve aşkı! Descartes, Tanrı’nın kendisine bunların hepsini akıl yoluyla birleştirerek</span><span class="CharOverride-13"> ‘harikulade bir bilim’ yaratmasını öğütlediğine karar verdi. Bu kanaat, bütün felsefesine ışık tuttu. Benim size sorum şu: Siz de Tanrı’yı araştırmak için kendi kişisel harikulade biliminizi yaratabilir misiniz? Herkesinki ayrı olmalı. Kimseleri taklit etmemelisiniz.”</span></p>
			<p class="paragraf"><span class="CharOverride-13">“Nasıl yapacağız bunu?” diye sordu Mona.</span></p>
			<p class="paragraf"><span class="CharOverride-13">“Hezarfen olun” diye yanıtladı Azur. “Farklı disiplinleri sentezleyin. Merak ediyorsanız Tanrı’yı, ne olur yalnızca dine odaklanmayın artık. Dinsel kavgalar ve çekişmeler insanlığı böler, zihinlerinizi mühürler. Matematiğe, fiziğe, müziğe, resme, şiire, dansa başvurun. Sanat özünde bir arayıştır. Tanrı ilmi de arayıştır. Demek ki, Tanrı’ya inansanız da, inanmasanız da konuya yaratıcılıkla yaklaşabilirsiniz.”</span></p>
			<p class="paragraf"><span class="CharOverride-13">Peri içinde bir heyecan dalgasının yükseldiğini hissetti. Kendine has bir harikulade bilim yaratabilir miydi? Ne kadar şahane olurdu!</span></p>
			<p class="paragraf"><span class="CharOverride-13">Azur dedi ki, “Rüyalarına bakınca düşünüyorum da acaba filozof başkaları tarafından yargılanmaktan korkuyor muydu? Bizim için o koskoca René Descartes! Oysa o belki de kendisini küçük, fani, hatta bazen süfli buluyordu. Aranızda kendini yeterince özel hissetmeyenler varsa, unutmayın, Descartes bile böyle hissetmişti zaman zaman.”</span></p>
			<p class="paragraf"><span class="CharOverride-13">Peri gözlerini indirdi. Azur’un ne yaptığını anlıyordu; bu yüzden ona hem hayranlık hem tepki duyuyordu. Evet, belli ki profesör, Peri’nin özgüvenini geliştirmesine yardım etmeye çalışıyordu. Odasında yaptıkları konuşmayı unutmamıştı.</span></p>
			<p class="paragraf"><span class="CharOverride-13">Sözlerini bitirip CD’sindeki son parçayı çaldı Azur. “Beethoven. </span><span class="metin-italik" xml:lang="tr-TR">Missa Solemnis</span><span class="CharOverride-13">” dedi. “Bırakın kendinizi müziğe. Hadi uykuya dalın yine!”</span></p>
			<p class="paragraf"><span class="CharOverride-13">Başları</span><span class="CharOverride-13"> yastıklarında, müziğin tadını çıkardılar. Kimse konuşmadı. Bitene kadar kimse kıpırdamadı.</span></p>
			<p class="paragraf"><span class="CharOverride-13">“Seminer bitmiştir” diye duyurdu profesör.</span></p>
			<p class="paragraf"><span class="CharOverride-13">Aynı anda kapıya hafifçe vuruldu. Azur o yöne doğru seslendi: “Jim, gel içeri. Her zamanki gibi dakiksin.”</span></p>
			<p class="paragraf"><span class="CharOverride-13">Adam içeri girerek doğruca sobaya yöneldi. </span></p>
			<p class="paragraf"><span class="CharOverride-13">“Pekâlâ millet”</span><span class="CharOverride-13"> dedi Azur. “Bugünkü tartışmamızın ışığında, Descartes ve Tanrı üstüne bir inceleme yazın. Geçen dersteki kompozisyonlardan hepiniz çaktınız bu arada, haberiniz olsun. Bu sefer daha iyisini yapın. Yazmaya başlamadan önce bol bol araşt</span><span class="CharOverride-13">ırın. Bilgi olmadan akıl yürütülmez, yürütülürse zırvalık olur. Anlaşıldı mı?”</span></p>
			<p class="paragraf"><span class="CharOverride-13">“Evet hocam” diye yanıtladı öğrenciler koro halinde.</span></p>
			<p class="yildiz" xml:lang="en-GB"><span class="CharOverride-13">* * *</span></p>
			<p class="paragraf"><span class="CharOverride-13">Dışarı çıktığında başı zonkluyordu Peri’nin. Semboller, şiirler, kontrolümüz dışındaki şeyler, zihnimizdeki karmaşa, iyi ile kötünün ikiliği, kaosa bir anlam verme gereksinimi, rüyalara yerleştirilmiş</span><span class="CharOverride-13"> şifreler ve hayatın rüya gibi oluşu, genç bir filozofun yalnızlığı, kadim bir şiirin bugün hâlâ anlamlı ilk dizesi: </span><span class="metin-italik" xml:lang="tr-TR">Hangi yoldan gitmeliyim hayatta?</span><span class="CharOverride-13"> </span></p>
			<p class="paragraf"><span class="CharOverride-13">Azur’u dinlerken içinde bir şeyler hop etmişti; neredeyse fark edilemeyecek kadar küçük ama derin bir çatlak açılmıştı ruhunun duvarında. Ketum kişiliğinin altında nasıl da açtı, hasretti, başını döndürecek biriyle tanışmaya. Azur hiç susmasaydı keşke, günlerce anlatsaydı, ama Peri’ye, sadece ona.</span></p>
			<p class="paragraf"><span class="CharOverride-13">Azur, Tanrı’dan ve hayattan, inançtan ve bilimden bahsederken, kelimeleri, minik pirinç taneleri gibi saçılıyordu etrafa. Öylesine bereketli. Onun yanındayken Peri kendini eksiksiz hissediyordu. Başka bir yol daha vardı</span><span class="CharOverride-13"> sanki. Bir öte-diyar. Nalbantoğullarının çatısı altında büyürken içine hapsolduğu kısırdöngüden çıkacak bir geçit arıyordu. Azur’un yanındayken karmaşadan korkmuyordu. Akışkandı hayat. Çoğuldu insan. Hiçbir yönünü bastırması, gizlemesi gerekmiyordu. Azur’un evreni, kaskatı ikiliklerin dışındaydı. Rumi’nin dediği gibi, “iyi ile kötünün ötesinde” bir yer daha vardı. Peri anladı ki, annesiyle babasının yıllar yılı ettikleri kavgalarla üzülen, yıpranan ruhu, Azur’un yanında </span><span class="CharOverride-13">özgürdü, mutluydu. Bunu kimselere itiraf edemese de içten içe biliyor, hissediyordu hocasına tutulmakta olduğunu.</span></p>
		</div>
	</body>
</html>