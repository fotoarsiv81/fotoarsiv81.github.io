<html xmlns="http://www.w3.org/1999/xhtml">
	<head>
		<title>1-23</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-23" xml:lang="en-GB"><span class="bolum-baslik _idGenCharOverride-2">Siyah havyar</span></p>
			<p class="alt20" xml:lang="en-GB"><span class="CharOverride-13">İstanbul, 2016</span></p>
			<p class="paragraf"><span class="CharOverride-13">Ana yemek mantarlı </span><span class="CharOverride-13">risotto ile fırında safranlı kuzuydu. Kenarları ızgara sebzelerle süslenmiş, büyük gümüş tabaklar üstünde servis edildi. Üniformalı garsonların fiyakalı bir şekilde gelip, dumanı tüten et öbeklerinin üstündeki kapakları kaldırışlarında öyle teatral bir hava vardı ki, misafirlerden bazıları alkışlama gereği duydular. Leziz yiyecekler ve şaraplarla keyiflenen konuklar giderek daha gürültücü </span><span class="CharOverride-13">ve daha cüretkâr oldular.</span></p>
			<p class="paragraf"><span class="CharOverride-13">“Dürüst olmak gerekirse, demokrasiye inanmıyorum” dedi, şehrin dört bir yanındaki projelerden kallavi kârlar elde eden bir mimar. “Batılılar demokrasinin tek seçenek olduğunu vaaz edip duruyorlar; yalancılar! Singapur’a bakın, tam bir başarı hikâyesi. Demokrasi olmadan da olabiliyormuş pekâlâ. Çin. Rusya. Keza. Hız çağında yaşıyoruz. Yıldırım hızıyla karar almak gerek. Avrupa boş tartışmalarla vakit kaybederken Singapur almış </span><span class="CharOverride-13">başını gidiyor. Neden? Çünkü odaklanmışlar. Demokrasi gereksiz zaman kaybı. Para kaybı.”</span></p>
			<p class="paragraf"><span class="CharOverride-13">“Bravo sevgilim” dedi, yakında mimarla evleneceğe benzeyen bir iç mimar. “Hep söylerim, bizim buralara demokrasi fazla. Kabul edelim Batı’da bile başa bela aslında, ama buralara hiç uymuyor!”</span></p>
			<p class="paragraf"><span class="CharOverride-13">İşadamının karısı da hemfikirdi. “Düşünün, oğlum hukuk-işletme çift dal yapıyor. Kocamın binlerce çalışanı </span><span class="CharOverride-13">var. Ama ailemizin toplam oyu üç! Bizim şoförün beş çocuğu var. Abisi Anadolu’nun ücra bir köyünde yaşıyor; adamın iki karısı, on bir çocuğu varmış! Hayatlarında tek kitap okuduklarını sanmam ama oylarımız eşit. Avrupa’da halk eğitimli. Demokrasi kimseye zarar vermiyor. Ortadoğu öyle değil ki. Cahillere eğitimlilerle eşit oy hakkı vermek, bebeğin eline kibrit tutuşturmak gibi. Bütün evi yakacaklar!”</span></p>
			<p class="paragraf"><span class="CharOverride-13">Top sakalını işaretparmağıyla sıvazlayarak lafa daldı </span><span class="CharOverride-13">mimar. “Canım o kadar da ileri gitmeyelim. Seçim sandığından hepten vazgeçemeyiz. Böyle bir şeyi medeni dünyaya izah edemeyiz. Kontrollü, kısıtlı bir demokrasi olsa yeter. Güçlü bir lider yönetiminde, seçilmiş bürokratlar ve teknokratlardan kurulu bir ekip. Baştaki kişi ne yaptığını bildiği sürece, otorite iyi bir şey. Yabancı yatırımcı </span><span class="CharOverride-13">nasıl gelir yoksa?”</span></p>
			<p class="paragraf"><span class="CharOverride-13">Herkes dönüp masadaki tek Amerikalıya –şehri ziyaret eden bir fon yöneticisi– baktı. Sohbeti kulağına fısıldanan çeviriler yardımıyla takip etmeye çalışıyordu adam. Herkesin bakışlarını üzerinde hissedince huzursuzca kıpırdandı. “Kimse istikrarsız bir Ortadoğu istemiyor tabii. Washington’da buralara ne diyorlar biliyor musunuz? Çorba Doğu. Affedersiniz ama tam bir keşmekeş artık bu coğrafya.”</span></p>
			<p class="paragraf"><span class="CharOverride-13">Bazı misafirler kıkırdadı, diğerleri hafifçe yüz buruşturdu. Keşmekeş olduğu doğruydu ama </span><span class="metin-italik" xml:lang="tr-TR">onların</span><span class="CharOverride-13"> keşmekeşiydi; onlar gönüllerince eleştirebilirlerdi ama zengin bir Amerikalı bunu yapmasa iyi olurdu.</span></p>
			<p class="paragraf"><span class="CharOverride-13">“Benim tezimi destekliyor” dedi mimar, ağzına doldurduğu risottonun arasında. </span></p>
			<p class="paragraf"><span class="CharOverride-13">“Eh, giderek herkes aynı kanaate varıyor” diye hak verdi banka yöneticisi. “Arap Baharı fiyaskosundan sonra aklı başında hiç kimsenin güçlü bir liderlik ve istikrarın faydalarını yadsıyacağını</span><span class="CharOverride-13"> sanmam.”</span></p>
			<p class="paragraf"><span class="CharOverride-13">“Demokrasi </span><span class="metin-italik" xml:lang="tr-TR">passé</span><span class="CharOverride-13">, geçti artık! Bunun bazılarını şoke edeceğini biliyorum ama olsun varsın” dedi mimar. Görüşlerinin kabul görmesi gururunu okşamıştı. “Şahsen ben iyi niyetli bir diktatörlüğe hayır demem.” </span></p>
			<p class="paragraf"><span class="CharOverride-13">“Sorun şu ki bizim gibi memleketlerde demokrasi, bir nevi havyar gibi; fazla lüks” dedi İstanbul’dan sonra Avrupa’da klinikler açmış </span><span class="CharOverride-13">bir plastik cerrah. “Ortadoğu’ya pahalı geliyor.” </span></p>
			<p class="paragraf"><span class="CharOverride-13">“Avrupa bile inanmıyor ki artık demokrasiye” dedi meşhur gazeteci, bıçağını bir parça kuzu etine saplarken. “Avrupa Birliği desen dökülüyor.”</span></p>
			<p class="paragraf"><span class="CharOverride-13">“Rusya Ukrayna’da kaplan kesilince, süt dökmüş kedi gibi oldular” dedi artık iyice havasını </span><span class="CharOverride-13">bulan mimar. “Bu yüzyıl, kaplanların yüzyılı. Biz de kaplana dönüşmek durumundayız. Tabii, o zaman sevmezler adamı. Ama korkarlar, önemli olan da bu.”</span></p>
			<p class="paragraf"><span class="CharOverride-13">“Şahsen bizi AB’ye almadıklarına seviniyorum” dedi reklamcı kadın. “Yoksa Yunanistan gibi olabilirdik.” Hafifçe kulağını çekip parmağıyla masayı iki kez tıklattı. </span><span class="metin-italik" xml:lang="tr-TR">Şeytan kulağına kurşun</span><span class="CharOverride-13">. </span></p>
			<p class="paragraf"><span class="CharOverride-13">“Yunanlar mı? Osmanlı </span><span class="CharOverride-13">geri gelse diye can atıyorlar; bizim yönetimimiz altında daha mutluydular” diye belirtti mimar gülerek. Ama Peri’nin yüz ifadesini görünce gülüşü yarım kaldı. Adnan’a dönüp göz kırptı. “Galiba karın şakalarımdan hoşlanmadı.”</span></p>
			<p class="paragraf"><span class="CharOverride-13">Bütün konuşmayı bir eli çenesinin altında dinleyen Adnan durgun bir tebessümle karşılık verdi adama. “Eminim öyle değildir” dedi nezaketen. </span></p>
			<p class="paragraf"><span class="CharOverride-13">Peri gözlerini tabağındaki yağı donmuş risotto topağına indirdi. Mimarın iğnelemelerini duymazdan gelebilirdi; tıpkı </span><span class="CharOverride-13">puro dumanı gibi, istenmeyen ama tahammül edilebilir bir tatsızlık addedebilirdi. Sineye çekebilirdi. Ama yıllar önce, Oxford Üniversitesi’ni bir skandalın ardından bıraktığında, hayatta bir daha asla pasif olmayacağına dair söz vermişti kendi kendine. </span></p>
			<p class="paragraf"><span class="CharOverride-13">“Ama doğru” dedi Peri kocasına. “Biliyorsun ki sevmiyorum böyle hamasi lafları. Demokrasiyi havyara, devletleri kaplana benzetmeler, aşırı milliyetçi böbürlenmeler.” Uzun zamandır ilk kez konuştuğu için bütün başlar ona dönmüştü. “Demokrasiden vazgeçemeyiz. Ayrıca diktatörlüğün iyi niyetlisi filan olmaz.” </span></p>
			<p class="paragraf"><span class="CharOverride-13">“Nedenmiş?” diye sordu mimar hemen.</span></p>
			<p class="paragraf"><span class="CharOverride-13">“Çünkü küçük ilah olmaz. Birileri bir kez Tanrı’yı oynamaya başladı mı, er ya da geç işler çığırından çıkar.”</span></p>
			<p class="paragraf"><span class="CharOverride-13">Aklı, Profesör Azur’a gitti. Azur daha mütevazı olsaydı, kendisinin de öğrencileri gibi “basit bir fani” olduğunu kabullenseydi,</span><span class="CharOverride-13"> farklı olur muydu onların hikâyesi?</span></p>
			<p class="paragraf"><span class="CharOverride-13">“Biraz gerçekçi ol” dedi mimar sertçe. “Burası senin sosyetik Oxford’ın değil. Realpolitik konuşuyoruz. Komşularımıza bak: Suriye, İran, Irak! Öyle Finlandiya, İsveç, Danimarka değil. Ortadoğu’da asla İskandinav tarzı demokrasi olmaz.”</span></p>
			<p class="paragraf"><span class="CharOverride-13">“Olmayabilir belki” dedi Peri. “Ama hayal kurmaktan, talep etmekten, denemekten vazgeçemeyiz. Arzulamamıza engel olamazsın.”</span></p>
			<p class="paragraf"><span class="CharOverride-13">“Arzu! Ne kelime ama! İşte şimdi tehlikeli sulara dalıyorsun” dedi mimar, avuçlarını </span><span class="CharOverride-13">masaya yapıştırıp öne doğru eğilerek. “Sen de, ben de insanın belli bir yaştan sonra arzularından vazgeçtiğini bilecek kadar büyüdük.” </span></p>
			<p class="paragraf"><span class="CharOverride-13">“Aa, yaş konusunu açmaya ne gerek var canım” diye araya girdi işadamının karısı; ortamı yumuşatmaya çalışıyordu.</span></p>
			<p class="paragraf"><span class="CharOverride-13">Peri derin bir nefes aldı. “Düzgün, mütevazı, mazbut bir Türk kadını”ndan, kalkıp da cemiyet içinde arzunun savunuculuğunu yapması</span><span class="CharOverride-13"> beklenmezdi; bunu biliyordu. Ama o düzgün, mütevazı, mazbut Türk kadınları kulübünden istifa etmek istiyordu çoktandır. İstifası kabul edilmezse şayet, atılmaya da dünden hazırdı. </span></p>
			<p class="paragraf"><span class="CharOverride-13">“Eğer bana her türlü tutkuyu, arzuyu unutmam gereken bir yaşa erdiğimi; ulusların da tıpkı yorgun ev kadınları </span><span class="CharOverride-13">gibi kaderlerine, diktatörlerine razı olup düş kurmaktan vazgeçmeleri gerektiğini söylüyorsan, sana hiç katılmıyorum” dedi Peri. “Doğrusunu istersen, sana acırım.” </span></p>
			<p class="paragraf"><span class="CharOverride-13">Bir an kimse ne diyeceğini bilemeyince, neredeyse elle tutulacak kadar koyu ve kesif bir sessizlik çöktü odaya. İşadamı baktı ki durumu kurtarması gerek, çenesini kaldırıp omuzlarını </span><span class="CharOverride-13">dikleştirdi; sahnede öne çıkmaya hazırlanan bir Flamenko dansçısı gibi el çırparak şen bir sesle gürledi: “Ee, bir sonraki yemeğimiz nerede kaldı yahu?”</span></p>
			<p class="paragraf"><span class="CharOverride-13">Mutfakla yemek odası arasındaki çarpma kapı itilerek açıldı; hizmetçiler koşuşturarak içeri girdiler.</span></p>
		</div>
	</body>
</html>