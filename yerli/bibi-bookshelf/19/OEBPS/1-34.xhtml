<html xmlns="http://www.w3.org/1999/xhtml">
	<head>
		<title>1-34</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-34" xml:lang="en-GB"><span class="bolum-baslik _idGenCharOverride-2">Gençlik</span></p>
			<p class="alt20" xml:lang="en-GB"><span class="CharOverride-13">İstanbul, 2016</span></p>
			<p class="paragraf"><span class="CharOverride-13">“Anne ben artık gitmek istiyorum.” </span></p>
			<p class="paragraf"><span class="CharOverride-13">Deniz, Peri’nin arkasında belirmişti birden. Arkadaşı da yanındaydı. İki ergen sıkılmış</span><span class="CharOverride-13"> görünüyorlardı. Büyüklerin dünyasına dahil olmaya can atmakla beraber, yan odadan konuşmalara kulak kabartmaktan bunalmışlardı. </span></p>
			<p class="paragraf"><span class="CharOverride-13">“Selim bizi eve götürecek” dedi Deniz. </span></p>
			<p class="paragraf"><span class="CharOverride-13">İzin istemiyor, yalnızca haber veriyordu anne babasına. Diğer kız da geliyordu, o da kendi ebeveynini haberdar etmişti. Planlarını yapmışlardı çoktan. </span></p>
			<p class="paragraf"><span class="CharOverride-13">“Peki tatlım” dedi Peri. Yıllardır yanlarında çalışan şoförleri Selim’e güveni tamdı. “Siz ikiniz önden gidin o zaman; babanla ben de fazla gecikmeyiz.”</span></p>
			<p class="paragraf"><span class="CharOverride-13">Konuklar gülümseyip gözlerini devirdiler. Ergen çocukları</span><span class="CharOverride-13"> olanlara tanıdık gelen konuşmalardı bunlar.</span></p>
			<p class="paragraf"><span class="CharOverride-13">“</span><span class="metin-italik" xml:lang="tr-TR">Ciao</span><span class="CharOverride-13">, kızlar!” dedi reklamcı kadın, oturduğu köşeden.</span></p>
			<p class="paragraf"><span class="CharOverride-13">“Hadi size dışarıya kadar eşlik edeyim kızlar” dedi Peri, sandalyesini geri iterek.</span></p>
			<p class="paragraf"><span class="CharOverride-13">Adnan ayağa kalktı. “Sen otur hayatım. Ben yaparım.” </span></p>
			<p class="paragraf"><span class="CharOverride-13">Göz göze geldiklerinde Adnan’ın çehresine sevgi dolu bir ifade yayıldı. Polaroid konusundaki kızgınlığı geçmişti. Kapatmıştı</span><span class="CharOverride-13"> meseleyi; bu konuda başarılıydı Adnan; Peri’nin aksine mazinin peşini bırakmayı bilirdi. Sorumluluk almayı severdi. Böyleydi mizacı. Serinkanlı, makul bir adamdı; sorun çözmeyi sever, çözemediğinde nasıl idare edeceğini bilirdi. Peri’den ne kadar farklıydı. Peri için mazi sivrisinek ısırığı gibiydi; kaşıya kaşıya yara yapardı. Adnan ise tamir etmeye meyyaldi; kırık parçaları onarırdı – kırık insanları</span><span class="CharOverride-13"> da. </span><span class="metin-italik" xml:lang="tr-TR">Yoksa bana niye meyletsin </span><span class="CharOverride-13">diye düşündü Peri, </span><span class="metin-italik" xml:lang="tr-TR">bana karşı hissettiği çekim başka nasıl açıklanır</span><span class="CharOverride-13">? </span></p>
			<p class="paragraf"><span class="CharOverride-13">Kocasıyla kızı yanından geçerlerken Peri ayağa kalktı. Bazı konukların bunu yakışıksız bir hareket olarak göreceğini, hatta edebe aykırı bulacağını bildiği halde Adnan’ı dudaklarından öptü. “Teşekkür ederim tatlım.”</span><span class="CharOverride-13"> Bazen kocasına küçük, sıradan şeyler için teşekkür ederken aslında çok daha büyük şeyler için teşekkür ettiği hissine kapılıyordu Peri. Evet, kocasına minnettardı, onu karşısına çıkaran kadere de. Sayesinde skandaldan sonra kendini, bedenini ve ruhunu toparlamıştı. Ama “şükran” ile “aşk”ın aynı şey olmadığının pekâlâ farkındaydı. Teşekkür borçlu olsa da kocas</span><span class="CharOverride-13">ına, âşık değildi işte. </span></p>
			<p class="paragraf"><span class="metin-italik" xml:lang="tr-TR">“Beni dinle Farecik, iki tür erkek vardır: kırıp dökenler ve tamir edenler. Birinci gruptakilere sırılsıklam abayı yakar, âşık oluruz ama ikinci gruptakilerle evlenir, yuva kurarız.”</span><span class="CharOverride-13"> Ne tuhaftır ki hayat, Şirin’in teorisini haklı çıkarmıştı. </span></p>
			<p class="paragraf"><span class="CharOverride-13">Gözlerinde şefkatle kızına döndü Peri. Tam ona sarılacakken kızının yüzünde </span><span class="metin-italik" xml:lang="tr-TR">Anne, lütfen yapma, bu insanların önünde olmaz</span><span class="CharOverride-13"> mesajı gördü.</span></p>
			<p class="paragraf"><span class="CharOverride-13">“Seni seviyorum” dedi Peri alçak sesle.</span></p>
			<p class="paragraf"><span class="CharOverride-13">Deniz bir an duraksadı. “Ben de seni. Elin nasıl?”</span></p>
			<p class="paragraf"><span class="CharOverride-13">Peri kenarlarında kurumuş kan olan bandajı çevirdi. “İyi. Yarına bir şeyi kalmaz.”</span></p>
			<p class="paragraf"><span class="CharOverride-13">“Sakın bir daha böyle şeyler yapma” diye fısıldadı Deniz, sanki o endişeli anne, Peri’yse haylaz kızıymış </span><span class="CharOverride-13">gibi. Sonra konuklara dönüp, “Herkese iyi geceler!” dedi neşeli bir şekilde. “Yeter artık sigara içmeyin. Hiç iyi örnek olmuyorsunuz!”</span></p>
			<p class="paragraf"><span class="CharOverride-13">“İyi geceler” diye yanıtladı çeşitli seslerden oluşan bir koro. </span></p>
			<p class="paragraf"><span class="CharOverride-13">“Ah, gençlik!” dedi işadamının karısı, çocukların arkasından. “Nasıl isterdim zamanı geri sarabilmeyi. Altmışlı ya</span><span class="CharOverride-13">şlar yeninin kırklı yaşlarıymış, falan filan... hepsi yalan. Gençlik gibisi yok.”</span></p>
			<p class="paragraf"><span class="CharOverride-13">“Ama hızlı yaşlanmak Doğu’ya özgü bir olay” dedi meş</span><span class="CharOverride-13">hur gazeteci. “Batılılara baksanıza. Kırış kırış, ak saçlılar hâlâ yurtdışına çıkıp turistik gezi yapıyorlar. Sürüler halinde Ayasofya’yı gezen ya da Efes’in taşlarında kuş gibi seken Amerikalı dedeleri görünce utanıyorum vallahi. Dünyayı gezen yetmişlik bir Ortadoğulu turist hiç görmedim.”</span></p>
			<p class="paragraf"><span class="CharOverride-13">“Kendi adına konuş” dedi işadamı. “Gencim ben.” </span><span class="CharOverride-13">Karısına dönüp göz kırptı.</span></p>
			<p class="paragraf"><span class="CharOverride-13">Ama işadamının karısı telefonunda mesaj yazmakla meşguldü. Başını kaldırdığında yüzü ışıldıyordu. “Müjde! Medyum on dakikaya burada. Şimdi haberleştik.”</span></p>
			<p class="paragraf"><span class="CharOverride-13">“Harika” dedi reklamcı kadın, arkasına yaslanıp Peri’ye gülümseyerek. “Soracağımız çok şey var. Çocuklar da gittiğine göre artık muzır konuşabiliriz. Bundan sonra sansür yok, sır saklamak yok! Her şey ortaya çıksı</span><span class="CharOverride-13">n!”</span></p>
		</div>
	</body>
</html>