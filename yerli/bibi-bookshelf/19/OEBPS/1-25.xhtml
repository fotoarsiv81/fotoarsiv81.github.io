<html xmlns="http://www.w3.org/1999/xhtml">
	<head>
		<title>1-25</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-25" xml:lang="en-GB"><span class="bolum-baslik _idGenCharOverride-2">Melek</span></p>
			<p class="alt20" xml:lang="en-GB"><span class="CharOverride-13">Oxford, 2000</span></p>
			<p class="paragraf"><span class="CharOverride-13">Oxford’a geldiğinden beri Peri sık sık eve telefon ediyordu. Babasıyla rahat konuşabileceği saatlerde aramaya özen gösteriyordu. O günse telefonu annesi açtı.</span></p>
			<p class="paragraf"><span class="CharOverride-13">“Pericim...” dedi Selma hasretle, şefkatle ama çarçabuk değişti ses tonu.</span><span class="CharOverride-13"> “Abinin düğününe geliyorsun, </span><span class="metin-italik" xml:lang="tr-TR">di mi</span><span class="CharOverride-13">?”</span></p>
			<p class="paragraf"><span class="CharOverride-13">“Evet, anne. Söz verdim ya.”</span></p>
			<p class="paragraf"><span class="CharOverride-13">“Gelinimiz bir melek! Öyle tatlı ki.”</span></p>
			<p class="paragraf"><span class="CharOverride-13">Kendini düğün hazırlıklarının heyecanına iyiden iyiye kaptırmıştı Selma. Peri’nin dikkatinden kaçmayan bir abartıyla methediyordu müstakbel gelinini. Annesinin laflarını parlak kâğıtlara sarılı şekerlere benzetiyordu Peri. Ne var ki bu şekerlerin içinde nahoş bir tat gizliydi. Bütün o ağdalı</span><span class="CharOverride-13"> övgülerin altında, Peri’ye yönelik eleştiriler vardı. </span>Gelinim sana söylüyorum, kızım sen anla misali. <span class="CharOverride-13">Zira Peri’nin bir türlü olamadığı “ideal evlat”tı gelin: dindar, muhafazakâr, yumuşak huylu, itaatkâr.</span></p>
			<p class="paragraf"><span class="CharOverride-13">“Aman ne iyi, bir meleğimiz eksikti ailede” diye homurdandı Peri.</span></p>
			<p class="paragraf"><span class="CharOverride-13">“Sana ne oluyor ayol?” diye sordu Selma.</span></p>
			<p class="paragraf"><span class="CharOverride-13">“Hiç.”</span></p>
			<p class="paragraf"><span class="CharOverride-13">Selma iç geçirdi. “Kına gecesinde burada olmalısın.”</span></p>
			<p class="paragraf"><span class="CharOverride-13">“Anne, bunu daha önce de konuştuk. Sadece düğüne gelebilirim.”</span></p>
			<p class="paragraf"><span class="CharOverride-13">“Olmaz öyle. El âlem laf eder. Daha erken gelmen gerek.”</span></p>
			<p class="paragraf"><span class="CharOverride-13">“Ya</span><span class="CharOverride-13">, bir anlasam kim bu ‘el âlem’? Niye bu kadar önemli onların fikirleri?”</span></p>
			<p class="paragraf"><span class="CharOverride-13">“Abuk abuk konuşma” dedi Selma. “Konu komşunun diline mi düşeyim istiyorsun?”</span></p>
			<p class="paragraf"><span class="CharOverride-13">Peri gözlerini devirdi. Şu dünyada bir tek annesi onu böyle birkaç sözle altüst etmeyi başarabilirdi. Kan akışını hızlandırmak için kızının yüreğinin tam olarak nereden sıkılması gerektiğini bilen tek kişi Selma’ydı sanki. </span></p>
			<p class="paragraf"><span class="CharOverride-13">“Daha fazla ders kaçıramam” dedi Peri kesin bir tavırla. </span></p>
			<p class="paragraf"><span class="CharOverride-13">Konuşmanın devamı iyi geçmedi. İki taraf da birbirini bencillikle suçladı. Tatları kaçtı. Peri telefonu kapattıktan sonra bir hüzün hissetti içinde; söylenen ve söylenemeyen her şey için, annesiyle arasında bir türlü düzelmeyen kırık çıkıklarla dolu bağ için... yapışkan, yoğun bir hüzün.</span></p>
			<p class="yildiz" xml:lang="en-GB"><span class="CharOverride-13">* * *</span></p>
			<p class="paragraf"><span class="CharOverride-13">O gece huzursuz uyudu. Karanlıkta bir ara uyandığında, beter bir migren atağının eşiğinde buldu kendini. Çekmecelere baktı</span><span class="CharOverride-13"> ama ağrı kesici yoktu. Şakaklarına masaj yaptı, bir içecek kutusunun metalsi soğukluğunu sancıyan gözüne bastırdı; biraz olsun işe yaradı bu. Yatağına geri girdi, kıvrılıp yattı. Uykuya dalmayı beklemiyordu ama çok geçmeden rüya görmeye başladı.</span></p>
			<p class="alt20" xml:lang="en-GB"><span class="CharOverride-13">  </span></p>
			<p class="Paragraph20"><span class="metin-italik" xml:lang="tr-TR">Sıkılmış çamaşırları andıran eğri büğrü ağaçların olduğu bir bahçedeydi. Üzerinde rüzgârda uçuşan bir elbiseyle tek başına dolaşıyordu. Birden karşısına devasa bir meşe ağacı çıktı. Dalların birinde bir sepet asılıydı; içinde de bir bebek! Yüzünün yarısı koyu bir lekeyle kaplıydı. Peri bazı dalların yandığını fark etti dehşetle; yerden yükselen alevler ağacın gövdesini yalamaktaydı. Eline geçirdiği bir kovayla yakındaki bir dereden su çekmeye başladı. Ayaklarının dibinde çalkalanıp anaforlar yapıyordu sular. Yeniden başını kaldırıp baktığında bebek ağaçta değildi; bir ırmağa dönüşmüş olan dereyle sürükleniyordu. Korkunç ve geri dönüşü olmayan bir hata yaptığını fark ederek bir çığlık attı. Bir çığlık daha. </span></p>
			<p class="alt20" xml:lang="en-GB"><span class="CharOverride-13">  </span></p>
			<p class="Paragraph20">Bir yerlerden tak tak sesler geliyordu; hafifçe ama ısrarla. Bunun da rüyanın bir parçası olup olmadığını tam anlayamadan, gözlerini açtı Peri. </p>
			<p class="paragraf"><span class="CharOverride-13">“Orda mısın? Benim, Şirin; ödümü</span><span class="CharOverride-13"> koparttın” diyen bir ses geldi kapının diğer yanından. “İyi misin?”</span></p>
			<p class="paragraf"><span class="CharOverride-13">Peri yatakta oturup şaşkın şaşkın gözlerini ovaladı. “İyiyim” dedi; boğazı sonbahar yaprakları gibi kurumuş, dili damağına yapışmıştı. Yan odadan duyulacak kadar yüksek sesle çığlık attığına inanamıyordu. Utanmıştı. </span></p>
			<p class="paragraf"><span class="CharOverride-13">“Gözlerimle görmeden şuradan şuraya gitmem!” </span></p>
			<p class="paragraf"><span class="CharOverride-13">Peri ağır ağır yataktan kalkıp kapıyı açtı. Şirin’in üstünde şeftali renkli saten bir pijama vardı. Kalın bir krem tabakasıyla çevrelenmiş</span><span class="CharOverride-13"> makyajsız gözleri her zamankinden daha koyu ve küçük görünüyordu.</span></p>
			<p class="paragraf"><span class="CharOverride-13">“Korku filmlerindeki kadınlar gibiydin yahu!” dedi Şirin. “Hani şu vampir filan görünce kaçmak yerine dolaba saklanan şapşal sarışınlar gibi çığlık attın.”</span></p>
			<p class="paragraf"><span class="CharOverride-13">“Uyandırdım seni, özür dilerim.”</span></p>
			<p class="paragraf"><span class="CharOverride-13">“Beni boş ver” dedi Şirin, kollarını dolgun göğsünde kavuşturarak. “Her zaman böyle kâbus görür müsün?”</span></p>
			<p class="paragraf"><span class="CharOverride-13">“Bazen...” dedi Peri. Başını</span><span class="CharOverride-13"> yere eğdi; duvardan duvara halıda daha önce fark etmediği bir leke ilişti gözüne. “Saçma sapan rüyalar işte.”</span></p>
			<p class="paragraf"><span class="CharOverride-13">“Tekrar mı ediyor?	</span></p>
			<p class="paragraf"><span class="CharOverride-13">“Öyle gibi, evet.”</span></p>
			<p class="paragraf"><span class="CharOverride-13">Şirin bir tutam saçını kulağının arkasına sıkıştırdı. “Valla ailemde yeteri kadar delilik gördüm; Allah biliyor ya, kendim de biraz kaçık sayılırım. Görünce anlarım.”</span></p>
			<p class="paragraf"><span class="CharOverride-13">“Nasıl yani? Bana ‘deli’ mi diyorsun?”</span></p>
			<p class="paragraf"><span class="CharOverride-13">“Bağlamalık delisin demiyorum ama o duyduğum çığlık acayip bir şeydi. Eğer psikolojik sorunların varsa üzerine gitmelisin. Yüzleşmek en iyisi.”</span></p>
			<p class="paragraf"><span class="CharOverride-13">“Psikolojik sorunum falan yok benim!”</span></p>
			<p class="paragraf"><span class="CharOverride-13">“Ayyhh!!!” Koşarken oka hedef olmuş yabani bir hayvan gibi öfkeli ve acılı bir ses çıkardı Şirin. “İnsanların ‘psikolojik’ sözünü duyar duymaz alınmasına deli oluyorum. Hemorroyitin olduğunu söylesem bu kadar tepki göstermezdin eminim.” </span></p>
			<p class="paragraf"><span class="CharOverride-13">“Hemoroidin” diye düzeltti Peri.</span></p>
			<p class="paragraf"><span class="CharOverride-13">“Her neyse işte”</span><span class="CharOverride-13"> dedi Şirin. “Sözlük meraklısı olan sensin.”</span></p>
			<p class="paragraf"><span class="CharOverride-13">“Bak, gelip beni yoklaman büyük incelik. Ama iyiyim, gerçekten” dedi Peri. Pencereden giren ay ışığı yüzünün yarısını aydınlatıyordu. “Abimin düğünü için eve gitmem gerek” diye ekledi. “Dersleri kaçıracağım diye stres yapıyorum. Ailevi sorumluluklar önde geliyor. O yüzden gerginim.”</span></p>
			<p class="paragraf"><span class="CharOverride-13">Şirin anlayışla başını salladı. “Tamam, git düğüne, ama döndüğünde biraz daha dışarı</span><span class="CharOverride-13"> çıkmalısın. Gençsin daha yahu. Kukumav kuşu gibi akşamları hep odanda, kütüphanede. Biraz eğlen, dağıt, stres at.”</span></p>
			<p class="paragraf"><span class="CharOverride-13">“Ben senin gibi değilim” dedi Peri alçak sesle.</span></p>
			<p class="paragraf"><span class="CharOverride-13">“Mutsuzluktan zevk alıyorum diyorsun yani.”</span></p>
			<p class="paragraf"><span class="CharOverride-13">Bu tartışmayı kazanamayacağını hisseden Peri, konuyu değiştirmek için aklına gelen tek çareye sarıldı. “Bu arada, o sözünü ettiğin profesör var ya, seminerine baktım.”</span></p>
			<p class="paragraf"><span class="CharOverride-13">“Baktın mı?” Şirin’in yanaklarına bir pembelik yayıldı. “Hoş adam değil mi?” dedi, ışıl ışıl bir yüzle. </span></p>
			<p class="paragraf"><span class="CharOverride-13">“Bilmem, tanışmadım; yalnızca ders listesindeki tanımı okudum.”</span></p>
			<p class="paragraf"><span class="CharOverride-13">“Ha!” dedi Şirin. “Ee? Nasıl buldun?”</span></p>
			<p class="paragraf"><span class="CharOverride-13">“İlginç görünüyor”</span><span class="CharOverride-13"> dedi Peri. “Şey... notu nasıl? Kıt mı?”</span></p>
			<p class="paragraf"><span class="CharOverride-13">“Notu mu?” Ruhsuz bir kahkaha attı Şirin.</span></p>
			<p class="paragraf"><span class="CharOverride-13">“Zor bir seminer mi yani?”</span></p>
			<p class="paragraf"><span class="CharOverride-13">Kapıya yöneldi Şirin. “Sana dostça bir tavsiyede bulunayım mı? İranlı bir hatundan Türk kız kardeşine; maça-bir-sıfır-yenik-başlayanların-dayanışması kabilinden.”</span></p>
			<p class="paragraf"><span class="CharOverride-13">Peri başını kaldırıp baktı, meraklanmıştı</span><span class="CharOverride-13">.</span></p>
			<p class="paragraf"><span class="CharOverride-13">“Eğer bir gün Profesör Azur’la tanışırsan, seminerine girmeye hak kazanırsan, sakın ola ‘ay ne ilginç’ gibi laflar etme. Hiç sevmez. ‘İlginç kelimesinde ilginçlikten eser yoktur’ der.” Şirin bunu söyledikten sonra çıkıp gitti. Kapıyı arkasından kapatarak Peri’yi kâbusları, sırları ve kimselere açmadığı depresyonuyla baş başa bıraktı. </span></p>
		</div>
	</body>
</html>