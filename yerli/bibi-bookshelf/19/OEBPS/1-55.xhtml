<html xmlns="http://www.w3.org/1999/xhtml">
	<head>
		<title>1-55</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-54" xml:lang="en-GB"><span class="bolum-baslik _idGenCharOverride-2">Liste</span></p>
			<p class="alt20" xml:lang="en-GB"><span class="CharOverride-13">İstanbul, 2016</span></p>
			<p class="paragraf"><span class="CharOverride-13">“Olanları duydunuz mu? Felaket!”</span></p>
			<p class="paragraf"><span class="CharOverride-13">Reklamcı kadındı konuşan. Tuvalete gitmek için odadan çıkmış ama apar topar dönmüştü hemen.</span></p>
			<p class="paragraf"><span class="CharOverride-13">“</span><span class="metin-italik" xml:lang="tr-TR">Yine</span><span class="CharOverride-13"> ne olmuş?” dedi birisi.</span></p>
			<p class="paragraf"><span class="CharOverride-13">Dünyada iki çeşit şehir vardır: Birincisi, yarının ve takip eden günlerin aşağı yukarı birbirinin aynısı olacağını taahhüt edenler; bir de, bunun tam tersini yapan, her an şaşırtan, zorlayan, sarsan, hiçbir süreklilik vaat etmeyen şehirler. Bugünün İstanbulu bariz biçimde ikinci türdendir. Ha bire telefonlarına, televizyona, internete göz atmak zorunda bırakır sakinlerini. Gene ne oldu diye. Derin derin düşünmeye, tefekküre fırsat yoktur, zaman tazı gibi koşarken. Bir son dakika haberinden bir başka son dakika haberine sıçrarken.</span></p>
			<p class="paragraf"><span class="CharOverride-13">“Twitter’da gördüm” dedi reklamcı kadın. “Patlama olmuş.”</span></p>
			<p class="paragraf"><span class="CharOverride-13">“İstanbul’da mı?” diye sordu birisi. “Ne zaman?”</span></p>
			<p class="paragraf"><span class="CharOverride-13">Üç temel soru, her zaman bu sırayla sorulurdu: Ne? Nerede? Ne zaman? Ne: Korkunç bir patlama olduğu bildirilmişti. Nerede: Tarihi yarımadada, en kalabalık mahallelerden birinde. Ne zaman: Dört dakika önce. Patlama o kadar şiddetliydi ki olay mahallindeki tüm binaların ön yüzlerindeki cam çerçeve kırılmış, yoldan geçen yayalar yaralanmış, araba alarmları çalmaya başlamış, bir an için gökyüzü paslı bir kahverengiye dönmüştü. </span></p>
			<p class="paragraf"><span class="CharOverride-13">İşkadını önde, konukların çoğu arkada, haberleri seyretmek için yukarıya çıktılar koşarak. Peri peşlerinden seğirtti yavaş, düşünceli adımlarla. Aydınlık ve konforlu “televizyon odası”nda buldu onları. </span></p>
			<p class="paragraf"><span class="CharOverride-13">Ekranda heyecanlı, acemi bir muhabir –saçları, pelerin niyetine kullanılabilecek kadar uzun ve gür bir kadıncağız– mikrofonu iki eliyle kavramış hızlı hızlı konuşuyordu. “Kaç ölü, kaç yaralı olduğunu henüz bilemiyoruz ama durum iyi görünmüyor. Tek bildiğimiz güçlü bir bomba olduğu. Valilikten yapılan açıklamaya göre...”</span></p>
			<p class="paragraf"><span class="CharOverride-13">Bomba. Bu kelime nereden çıktığı bilinmeyen zehirli bir duman gibi odanın ortasında asılı kaldı. O ana dek konuklar patlamanın ya doğalgaz kaçağından ya da arızalı bir jeneratörden kaynaklanmış olmasını dilemişlerdi içlerinden. Öyle olsa olayın vahameti değişmeyecekti tabii. Ama bomba bambaşkaydı. Bomba trajik bir kaza ya da doğal bir felaket değil; kasıtlı şer, bilinçli kötülük demekti. Her nevi kaza bela ürkütücüydü, tamam. Ama insanın insanı gözünü kırpmadan öldürebilmesi, işte o, karanlığın en dibiydi.</span></p>
			<p class="paragraf"><span class="CharOverride-13">Öyle de olsa bombalarla –ya da bomba ihtimaliyle–</span><span class="CharOverride-13"> yaşamayı öğrenmişlerdi. Olanca kuralsızlıklarına ve korkunçluklarına rağmen, teröristlerin uyduğuna inanılan birtakım davranış kalıpları vardı. Geceleri saldırmazlardı mesela. Neredeyse her seferinde, en tez zamanda en fazla sayıda insanı hedef alabilecekleri ve ertesi günkü gazete manşetlerine yetişebilecekleri gündüz saatlerini tercih ederlerdi. İstanbul geceleri, her ne kadar başka açılardan tehlikeli ya da tekinsiz olabilse de, bomba ihtimalleri açısından güvenliydi. Ya da öyle sanmışlardı şimdiye kadar.  </span></p>
			<p class="paragraf"><span class="CharOverride-13">Bu yüzden sordu işkadını: “Bomba mı? Bu saatte mi?”</span></p>
			<p class="paragraf"><span class="CharOverride-13">“Muhtemelen teröristler trafiğe takıldı” diye espri yaptı kocası. “İstanbul’da hiçbir şey zamanında işlemiyor artık, Azrail bile.”</span></p>
			<p class="paragraf"><span class="CharOverride-13">Güldüler – kısa, keyifsiz kıkırtılar. Facialar yaşanırken yapılan şakalar insana kendisini kirli, hatta suçlu hissettiriyordu; ama aynı zamanda korkuyu dağıtıp, belirsizliğin o dayanılmaz ağırlığını azaltıyordu. Peri, babasını düşündü. Mensur’un hep dediği gibi, böyle yaralı, arızalı memlekette, mizah, merhemdi. </span></p>
			<p class="paragraf"><span class="CharOverride-13">Bu arada, televizyonda, mahalleliden oluşan bir kalabalık toplanmıştı muhabirin arkasında. Ekranda görünmenin heyecanı ve kendileriyle röportaj yapılacağı umuduyla kadının ağzından çıkan her kelimeyi can kulağıyla dinliyorlardı. </span></p>
			<p class="paragraf"><span class="CharOverride-13">Derken mahalleyi yukarıdan gösteren helikopter kamerasının görüntülerine dönüldü. Birbirinin üstüne yapılmış evler o kadar dip dibeydiler ki, tek bir beton bloku andırıyorlardı. Daha dikkatle bakınca farklılıklar görülebiliyordu ama. Özellikle bir bina, yıllar süren bir iç savaştan çıkmış gibi duruyordu. Patlamış pencereler, yanmış duvarlar, kırılmış camlar. Tarumar. </span></p>
			<p class="paragraf"><span class="CharOverride-13">“Evdeydik çoluk çocuk... ailecek televizyon seyrediyorduk; güm diye bir ses duyduk, yer gök sallandı” dedi bir görgü tanığı – kısa boylu, tıknaz, pijamalı-fanilalı bir adam. Sesinde zar zor kontrol edebildiği bir enerji vardı; daha dakikalar önce seyrettiği kanala şimdi kendisi çıkmış olmaktan, milyonlarca insan tarafından izleniyor olmaktan hem şaşkın hem hoşnuttu. </span></p>
			<p class="paragraf"><span class="CharOverride-13">“Neler hissediyorsunuz? Duygularınızı alabilir miyiz?” dedi muhabir. </span></p>
			<p class="paragraf"><span class="CharOverride-13">Duygularını hayatı boyunca –hele herkesin önünde– konuşmamış adam gözlerini kırpıştırdı. Gene de kameranın aşkına tam anlatmaya başlamıştı ki ekranın alt kısmından geçen kırmızı bantta ölü sayısı ilan edildi.</span></p>
			<p class="paragraf"><span class="CharOverride-13">Bu arada yalıda, konuklar, grubun geri kalanına haberleri yetiştirmek için birer birer salona döndüler. “Beş ölü, on beş yaralı.”</span></p>
			<p class="paragraf"><span class="CharOverride-13">“O sayı maalesef artabilir. Bazı yaralıların durumu ağırmış” dedi, ofisi arayan ve gazeteden bilgi alan meşhur gazeteci.</span></p>
			<p class="paragraf"><span class="CharOverride-13">Masada meze tabaklarını nasıl elden ele verdilerse, şimdi de kan ve dehşet dolu bilgi parçalarını takas ediyorlardı. Aynı veriler tekrar tekrar konuşuluyordu. Trajedi de tüketilebilirdi her şey gibi – hem bireysel olarak hem topluca.</span></p>
			<p class="paragraf"><span class="CharOverride-13">Meşhur gazetecinin kız arkadaşı şöyle ciğer dolusu bir nefes aldı. “Vay be. Evlerinde bomba yapıyorlarmış demek” dedi. “Düşünsenize. Parçaları bir araya getiriyorlar, bir tür şeytani Lego gibi. Derken bum! Ellerinde patlıyor. İyi haber: Teröristler olay yerinde ölmüş. Kötü haber: Üst kattaki komşu da hayatını kaybetmiş. Emekli öğretmenmiş adamcağız.”</span></p>
			<p class="paragraf"><span class="CharOverride-13">“Muhtemelen coğrafya öğretmeni filandır, zavallım” dedi işadamı. “Kadere bak... Senelerce sınav kâğıdı oku, iki kuruşu bir araya getirmeye uğraş, yıpranmış takım elbiseler giy, düzgün bir vatandaş olmaya çalış. Nihayet emekliye ayrıl. Velilerin, öğrencilerin kaprislerinden yorgun argın. Sonra kalksın, bir öbek terörist alt kata taşınsın... bomba yapımına başlasın... Allah topunun belasını versin... Bum! Öğretmenin sonu. Öğrencilerine dağları, vadileri öğretmek yerine buraların nasıl da zorlu, kanlı bir coğrafya olduğunu anlatsa daha iyi edermiş!”</span></p>
			<p class="paragraf"><span class="CharOverride-13">Diğer konuklar başlarıyla onayladılar. “Zorlu, Kanlı bir Coğrafyada Ölmenin En Popüler On Yolu” listesi çıkarmaya başladılar: 1) Trafik kazaları 2) Kapağı açık bırakılan rögar deliğinden içeri düşmek 3) Balkonda otururken, aklınca takımının zaferini kutlayan holigan kurşununa kurban gitmek 4) Kaldırımda yürürken, frenleri patlayan bir otobüsün altında kalmak 5) Terör saldırıları 6) Azgın holiganlara, teröristlere ve rögar deliklerine kurban gitme korkusunun neden olduğu stres kaynaklı hastalıklar...</span></p>
			<p class="paragraf"><span class="CharOverride-13">Birileri yeniden konuşana kadar anlık bir sessizlik çöktü. “Bombacıların kim olduğunu biliyor muyuz?” diye sordu reklamcı kadın. “Marksistler miymiş? Kürtçüler mi? İslamcılar mı?”</span></p>
			<p class="paragraf"><span class="CharOverride-13">Siniri bozulan mimar kıkırdadı. “Amma da çok seçeneğimiz var. Memlekete bak!”</span></p>
			<p class="paragraf"><span class="CharOverride-13">Peri kocasının hafifçe boğazını temizlediğini fark etti. “Sorun sadece terörün korkunçluğu değil” dedi Adnan. “Sorun, bu tür haberlere alışmamız. Yarın bu zamanlar kaç kişi hatırlayacak öğretmeni? Bir haftaya unutulup gidecek.”</span></p>
			<p class="paragraf"><span class="CharOverride-13">Peri başını önüne eğdi; kocasının sözlerindeki keder yüreğine işlemiş, sönmekte olan bir ateşin közlerinde kalan har gibi yakmıştı içini. </span></p>
		</div>
	</body>
</html>