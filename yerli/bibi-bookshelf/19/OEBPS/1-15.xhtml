<html xmlns="http://www.w3.org/1999/xhtml">
	<head>
		<title>1-15</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-15" xml:lang="en-GB"><span class="bolum-baslik _idGenCharOverride-2">Türk Burjuvazisinin Son Akşam Yemeği</span></p>
			<p class="alt20" xml:lang="en-GB"><span class="CharOverride-13">İstanbul, 2016</span></p>
			<p class="paragraf"><span class="CharOverride-13">Peri geniş salona girdiğinde bütün konukları yemek masasına toplanmış, gruplar halinde sohbet ederken buldu. Adnan, bir yatırım bankasının CEO’su olan bir aile dostlarıyla sohbet ediyordu. Coşkulu yüz ifadelerine bakılırsa ya politika konuşuyor olmalıydılar ya futbol; bu ülkede erkeklerin duygularını rahatça dışa vurabildikleri konular bunlardı çünkü. Masanın her iki ucuna ev sahipleri oturmuştu. İşadamı, lafını </span><span class="CharOverride-13">dinletmeye alışmış birinin özgüveniyle, tatil anıları anlatıyordu etrafındakilere; karısı ise kayıtsız bir ifadeyle uzaktan dinliyordu. Bir anda bütün başların ona döneceğini bile bile masaya doğru yürüdü Peri. Herkese “Merhaba” demeden evvel son kez göz attı dış kapıya. Kaçıp gidebilseydi keşke ama çok geçti artık.</span></p>
			<p class="paragraf"><span class="CharOverride-13">“Aa tatlım, niye orada dikiliyorsun?” </span><span class="CharOverride-13">İşadamının karısı Peri’yi hemen fark etmişti. “Bize katılsana.”</span></p>
			<p class="paragraf"><span class="CharOverride-13">Peri, yüzünde gölgeli bir gülümsemeyle, kendisine ayrılan sandalyeye oturdu. Elbisesindeki leke ve yırtıkları saklayamayacağını biliyordu. Yapacak bir şey yoktu. Zaten o tuvaletteyken konukların çoğu “kaza atlattıklarını” duymuştu. Şimdi herkes merakla ona bakıyor, hikâyesini dinlemek için sabırsızlanıyordu. Mikroskop camı altında incelenen bir böcek gibi hissetti kendini. </span></p>
			<p class="paragraf"><span class="CharOverride-13">“İyi misin?” diye sordu, tanınmış bir reklam ajansını </span><span class="CharOverride-13">yöneten bir kadın. “Endişelendik valla senin için.”</span></p>
			<p class="paragraf"><span class="CharOverride-13">“Evet, ne oldu anlatsana” diye lafa girdi banka yöneticisi.</span></p>
			<p class="paragraf"><span class="CharOverride-13">Peri kocasıyla göz göze geldi. Adnan’ın genelde sevecen olan bakışlarında şimdi endişe hareleri dolanıyordu. Önünde boş bir tabak ve su bardağı vardı. İçki içmezdi kocası – dinden ziyade sağlık sebepleriyle.</span></p>
			<p class="paragraf"><span class="CharOverride-13">“Böyle hoş bir masada lafını </span><span class="CharOverride-13">etmeye değer bir şey değil” dedi Peri. Banka yöneticisine döndü. “Asıl ben, kocamla ikinizin öyle hararetle ne konuştuğunuzu merak ettim.”</span></p>
			<p class="paragraf"><span class="CharOverride-13">“Süper ligde yolsuzluk!” dedi adam. “Kimi takımlar maçları kaybetmeye dünden razı görünüyor. Hani insanın aklına şike geliyor.” Ev sahibine doğru muzip bir bakış attı. </span></p>
			<p class="paragraf"><span class="CharOverride-13">“Hadi oradan” </span><span class="CharOverride-13">diyerek araya girdi işadamı. “Takımıma çamur atmaya çalışıyorsan, seni temin ederim ki alnımızın teriyle kazanacağız.” </span></p>
			<p class="paragraf"><span class="CharOverride-13">Ardından ateşli bir tartışma koptu. Bu tantananın ne kadar süreceğini kestiremese de, hiç değilse şimdilik sohbeti kendisinden uzaklaştırmış olmanın rahatlığıyla arkasına yaslandı Peri.</span></p>
			<p class="paragraf"><span class="CharOverride-13">Ötekiler çorbalarını çoktan bitirmişlerdi; bir hizmetçi elinde Peri’nin kâsesiyle çıkageldi – üzerinde bir topak krema yüzen pancarl</span><span class="CharOverride-13">ı havuç çorbası. Birileri ona danışmadan kadehini doldurdu. Napa Vadisi’nden, kırmızı. Peri kadehi dudaklarına götürmeden önce babasının ruhuna sessiz bir selam gönderdi. Kocasının aksine o mey severdi. </span></p>
			<p class="paragraf"><span class="CharOverride-13">Yemeğe başlamadan etrafına bakındı. İtalyan mobilyalar, İngiliz avizeler, Fransız perdeler, İran halıları, Osmanlı motifleriyle süslü bir yığın aksesuar; ortalamadan çok daha şatafatlı ve lüks olmakla birlikte nice İstanbul evi gibi bu ev de kült</span><span class="CharOverride-13">ürler ve zevkler senteziydi: yarı Doğulu, yarı Avrupalı. Duvarlarda Batılı ressamların yanı sıra meşhur yahut gelecek vaat eden Ortadoğulu sanatçıların tabloları, enstalasyonları vardı. Bölgenin sanat piyasası (tıpkı bölgenin siyaseti gibi) bir türlü oturmamış olduğundan, bu eserlerin çoğunun değerinin ya çok altında ya da çok üstünde satın alındığını tahmin etti Peri.</span></p>
			<p class="paragraf"><span class="CharOverride-13">Peri eskiden, muhafazakârlar ile içki içenlerin yan yana oturduğu nice sofrada bulunmuştu. Böyle sayısız davette yer almıştı. Hatta bazen içki içmeyenlerin su bardaklarını</span><span class="CharOverride-13"> kibarca kaldırarak jest yaptıklarına tanıklık etmişti. Din ve inanç, bir nevi kolaj olagelmişti bu memlekette. Bütün sene içkisini içip, ramazanda oruç tutarken badeyi bırakan, böylece hem dini vecibeleri yerine getirmek hem “detoks yapmak” isteyen pek çok kişi tanıyordu. Bu melezlikler kültüründe, en akılcı olanlar bile cinlere inanır, bir yerlerde nazar boncuğu bulundururlardı. Bu arada en mütedeyyinler bile yeni yıla televizyon karşısında, dansöz seyrederek girerdi. </span><span class="metin-italik" xml:lang="tr-TR">Biraz ondan, biraz bundan. Muslimus modernus</span><span class="CharOverride-13">... Şirin’in sözlerini hatırladı.</span></p>
			<p class="paragraf"><span class="CharOverride-13">Ama tüm bunlar geçmişte kalmıştı. Şimdilerde Türkiye’de durum farklıydı. Artık hatlar daha keskin, kamplar daha belirgindi. Renkler siyahlara-beyazlara dönüşmüştü. Nüanslar kaybolmuştu. Karıkocadan birinin daha dindar, berikinin daha laik olduğu evliliklere –kendi anne babası gibi</span><span class="CharOverride-13">– giderek daha seyrek rastlanıyordu. Toplum gözle görülmeyen camdan gettolara ayrılmıştı. İstanbul bir metropolden ziyade, birbirinden kopuk topluluklardan oluşan bir yamalı bohçayı andırıyordu. İnsanlar ya “ateşli muhafazakâr” ya da “ateşli anti-muhafazakâr”dılar. Oysa eskiden, hem gayet inançlı hem laiklik taraftarı, hem geleneklerle uyumlu hem Yaradan’la kendince pazarlık eden fertler vardı bu ülkede. Değişik kesimler arası</span><span class="CharOverride-13">nda köprüler kurmaya çalışanlar da vardı. Azalmışlardı giderek. Kalanlar da yılgın, bıkkındı. </span></p>
			<p class="paragraf"><span class="CharOverride-13">Bu açıdan bakınca bu geceki davet bir hayli sıra dışıydı. Masada farklı görüşlerden konuklar oturuyordu. Sarayları aratmayan ihtişamlı havasıyla ortam bir Rönesans tablosuna benziyordu. En azından Peri böyle düşündü. Dayanamayı</span><span class="CharOverride-13">p içinden katılanları saydı. İlginç, tastamam on üç kişiydiler. Evet, bu bir tablo olsa isminin ne olması </span><span class="CharOverride-13">gerektiğini biliyordu: </span><span class="metin-italik" xml:lang="tr-TR">Türk Burjuvazisinin Son Akşam Yemeği.</span><span class="CharOverride-13"> </span></p>
			<p class="paragraf"><span class="CharOverride-13">“Ohoo, bizi dinlemiyor bile” dedi reklamcı kadın.</span></p>
			<p class="paragraf"><span class="CharOverride-13">Kendisinden söz edildiğini fark ederek gülümsedi Peri. “Affedersin, ne diyordun?”</span></p>
			<p class="paragraf"><span class="CharOverride-13">“Kızın dedi ki, Oxford Üniversitesi’ne gitmişsin, doğru mu?”</span></p>
			<p class="paragraf"><span class="CharOverride-13">Peri şaşırdı. Hangi arada konuşmuştu Deniz bu meraklı </span><span class="CharOverride-13">kadınla? Gözleri kızını aradıysa da Deniz diğer gençle birlikte yandaki odada yiyordu yemeğini.</span></p>
			<p class="paragraf"><span class="CharOverride-13">“Aa, gerçekten mi?” dedi işadamının karısı. “Ay ne ketum kadınsın, ilahi! Neden hiç söylemedin?”</span></p>
			<p class="paragraf"><span class="CharOverride-13">Peri öksürdü hafifçe. “Mezun olmadım da ondan...”</span></p>
			<p class="paragraf"><span class="CharOverride-13">“Kimin umurunda?” diye araya girdi meşhur gazeteci. “Övünmek hakkın yine de.”</span></p>
			<p class="paragraf"><span class="CharOverride-13">“Vallahi erkek kardeşimi görseniz, hem de nasıl övünüyor!” dedi reklamcı kadın şen şakrak. “O da Oxford’da okudu. Kiminle tanışsa ilk söylediği şey bu.” Peri’ye döndü. “Hangi yıllarda oradaydın?”</span></p>
			<p class="paragraf"><span class="CharOverride-13">“2001 civarı.”</span></p>
			<p class="paragraf"><span class="CharOverride-13">“Aa, kardeşimle aynı zamanda!”</span></p>
			<p class="paragraf"><span class="CharOverride-13">Bir ağırlık çöktü Peri’nin yüreğine. Huzursuzca etrafa bakındı. O arada kocasından beklenmedik bir talep duydu. “Deniz dedi ki,</span><span class="CharOverride-13"> üniversite yıllarından bir fotoğraf taşıyormuşsun cüzdanında; göstersene.”</span></p>
			<p class="paragraf"><span class="CharOverride-13">Peri kireç gibi bembeyaz oldu. Muhtemelen bilerek yapıyordu Adnan. O fotoğrafı hâlâ taşıdığını öğrenince kırılmıştı. Biliyordu zira, gençken Peri’nin başına neler geldiğini. Her şeyi olmasa da, hikâyeyi kısmen biliyordu. Peri’nin Oxford’dan ayrıldıktan sonra ne halde olduğuna tanıklık etmişti ne de olsa. Kırı</span><span class="CharOverride-13">lan parçaları toplayan o olmuştu. </span></p>
			<p class="paragraf"><span class="CharOverride-13">“Fotoğraf mı var? Hadi göster!” dedi birisi hevesle.</span></p>
			<p class="paragraf"><span class="CharOverride-13">Peri konuyu değiştirmeye çabaladıysa da işe yaramadı. Bu sefer başaramadı. Üniversite yıllarında tipinin nasıl olduğunu merak ediyordu insanlar. Usulca çantasını açtı. Fotoğrafı çıkarıp masanın üstüne koydu. Elden ele dolaştı </span><span class="CharOverride-13">Polaroid. Her konuk iyice bakıp yanındakine verdi.</span></p>
			<p class="paragraf"><span class="CharOverride-13">“Ah, ne kadar gençmişsin!”</span></p>
			<p class="paragraf"><span class="CharOverride-13">“Vay canına, saçlara bak! Permalı mıydı?”</span></p>
			<p class="paragraf"><span class="CharOverride-13">Fotoğraf eline ulaştığında, reklamcı kadın gözlüğünü taktı. “Dur bir dakika” dedi kaşlarını kaldırarak. “Ay ben bu yüzü tanıyorum.” </span><span class="CharOverride-13">Ojeli tırnağını pat pat resimdeki erkeğin üstüne vurdu. “Tabii ya, şu adı bir skandala karışan profesör değil mi bu?”</span></p>
			<p class="paragraf"><span class="CharOverride-13">Peri’nin yüz ifadesi dondu.</span></p>
			<p class="paragraf"><span class="CharOverride-13">“Her sene kardeşimi ziyarete İngiltere’ye giderdim. Bir keresinde bana bir gazete haberi gösterdi. Oxford’dan atılan bir profesör hakkında! Herkes bunu konuşuyordu, hatırlıyorum. Tam bir skandaldı.” Bakışlarını Peri’ye çevirdi. “Hatırlıyor musun?”</span></p>
			<p class="paragraf"><span class="CharOverride-13">Peri öylece kalakaldı; yalan söylemekten â</span><span class="CharOverride-13">ciz, gerçeği söylemeye gönülsüzdü. Neyse ki tam o sırada hizmetçiler ellerinde başlangıçlarla odaya daldılar. Hava her türden iştah açıcı kokuyla doluverdi. Yemek servisi esnasında, o tatlı hengâmede, Peri fotoğrafı alıp çantasına atmayı başardı. Elleri sinirden öyle çok titriyordu ki sakinleşene kadar onları masanın altında tutması gerekti. </span></p>
			<p class="paragraf"><span class="CharOverride-13">Az daha... az daha ortaya çıkacaktı senelerdir özenle sakladığı sır. </span></p>
		</div>
	</body>
</html>