<html xmlns="http://www.w3.org/1999/xhtml">
	<head>
		<title>1-24</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:e78192b0-49fa-4fa0-b998-719cdfef57d8" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split ParaOverride-10" xml:lang="en-GB"><span class="CharOverride-12">  </span></p>
			<p class="arabaslik_orta ParaOverride-10" id="_idParaDest-24" xml:lang="en-GB"><span class="bolum-baslik _idGenCharOverride-2">Sözlük</span></p>
			<p class="alt20" xml:lang="en-GB"><span class="CharOverride-13">Oxford, 2000</span></p>
			<p class="paragraf"><span class="CharOverride-13">Oxford’da </span><span class="metin-italik" xml:lang="tr-TR">pub</span><span class="CharOverride-13">’dan ve restorandan bol bir şey yoktu; aralarında öğrenci bütçesine uygun olanlar da çoktu</span><span class="CharOverride-13">, fakat Peri anne babasıyla beraber gittiği o ilk seferden sonra hiçbirinin kapısından içeri adım atmamıştı. Keza katılabileceği yüzden fazla kulüp ve topluluk vardı ama o, </span><span class="metin-italik" xml:lang="tr-TR">Feminist Timi</span><span class="CharOverride-13"> de dahil olmak üzere hepsinden uzak durdu. Okumak, ders çalışmak, Şirin’le ahbaplık etmek ve koşmak dışında hiçbir şeye zaman ayırmak istemiyordu. Oğlanlar dahil. Aşk, duyguların, uzuvların ve hormonların birbirine dolaştığı çetrefil bir düğümdü; ayrılmalar desen, ondan da beterdi. Karşılıklı romantik hamleler; öğle yemekleri, akşam yemekleri, yürüyüşler; incir çekirdeğini doldurmayacak meseleler için edilen kavgalar, tekrar barışmalar. Zahmetli bir şeydi aşk. Benzer şekilde, arkadaşlıklar da ilgi ve emek isterdi. Arada sırada, kanının kaynadığı</span><span class="CharOverride-13"> bir öğrenci çıksa da karşısına, aradaki bağı derinleştirme konusunda isteksiz davranıyordu hep. Yalnız, yabaniydi. Tek bir slogan bulmuştu kendine: Çalış, çalış, çalış! </span></p>
			<p class="paragraf"><span class="CharOverride-13">Tüm okul hayatı boyunca başarıya alışkın olan Peri, ilk defa ortaya çıkan akademik zaaflarının fevkalade farkındaydı. Etütleri takip etme konusunda sıkıntısı yoktu. Ama seminerlerdeki tartışmalara katılmak ve yazılı ödevler daha zordu. Anadili olmayan bir dilde kendini ifade etmek kolay değildi. Sürekli babasını özlüyor, onun kendisiyle gurur duyması için didiniyordu.</span></p>
			<p class="paragraf"><span class="CharOverride-13">Oxford’da başarılı</span><span class="CharOverride-13"> olmak için İngilizcesini ilerletmesi gerektiğine kanaat getirmişti. Tıpkı bir fidanın ağaca dönüşmek için yağmur damlalarına ihtiyaç duyması gibi, beyni de kendini ifade etmek için kelimelere muhtaçtı. Bir deste renkli, yapışkan kâğıt aldı. Üzerlerine, karşısına çıkan, ilk fırsatta kullanmaya niyet ettiği kelimeleri yazmaya başladı – bütün yabancılar gibi o da yeni kelime meraklısıydı.</span></p>
			<p class="paragraf"><span class="CharOverride-13">Bir keresinde bir derste yüksek sesle ödevini okuduğunda hoca küçümsedi üslubunu. Yerin dibine geçti Peri. Ona zekice ve incelikli gelen cümleler, hoca için boş </span><span class="CharOverride-13">laftan ibaretti. Moralini bozmadı gene de. Sözcük biriktirmeye, sözlük çalışmaya devam etti. Çocukken ne zaman ailesiyle deniz kenarına gitse topladığı deniz kabuklarını, pembe mercanları anımsatıyordu kelimeler ona – sayısız med-cezirden kalma güzellikler. Üstelik, deniz kabuklarının aksine kelimeler soluk alıp veriyordu, capcanlıydılar. </span></p>
			<p class="yildiz" xml:lang="en-GB"><span class="CharOverride-13">* * *</span></p>
			<p class="paragraf"><span class="CharOverride-13">Yön duygusu kuvvetli olmadığı için, Peri ilk başlarda defalarca kayboldu. Sanki bir labirentti dar, eski sokaklar; daireler çizdi durdu. Bu gezintilerden birinde bir kitapçı keşfetti. İsmi ilgisini çekmişti: </span><span class="metin-italik" xml:lang="tr-TR">İki Çeşit Akıl</span><span class="CharOverride-13">. Dükk</span><span class="CharOverride-13">ânın ön tarafındaki eğri büğrü yer döşemeleri müşteriler yürürken gıcırdıyordu; her duvarda tavana kadar kitap rafları yükseliyordu; köşedeki şöminenin içine eski Oxford resimleri yerleştirilmişti; ahşap bir merdivenle çıkılan üst kattaki iki küçük oda özenle seçilmiş felsefe, psikoloji, din felsefesi, bilim tarihi kitaplarıyla doluydu. Duvarlarda çerçevelenmiş fotoğraflar, yerlerde müşterilerin oturabileceği pastel renkli minderler ve gün boyu bedava kahve veren bir kahve makinesiyle anında Peri’nin en sevdiği mekânlardan biri oldu burası. </span></p>
			<p class="paragraf"><span class="CharOverride-13">Burayı işleten çift (kadın İskoç’tu, adam Pakistanlı) Peri’nin, kitabevinin isminin nereden geldiğini bildiğini anlayınca şaşırdılar. Mevlânâ’nın bir şiirinin başlığıydı. Şiirin birkaç dizesini de anımsıyordu Peri: “</span><span class="metin-italik" xml:lang="tr-TR">Akıl, iki çeşittir: Birincisi, kazanılan akıldır... Sen, onu mektepte çocuk nasıl öğrenirse öyle öğrenirsin... Öbür aklın kaynağı ise candadır... Sen, çeşmeyi gönlünde ara!</span><span class="CharOverride-13">” </span></p>
			<p class="paragraf"><span class="CharOverride-13">“Aferin” dedi kadın. “Ne zaman istersen buraya gelip kitap okuyabilirsin.” </span></p>
			<p class="paragraf"><span class="CharOverride-13">“Aklını beslemek için. Her iki çeşidini de!” dedi adam.</span></p>
			<p class="paragraf"><span class="CharOverride-13">Öyle de yaptı Peri. Kısa zamanda bir alışkanlık halini aldı bu. Kahvesini alıp bahşiş kutusuna 50 peni bırakıyor, minderlerden birine yerleşip, sırtı</span><span class="CharOverride-13"> ağrıyana, bacakları uyuşana kadar okuyor, okuyordu. Kitap seven insanlar için cennetti Oxford. Değişik kütüphaneleri de ziyaret ediyordu. Ücra bir köşede bir oturma yeri bulur, okuyabileceğinden çok daha fazla kitabı önüne yığar, gizlice bir paket kraker açıp başını sayfalara gömerdi. </span></p>
			<p class="paragraf"><span class="CharOverride-13">1379’dan kalma muazzam bir salonda yemek yemek, onu en çok etkileyen şeylerden biriydi. Masalar okulun armasını taşıyan gümüş takımlarla donatılır, yemekler beyaz ceketli görevlilerce servis edilirdi. Peri orada, etrafı cü</span><span class="CharOverride-13">ppeli öğrencilerle ve okulun daha önceki rektörlerinin yağlıboya portreleriyle çevrili halde, antika meşe banklarda otururken, kendini başka bir boyuta geçmiş gibi hissederdi. Okulun birçok kısmı yüzyıllardır değişmemişti. Peri, tarihe dokunmaya, bu “süreklilik hissi”ne bayılıyordu. Çoğu zaman sadece raflardaki kitapların baş döndürücü kokusunu içine çekmek için eski kütüphaneye giderdi. Bodrum kata iner, dilediği kitaplara ulaşmak için metal bir kolu çevirerek rafları hareket ettirirdi. Her biri bir mabet olan binlerce kitap arasında kendini mutlu, huzurlu, noksansız hissederdi. Tuhaftır, o bilgi ummanının içindeyken aklına gelen temel düşünce ekseriya Tanrı olurdu.</span></p>
			<p class="paragraf"><span class="CharOverride-13">Kimseye açıklayabileceğini sanmıyordu bu durumu. Zira ne dindardı, ne maneviyatı</span><span class="CharOverride-13"> kuvvetli. O sadece meraklıydı ve Tanrı bildiği/bilmediği en ilginç bulmacaydı. Bazen herhangi bir şeye inanıp inanmadığından kuşkuya düştüğü oluyordu. Bunları kimseye itiraf edemiyordu. Kültürel olarak Müslüman’dı elbette. Ramazan ayları, bayramları, tatlarıyla içinden geldiği kültürün nice yanı yüreğini ısıtırdı. İslam, bir çocukluk anısı gibiydi Peri için – </span><span class="CharOverride-13">tanıdık ama bir o kadar soyut, aşina ama uzak. </span></p>
			<p class="paragraf"><span class="CharOverride-13">Türkiye’de birçok insanın, ne anlama geldiklerini sormadan anlamadan Arapça dualar ezberlemesi hep tuhaf gelmişti Peri’ye. O severdi kelimeleri. Üzerlerine titrerdi. Çatlamak üzere olan yumurtalarmış gibi şefkatle tutardı harfleri avuçlarında; hayat dolu minik kalplerinin atışını teninde hissederdi. Anlamlarını araştırır, etimolojilerini inceler, ayrımları önemserdi. Oysa birçok inanan, duaları kuru kuruya ezberliyordu sadece. Gördükleri her Arapça yazıyı kutsal zannedenler bile vardı. Düşünmekten ziyade taklit etmek, kurcalamaktan ziyade yankılamak...</span><span class="CharOverride-13"> “İmanın korunaklı bağrında, yanıtlar ancak soruları terk ederek bulunur” diyorlardı. Halbuki Peri seviyordu soru sormayı, kafa yormayı. </span></p>
			<p class="paragraf"><span class="CharOverride-13">Güncesine şöyle yazdı: </span><span class="metin-italik" xml:lang="tr-TR">İnananlar yanıtları sorulara tercih ediyor; netliği kafa karışıklığına. Ateistler de öyle bir bakıma. Tuhaf ama Tanrı hakkında bilgimiz son derece sınırlı olduğu halde ne kadar az insan kalkıp da “Bilmiyorum” diyebiliyor. Etrafımız hep “çok bilenler”le dolu. “Emin değilim, kararsızım, hâlâ arıyorum” diyen kimseye rastlamadım daha. Bir tek ben varım galiba. </span></p>
		</div>
	</body>
</html>