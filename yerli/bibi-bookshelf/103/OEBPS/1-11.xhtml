<html xmlns="http://www.w3.org/1999/xhtml">
	<head>
		<title>1-11</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="paragraf ParaOverride-8"><span class="CharOverride-10">Sâdık Hidâyet </span><span class="CharOverride-11">17 Şubat 1903’te Tahran’da doğdu. Soylu bir ailenin çocuğuydu. Ortaöğrenimini Tahran’da tamamladıktan sonra mühendislik okumak için Belçika’ya gitti. Ancak edebiyata ilgi duyduğundan, 1927’de öğrenimini yarıda bırakarak Paris’e gitti. Orada Fransız dili ve edebiyatını yakından inceleme fırsatı bulan Hidâyet, ilk öykülerini Paris’te yazdı. 1930’da Tahran’a döndü. 1936’da Hindistan’a giderek Sâsânî Pehlevîsi ve Sanskritçe öğrendi. Budizmi inceledi ve Buda’nın bazı yazılarını Farsçaya çevirdi. İran’a döndükten sonra bir süre devlet memurluğu ve tercümanlık yaptıysa da bu işlerde uzun süre çalışamadı. 1950’de tekrar Paris’e giden ve zaman zaman bunalımlar geçiren Hidâyet, 9 Nisan 1951 günü, yine böyle bir bunalım sonrası, kaldığı dairede havagazı ile intihar etti. Sâdık Hidâyet, Seyyid Muhammed Ali Cemalzâde’den sonra, Bozorg Alevî ve Sâdık-ı Çûbek ile birlikte İran edebiyatında modern öykücülüğün kurucularındandır.   </span></p>
			<p class="paragraf ParaOverride-8"><span class="CharOverride-10">Türkçede Sâdık Hidâyet </span><span class="CharOverride-11">(</span><span class="CharOverride-7">Kör Baykuş</span><span class="CharOverride-11"> dışındaki bütün kitaplar Mehmet Kanar tarafından Türkçeleştirilmiştir):  </span></p>
			<p class="paragraf ParaOverride-8"><span class="CharOverride-10">Öykü:</span><span class="CharOverride-11"> </span><span class="CharOverride-7">Diri Gömülen </span><span class="CharOverride-11">(</span><span class="CharOverride-7">Zinde be-gûr</span><span class="CharOverride-11">, 1930;</span><span class="CharOverride-7"> </span><span class="CharOverride-11">YKY, 1995), </span><span class="CharOverride-7">Üç Damla Kan </span><span class="CharOverride-11">(</span><span class="CharOverride-7">Se katre hûn</span><span class="CharOverride-11">, 1932; YKY, 1999), </span><span class="CharOverride-7">Alacakaranlık </span><span class="CharOverride-11">(</span><span class="CharOverride-7">Sâyerûşen</span><span class="CharOverride-11">, 1933; YKY, 2001), </span><span class="CharOverride-7">Aylak Köpek </span><span class="CharOverride-11">(</span><span class="CharOverride-7">Seg-i vilgerd</span><span class="CharOverride-11">, 1942; YKY, 2000).   </span></p>
			<p class="paragraf ParaOverride-8"><span class="CharOverride-10">Roman:</span><span class="CharOverride-11"> </span><span class="CharOverride-7">Kör Baykuş </span><span class="CharOverride-11">(</span><span class="CharOverride-7">Bûf-i kûr</span><span class="CharOverride-11">, 1937; Çev. Behçet Necatigil, Varlık Yayınları, 1977; YKY, 2001), </span><span class="CharOverride-7">Hacı Aga </span><span class="CharOverride-11">(</span><span class="CharOverride-7">Haci Aga</span><span class="CharOverride-11">, 1945; YKY, 1998).   </span></p>
			<p class="paragraf ParaOverride-8"><span class="CharOverride-10">İnceleme-Araştırma:</span><span class="CharOverride-11"> </span><span class="CharOverride-7">Vejetaryenliğin Yararları</span><span class="CharOverride-11"> (</span><span class="CharOverride-7">Fevâyid-i giyâhhâri</span><span class="CharOverride-11">, 1927; YKY, 1997), </span><span class="CharOverride-7">Hayyam’ın Terâneleri</span><span class="CharOverride-11"> (</span><span class="CharOverride-7">Terânehâ-yi Hayyâm</span><span class="CharOverride-11">, 1934; YKY, 1999).   </span></p>
			<p class="paragraf ParaOverride-8"><span class="CharOverride-10">Derleme:</span><span class="CharOverride-11"> </span><span class="CharOverride-7">Hidâyetname</span><span class="CharOverride-11"> (Hazırlayan ve çeviren: M.K.; Sâdık Hidâyet: “Garip” İranlı [Selahattin Özpalabıyıklar], Bir Eşeğin Ölüm Vakti Hal Diliyle Söyledikleri [öykü, çev. S.Ö.], Sâdık Hidâyet ve Ölüm [M.K.], Ölüm [deneme], Sâsân Kızı Pervin [oyun], Isfahan: Yarım Cihan [gezi yazısı], Nîrengistân [folklor incelemesi, seçmeler], Sampinge [öykü], Aysar [öykü], Kafka’nın Mesajı [inceleme], Sâdık Hidâyet’in Mektupları [M.K.]; YKY, 2005).</span>  </p>
			<p class="paragraf ParaOverride-8">  </p>
			<p class="paragraf ParaOverride-9"><span class="CharOverride-3">Mehmet Kanar</span> 1 Ocak 1954 tarihinde Konya’da doğdu. Yüksek-öğrenimini ‹stanbul Üniversitesi Edebiyat Fakültesi Arap ve Fars Dilleri ve Edebiyatları bölümünde tamamladı. Fars Dili ve Edebiyatı Anabilim Dalında Doçent ve Profesör oldu. Kürsü ve bölüm başkanlığı yaptı. 2007 yılından beri Yeditepe Üniversitesi Fen-Edebiyat Fakültesi Türk Dili ve Edebiyatı Bölümü’nde ders veriyor.  </p>
			<p class="paragraf ParaOverride-9">Özellikle Sâdık Hidâyet’ten yaptığı çevirilerle tanınan Kanar, ayrıca Fars dili ve edebiyatı üzerine ders kitapları, sözlükler (örn. Büyük Türkçe-Farsça Sözlük, 1993) ve derlemeler (örn. <span class="CharOverride-5">Modern ‹ran ve Afgan Öyküleri Antolojisi,</span> YKY, 1995;<span class="CharOverride-5"> ‹ran Masalları, </span>YKY, 1996) hazırlamış, inceleme ve çeviriler yayımlamıştır.  </p>
		</div>
	</body>
</html>