<html xmlns="http://www.w3.org/1999/xhtml">
	<head>
		<title>1-2</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-1">Çevirmenin Sözü  </p>
			<p class="ilk ParaOverride-3">İlk kez 1942 (Hicrî şemsî 1321) yılında Tahran’da basılan <span class="CharOverride-5">Seg-i vilgerd</span> (<span class="CharOverride-5">Aylak Köpek</span>), İkinci Dünya Savaşı’nın getirdiği yıkımla Sâdık Hidâyet’in yaşam ve toplum görüşünün çok olumsuz bir havaya büründüğü, inziva ve intiharın kaçış yolu olarak gösterildiği, mutluluğu bu dünyada bulmanın mümkün olmadığının sık sık ele alındığı yedi hikâyeden oluşan bir kitaptır.  </p>
			<p class="paragraf ParaOverride-4">Kitaba adını veren ilk hikâyede insan huylu bir köpeğin dayanılması güç yaşam koşullarına itiraz etmeden nasıl münzevice bir hayat sürdürdüğü, geçmişe kaçmanın çare olamayacağı işlenirken, halihazır ile geçmişteki hayatın birer tutsaklıktan ibaret olduğu ana fikri üzerinde durulur.   </p>
			<p class="paragraf ParaOverride-4">“Kerec Don Juanı” (“Don Juan-i Kerec”), o yıllarda moda haline gelen seviyesi düşük aşk romanlarının alay yollu iğnelenmesidir.   </p>
			<p class="paragraf ParaOverride-4">Kitabın üçüncü hikâyesi “Çıkmaz”da (“Bonbest”) insan çabasının yazgıyı değiştiremeyeceği, kaza ve kader denilen ezici fizik ötesi güçler karşısında insanın çaresiz kalışı konu edilir.  </p>
			<p class="paragraf ParaOverride-4">Kitabın son hikâyesi olan “Karanlık Oda” (“Târîkhâne”), Hidâyet’in yapıtları arasında yaşamdan ve toplumdan kaçışın belki de en çarpıcı biçimde ifade edildiği hikâyedir.  </p>
			<p class="paragraf ParaOverride-4">Hidâyet bu hikâyelerinde Freud’dan geniş ölçüde yararlanır. İnsanın “doğal ihtiyaçlar”ı ile “insani ve mantıki ihtiyaçlar”ının çeliştiğini gösterir.   </p>
			<p class="paragraf ParaOverride-4">“Karanlık Oda”da <span class="CharOverride-5">“Bütün bunlardan maksadı kendisini aklamaktı sanki. Bu kişi acaba hayattan bezmiş, yorgun bir eşraf çocuğu muydu yoksa garip bir hastalığı mı vardı? Her halükârda sıradan insanlar gibi düşünmüyordu”</span> derken, Hidâyet bir bağlamda kendini anlatır.  </p>
			<p class="_0">  </p>
			<p class="paragraf ParaOverride-5">Prof. Dr. Mehmet Kanar  </p>
		</div>
	</body>
</html>