<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="P-P7" id="calibre_pb_9"><span style="font-size: 1em; text-indent: 1.5em;">Sâdık Hidâyet'in Biyografyası</span><a href="../Text/index_split_010.xhtml#footnote-38" style="font-size: 1em; text-indent: 1.5em;"><sup class="calibre3">38</sup></a><span style="font-size: 1em; text-indent: 1.5em;">&#160;&#160;</span><br /></p>

  <p class="P-Standard">&#160;</p>

  <p class="P-Standard">Bozorg Alevî</p>

  <p class="P-Standard">&#160;</p>

  <p class="P-Standard">&#160;</p>

  <p class="P-P8">Kör Baykuş'un Almancasına (1961) Sâdık Hidâyet'in yakın dostlarından Bozorg Alevî bir "Sonsöz" yazmış. Yazarımızın hayatına ve eserine ışık tutması bakımından gerekli bu tanıtmayı da buraya aldık. Bugün Berlin'de Humboldt Üniversitesinde modern han edebiyatı ve kültürü profesörü olan Boz<span>o</span>rg Alevî (doğ. 1904) de ayrıca roman ve hikayeleriyle tanınmış bir sanatçıdır.</p>

  <p class="P-Standard">&#160;</p>

  <p class="P-Standard">"Hayat hikâyemde önemli bir şey yok, başımdan ilginç olaylar geçmedi. Ne yüksek bir mevki sahibiyim, ne de sağlam bir diplomam var. Okulda hiçbir zaman örnek bir öğrenci olamadım, başarısızlıklar her yerde buldu beni. Nerede çalışırsam çalışayım silik, unutulmuş bir memurdum; şefleri memnun edemedim. İstifa ettim mi seviniyorlardı... Bırak gitsin, yaramaz! Çevrem böyle görüyordu beni, haklıydılar belki de."</p>

  <p class="P-Standard">&#160;</p>

  <p class="P-Standard">Bugünkü İran'ın en büyük yazarı, ölümünden birkaç yıl önce böyle demişti. 9 Nisan 1951'de Paris'de canına kıyarken, çok dar bir tanıdıklar çevresinde biliniyor, beğeniliyordu. Avrupa onun eserlerini güne daha dikkatle izlerken, Londra ve Moskova onun küçük hikâyelerini yayınlarken de kendi yurdunun dişli ama tapon yazarları, Hidayet'in eserlerini reddetmekte, hattâ gençliği coşturan popüler dilini alaya almaktaydılar. Bugün, ölümünden on yıl sonra, herkesçe İran'ın en önemli yazarı kabul ediliyor, hattâ bir zamanki hasımları da ölümünü sömürerek acıklı akıbeti üzerine gösteriş yasları tutuyorlar. Hidayet'in kitapları birçok basımlar yaptı, büyük bir kısmı bugüne kadar Fransızcaya, Rusçaya, İngilizceye, Almancaya, Macarca ve Çekçeye çevrildi. Fransız edebiyat eleştirmeni Andre Rousseaux, Hidâyet'i, çağımızın en önemli yazarlarından biri sayar ve "Bu roman, yüzyılın edebiyat tarihinde bir aşamadır" inancını dile getirir.</p>

  <p class="P-Standard">&#160;</p>

  <p class="P-Standard">Bu satırların yazarı, aşağı yukarı 25 yıl boyu, Hidâyet'i yakından tanıdı, onu hep dürüst kıymetli bir dost olarak takdir etti. Alçakgönüllülüğü, insan ve hayvan sevgisi, haksızlık ve gadre uğrayanların, ezilenlerin kaderlerine ilgisi, acıması, fedakârlığı, güzelliğe saflığa karşı sonsuz arzusu ve bunları boşuna araması; dostları arasında her zaman söylenir, konuşulurdu. Adamdan saymadıklarına karşı dümdüz tutumu, bayağılık ve şirretlikleri maskaraya çeviren kıvılcımlı zekâsı, hiçbir ayrıntıyı atlamayan çok belirgin gözlem yeteneği; karakterinin belli başlı özellikleridir. Kendimize onun en yakın dostları gözüyle bakabilen bizler sever sayar, hayranlık duyardık ona.</p>

  <p class="P-Standard">&#160;</p>

  <p class="P-Standard">Karakterinin, bazı okuyuculara belki önemsiz görünecek birkaç özelliğini yazıyorsam bu sırf, eserinin daha iyi anlaşılmasına bu notların da bir katkısı bulunabileceği kanısında olduğumdandır. Romanında bir kadını koyun gibi boğazlatan bir yazarın, kendi özel hayatında çok hayırsever bir insan olduğunu ve değil bir insandan, bir hayvandan bile kan akıtılmasına bakamadığını bilmek, önemli değil midir? Çocukluğunda bir kere bir bayramda kurban kesilmesini görmüştü, o günden sonra artık hiç et yiyemedi, ölümüne kadar et koymadı ağzına.</p>

  <p class="P-Standard">&#160;</p>

  <p class="P-Standard">Bir seferinde, farkında olmadan, kıymalı bir börekten bir parça ısırmış, midesi bulanmış, çıkarmıştı; ben gördüm.</p>

  <p class="P-Standard">&#160;</p>

  <p class="P-Standard">Bir nükteciydi Hidâyet, çok zaman o şakacı maskesi ardındaki üzgün düşünürü görmek imkânsızdı hemen hemen. Bazı kimseleri ciddî bir söz söylemeye lâyık görmez, onlarla eğlenirdi sadece; ama edepsizleşip de gönüllerini kırmak istemezdi hiç. Hattâ bütün kalbiyle nefret ettiklerini bile asla incitmemiştir.</p>

  <p class="P-Standard">&#160;</p>

  <p class="P-Standard">Hidâyet tam bir sanatçıydı; dışıyla, giyinişi ya da davranışlarıyla değil, güzel olanı bulmak ve korumak yeteneğiyle sanatkârdı. Çok okurdu, modern dünya edebiyatı üzerine köklü bilgisi vardı. Çok zaman kendine şaheserler keşfeder ve bunlar yıllar sonra dünyaca tanınırdı. Bir yazar olarak çok, pek çok çalışkandı. Bir hayli roman, hikâye kitabı ve iki oyundan başka, İran folkloru üzerine birkaç önemli eser kaleme almıştı. Eski İran kültürüne saygısını, Orta Farsçadan bazı metinleri Yeni&#160;<span style="font-size: 1em; text-indent: 1.5em;">Farsçaya çevirmekle göstermişti. Musikiye büyük muhabbeti de Hidâyet'in karakteristik bir yanıdır. Zaman zaman üzüntülüyse ya da biraz içkiliyse -ölçüyü hiçbir vakit kaçırmazdı- Çaykovski'nin 1. Kuartet'inden Andante Cantabile'yi ıslıkla çaldığını duyardık. Afyona gelince: ölümüne yakın yıllarda ara sıra içmiştir, ama Kör Baykuş'u yazdığı sıralarda çok seyrek içerdi. Ömrünün son yıllarında afyon düşkünlüğü, kapıldığı ümitsizlikten ve hayatını yavaş yavaş ölüme teslim etmek niyetinden ileri geldi.</span></p>

  <p class="P-Standard">&#160;</p>

  <p class="P-Standard">Sâdık Hidâyet, 17 Şubat 1903'te Tahran'da doğmuştu. Yüz yıldır sarayda ve ülkenin edebiyat hayatında mevki ve isim yapmış, itibarlı bir ailedendi. Tahran'daki Saint-Louis Fransız kolejinde okudu. Hıristiyan misyonerlerce kurulmuş bu kolej, nüfuzlu sınıfın çocuklarına modern bir eğitim veriyordu. Hidâyet, daha ilkokuldayken, kalabalık aile çevresi için, el yazısıyla bir gazete bile çıkarmış, resimlerini de kendisi yapmıştı gazetenin. 1925'te bu kolejden ayrıldı, mühendis olmak istiyordu, Belçika'ya gitti, oradan Fransa'ya geçti. Dört yıl olmuş, hangi mesleği seçeceğine hâlâ kesin karar verememişti. Paris'te yazmaya başladı. İlk eserleri burada meydana geldi ki bunlardan "Yaradılış Efsanesi", şimdi Yeni İran edebiyatının kalıcı anıtlarından biridir. İki intihar girişimi, kendini tamamen sanata adamaya karar vermenin, onun için pek kolay olmadığını gösteriyor.</p>

  <p class="P-Standard">&#160;</p>

  <p class="P-Standard">1930'da Hidâyet, Tahran'a döndü. Ailesinin nüfuzu dolayısıyle her imkâna sahipti, diploması olmadan da devletin en yüksek mevkilerine geçebilirdi, ama o geçimini sıradan bir kâtip, bir muhasip olarak sağladı. 1930 ile 1936 arasındaki yıllar, Hidâyet için verimli bir yaratma dönemi oldu. Tahran'da, hepsi de uzlaşma aleyhtarı, vatansever gençler onun çevresinde toplandılar. Bu çevre, çok geçmeden, müstebit Rıza Şah'ın İran'da yarattığı hayat şartlarına ayak uyduramadı. Sâdık Hidâyet, Hindistan'a gitti ve Kör Baykuş'u ilkin orada yayınladı. Kitaba, İran'da satışının yasak olduğunu belirten bir not eklenmişti.</p>

  <p class="P-Standard">&#160;</p>

  <p class="P-Standard">İkinci Dünya Savaşı'nın patlaması, müttefik birliklerinin 1941 Eylülünde İran'a girişi ve bunları izleyen politik olaylar, yazarda, yeni başlayan kurtuluş hareketinin İran'a durum ve şartlarda olumlu bir değişiklik getireceği ümidini uyandırmıştı. Savaş sonrası eserleri belirli bir iyimserlikle doludur, ama bu çok sürmedi; çünkü çok geçmeden iç politika doğrultusu yeniden nazikleşti ve Hidâyet yurdunun, yerinde kullandığı bir deyimle "aşağılık adamlar" dediği sınıfın zulmünden ve ahlak bozukluğundan kurtulma ümitlerini tamamen yitirdi. Az sonra da, gençliğini geçirdiği yerlerde yeni bir yaşama gücü bulmak ümidiyle, Paris'e gitti.</p>

  <p class="P-Standard">&#160;</p>

  <p class="P-Standard">Başbakan olan eniştesinin, Müslüman bir yobaz tarafından 7 Mart 1951'de katledilişi, kendi canına da kıyması için, bardağı taşıran son damla oldu. Paris'te günlerce, havagazlı bir apartman aradı. Championnet caddesinde buldu aradığını; 9 Nisan 1951 günü dairesine kapandı ve bütün delikleri tıkadıktan sonra gaz musluğunu açtı. Ertesi gün ziyaretine gelen bir dostu, onu mutfakta yerde yatar buldu. Tertemiz giyinmiş, güzelce tıraş olmuştu ve cebinde parası vardı. Yakılmış müsveddelerinin kalıntıları, yanı başında, yerdeydi.</p>

  <p class="P-Standard">&#160;</p>

  <p class="P-Standard">Hidâyet'in yaratıları; kaynağını, yüzyılımızın başında beliren ve gayesi, İran edebiyatım klasik gelenek temeli üzerinde geliştirip çağın gereklerine uygun düzeyde getirmek olan edebî akımdan alıyor. Epik, Lirik ve Epigrammatik (yergi)'teki ustalarını, Goethe'nin <span class="S-T1">W</span><span class="S-T1">estöstlicher Di</span><span class="S-T1">w</span><span class="S-T1">an</span>'da<a href="../Text/index_split_010.xhtml#footnote-39"><sup class="calibre3">39</sup></a> kutlayıp övdüğü, klasik İran şiiri, 16. yüzyıldan sonra bir durgunluk dönemine girmişti. O tarihten itibaren şairler, önlerindeki büyük örnekleri taklitle yetiniyor, ama onlara erişemiyorlardı. Ancak 19. yüzyılın ortasında, Avrupa kültür ve edebiyatı etkisinde, o oyun düşkünü ve özentili edebiyat yerine, samimî ve halka bağlı bir edebiyat koymak ihtiyacı belirdi.</p>

  <p class="P-Standard">&#160;</p>

  <p class="P-Standard">Hikâyelerinin merkezine padişahlar, bilgeler yerine sıradan, basit insanları, ilk olarak koymak şerefi Cemalzâde'nindir. İlk eseri "Bir Varmış Bir Yokmuş"un (Almancası: Berlin 1921) önsözünde, Cemalzâde'nin çizdiği program, bugün genellikle modern İran edebiyatının manifesti sayılır. Orada Cemalzâde, halka yakın bir edebiyat, dilde sadelik; ve şiire değil, anlatı türlerine öncelik ister. Hidâyet, Cemalzâde'nin görüşlerine katıldı ve yapılarını Avrupalı ustaların eserlerinden aldığı roman ve hikâyelerinde, İran ortamını ve yurttaşlarının yüzyıllardır işlenmiş sanat zevkini de gözden uzak tutmaksızın, o görüşleri gerçekleştirdi. Klasik şiiri esaslı bildiği, çok dikkatli bir gözlemci ve pervasız bir yenilikçi olduğu için, gösterilen görevi gerek konularda, gerekse uygulamada hakkıyla yaptı. Karakterleri keskin, çizgili, tasvirleri inandırıcıdır. Anlatıyı, o vakte kadar İran edebiyatında kimsenin ulaşamadığı mükemmelliğe Hidâyet götürdü.</p>

  <p class="P-Standard">&#160;</p>

  <p class="P-Standard">Önümüzdeki romanda ise bir başka Hidâyet'le karşılaşıyoruz. Hikâyelerinin çoğu güçlü bir realizm taşırken, -ona modern İran edebiyatında seçkin bir yer ayırtan da bu olmuştur- Kör Baykuş'un eylemi, olayları, zaman ve mekân dışında kalır. Olayları bölüşenler tipik kimselerdir, daha doğrusu bir tipin değişik kişilerdeki varyasyonlarıdır, bu kişiler mitik bir psikoloji kanunlarına göre birbirlerine dönüşürler. Baba, amca, arabacı, mezarcı, ihtiyar hurdacı ve nihayet romanın "kahraman"ı, aslında tek kişidir, esrarengiz genç kız, bayader ile kahramanın karısı kahpe de öyle. Normal zaman düzeninin kalkışı bununla bağlantılıdır; şimdiki zamanla geçmiş zaman; anı, rüya ve hayal olarak birbiriyle kaynaşmıştır. Sebeple sonuç arasında bir nedensellik yoktur, onları birbirine masallardaki mantık bağlar. Ama buna rağmen olay, şüphe yok ki gerçek bir hayatı saptar. Korkular, özlemler, ümit, ümitsizlik, bu olay içinde, öteden beri insan kaderinde olduğu gibidir.</p>

  <p class="P-Standard">&#160;</p>

  <p class="P-Standard"><span>Hidâyet'in yaratıcılığındaki bu muammalı değişme nasıl açıklanır? Burada şüphesiz 1930-1940</span> <span>yıllarındaki İran'ın politik şartları büyük bir rol oynuyor. Hiç şüphe yok ki Hidâyet de, dostlarının çoğu</span> <span>gibi, özgürlük düşüncelerinin açığa vurulmasını önlemek, böylece iktidarda kalabilmek için, Rıza Şah rejiminin aldığı kaba kuvvet tedbirlerine kurban giderdi, asıl düşüncelerini dile getirseydi. Öte yandan Kör Baykuş'a bir anahtar-roman olarak bakmak da doğru değildir. Bu roman, daha çok, sessizce katlanılan bir acının ifadesidir; kendisinin çektiği, onunla beraber hisseden ve terörün susturduğu</span> <span>diğerlerinin çektikleri acıların ifadesi.</span> &#160;</p>

  <p class="P-Standard">&#160;</p>

  <p class="P-Standard">Ama bu romanda yalnız kişisel olan, yalnız güncel olan dile gelmiyor; aksine, güzelliği, safiyeti aramak uğruna kendini yiyip bitiren sanatçının o hiç eksilmeyen, ebedî acısı dile geliyor. Burada Hidâyet, dikkatle incelediği ve değerlendirmesini öğrendiği İran kültürünün derinliklerine dalıyor. Nişabur'lu bilgenin, yani rubaî şairi Hayyam'ın yüce kişilerinin vakur adımlarla ağır ağır bize doğru ilerlediklerini görmek için, bu romanın sadece ilk sayfalarını karıştırmak yeter. İran şairleri arasında Firdevsî'yi, Hâfız'ı, Sadî'yi, Hayyam'ı, hele Hayyam'ı çok beğenmiş, çok okumuştu Hidâyet. Hayyam'ın rubailerini bir de o toplayıp yayınlamış ve kitaba, yeni görüşler getiren bir de önsöz yazmıştı. Bu şair filozofun düşünce dünyasının Hidâyet için taşıdığı önemi göstermek üzere, o önsözden buraya, yalnız birkaç giriş cümlesini alıyoruz: "Hayyam'ın felsefesi, tazeliğini hiçbir zaman yitirmeyecek. Çünkü görünüşleri küçük, ama içleri dolu, yüklü bu rubailerde, çağlar boyu insanı şaşırtmış, yanıltmış önemli, karanlık bütün felsefî sorunlar ele alınıyor. İnsana zorla kabul ettirilen düşünceler inceleniyor, çözülmeden kalmış sırlar araştırılıyor. Hayyam'ın feryatları; hep spekülasyonlarla ezilmiş milyonlarca insandaki acının, kaygının, yılgınlığın, korkunun, ümit ve ümitsizliklerin yankısıdır. Hayyam, enfes bir dil ve özel bir üslupla kaleme aldığı rubailerinde bu zorlukları, bu muammaları, bu sırları dolambaçsız, açık seçik çözmeyi deniyor. Sinirli, dokunaklı kahkahalarla dinî felsefî problemleri yorumluyor, sonra somut, akla yakın çözümler arıyor."<a href="../Text/index_split_010.xhtml#footnote-40"><sup class="calibre3">40</sup></a> * <span class="S-T1">Kör Baykuş</span>, işte bu haykırıştan, insan acı ve kaygılarının anlatımından başka bir şey midir? Şair, düşünür, matematikçi, astronom Hayyam (1040-1123?), ruhun ölümsüzlüğünü savunan teolojik öğretiden şüphe eder. Ahret ve cennet, onca boş vaitlerdir, kimse bir şey söyleyemez bunlar için:</p>

  <p class="P-Standard">&#160;</p>

  <p class="P-P8">Sen bu dünyanın sırlarına eremezsin,</p>

  <p class="P-P8">Erenlerin dilini de söktüremezsin!</p>

  <p class="P-P8"><span>İ</span>yisi mi, al şarabı, cennet et bu dünyayı:</p>

  <p class="P-P8">Öbür cennete ya girer, ya giremezsin!<a href="../Text/index_split_010.xhtml#footnote-41"><sup class="calibre3">41</sup></a> &#160;</p>

  <p class="P-Standard">&#160;</p>

  <p class="P-Standard">Skolastiklerin spekülasyonları, ebedî bilmeceyi çözemez bize:</p>

  <p class="P-Standard">&#160;</p>

  <p class="P-P8">Varlığın sırları saklı senden, benden,</p>

  <p class="P-P8">Bir düğüm ki ne sen çözebilirsen, ne ben.</p>

  <p class="P-P8">Bizimki perde arkasında dedikodu</p>

  <p class="P-P8">Bir indi mi perde, ne sen kalırsın, ne ben.</p>

  <p class="P-Standard">&#160;</p>

  <p class="P-Standard">Hayyam, ebedî gerçeğin dokunulamaz bir şekilde Kur'an'da bulunduğunu söyleyen teologların dogmalarını reddeder:</p>

  <p class="P-Standard">&#160;</p>

  <p class="P-P8">Kimi dinde imanda, buldu yolu</p>

  <p class="P-P8">Kimi akıl, bilim yolunu tuttu.</p>

  <p class="P-P8">Derken bir ses geldi karanlıklardan:</p>

  <p class="P-P8">Gafiller! Doğru yol ne odur, ne bu!</p>

  <p class="P-Standard">&#160;</p>

  <p class="P-Standard">Hayyam felsefesinin Hidâyet üzerindeki etkisini belirtmek üzere bu örnekler yeter sanınm. Hidâyet de hakaretli bir alayla kadılara, müftülere, zabıtaya, filozoflara yöneliyor, "aşağılık kimseler" deyimi kullanıyor onlar için. Hidâyet'e göre din, bir "bebek çıngırağı"dır, Tanrı "çok yüksekte"dir, ruhun selâmeti üzerine bütün ideolojiler bir kuruntudur.</p>

  <p class="P-Standard">&#160;</p>

  <p class="P-Standard">Hidâyet, düşüncede nasıl filozofun yanındaysa, bu düşüncelere biçim verişte de şair Hayyam'a yakındır. Dikkatle incelendiğinde ustasının ölümsüzleştirdiği aynı simgeleri bilinçle kullandığı görülür. Olayın merkezindeki O, bir kadındır; ebedî güzelliğin cisimlenmiş şekli, bütün sezgilerin kaynağı olan kadın. Bu yeryüzünde erkek, onu boşuna arar, bulacak olsa, aşkı kire ve ölüme yapışık bir kahpedir bulduğu. Erkekte güzellik ve safiyet güdüsünü uyandırmıştır, ama ete kemiğe bürünüşünde erkeğe fesat ve suç bulaştırır. İdeal erişilemez bir şeydir, yeryüzünde ona ancak -burada karamsarlığı doruk noktasına varıyor- cinayette ve çarpıtılmış görüntüsünde yaklaşabiliriz. Ama erkek onu rüyalarında seyretmiştir. Siyah entarili kızın tasviri, İran minyatürlerindeki rüya görüntülerine çekiyor dikkatimizi. Erkek, o kızı ilk gördüğünde, kız, kambur ihtiyara, tez solan bir gündüzsefası biçiminde güzelliği uzatıyordu. Erkek, kızı eski bir Rey testisinde tekrar görür, aynı resimdir testinin üstünde gördüğü; tekrar tekrar yaptığı bir tablo. Kendiliğinden, Hayyam'ın ünlü tasviri geliyor akla:</p>

  <p class="P-Standard">&#160;</p>

  <p class="P-P8">Şu testi de benim gibi biriydi;</p>

  <p class="P-P8">O da bir güzele vurgun, dertliydi.</p>

  <p class="P-P8">Kim bilir, belki boynundaki kulp da</p>

  <p class="P-P8">Bir sevgilinin bembeyaz eliydi.</p>

  <p class="P-Standard">&#160;</p>

  <p class="P-Standard">Kızın gözlerinde, hayatının bütün acı macerasının akıp gittiğini görür; resimleri karşılaştırınca da anlar ki, çok zaman önce bir kader arkadaşı vardır; lanetlenmiş ve kendisi gibi acılar çekmiş bir ressamdı bu. Zaman ve mekân anlamsızlaşır gözünde. Artık bilmez olur, Hayyam'ın doğduğu kentte, Nişabur'da mı, İran kültürünün eski merkezlerinden Belh'te mi, yoksa Benares'te mi yaşamıştır ya da yaşamaktadır. Güzelliği, safiyeti aramış olanların hepsi, yanan mumlar gibi eriyip tükenmişlerdir. Bu düşünce yatıştırır onu. Hattâ ihtiyar hurdacı, evreni simgeleyen eski püskü öteberisiyle o çökmüş yarı-tanrı, evet o ihtiyar hurdacı da bir zamanlar çömlekçiydi, kendisi gibi sanatkâr yani. Yalnız ölüm kurtarır, bizi bütün aldanışlardan bir ölüm kurtarabilir, ama ancak şu ölüm: Bize yeni yeni azaplarla dolu ahreti lütfedecek olan değil de, bizi hiçlik ülkesine, boşluklara gömecek olan ölüm. Burada da ustayı hatırlayacağız. Hayat ve ölüm, ebedî bir çemberdir. Parçalanır, toprak oluruz, torağımızdan yeni çömlekler, testiler yapılır; ama ölümden sonra yaşamayı sürdürmek konusunda hiçbir şey bilinmez.</p>

  <p class="P-Standard">&#160;</p>

  <p class="P-P8">Evren kırıntısı bu güzelim yıldızlar</p>

  <p class="P-P8">Gelir giderler, dünyayı bezer dururlar;</p>

  <p class="P-P8">Göklerin eteğinde, toprağın koynunda</p>

  <p class="P-P8">Doğdukça doğacak daha neler neler var.</p>

  <p class="P-P8">&#160;</p>

  <p class="P-P8">Bizi bizden alan şaraba gönül verdik;</p>

  <p class="P-P8">Coşup taştık; yerden kopup göklere erdik.</p>

  <p class="P-P8">Tenden bedenden soyunuverdik sonunda</p>

  <p class="P-P8">Topraktan gelmiştik, yine toprağa girdik.</p>

  <p class="P-Standard">&#160;</p>

  <p class="P-Standard">Hidâyet'in romanında bir kurtuluş yoktur, olsa olsa bir boşalmadır sonuç. Güzelliği ve gerçeği arama çabasından mahvolup giden yılgın adam, sonunda bizzat kötülük ifriti olur çıkar.</p>

  <p class="P-Standard">&#160;</p>

  <p class="P-Standard">Ama Hidâyet, kendisi, bütün o acılardan kendi isteğiyle ölerek kurtuldu. Ümitsizliğe düşmüştü. İkinci Dünya Savaşı'nın sonu, yurdundaki durum ve şartların olumlu bir değişme geçireceğine ilişkin ümitlerini boşa çıkarmıştı. Bir kurtuluş yolu görmüyor, kendini horlanmış, yenik hissediyordu.</p>

  <p class="P-Standard">&#160;</p>

  <p class="P-Standard">Ölümünden az önce bir hikâye taslağı kaleme almıştı, şuydu konu: Annesi "Salgı salamaz ol!" diye beddua eder yavru örümceğe. Küçük örümcek ağ yapamayınca ölüme kurban gider. — Hidâyet'in hayat hikâyesi miydi bu?</p>
</body>
</html>
