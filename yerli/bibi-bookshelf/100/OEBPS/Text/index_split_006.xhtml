<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="P-P7" id="calibre_pb_7">Türkçede Çağdaş İran Edebiyatı ve Doğumunun 75. Yılında Sâdık Hidâyet<a href="../Text/index_split_010.xhtml#footnote-1"><sup class="calibre3">1</sup></a> &nbsp;</p>

  <p class="P-Standard">&nbsp;</p>

  <p class="P-Standard">Behçet Necatigil</p>

  <p class="P-Standard">&nbsp;</p>

  <p class="P-Standard">&nbsp;</p>

  <p class="P-P8">Önemli Bir Eksiklik</p>

  <p class="P-Standard">&nbsp;</p>

  <p class="P-Standard">Günümüz İran edebiyatının Türkçedeki durumundan ve Sâdık Hidâyet'ten önce, önemli bir eksikliğe değinmek istiyorum: Çağdaş dünya edebiyatları üzerine, her millet için ayrı, küçük, kullanışlı kitaplar yok elimizin altında. Beş yılda, on yılda bir gözden geçirilecek; yeni baskıları yapılacak bu tür kılavuzlar, bize, 20. yüzyılın başından, hattâ 2. yarımından bugüne bir zaman aynasında, her milletin sonçağ edebiyatını topluca görmeyi sağlardı. Kısaca tanıtılacak yabancı edebiyatçıların Türkçeye yapılmış çevirilerinin de gösterilmesi gerekli bu tür kitaplar, okuyucuya neyi okumakta olduğunu ve okuduğunun o milletin diğer şair ve yazarları arasındaki yerini saptamayı mümkün kılardı. Yabancı yazarları milletlerine göre topluca tanıtacak bu kılavuz kitaplar; tek tek roman, hikâye, şiir, oyun çevirilerinde zaman zaman görülen bir sanatçıyı çevresinden yalıtarak değerlendirme amacı güden tanıtmalardaki kopukluğu, soyutlamayı da kapatır, telâfi ederdi. Böyle kitaplara, tanıtılması yapılacak yazarlarla ilgili ve dipnotlar biçiminde konulacak bir dizin, bir sıralama "Türkçeye çevirileri" de göstermelidir. Bu yöntem, çevrilmiş ve piyasada mevcut olduğu bilinmeyen bazı kitapların boş yere yeniden çevrilmesini de önlerdi.</p>

  <p class="P-Standard">&nbsp;</p>

  <p class="P-Standard">Anlatmak istediğime benzer bir çaba, bir ara Remzi Kitabevi'nce uygulanmıştı. "Dünya Edebiyatına Toplu Bakışlar" genel adı altında ve Prof. Sabri Esad Siyavuşgil'in yönetiminde, üniversite profesör ve doçentlerine yazdırılacak böyle bir dizi 1944'te başlamıştı. Ancak galiba dört kitapta kaldı (İkisi: Alman Edebiyatı ve İran Edebiyatı), oysa örneğin bu ikisinin arka kapağında 16 edebiyat sıralanmıştı: İtalyan, İspanyol, Bulgar vb. edebiyatları. Şu da var ki bu kitaplar her milletin edebiyatını ta başlangıcından aldıkları için hacimli ve tabiî ayrıntılara boğulmuş, bilimsel, hattâ ölü kitaplardı. Türkçeye şimdi bol bol çağdaş eserler çevrildiğine göre, "çağdaş" sıfatının sınırları içinde ve ayrıntılara ancak çok ünlü yazar ve şairlerde, o da kısmen açılacak, "yön gösterici" başvurma kitaplarına ihtiyacımız olduğunu söylüyorum. Zaman zaman antolojiler çıkıyor. Örneğin Balkan milletlerinin, Yunan edebiyatı dışında hepsinin hikâye antolojisi var Türkçede. Bu antolojilerdeki hikâyelerin başında yazarını tanıtan bölümler de var. Bu bölümlerin, yazarına göre biraz daha genişletilerek veya kısaltılarak bir bütünlüğe ulaştırılması, bir edebiyat tarihi doğrultusunda toplanması gerekiyor. Akademik bir çalışma değil de güncel, pratik kitaplar; benim söylemek istediğim. Çeviri furyası içinde bocalayan okuyucuya önce küçük, ama ciddî kılavuzlar bunun için gerekli.</p>

  <p class="P-Standard">&nbsp;</p>

  <p class="P-P8">Çağdaş <span>İr</span>an Edebiyatı Üzerine Ne Biliyoruz?</p>

  <p class="P-Standard">&nbsp;</p>

  <p class="P-Standard">Farsça veya yabancı bir dil bilmiyorsak hemen hiç. Çağdaş İran edebiyatından çeviri yapılmıyor mu? Tek tük de olsa yapılıyor, ama bu çevirilerin, elimiz altında yukarıda belirttiğim gibi bir başvuru kitabı yoksa, kimlerden yapıldığını ve nerelerde çıktığını topluca nerde görebiliriz? Peşine düşmedikçe tesadüfe bakıyor.</p>

  <p class="P-Standard">&nbsp;</p>

  <p class="P-Standard">Dergiler taranınca çağdaş İran edebiyatından dilimize çok az örnek aktarılmış olduğu görülüyor. Prof. Ali Nihad Tarlan'ın <span class="S-T1">Çağdaş İran Şiiri</span> adlı bir broşürü ile <span class="S-T1">Ülkü</span> dergisinde tefrika edilmiş (ocak, aralık 1937) "İran Edebiyatında Roman" incelemesi, bu alanda ilk değerlendirmelerdir. Ama gene Ali Nihad Tarlan'ın, yukarıda andığımız "İran Edebiyatı" (1944) kitabında 1900 sonrası, ancak bir buçuk sayfalık bir yer tutar.</p>

  <p class="P-Standard">&nbsp;</p>

  <p class="P-Standard">1933'te çıkmaya başlamış <span class="S-T1">Varlık</span> dergisinde, çağdaş İran edebiyatından ilk çeviri, yazar üzerine genişçe bilgi verilerek, Sâdık Hidâyet'in "Üç Damla Kan" hikâyesidir (Sayı 467, 1 Aralık 1957, çeviren adı yok). Bunu Armand Gaspard'dan çeviri "Çağdaş İran Edebiyatı" incelemesi izliyor (<span class="S-T1">Varlık</span> 623, 1 Haziran 1964).</p>

  <p class="P-Standard">&nbsp;</p>

  <p class="P-Standard">Bugünkü İran'ın en ünlü şairlerinden Nâdir Nâdirpur'dan dergilerimizde, hikâyeye oranla, oldukça çok sayıda şiir görülür: "Kar" şiiri (çev. Yusuf Azmun, <span class="S-T1">Varlık</span> 636, 15 Aralık 1964), "Putçu" şiiri (çev. Muzaffer Uyguner, <span class="S-T1">Varlık</span> 741, haziran 1969), "Barış" ve "Binlerce" (iki şiir, çev. Abdurrahman Eğilmezcan, <span class="S-T1">Varlık</span> 756, eylül 1970), "Heykeltıraş" şiiri (çev. A. Eğilmezcan, <span class="S-T1">Varlık</span> 814, temmuz 1975).</p>

  <p class="P-Standard">&nbsp;</p>

  <p class="P-Standard"><span class="S-T1">May</span> dergisi de 8 Şubat 1967'de Tahran yakınlarında bir trafik kazasında ölen Furûğ Ferruhzâd'ı çağdaş İran şiirinin en büyük temsilcilerinden biri olarak göstermiş, hakkında bilgi ve şiirlerinden örnekler vermişti (Sayı 4, ocak 1968).</p>

  <p class="P-Standard">&nbsp;</p>

  <p class="P-Standard">Günümüz İran edebiyatına en geniş yeri <span class="S-T1">Gelişme</span> dergisi ayırdı. Derginin Bahar 1974 tarihini taşıyan 5. sayısı bir özel sayı niteliğindedir. Bu sayıda Abdullah Nedim Cem, kısa bir tanıtmadan sonra M. Âzâd, Bâmdâd, Yedullah Rüyâî, Menûçihr Nistânî, Mahmud Kiyanus, Mecdeddin Mîr Fahrâî, M. Sirişk, Âzâde, Nâdir Nâdirpur, Muhammed Ali İslâmî (Nidûşen), Nima Yûşîc (iki şiir ve denemelerinden seçmeler, bir başka şiiri de <span class="S-T1">Varlık</span> 741'de, çev. M. Uyguner) adlı şairlerden birer şiir verir. Hikâyeler bölümünde ise Baba Mukaddem'den "Cübbe ve Kılıç" (çev. Nuh Canbeyli) ile Mahmud Kiyanuş'tan "Doğuş" hikâyesi görülür. Bu iki hikâyeye Mesud Ferzan'dan Hilmi Yavuz çevirisi "Celâlî" (<span class="S-T1">Varlık</span> 779, ağustos 1972)'yi ve Sâdık Hidâyet'ten Türkçede ikinci hikâyeyi ("Sahipsiz Köpek", çey. Necatigil, <span class="S-T1">Varlık</span> 843, aralık 1977) katarsak işte dilimizde günümüz İran edebiyatından imzalar ve örnekler toplamı. Samed Behrengi'nin masallarını bu plân dışında tutuyor; roman, hikâye ve şiir üzerinde duruyorum. 1939 doğumlu Behrengi'nin masallarının yurdumuzda uyandırdığı ilgi için Hilmi Yavuz'un tanıtmasına (<span class="S-T1">Milliyet Sanat Dergisi</span> 141,18 Temmuz 1975) ve <span class="S-T1">Aziz Nesin Vakfı Edebiyat Yıllığı</span> 1976, s. 113-118'e bakınız.</p>

  <p class="P-Standard">&nbsp;</p>

  <p class="P-P8">Doğumunun 75. Yıldönümünde Sâdık Hidâyet</p>

  <p class="P-Standard">&nbsp;</p>

  <p class="P-Standard">Sâdık Hidâyet 17 Şubat 1903'te Tahran'da doğmuş. İran'ın saygın ailelerinden birinin oğlu. Tahran'da bir Fransız kolejinde okumuş, 1926-1930 yıllarında Paris'te sürdürmüş öğrenimini ve Paris'te yazmaya başlamış, yurduna dönünce ailesinin nüfuz ve olanaklarından yararlanmayarak, sıradan bir kâtiplikle yetinmiş. 1933'te edebiyat toplulukları kurmuş: Önce "Dörtler", sonra "Siyah Güller". Rıza Şah'ın baskı yönetimi ve bu yönetimin ağırlaştırdığı hayat şartları karşısında dağılmış bu gençler. Hidâyet, Hindistan'a gitmiş, eski İran tarihinin metinlerini aslından okuyabilmek için Bombay'da Pehlevîce öğrenmiş (1936-1937). <span class="S-T1">Kör Baykuş</span> (1936) romanının ilk yayını da Hindistan'da yapılmış. İran'da satışı yasaklanmış bu romanın.</p>

  <p class="P-Standard">&nbsp;</p>

  <p class="P-Standard">İkinci Dünya Savaşı'nda Müttefik birliklerinin 1941 Eylülünde İran'a girişi, yeni siyasal ve sosyal değişmeler ümidini uyandırmış Hidâyet'te ama uzun sürmemiş bu.</p>

  <p class="P-Standard">&nbsp;</p>

  <p class="P-Standard">Sâdık Hidâyet, savaş ve savaş sonrası ümit ve ümitsizliklerini, İran toplumunun bu savaşta karşılaştığı sorunları, eleştiri-yergi açılarından politik bir masal olan "Âb-i Zindegî" (Abıhayat, 1944) ve masal üslûbunda altı satirik hikâyeden oluşan <span class="S-T1">Velingâri</span> (Zevzeklikler, 1944) isimli eserlerinde, dolaylı yoldan dile getirir.</p>

  <p class="P-Standard">&nbsp;</p>

  <p class="P-Standard">O sıralarda Tahran Merkez Bankası'nda muhasiplik ve bir ara Güzel Sanatlar Akademisi'nde tercümanlık etmiş. Derken düşmanlıkları üzerine çekmeler, gözden düşmeler, kovuşturmalar... ve çıkar yol bulamayınca gene Paris'e gitmiş Hidâyet. Başbakan olan eniştesinin Müslüman bir yobaz tarafından katledildiği haberi, zaten bir boşluk ve bunalım içindeki Hidâyet'i son karara itmiş:</p>

  <p class="P-Standard">&nbsp;</p>

  <p class="P-Standard">"Paris'te günlerce, havagazlı bir apartman aradı, Championnet caddesinde buldu aradığını; 9 Nisan 1951 günü dairesine kapandı ve bütün delikleri tıkadıktan sonra gaz musluğunu açtı. Ertesi gün ziyaretine gelen bir dostu, onu mutfakta yerde yatar buldu. Tertemiz giyinmiş, güzelce tıraş olmuştu ve cebinde parası vardı. Yakılmış müsveddelerinin kalıntıları, yanı başında, yerdeydi."</p>

  <p class="P-Standard">&nbsp;</p>

  <p class="P-Standard">Sâdık Hidâyet'in ölümünü böyle anlatıyor 25 yıllık dostu Bozorg Alevî; ve <span class="S-T1">Kör Baykuş</span>'un Almancası sonuna eklediği tanıtmayı şöyle bitiriyor: "Ölümünden az önce bir hikâye taslağı kaleme almıştı, şuydu konu: Annesi, 'Salgı salamaz ol!' diye beddua eder yavru örümceğe. Küçük örümcek ağ yapamaymca ölüme kurban gider. - Hidâyet'in hayat hikâyesi miydi bu?"</p>

  <p class="P-Standard">&nbsp;</p>

  <p class="P-P8">Sâdık Hidâyet'in Eserleri ve Kör Baykuş</p>

  <p class="P-Standard">&nbsp;</p>

  <p class="P-Standard">Hidâyet'ten kalan 15 kadar eserin çoğu hikâye kitabıdır: <span class="S-T1">Zinde be-gûr</span> (Mezardaki Canlı, 1930), <span class="S-T1">Se katre hûn</span> (Üç Damla Kan, 1932), <span class="S-T1">Aleviyye Hânum</span> (1933), <span class="S-T1">Sâyerûşen</span> (Aydınlık Gölge, 1933), <span class="S-T1">Seg-i vilgerd</span> (Sahipsiz Köpek, 1942). Tek romanı (veya noveli) <span class="S-T1">Kör Baykuş</span>'un (<span class="S-T1">Bûf-i Kûr</span>) ilk yayını 1936 yılındadır. Fransızca, Rusça, İngilizce, Almanca, Macarca ve Çekçe'den (altı dil) sonra, çağdaş İran edebiyatından ilk roman olarak Türkçeye de çevrilmiş bulunan (1977, Varlık Yayınları) <span class="S-T1">Kör Baykuş</span>, Hidâyet için, hayatının bunalımlarını, tekdüze ve karanlık gerçeklerini semboller, alegoriler ve birsamlarla nasıl şiirsel bir plâna yükselttiğinin kanıtıdır. André Rousseaux'nun "yüzyılımız edebiyat tarihinde bir kilometre taşı" diye övdüğü ve afyon tiryakisi bir ruh hastasının, güzellik ve dürüstlüğü aradığı yolda yenik düşerek kendini şeytana teslim edişini anlatan bu eserde olay; zaman ve mekânın dışında geçer. Şimdi ile Geçmiş, iki zaman; anı, rüya ve birsam olarak iç içe kaynaşmış, kenetlenmiştir.</p>

  <p class="P-Standard">&nbsp;</p>

  <p class="P-Standard">O, bu eseriyle İran edebiyatma Avrupa modernizmini getirdi. Jean-Paul Sartre'ı, Franz Kafka'yı biliyordu; onlardan çeviriler de yapmıştı. Edebiyat ansiklopedileri Poe ve Zvveig etkisi de görüyorlar onda. Rilke'yi de benimsediği, kaynaklarda belirtilmiyor, ama <span class="S-T1">Kör Baykuş</span>'un "korkular" bölümüyle (Türkçesi, s. 81)<a href="../Text/index_split_010.xhtml#footnote-2"><sup class="calibre3">2</sup></a> Rilke'nin <span class="S-T1">Malte Laurids Brigge</span>'nin Notları'ndaki "korkular" bölümünü (Türkçesi, 1966, s. 52)<a href="../Text/index_split_010.xhtml#footnote-3"><sup class="calibre3">3</sup></a> karşılaştırmak, Hidâyet'in bu kitabıyla (1910) Avrupa modern edebiyatını başlatan bu Alman şairini de çok sevdiğini gösteriyor.<a href="../Text/index_split_010.xhtml#footnote-4"><sup class="calibre3">4</sup></a> &nbsp;</p>

  <p class="P-Standard">&nbsp;</p>

  <p class="P-Standard">Romanı ve hikâyelerinin konularını yoksul halk kesimlerinden alan, gerçekleri sosyal-devrimci bir yaklaşımla ve korku yüklü fantastik bir hava içinde değerlendiren Hidâyet, bir yandan da yalnız adamın varlık nedenlerini araştırır. Eserlerinde en belirgin leitmotiflerin boşluk duygusu ve ölüm olduğunda, baktığım yabancı kaynaklar sözbirliği etmiş gibidirler.</p>

  <p class="P-Standard">&nbsp;</p>

  <p class="P-Standard">Ben, Sâdık Hidâyet'i Türkçedeki iki hikâyesi ve tek romanı <span class="S-T1">Kör Baykuş</span>'la sevdim. Vakti gelse de başka hikâyeleri ve masalları da çevrilse, diyorum. Çünkü Hidâyet, benim için, devletlerin, rejimlerin sınırları içinde edebiyatın bağımsız ve yıkılmaz cumhuriyetler olduğunu bir kez daha hatırlatmış, mutsuzluğunda ölümsüz mutluluğa erişmiş sayılı yazarlardan biri oldu.</p>

  <p class="P-Standard">&nbsp;</p>

  <p class="P-Standard">(<span class="S-T1">Milliyet Sanat Dergisi</span> 283, 26 Haziran 1978)</p>
</body>
</html>
