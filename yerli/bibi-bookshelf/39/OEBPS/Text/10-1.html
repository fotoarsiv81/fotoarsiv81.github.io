<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>10-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x10-1.html" xml:lang="tr-TR">
    <div class="story">
      <p class="duz-ilk-paragraf-2"><span class="duz" style="font-size:1em;" xml:lang="tr-TR">İlk karşılaşmamız, doğum günüme rastlar. Nöbet kulesindeydim. Gece nöbeti. Doldur-boşaltın yanındaki duvara çivilenmiş termometreye göre soğukluk, eksi yirmi altıydı. Buralardaki termometreler sıcaklık göstermez. Nöbet kulesine girdikten kaç dakika sonra zıplamaya başlayacağını, kaç dakika sonra da ölmeye başlayacağını söylerler. Kışlanın tek ankesörlü telefonunun, su tesisatının ve prizlerin ne zaman donacağını söylerler. Kulaklarının ne zaman çatlayacağını, ayaklarının ne zaman parçalanacağını söylerler. Biz de dinleriz. Dinler ve korkarız. Soğuk içinde kalır diye yumruğumuzu sıkmaya bile korkarız. Beyazdan nefret ederiz. Dünyanın en açık rengi, kasvettir bizim için. Çünkü yağan, kar değil, havanın kendisidir. Bu yağmanın altında soğuktan dilimiz dişimize yapışır. Yerçekiminden nefret ederiz. Kar tek verimli tohumdur. Nereye düşse orada bembeyaz ağaçlar biter. Arada eti sıyrılmış balık gibi duran siyah kılçıklı ağaçlar da vardır. Ama onlar da öyle çirkindir ki baktığımız yerden boğazımıza batarlar. Beyaz kasvet! Her yanımız kardır. Beyazdan öylesine nefret ederiz ki bir bardak sıcak süte bile dokunmaktan korkarız. Biz havadan ve durumundan da nefret ederiz. Çünkü hayatlarımız onlara bağlıdır. Havaya asılı kuklalar olarak ısınmak için iplerimizi yakarız.</span></p>

      <p class="duz"><span class="duz" style="font-size:1em;" xml:lang="tr-TR">“Şu an vatani görevlerini yerine getirmekte olan Mehmetçiklerimize buradan kucak dolusu sevgiler!” diyen ya da askerlik anılarını anlatan her insanoğlunun anasını sikmek için esas duruşta bekleriz. Esas duruş, bir askerin ruhsal ve bedensel olgunluk derecesini gösterir. Yanaşık düzen eğitimi yönergesinde böyle yazar. Ama olgunlaşan sadece nefretimiz olur. Hayal gücümüz kendimizden başkasını düşünmeye yetmez. Sayarız. Her şeyi. Her adımı, dakikayı, günü, toz zerresini, birbirimizin dişlerini sayarız. Ben de saydığım için her şeyi, biliyordum 301. nöbetimi tuttuğumu ve paketimde üç sigara kaldığını. Her yarım saatte bir, içerim. Sekiz nefeste biter. Isındığımı sanırım. Ne de olsa dumanı tütüyor. Ama bir boka yaramaz. Üstelik yakalanmak, nöbette sigara içmenin cezası olan nöbet katlanmasına da katlanmak, anlamına gelir.</span></p>

      <p class="duz"><span class="duz" style="font-size:1em;" xml:lang="tr-TR">“Yanan bir sigara, açık havada iki kilometreden görünür ve Kanasçı Leyla affetmez!” diyen eğitim çavuşunun adını bile hatırlayamadığımız için, sigara içmekte bir sakınca görmeyiz. Sadece Leyla’nın, Kanasın kabzasını omuz boşluğuna kusursuzca yerleştirmek için sağ göğsünü aldırdığını ve karanlıkta yakaladığı sigaranın beş santim üzerine nişan aldığını biliriz.</span></p>

      <p class="duz"><span class="duz" style="font-size:1em;" xml:lang="tr-TR">Parkamın cebinden çıkardığım sigarayı yakmak için paketten çektiğim çakmağı avucumun içinde yaktığımda, iki metreye iki metre olan taş kulübenin içinde bir gölge görene kadar bunları düşünüyordum. Yarım saattir nöbetteydim. Kulenin dışına çıkmayı aklıma bile getirmemiştim çünkü dışarısının zemini karla kaplıydı ve postallarımın asla ıslanmaması gerekiyordu. Tabanlarımın ıslanması, soğuğun bir virüs gibi vücuduma girmesi, demekti. Yedi dakikada tabanları geçecek, ayağımdaki her çorabı kırk saniyede delecek ve parmaklarımdan saç diplerime varması dört dakika sürecekti. Nöbet kulesinde durmaksa bütün bu sürelere birkaç dakika eklenmesini sağlıyordu.</span></p>

      <p class="duz"><span class="duz" style="font-size:1em;" xml:lang="tr-TR">Gölgeyi fark ettiğim anda olabildiğince büyük bir adım attım. Geriye doğru. Arkamdaki iki duvarın birleştiği çizgiye sırtımı yapıştırıp çakmakla sigarayı fırlattım. Gölgeye doğru. O an aklıma bir tüfeğim olduğu geldi. Omuriliğimin dengesini bozacak kadar çok taşıdığım bir tüfeğim vardı ve öldürmeye yarıyordu. Ya şimdi ya hiç! İşe yarayacağı an gelmişti! Kulenin karanlığından daha karanlık olan köşeye doğrulttum. Ve tetiği çektim.</span></p>

      <p class="duz"><span class="duz" style="font-size:1em;" xml:lang="tr-TR">“Emniyette.”</span></p>

      <p class="duz"><span class="duz" style="font-size:1em;" xml:lang="tr-TR">İlk kelimesi bu oldu. Emniyette. Emniyette olan neydi? Tabii ki elimdeki G-3. Bu yüzden çektiğim tetik, istinat boşluğundan fazla gitmemişti. Ayrıca kurma kolunu da çekmemiştim. Emniyeti açıp, kurma kolunu çekip tetiğe basmak için ve bütün bunları bir buçuk metre mesafede aniden beliren düşmana karşı yapabilmek için kurslar vardı. Bunlara komando kursu deniyordu. Ama ben hayatım boyunca hiçbir şeyin kursuna gitmemiştim. Konuşmak daha kolaydı. Bildiğim bir işti. Uzun zamandır yapıyordum.</span></p>

      <p class="duz"><span class="duz" style="font-size:1em;" xml:lang="tr-TR">“Kimsin?”</span></p>

      <p class="duz"><span class="duz" style="font-size:1em;" xml:lang="tr-TR">Alışkanlık. Tekmil vermeden konuşmaya başlayan askerlere, komutanların söylediği uyarı ve hatırlatma cümlesi. Bir gölgeye sorulabilir mi, bilmiyordum. Ama sormuştum.</span></p>

      <p class="duz"><span class="duz" style="font-size:1em;" xml:lang="tr-TR">“Üşümek istemiyorsan hareket et.”</span></p>

      <p class="duz"><span class="duz" style="font-size:1em;" xml:lang="tr-TR">Bunu söylerken bana doğru bir adım atmıştı. Yüzünü seçebileceğim loşluğa girmişti. Bıyıklıydı. Önemli bir ayrıntı. Bıyık, sivil demekti. Üzerinde, rengini anlayamadığım bir takım elbise vardı. Kravat takıyordu. Ağaçların, buzdan heykellere dönüştüğü bir soğukta sadece takım elbiseyle duruyor ve bana bakıyordu. Aramızdaki mesafe fazla kısaydı. O an aklımdan geçenleri düşündükçe hep gülümserim. Çünkü düşündüğüm tek şey, nöbet talimatnamesine aykırı davranışlarım ve buna tanıklık edebilecek birinin ortaya çıkmış olmasıydı. Başıma gelebilecekleri sadece askeri açıdan değerlendirdiğimi ve alabileceğim cezalardan korktuğumu hatırlıyorum. Oysa, o gölgeyi benden başka kimse görmüyor ve duymuyordu. Ama ben bunu bilmiyordum. Ben hiçbir şey bilmiyordum.</span></p>

      <p class="duz"><span class="duz" style="font-size:1em;" xml:lang="tr-TR">“Korkma. Sakin ol.”</span></p>

      <p class="duz"><span class="duz" style="font-size:1em;" xml:lang="tr-TR">Gülümsediğini görebiliyordum. Dişleri bir yakamoz gibi parlayıp sönüyordu.</span></p>

      <p class="duz"><span class="duz" style="font-size:1em;" xml:lang="tr-TR">“Merak etme. Sigara içtiğini söylemem.”</span></p>

      <p class="duz"><span class="duz" style="font-size:1em;" xml:lang="tr-TR">Ona güvenmem için hiçbir neden yoktu. Ayrıca kuleye nasıl girmişti? Bedenimi soğuğa kaptırmamak için, durduğum yerde dizlerimi olabildiğince yükseğe kaldırıp indirirken mi girmişti? Yoksa, annemin bana “Hiçbir şey olamayacaksın!” diye bağırdığı sabahı karşımdaki duvarda izlememe neden olan ani hatırlama krizim sırasında mı girmişti kuleye?</span></p>

      <p class="duz"><span class="duz" style="font-size:1em;" xml:lang="tr-TR">“Ben zaten buradaydım” dedi.</span></p>

      <p class="duz"><span class="duz" style="font-size:1em;" xml:lang="tr-TR">Oysa konuşmamıştım. Tek bir kelime etmemiştim. Çünkü korkudan felç olmuştum. Ama beni duymuştu. Duyabiliyordu. O zaman bunu da duyabilirdi: Lütfen git! Git buradan. Ama kimse görmesin. Mahvolurum yoksa. Bir sivilin nöbet kulesine girmesine izin verdiğim için mahvederler beni.</span></p>

      <p class="duz"><span class="duz" style="font-size:1em;" xml:lang="tr-TR">“Yak.”</span></p>

      <p class="duz"><span class="duz" style="font-size:1em;" xml:lang="tr-TR">Yerde yatan sigarayla çakmağı gösteriyordu. Birden soğuğu hissetmediğimi fark ettim. Üşümüyordum. Oysa aylardır, günün her saati üşüyordum. Kamuflajla yatıyordum. Üç kazak ve bir kamuflajla.</span></p>

      <p class="duz"><span class="duz" style="font-size:1em;" xml:lang="tr-TR">“Sen sigaranı iç, ben buradayım” deyip geriledi ve kulenin karanlığına gömülüp sırtını duvara yasladı.</span></p>

      <p class="duz"><span class="duz" style="font-size:1em;" xml:lang="tr-TR">Gece nöbeti. Parola, işaret. Güvenlik tedbirleri. Ordu dilinde nöbet kulesi denilen, taştan hücre. Bir asker ve bir gölge. Terörizm. İntihar saldırısı. Bombalı eylem. Cebimdeki düdük! Evet, onu çıkarıp üflemeliydim. Ama tehlike var, anlamına gelmesi için kaç kez çalınması gerekiyordu? İki mi, üç mü? Ayrıca ne diyecektim? Kulede biri var! Ben rüya görürken içeri girmiş! Gelin, çıkarın! Hiç de akıllıca değildi. Yapılması gereken, bu herifi kuleden çıkmaya sessizce ikna etmekti. Bu kez düşünmedim, söyledim.</span></p>

      <p class="duz"><span class="duz" style="font-size:1em;" xml:lang="tr-TR">“Burada kalamazsın. Kuleden çık.”</span></p>

      <p class="duz"><span class="duz" style="font-size:1em;" xml:lang="tr-TR">Nöbet kulesi, eski bir mevziydi. Doksanlardan kalma. İki yüz teröristin ilçeye girip sıçanlar gibi sağa sola saldırdıkları günlerden kalma. Terör festivali günlerinden. Roketlerin meteor gibi yağdığı günler. Bugün bile, düğünlerde atılan havai fişeklerini izleyenlerin yüzlerinin buruşmasına neden olan günler ve geceler. Mevzi, kasabanın tek caddesinin on metre gerisinde, kışladan elli metre uzaktaydı. Her ne kadar kule dense de, yerden yüksekliği sadece bir karıştı. Önünde, bel hizasında iki metrelik bir duvar. Onun üstünde de uzun zaman önce patlamış kum torbaları. Caddede kimse yoktu. Sadece köpekler. Karşımdaki herif çıkıp gidebilir ve kimse görmeyebilirdi. Bölükten yeterince uzaktaydık ve nöbetçi astsubayın uyukladığı bar denilen yerin pencerelerinden hiçbiri nöbet kulesini görmüyordu. Zorunlu askerlik hizmetimi birkaç ay uzatabilecek bu küçük skandaldan sıyrılabilirdim. Ama o böyle düşünmüyordu.</span></p>

      <p class="duz"><span class="duz" style="font-size:1em;" xml:lang="tr-TR">“Mümkün değil. Israr etme.”</span></p>

      <p class="duz"><span class="duz" style="font-size:1em;" xml:lang="tr-TR">Korkuyordum. Çok. Ama çok fazla. Bir türlü yanına gidip, kolundan tutup dışarı atmaya yeltenemiyordum. Sadece konuşuyordum.</span></p>

      <p class="duz"><span class="duz" style="font-size:1em;" xml:lang="tr-TR">“Bak! Beni yakarlar! Çık git buradan! Yasak burası! Durma burada!”</span></p>

      <p class="duz"><span class="duz" style="font-size:1em;" xml:lang="tr-TR">Bir yandan da şivesini düşünüyordum. Kesinlikle buralı değildi. Her yerden olabilirdi ama buradan değil.</span></p>

      <p class="duz"><span class="duz" style="font-size:1em;" xml:lang="tr-TR">“Çamlıhemşin” dedi.</span></p>

      <p class="duz"><span class="duz" style="font-size:1em;" xml:lang="tr-TR">“Ne?”</span></p>

      <p class="duz"><span class="duz" style="font-size:1em;" xml:lang="tr-TR">“Karadeniz. Danzig. İzmir. Ne önemi var? Her yer aynı. Herkes aynı. Farklı olan biziz. Sadece burası. Çünkü şu an buradayız.”</span></p>

      <p class="duz"><span class="duz" style="font-size:1em;" xml:lang="tr-TR">“Ne istiyorsun?” diye sordum. İstediği bir şeyler olmalıydı. Nöbet kulesine bu soğukta benimle tıkılmış olmasının bir nedeni olmalıydı.</span></p>

      <p class="duz"><span class="duz" style="font-size:1em;" xml:lang="tr-TR">“Sen ne istersen.”</span></p>

      <p class="duz"><span class="duz" style="font-size:1em;" xml:lang="tr-TR">Birden aklıma, karakol komutanının bir gün önce yapmış olduğu konuşma geldi. Donmanın belirtilerinden biri de halüsinasyon görmektir, demişti. Gülmüştük. Çünkü ani hatırlama krizlerimiz yüzünden zaten sürekli görüyorduk. Neyin gerçek olduğunu anlamak için birkaç saniye harcamamız gerekiyordu. Ancak belki de gerçekten donmaya başlamıştım. Parmaklarım. Her şey oradan başlıyordu. Namlusunu karanlığa doğrulttuğum tüfeği tutan parmaklarımı hareket ettirmeyi denedim. Güzel. Donmuyordum. Aslında ondan da emin değildim. Hiçbir şeyden emin değildim. Bir korkak olarak fazla seçeneğim yoktu. O terk etmiyorsa, ben kuleden çıkabilirdim. Öyle de yaptım. İki adımda kuleden çıkıp duvarın yanından geçtim. Yola birkaç adım kala durdum. Nöbetin kalanını orada geçirecektim. Eğer o herif silahlı olsaydı ve beni öldürmeyi düşünseydi, bunu çoktan yapmış olurdu. Onun varlığını kabullenmiştim. Geriye kalan tek korkum, nöbeti devredeceğim adamın onunla karşılaşmasıydı.</span></p>

      <p class="duz"></p>

      <p class="duz-ilk-paragraf-1"><span class="duz" style="font-size:1em;" xml:lang="tr-TR">“Uyudun mu lan?”</span></p>

      <p class="duz"><span class="duz" style="font-size:1em;" xml:lang="tr-TR">Olduğum yerde yükselip alçaldığımı hatırlıyorum. Korkudan. Konuşan Sefer’di. Yanımda duruyor ve gülüyordu. Dönüp kuleye baktığımda kapısına silahını dayadığını gördüm. İki saat nasıl geçmiş olabilirdi? Nöbete başlayalı ne kadar olmuştu ki? Peki o herif neredeydi? Hâlâ içerde miydi? Sefer’in gelişini duymamıştım. O da karşımda sırıttığına göre, içerdeki herifi görmemişti. Demek ki gitmişti. Belki de hepsi hayaldi. Ya da uyuyakalmıştım. Ayakta uyumuştum. Kaskı çıkarıp Sefer’e verdim. Konuşamıyordum. Bir şeyler anlatmak istiyordum ama ne söyleyeceğimi bilemiyordum. Ve ne söyleyeceğini bilemeyen bütün erler gibi, ben de “Siktir!” dedim. Sonra da ekledim:</span></p>

      <p class="duz"><span class="duz" style="font-size:1em;" xml:lang="tr-TR">“Yerde sigarayla çakmak var. Senin olsun.”</span></p>

      <p class="duz"><span class="duz" style="font-size:1em;" xml:lang="tr-TR">Ölü adamla ilk karşılaşmam böyle olmuştu. O gecenin sabahında aynı kulede bir nöbet daha bekliyordu beni. Zorunlu askerlik hizmeti süresince bir erin emir komuta zincirinden olabildiğince uzak kaldığı ve huzura benzer bir duygu hissetmesine neden olan iki an vardır. Bunlardan biri atış sahasında, hazırlıklar sona erince “Atış serbest!” emriyle gelen yalnızlıktır. Tek duyulan, ateşlenen silahlardır. Üç mermi. Yakılana kadar özgür kalınan üç mermi. Sonrasında hayat, kaldığı yerden devam eder. Erin, kendi başına bırakıldığı diğer ana ise nöbet denir. Soğukluk eksi otuz iki değilse, nöbet, iki saat boyunca zihnin ve bedenin acımayacağını bilmektir.</span></p>

      <p class="duz"><span class="duz" style="font-size:1em;" xml:lang="tr-TR">O sabah da hava aniden ısınmış ve eksi dokuzu gösteren termometreye gülerek bakan diğer nöbetçileri izlemiştim. Ben gülemiyordum. Çünkü nöbetten korkmam için, soğuk dışında ilk kez bir neden vardı. Kuleye vardığımda, içeri girmemeye kararlıydım. Kapının hemen önünde ve duvarın arkasında duracaktım. Askeri bölgeleri çevreleyen tel örgülere asılan kırmızı tabeladaki asker gibi silahımı çapraz tutacak ve bekleyecektim. Erken uyanan ilçeyi izleyecek ve hastaneye giden hemşirelerin kaşkollerinden taşan yüzlerindeki gözleri yakalamaya çalışarak sakinleşecektim. Ama olmadı. Hiçbiri olmadı. Çünkü duydum. Onu duydum.</span></p>

      <p class="duz"><span class="duz" style="font-size:1em;" xml:lang="tr-TR">“Ben ölüyüm, asker.”</span></p>

      <p class="duz"><span class="duz" style="font-size:1em;" xml:lang="tr-TR">Kulenin içindeydi. Belki de tam arkamda. Sesi ensemdeydi. Ama nefesi değil. Dişlerimi sıktım. Dönüp bakmamaya kararlıydım. Asla bakmayacak ya da yanıt vermeyecektim. Ben, üzerinde dört dilde “yasak bölge” yazan tabeladaki askerdim. Tabii bu tavrım, onun için bir fırsattı. İstediği kadar konuşabilirdi. İlçede yaşayan herhangi bir geri zekâlı olsa bile umurumda değildi. Gerçekten umurumda değil miydi? Yiyeceğim tutanak, çıkacağım askeri mahkeme, alacağım cezayı önemsemeyecek bir halde miydim? Kesinlikle hayır! Ben, diğer salaklar gibi değildim. Zorunlu askerlik hizmeti yasal süresinden bir saniye fazlasını yerine getirmeye niyetim yoktu. Derhal döndüm! Olduğum yerde. Kulenin içine girdim. Ama orada değildi. Kimse yoktu.</span></p>

      <p class="duz"><span class="duz" style="font-size:1em;" xml:lang="tr-TR">“Boşuna uğraşma. Beni görmen için benim iznim lazım.”</span></p>

      <p class="duz"><span class="duz" style="font-size:1em;" xml:lang="tr-TR">Kuleden çıkıp, etrafında döndüm. Çevrede kimse yoktu. Aklıma, kuledeki diyafon geldi. Bütün bunlar, santraldeki herifin bir oyunu olabilirdi. Meslek lisesi mezunuydu. Kışlanın tek ankesörlü telefonunun kasasına cep telefonunu bağlamış ve kimseye yakalanmadan aylarca konuşmuştu. Cep telefonu kullanmak kesinlikle yasaktı. Bulunduğumuz bölgeye, zor deniyordu. Zor bölge. Toprağın suçu değildi. Zor olan, üzerindekilerdi. Bitki ve hayvanlardan geriye kalanlar. Evet, o santralci benimle dalga geçiyor olabilirdi ve eğer öyle bir şey varsa, burnunu kırabilirdim. Kuleye girip diyafona baktım. Her zamanki gibi duvara gömülü biçimde duruyordu. Her zamanki gibi çalışmıyordu. Nöbet kulelerinde çalışan tek bir diyafon yoktu. Düdüklerimiz vardı. Ya da parçalanmış ahizeli telefonlarımız. Telsiz kullanmamız yasaklanmıştı. Çünkü dinlemede olan herkese küfür ediyorduk. Yakalanmayacağımızı biliyorduk.</span></p>

      <p class="duz"><span class="duz" style="font-size:1em;" xml:lang="tr-TR">“Bana inanman için hiçbir şey yapmayacağım. Umurumda değil. Nasıl olsa duyacaksın, göreceksin.”</span></p>

      <p class="duz"><span class="duz" style="font-size:1em;" xml:lang="tr-TR">Yeniden tabeladaki askere dönüşmüştüm. Duvarın hemen arkasında duruyordum. Karşımdaki düzlüğe bakıyordum. Beyazlığa. Üzerindeki siyah filizlere. Düzlüğün gerisindeki evlere. Siyah pencereli beyaz evlere. Sobaların yanma saati. Tüten kar topları.</span></p>

      <p class="duz"><span class="duz" style="font-size:1em;" xml:lang="tr-TR">“Şimdi beni iyi dinle. Ben, eceliyle ölmüş biri değilim. Asılarak öldürüldüm. İdam edildim.”</span></p>

      <p class="duz"><span class="duz" style="font-size:1em;" xml:lang="tr-TR">Bir çoban. Altı yaşında olmalı. Belki de yedi. Bir manda. Yüz kilo olmalı. Ya da iki yüz. Çocuğun elinde bir ağaç dalı. Sonbaharda koparmış olmalı. Aylardır ağaçlardan haber yok çünkü. Hepsi de ceset beyazı. Vuruyordu çocuk. Çobanların dilinde konuşuyordu. Bağırıyordu. Sesi kısık. Manda umursamıyordu. Caddenin tam ortasında. Yürüyorlardı. Bastıkları her yeri buz tutmuştu. Zemini hatırlamıyorduk. Taş? Toprak? Bir ara, arka ayakları kayan manda dengesini kaybetti. Çobanın merhameti yoktu. Vuruşları hızlandı. Mandanın burun deliklerinden çıkan beyaz dumanlar. Bir ejderhaya benziyordu. Ateş yerine salya kusuyordu. Döküldükleri anda donan salyalar. Her yer kardı, Nereye götürüyordu mandayı?</span></p>

      <p class="duz"><span class="duz" style="font-size:1em;" xml:lang="tr-TR">“Asılırken dikkat etmen gereken tek şey, boşlukta kaldığın anda ağırlığını olabildiğince aşağı vermek. Boynun mutlaka kırılmalı. Yoksa oltanın ucundaki balık gibi sallanırsın. Utanç verici. O kadar izleyenin önünde bir balığa dönüşmek utanç verici. Bu yüzden, tek hamlede ölmelisin. Düşüp kalmalısın. Titreme yok, sarsılma yok, spazm yok. Seni asanlardan yüksekte olduğun müddetçe sorun yok. Ayakkabılar önemli. Gözleri alacak kadar cilalı olmalı. İzleyenlerin kursağında kalmalısın. Ayakkabılarını kıskanmalılar. Pantolon ütünü de. İdamda kıyafet çok önemlidir. Bunu bildikleri için de ilmeği boynuna geçirmeden önce kefen giydirirler. Ama her şey hatıralarında kalır. Gözlerin solar ama üzerindeki kumaş parlamaya devam eder. Karılarını satsalar alamayacakları kadar pahalı olmalı. Dünyanın en güçlü adamını astıklarını düşünmeliler. Sen öldükten sonra kıyametin geleceğini düşünüp korkmalılar. En az bir gece kâbuslarına girmelisin. Zavallı hayatlarında karşılaşabilecekleri tek üstün varlığı yok ettiklerini düşünüp titremeliler. Tabii, üstün bir varlık olmana gerek yok. Öyle görünmen yeter. Sana görünmemin yettiği gibi, değil mi?”</span></p>

      <p class="duz"><span class="duz" style="font-size:1em;" xml:lang="tr-TR">Çocuklar okula gidiyor. Önümden geçiyorlar. Eksi dokuz. Sadece bir önlük. Yanakları kan içinde. Kıpkırmızı. Üşümekten kafalarını kaldıramıyorlar. Elleri ceplerinde. Bacaklarını sürte sürte yürüyorlar. Sürtünmeye ihtiyaçları var. Ateşi icat edecek kadar. Çantaları yok. Gerek yok. Kitap yok. Geleceğin erleri. Başka işe yaramazlar. Küçük et parçaları. Bir an önce büyüseler de gelip yerime dikilseler. Ben de siktir olup gitsem. Sessizce yürüyorlar. Boşuna. Köylerdeki okulları da biliyorum. Camları demirle kaplı tek bina onlar. Çünkü soyulan tek binalar, okullar. İlçede iki tane var. Yüz seksen bir öğrenci. Yüz altmış yedisi erkek. Kızlar nerede? İlköğretim kanununa muhalefet. Kimin umurunda? Benim değil. Büyüyünce ne olacaksın, küçük çocuk? Öleceğim, amına koyayım! Geberip gideceğim! Doğru cevap, geçtin sınıfı.</span></p>

      <p class="duz"><span class="duz" style="font-size:1em;" xml:lang="tr-TR">“Kumar oynar mısın? Hiç sanmıyorum. Kaybedecek çok şeyin var çünkü. Kumar masasına oturamayacak kadar zenginsin. Her ne kadar sahip olduklarının hiçbiri gerçek hayatta para etmiyor olsa da çok zengin olmalısın. Korkaklığını başka türlü açıklamak mümkün değil. Dünyanın en zengin adamı kadar korkaksın! Oysa yoksulsun. Neden? Yoksulluğunun nedenini sormuyorum. Korkaklığını kastediyorum. Neden? Çünkü hiçbir bankaya yatıramayacağın kadar hayat dolusun. Çok berbat bir durum bu, asker. Hayata bu kadar bağlanmak. Acıdan bu denli uzak kalmaya çalışmak. Her emri yerine getirmek. Yükselen sesler karşısında titremek. Korku seni mahvetmiş. Korku, beynini kafatasından sökmüş. Benden daha ölüsün. Hiçbir zaman dirilemeyeceksin. Daima titreyecek ve inleyeceksin. Aptal ve korkak. Santraldeki çocuğun burnunu kıramayacağını sen de biliyorsun. Göze alamayacağın bir suç bu. Çünkü yetişmen gereken bir hayat var, değil mi? Bir an önce buradan çıkıp gitmen gereken yerler var. Aptal bir ailen ve daha da aptal dostların. Anana sövseler, başını eğip yoluna devam edersin. Seni bekleyenler var. Sana bir şey söyleyeyim asker: Kimse yok! Seni bekleyen kimse yok. Telefonla konuştukların mı? Annen mi? Baban mı? Hiçbiri değmez asker. Ne sana ne de bu korkuya! Hiçbirinin hiçbir değeri yok! Sadece sen varsın. Tüfeğin ve mermilerin var. Kaç adam var bu kışlada? Yetmiş mi? Seksen mi? Kaç mermin var? Denk düşüyor, değil mi? Tesadüfe inanır mısın, asker? Kaçmaya, yok olmaya? Geberteceksin hepsini! Sonra da elveda! Ama yapamazsın. Korkarsın. Belki de haklısın. En doğrusu budur. Korkmalısın. Çünkü acı bağımlılık yapar. Çünkü karaktersiz bir piç olmak bazen en kolayıdır. Çünkü beni duymamak için aklını meşgul etmek en kolayıdır. Düşün bakalım, asker. Düşün. Kaç benden. Çocukları düşün. Soğuğu düşün. Acelem yok. Daha çok nöbet tutacağız birlikte. Düşünecek bir şeyin kalmadığında da elbet görüşeceğiz.”</span></p>

      <p class="duz"><span class="duz" style="font-size:1em;" xml:lang="tr-TR">Sandığı kadar dayanıklı değildim. Duyduklarıma yenilip, onunla konuşmaya başlamam için geçmesi gereken süre sadece sekiz dakikaydı. Sekiz dakika. Ölü bir adamla konuşmamak için ettiğim yemini bozmam için yeterliydi. Yorgundum. İradem örümcek ağı gibiydi. Rüzgâr çıksa dağılırdı. Hayatım boyunca konuşmak için sadece on kelime seçmek zorunda kalsaydım, bunların ilki, “Neden?” olurdu. Kanıt mı gerekiyor? İşte:</span></p>

      <p class="duz"><span class="duz" style="font-size:1em;" xml:lang="tr-TR">“Neden buradasın?”</span></p>

      <p class="duz"><span class="duz" style="font-size:1em;" xml:lang="tr-TR">“Burada değilim, asker. Burada, bu zamanda değilim.”</span></p>

      <p class="duz"><span class="duz" style="font-size:1em;" xml:lang="tr-TR">Bu kadar kolay çözüleceğime ihtimal vermeyen ölü adamın duraksadığını hatırlıyorum. Düşünüyor muydu? Ölü bir adam düşünebilir miydi? Beyin hücreleri, cesedinin gömüldüğü toprağın üzerinde oynayan çıplak ayaklı çocukların topuklarından dökülürken ne kadar düşünebilirdi? Ben, ruhun varlığına inanmam. Ölümden sonra hayatta kalan hiçbir şey yoktur. Beden, insan zihninin organik düzeneğidir. Çalışıyorsa, hayattaysa düşünce üretir. Beyindeki elektrik akışının sona ermesiyle ne ruh kalır ne de zihin. Nasıl bir akü, elektriğin kendisi olduğunu iddia edemezse, insan da enerjinin kaynağı olduğundan söz edemez. Ama hayalperestlik ölümlüye hastır. Tanrının yansıması olduğunu iddia etmek, ölünce ona dönmek, ölümlü bir deri çantada ölümsüz bir ruh taşımak. Çocuklar için bütün bunlar. Anlaşılması gereken, bedenin bir depo olduğu. Boşaldığı zaman imha edilen bir depo. Nereden mi biliyorum? Çok basit. Ölü bir adama sordum:</span></p>

      <p class="duz"><span class="duz" style="font-size:1em;" xml:lang="tr-TR">“O zaman, ölümü anlat bana. Ölümden sonra ne olduğunu anlat.“</span></p>

      <p class="duz"><span class="duz" style="font-size:1em;" xml:lang="tr-TR">“Evren, tekâmül üzerine kurulmuştur. Varlıklar, tamamlanana kadar hayata gelip giderler. Böyle diyeceğimi sanıyorsun, değil mi? Tekâmül ne demek, biliyor musun? Olgunlaşma, demek. Evrim, demek. Peki, bunların ne olduğunu biliyor musun? Söyleyeyim: Olgunlaşma, kimseye ve hiçbir şeye güvenmemeyi öğrenmektir. Evrimse, boş bir ağızla doğup, gerektiğinde insan eti yiyecek kadar keskin dişlere kavuşmaktır. Yeniden doğmak, ölümden sonra hayat, sonsuz bir ruh. Çocukça bütün bunlar. Ölümden sonra hayatta kalan hiçbir şey yoktur. Beden, insan zihninin organik düzeneğidir. Çalışıyorsa, hayattaysa düşünce üretir. Beyindeki elektrik akışının sona ermesiyle ne ruh kalır ne de zihin. Nasıl bir akü, elektriğin kendisi olduğunu iddia edemezse, insan da enerjinin kaynağı olduğundan söz edemez.”</span></p>

      <p class="duz"><span class="duz" style="font-size:1em;" xml:lang="tr-TR">Bu cümleleri bir yerden hatırlıyordum. Hangisi daha önceydi? Onun anlattıkları mı, benim düşündüklerim mi? Bu kelimeler kime ait? Düşünme! Bunları düşünme! Siktir et hepsini! İleri bak! En sevdiğim emir. Yanaşık düzen eğitiminde, hiza ve sıra kontrol edildikten sonra beklenen emir. Sıraya girmiş ilkokul çocukları gibi önümüzdeki adamın omzuna koyduğumuz sol elimizi tek hamlede indirip, baldırımıza yapıştırmamız için verilen emir. Ama ben başka türlü anlarım o emri. Benim için, “Bu anı boş ver, ileriye bak! Geleceği düşün!” demektir. Ne veren ne de alan anlar o emri. Sadece ben bilirim. İleri bak! Delirdiğini unut. Her şeyi unut. Ama ne yazık ki hatırlıyorum. Ölü adamın, aklımdan geçenleri kulağıma fısıldadığını ve benimle alay ettiğini hatırlıyorum.</span></p>

      <p class="duz"><span class="duz" style="font-size:1em;" xml:lang="tr-TR">“Ölümden sonra ne olduğunu mu merak ediyorsun? Ölümden sonra ben varım. Dünya döndüğünden beri bugüne kadar ölmüş bütün insanlar bana dahil olur. Bir tür geri dönüşüm. Bugüne kadar ölmüş bütün insanlar içime girip yerlerini alırlar. Göz rengim, kokum, parmak izim olurlar. Beni daha tanımıyorsun, asker.”</span></p>

      <p class="duz"><span class="duz" style="font-size:1em;" xml:lang="tr-TR">Artık eksi dokuzda değildik. Soğukluk asansörü dünyanın merkezine yaklaşmıştı. Eksi otuzda olmalıydık. İçimdeki su donup, bedenimi taş gibi çatlatacaktı ki nöbetçi geldi. Konuşmadık. Gerek yoktu. Kuleden ayrılırken dönüp baktım. Ölü adamı göreceğimi sanarak. Sadece nöbetçi. Kendi kendine mırıldanıyordu. Yoksa o da mı ölüyle konuşuyordu? Kar maskesi yoktu. Ağrılıydı. Evinden doksan sekiz kilometre uzaktaydı. Benim evimdeyse güneş yeni doğuyordu. Doğu’dakini Batı’ya, Batı’dakini Doğu’ya, cümlesi burada Türkçe değildi. Anlaşılmıyordu. Araya Kürtçe parazitler giriyordu. Onları tercüme etmek için de Kürtler gerekiyordu. Anadilleri düğümlenmiş Kürtler. Haritada, köylerinin bir karış mesafesinde, zorunlu askerlik hizmetini yerine getirme hakkını kullanan yüz binlerce Kürt. Eğitim birliğinde konuştukları zaman “Türkçe konuş! Nereden bileyim anama sövmediğini?” diye azar işiten çocuklara, burada “Sor bakalım şu karıya, evindeki silah kiminmiş?” diye emir veriliyordu. Sonuçta, anasına sövülmesi için daima bir gerekçe olduğuna inananla birlikte donuyor, birlikte çözülüyorlardı. İlçenin tek kırtasiyesinde “Kürtçe-Türkçe sözlük var mı?” diye sorduğumdaysa, “Otuz yıldır bu dükkânı işletiyorum. İlk defa biri bunu soruyor” yanıtını alıyordum. Oysa önünde,</span> <span class="italik" style="font-size:1em;" xml:lang="tr-TR">İstanbul Life</span><span class="duz" style="font-size:1em;" xml:lang="tr-TR">’ın eski sayıları ve kapaklarında, onlara bakanlardan bambaşka yüzlerin sıralandığı bir tezgahı bile vardı. Ama sözlük yoktu. Demek ki, anlaşmamak için anlaşmıştık. Sorun yok. Nasıl olsa, Midyatlı Doğu Beyazıtlıyı, Harranlı da Cizreliyi anlamıyordu. Sorun yok. Hiçbir sorun yok. Nasıl olsa geberip gideceğiz. Sözlüğe ne gerek var?</span></p>

      <p class="duz"><span class="duz" style="font-size:1em;" xml:lang="tr-TR">“</span><span class="italik" style="font-size:1em;" xml:lang="tr-TR">Başi</span><span class="duz" style="font-size:1em;" xml:lang="tr-TR">?” diyorduk. İyi misin? “</span><span class="italik" style="font-size:1em;" xml:lang="tr-TR">Başi</span><span class="duz" style="font-size:1em;" xml:lang="tr-TR">!” diyorlardı. İyiyim.</span> <span class="italik" style="font-size:1em;" xml:lang="tr-TR">Başi</span> <span class="duz" style="font-size:1em;" xml:lang="tr-TR">olmasalar ne olacaktı? Sonuçta hepimiz donarak ölecektik. Bembeyaz. Toplu mezarlara, mikrop saçmasınlar diye dökülmüş kireç gibi üzerimizde duran karın altında ölecektik. O zaman anlaşabilirdik. O zaman her şey</span> <span class="italik" style="font-size:1em;" xml:lang="tr-TR">başi</span> <span class="duz" style="font-size:1em;" xml:lang="tr-TR">olacaktı!</span></p>

      <p class="duz"><span class="italik" style="font-size:1em;" xml:lang="tr-TR">Başi</span><span class="duz" style="font-size:1em;" xml:lang="tr-TR">?...</span> <span class="italik" style="font-size:1em;" xml:lang="tr-TR">Başi,</span> <span class="duz" style="font-size:1em;" xml:lang="tr-TR">amına</span> <span class="duz" style="font-size:1em;" xml:lang="tr-TR">koyayım! Her şey</span> <span class="italik" style="font-size:1em;" xml:lang="tr-TR">başi</span><span class="duz" style="font-size:1em;" xml:lang="tr-TR">!</span></p>

      <p class="duz"></p>
    </div>
  </div>
</body>
</html>
