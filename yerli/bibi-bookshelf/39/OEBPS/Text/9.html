<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9.html" xml:lang="tr-TR">
    <div class="story">
      <p class="duz"></p>

      <p class="bolum-ismi-tek-satir-24"><span class="serifsiz-baslik-24" style="font-size:1.15em;" xml:lang="tr-TR">9</span></p>

      <p class="duz"><span class="duz" style="font-size:1em;" xml:lang="tr-TR">Kara kaplı defterime yazacağım son cümleyi düşünüyordum. Ne de olsa üzerimden çıkacaktı. Durması gerektiği yeri hatırlamıştım. Parkamın sol üst cebi. Cesedimi didikleyenler defteri orada bulacaktı. Birkaç sayfa geriye gidip, nelerden bahsettiğime baktım. Aklıma ne uğramışsa anlatmıştım. Ölü adamdan, Cuma’nın saçlarından, turizm jandarması olamadığım için bir bomba atarla ödüllendirildiğimden, askerliğin temeli olan erlerden bahsetmiştim. Şimdiyse, son bir cümle gerekiyordu. Bir gün önce, Cesim’lerle on saat boyunca cezaevinde kalmış, akşam yemeğinden sonra mevzi kazmış, sabaha kadar kum torbası taşımıştım. Yırtık eldivenli ellerimle kum torbası yumruklamıştım. Son kelimem, “Yoruldum” olabilirdi. Gözlerimi bile kaldıracak gücüm kalmamıştı. Sadece önüme bakabiliyordum. Ayaklarıma. Her ne kadar cezaevi nöbetinde bir saate yakın uyumuş olsam da. Ama yorgunluğun da bir önemi yoktu. Peygamber ocağındaydım. Burada ısınmak için peygamber yakılıyordu. Benim yorgunluğum kimin umurundaydı? Hâlâ ayakta durabiliyordum. En önemlisi de, tel örgünün diğer tarafından bakıldığında hâlâ bir askere benziyordum. Babamı düşündüm. Annemi. Ama gözlerimin önü boştu. Yüzleri gelmiyordu. Neye benzediklerini hatırlayamıyor, sadece adlarını tekrarlıyordum. Adlar, hatırlamak için yeterli değildi. Vicdan, diyordum yüksek sesle. Ama onun da ne olduğunu hatırlamıyordum. Ne vicdanın ne de azabının...</span></p>

      <p class="duz"><span class="duz" style="font-size:1em;" xml:lang="tr-TR">Nöbetin ilk saati yazarak geçmiş, sıra ölmeye gelmişti. Ama şu son cümle, o ne olacaktı?</span></p>

      <p class="duz"><span class="duz" style="font-size:1em;" xml:lang="tr-TR">“Kim olduğumu merak etmiyor musun?”</span></p>

      <p class="duz"><span class="duz" style="font-size:1em;" xml:lang="tr-TR">Tabii ki etmiyordum. Merak edilecek bir şey kalmamıştı. Soğuğun dalgalandırdığı dudaklarımla gülümseyip ölü adamın sorusunu cevapladım. Başka bir soruyla.</span></p>

      <p class="duz"><span class="duz" style="font-size:1em;" xml:lang="tr-TR">“Ne fark eder?”</span></p>

      <p class="duz"><span class="duz" style="font-size:1em;" xml:lang="tr-TR">“Öğrenince anlarsın.”</span></p>

      <p class="duz"><span class="duz" style="font-size:1em;" xml:lang="tr-TR">Söylediğiyle ilgilenmiyordum. Elimdeki deftere bakıyordum.</span></p>

      <p class="duz"><span class="duz" style="font-size:1em;" xml:lang="tr-TR">“Sence bir intihar mektubunun son cümlesi ne olmalı?”</span></p>

      <p class="duz"><span class="duz" style="font-size:1em;" xml:lang="tr-TR">“Seni buradan çıkarabilirim.”</span></p>

      <p class="duz"><span class="duz" style="font-size:1em;" xml:lang="tr-TR">Bir yandan sayfaları karıştırıyor, bir yandan gülümsüyordum.</span></p>

      <p class="duz"><span class="duz" style="font-size:1em;" xml:lang="tr-TR">“Nöbetçi, ölmediği sürece nöbet yerini terk etmez. Bunu bilmiyor musun?”</span></p>

      <p class="duz"><span class="duz" style="font-size:1em;" xml:lang="tr-TR">“Ölmeden de terk edebilirsin, asker. Yeter ki beni dinle ve söylediklerimi yap. Ölmene gerek yok. Gerekirse ben sana söylerim. Ama şimdilik gerek yok. O defteri cebine koy ve beni iyi dinle.”</span></p>

      <p class="duz"><span class="duz" style="font-size:1em;" xml:lang="tr-TR">Nöbetin bitmesine kırk yedi dakika vardı. İntihar, zaman alan bir iş değildi. Her ne kadar tüfek çıplak elle tutulamayacak kadar soğuk olsa da, kurma kolunu çekecek, emniyeti açacak, namluyu ağzıma sokacak ve tetiğe uzanacaktım. En fazla yirmi saniye. Birliğe geldiğimiz ilk haftalarda, dış karakollardan birinde kendini öldüren bir askerin, olay yeri fotoğraflarını görmüştüm. Gösteren, konuya ilişkin tutanağı askeri mahkemeye göndermek için bir yazı hazırlaması gereken Akif’ti. Yazıcılığının ilk günleri. Fotoğraflar yeterince çıplaktı. Askerin ağzı bir hayvan cesediyle dolmuş gibiydi. Başının arkasındaysa siyah bir çukur vardı. Simsiyah. Görebildiğim sadece buydu. Saçları yok olmuştu. Siyah bir çukur. G-3’ten çıkan mermi, saniyede 80 metre hızla ilerliyordu. Ağzımın bir hayvan cesediyle dolması ve başımın arkasında bir çukur açılması sadece bir an meselesiydi. Babamdan çıkan spermlerin hızlarını bilmiyordum. Ama ölmek, doğmaktan daha kolay ve hızlıymış gibi görünüyordu. Dolayısıyla zamanım vardı... Defteri, denk düşen ilk cebe sokup, askerlikten arta kalan ne kadar dikkatim varsa ölü adama verdim.</span></p>

      <p class="duz"><span class="duz" style="font-size:1em;" xml:lang="tr-TR">“Kazo’nun üstünü aramayı benim yüzümden unutmadın. Doldur-boşalttaki dikkatsizliğinin nedeni de ben değilim. Gittikçe kötüye giden askerlik hayatını öldüren ben değilim. Her şeyi sen yaptın. Çünkü buraya ait değilsin. Çünkü aklın, askerliği almıyor. Diğer çocukların en fazla dudak bükeceği bir küfrün karşısındaki kızgınlığın boyundan büyük oluyor. Ne kadar istesen de, bir askere dönüşemiyorsun. Bir asker gibi düşünemiyorsun. Bir asker gibi davranamıyorsun. Yüzlerce gün geçti, hâlâ alışamadın. Biliyorum, eski hayatını da düşünmüyorsun. Okuldaki günlerini, aileni unutamadığın için değil bütün bunlar. İki hayatın arasında kaldığın için. Hatta hiçbir hayata ait olmadığın için. Şimdi, sana bir teklifim var...</span></p>

      <p class="duz"><span class="duz" style="font-size:1em;" xml:lang="tr-TR">Eğer kendini öldürürsen kim olduğumu hiçbir zaman öğrenemeyeceksin. Sonsuza kadar eksik kalacaksın. İntihar etmeyip hayatına devam edersen de, askerliğin ancak yıllar sonra bitecek. Çünkü önünde, seni bekleyen daha yüzlerce askeri suç var ve sen hepsini işleyeceksin. O namluyu ağzına sokmak için susmamı bekliyorsun, biliyorum. Bana biraz zaman ver. Seninle konuşmak için. Sana, bildiğim her şeyi anlatmak için gereken zamanı ver. Kimse silahını senden almayacak. Kendini sonra da öldürebilirsin. Eğer beni dinlersen, seni buradan çıkarırım. İntihar etme, demiyorum. Şimdi ölme, diyorum.”</span></p>

      <p class="duz"><span class="duz" style="font-size:1em;" xml:lang="tr-TR">“Seninle konuşuyorsam, seni duyabiliyorsam, seni görebiliyorsam, ben bir deliyim. Kimin suçu olduğunun bir önemi yok. Yaptığım hataları neden yaptığımın da bir önemi yok. Sadece üşüyorum. Çok üşüyorum. Sürekli. Uyanık kaldığım anlarda vücudumun ısındığı tek bir an bile yok. Ayaklarım buza yatırılmış balık gibi. Bir türlü çözülemeyen donmuş bir et parçasıyım. Nasıl titrediğime bak. Ayaklarım yanıyor. Tabanlarım... Hepimiz donup öleceğiz. Bak! Şu geçen hayvanlara bak.”</span></p>

      <p class="duz"><span class="duz" style="font-size:1em;" xml:lang="tr-TR">Bölüğü ve içinde durduğum nöbet kulesini yoldan ayıran tel örgünün ardında, takım elbiseli bir çoban, hayvanlarını yürütmeye çalışıyordu. Çobanca konuşuyordu önündekilerle: “Hacca! Hedede! Hecci!” Ama hayvanlar anlamıyordu. Buharlı makineler gibi, verdikleri her nefeste duman altı oluyorlardı. Kemikleri derilerinden, gözleri yuvalarından taşıyordu. Kırık boynuzlarıyla birbirlerini itiyor, sırtlarına inip kalkan değnekten kaçmaya çalışıyorlardı. Ama olmuyordu. Kayıyorlardı. Oldukları yerde adımlar atıp çarpışıyorlardı. Bana benziyorlardı. Çöp dökmeye çıkmış çıplak mahkûma. İlerleyemeyen kim varsa, bu hayvanlara benziyordu.</span></p>

      <p class="duz"><span class="duz" style="font-size:1em;" xml:lang="tr-TR">“Görüyor musun? Nasıl da üşüyorlar? Bu işi daha fazla uzatmanın bir gereği yok. Bu kadar hayat bana yeter. Sen de boş ver. Acıdan daha gerçek ne var? Gerisi palavra. Buradan çıkmak mümkün mü? Buradan çıkılabilir mi? Çıkılsa bile nereye gidilir? Bak, seninle konuşuyorum. Ölü bir adamla! Buradan çıkınca eski halime dönebilecek miyim? İşin boktan tarafı, eski halimin ne olduğunu bile hatırlamıyorum. Hiçbir şey hatırlamıyorum. Evimin telefon numarasını hatırlamıyorum. İlk öptüğüm kızın adını hatırlamıyorum. Ben, burada mahvoldum. Burada! Düne kadar ordu beni fark etmemişti. Ne kadar delirdiğimden haberi yoktu. Ama artık biliyor. Artık farkında. Çok geç... Neden üniversiteyi bıraktım, biliyor musun? Neden askere geldim? Çünkü iyi değildim. Hiç iyi değildim. Uyuyamıyordum. Her gece aynı kâbusu görüyordum. Ne görüyordum, biliyor musun? Atatürk’ü öldürdüğümü görüyordum. Ona ateş ettiğimi. Elimdeki tabancayla. Önümden, üstü açık arabasıyla geçerken. Kime anlatabilirdim böyle bir kâbusu? Kime? Her gece aynı kâbusu görmek, ne demek, bilir misin? Önce önemsemezsin. Gülersin. Sonra tedirgin olursun. Sonra uyumaktan korkarsın. Daha sonra her gözünü kırptığında Atatürk’ün başının öne düştüğünü, göğsünün kana bulandığını görürsün. Doktora gidersin. Avuçla ilaç yazar. Sonra? Bir bok olmaz! Aynı! Kaldığı yerden devam. Ne Atatürk’le bir sorunum var, ne de ona benzeyen bir babam! Bir kâbus, bir insanın hayatını kâbusa çevirebilir mi? Eğitimini yarıda bırakmasına neden olabilir mi? Onu delirtebilir mi? İnan bana, hepsi olur. Hepsi olur ve sonra her şey için çok geç olur...”</span></p>

      <p class="duz"><span class="duz" style="font-size:1em;" xml:lang="tr-TR">Yine ağlıyordum. Bir çocuk gibi... Deliliğimin nedenini ilk kez birine anlatıyordum. Ne yazık ki o da ölü bir adamdı. Üniversiteden sevk alıp gittiğim psikiyatra sadece uyuyamadığımı söylemiştim. Ne diyeceğimi bilememiştim. Böylesine saçma sapan bir durum nasıl anlatılabilirdi? Hangi kelimelerle? Oysa sorsa bütün sahneyi çizebilirdim. Arabanın rengini, güneşin eğikliğini, havanın kokusunu, Atatürk’ün ceketinin kumaşını. Ama ne o sormuş ne de ben anlatabilmiştim. Uyuyamıyorum, demiştim. Hatırlayamadığım ancak uyandığımda beni rahatsız eden rüyalar gördüğümden bahsetmiştim. Her ne kadar başını sallasa da hiçbir şey anlamamış olmalıydı. Kim anlayabilirdi ki? Gizli bir Atatürk düşmanı mıydım? Çok gizli bir düşmanlık! O kadar gizli ki benim bile haberim yoktu!</span></p>

      <p class="duz"><span class="duz" style="font-size:1em;" xml:lang="tr-TR">Bu kez gülüyordum.</span></p>

      <p class="duz"><span class="duz" style="font-size:1em;" xml:lang="tr-TR">“Neyse, siktir et şimdi bunları. Bana şu son cümle için bir fikir ver.”</span></p>

      <p class="duz"><span class="duz" style="font-size:1em;" xml:lang="tr-TR">“İlk kez ne zaman gördün bu kâbusu?”</span></p>

      <p class="duz"><span class="duz" style="font-size:1em;" xml:lang="tr-TR">“Artık çok geç! Çünkü hatırlamıyorum! Belki on sekiz yaşında, belki sonra.”</span></p>

      <p class="duz"><span class="duz" style="font-size:1em;" xml:lang="tr-TR">“Beni iyi dinle. O kâbusu neden gördüğünü biliyorum. Hepsini anlatacağım. Sen deli değilsin. Sadece şanssızsın. Şanssız, küçük bir çocuk. Cebindeki defteri yak. Anlatacaklarımı yazmanı istemiyorum. Sadece sen öğreneceksin. Kimse okumayacak. Kimse bilmeyecek.”</span></p>

      <p class="duz"><span class="duz" style="font-size:1em;" xml:lang="tr-TR">Bu kez gülmüyordum.</span></p>

      <p class="duz"><span class="duz" style="font-size:1em;" xml:lang="tr-TR">“Tamam, bu kadar yeter. Ya sus ya da şu son cümleyi söyle.”</span></p>

      <p class="duz"><span class="duz" style="font-size:1em;" xml:lang="tr-TR">Cebimden çektiğim defter, avucumda kendiliğinden açıldı. İntihar mektubumun son sayfası. Kalemin ucunu kâğıda dayadım. Mürekkep yayılmaya başlayacaktı ki konuştu.</span></p>

      <p class="duz"><span class="duz" style="font-size:1em;" xml:lang="tr-TR">“Gördüğün”</span></p>

      <p class="duz"><span class="duz" style="font-size:1em;" xml:lang="tr-TR">Yazdım.</span></p>

      <p class="duz"><span class="duz" style="font-size:1em;" xml:lang="tr-TR">“O kâbus”</span></p>

      <p class="duz"><span class="duz" style="font-size:1em;" xml:lang="tr-TR">Durdum.</span></p>

      <p class="duz"><span class="duz" style="font-size:1em;" xml:lang="tr-TR">“Benim hayalimdi.”</span></p>

      <p class="duz"><span class="duz" style="font-size:1em;" xml:lang="tr-TR">Yüzüne baktım. Açılıp kapanan ağzına.</span></p>

      <p class="duz"><span class="duz" style="font-size:1em;" xml:lang="tr-TR">“Her gece uykunda, bir zamanlar benim kurduğum hayali gördün. O kâbus, benim hayatımdan geliyor. Üzgünüm asker. Böyle olmasını istemezdim. Ama şimdi buradayım. Yanında. Seni kurtarmaya geldim. Korkmana gerek kalmadı.”</span></p>

      <p class="duz"><span class="duz" style="font-size:1em;" xml:lang="tr-TR">Artık onu görmüyordum. Geçmişi izliyordum. Geçmişimi. Uykularımı. Gecelerimi. Hiçbir şey anlamayan ailemi. Kâbustan kurtulmak için alnımı jiletle kesmeye çalıştığım sabahı. Kanla birlikte zihnimin de akıp gideceğini umduğum sabahı. On iki dikişin kavuşturduğu alnımı. Turizm jandarması olamayışımın nedenlerinden belki de bir diğeri. Alnıma gömülmüş o çizgiyi izliyordum. Ölü adam dışında her şeyi görebiliyordum. Eğer, diyordum. Doğru söylüyorsa. Eğer milyarda bir ihtimal varsa. Eğer ben bu herifin kurduğu bir hayali, herhangi bir nedenden ötürü yıllarca kâbuslarımda gördüysem ve o beni kurtarmaya geldiyse. Belki de bu nöbeti atlatıp onunla konuşmaya devam etmeliyim. Milyarda bir ihtimal. Pek yüksek değil. Önemli de değil. Eğer, diyordum. Ölü bir adamla konuşmak delilik değilse, benim için hâlâ bir ihtimal var. Milyarda bir... Ben, altı milyarda birdim. Milyarda bire inanabilirdim.</span></p>

      <p class="duz"><span class="duz" style="font-size:1em;" xml:lang="tr-TR">“Bana inan! Sen bana ait olanı taşıyorsun. Bir zihinde iki hayat. Yükün ağır. Hem de çok. Bırak, sana yardım edeyim. Sana özgürlüğü öğreteyim.”</span></p>

      <p class="duz"><span class="duz" style="font-size:1em;" xml:lang="tr-TR">Evet, inanabilirdim. Ölü adamın peşinden, deliliğimin kaynağına gidebilir ve zihnimi çözebilirdim. Kendimi öldürmekten başka yapacak bir işim yoktu. O da bekleyebilirdi. Bu kadar acı çekmiştim. En azından, neyin uğruna olduğunu öğrenebilirdim. Ya da kimin adına acı çektiğimi.</span></p>

      <p class="duz"><span class="duz" style="font-size:1em;" xml:lang="tr-TR">“Bana adını söyle.”</span></p>

      <p class="duz"><span class="duz" style="font-size:1em;" xml:lang="tr-TR">“Benim adım Ziya Hurşit.”</span></p>

      <p class="duz"><span class="duz" style="font-size:1em;" xml:lang="tr-TR">“Bu adı biliyorum. Bir yerlerden hatırlıyorum... Sen... İzmir Suikastı!”</span></p>

      <p class="duz"><span class="duz" style="font-size:1em;" xml:lang="tr-TR">“Evet asker, o benim.”</span></p>

      <p class="duz"><span class="duz" style="font-size:1em;" xml:lang="tr-TR">“Neden Atatürk’ü öldürmeye çalıştın? Neden yaptın?”</span></p>

      <p class="duz"><span class="duz" style="font-size:1em;" xml:lang="tr-TR">“Çünkü benden başka kimsenin, yapacak cesareti yoktu.”</span></p>
    </div>
  </div>
</body>
</html>
