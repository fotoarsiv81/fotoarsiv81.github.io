<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">"Kadın inci gibidir" dedi Yaşlı. "Bazen senelerce, bazen de bir ömür boyu bir istiridyenin içinde saklar kendini. Fakat bir kez gün ışığı gördü mü çabucak unutur geçmişini. Geçmişte ne kadar saklanmışsa o kadar seyredilmek ister; ne kadar kapalı kalmışsa o kadar açığa çıkmak ister. İşte o an çıkıp geldiğinde, artık ona kimse mâni olamaz. Kendi bile."</p>

    <p class="ortayazi">ŞEHRİN AYNALARI</p>

    <p class="normal1">Ne zaman ki körkütük âşık oluyorum, nasıl olduğunu dahi anlamadan, beynimin bedenim üzerindeki hâkimiyetine bir isyan başlıyor içimde. Yeniden kadınlığıma dönmek istiyorum. Sadece beyin olmak yetmiyor artık bana. Ne zaman ki âşık oluyorum, kıymete biniyor beden. Küçümsediğim, reddettiğim, ötelediğim kadınsılık, aniden deli gibi arzuladığım bir özellik oluveriyor.</p>

    <p class="ortayazi">SİYAH SÜT</p>

    <p class="normal1">Daha kaç kadın tanımalıydı ki, yeterince kadın tanımış olmak için? Kaç kitap okuyunca âlim, kaç diyar görünce gezgin, kaç hezimetten sonra bezgin olurdu insan? Kaç olunca çok, kaçta kalınca azdı rakamlar?</p>

    <p class="normal1">Bir yeterdi ona. Biri bine bölerdi.</p>

    <p class="normal1">Zaten o rakamlardan Bir'i fevkalade bulurdu.</p>

    <p class="ortayazi">MAHREM</p>

    <p class="normal1">İnsanın fiziksel olarak ayrıldığı birine halen zihinsel ve duygusal olarak bağlı kalması ne korkunç şeydi. Peki ne diye çıkartıp atamıyordu eski kocasını benliğinden?</p>

    <p class="ortayazi">BABA VE PİÇ</p>

    <p class="normal1">Erkeklerin tek bir imzaları olur. Bir kez o imzayı tutturduktan sonra değiştirme gereği duymadan bir ömür boyu onunla idare edebilirler. Kadınlarınsa bir "eski imza"ları vardır, bir de sonradan edindikleri "yeni imza"... Genç kızlık imzaları, evli kadın imzaları, dul kadın imzaları... Kadınlar isim göçebesidir. İmza göçebesidir.</p>

    <p class="ortayazi">SİYAH SÜT</p>

    <p class="normal1">Dişi kedinin ismi West idi, yani Batı. Gail ona bu ismi Doğu'nun Şarkiyatçı söylem tarafından sürekli kadınlaştırılmasını eleştirmek için takmıştı. Ömer'in buna bir itirazı yoktu, tabii eğer buna mukabil erkek kediye The Rest, yani "Ve diğerleri" ismi verilmiş olmasaydı.</p>

    <p class="ortayazi">ARAF</p>

    <p class="normal1">Kadınlar için ortası olunmuyor adeta. Ya genç kız oluyorsunuz, yani henüz-olmamış-kadın, bir tamamlanmamışlık hali. Ya da "geç kız" oluyorsunuz, yani evli, anne, yani tamamlanmış-kadın, bir bitmişlik, tükenmişlik hali. Ve ikinci kategori birinciden çok daha kolay, yaşanılası ya da güvenilir göründüğünden, kadınlar, bilhassa anne olanlar, ellerinde uzun atlama sırıkları, koşabildikleri kadar hızla koşup, hoooop üç-beş, bilemedin on sene içinde genç kızlıktan yaşlılığa sıçrayıveriyorlar. Her biri uzun atlama şampiyonu.</p>

    <p class="normal1">Çabuk yaşlanıyor kadınlar. Bir randevuya geç kalmışçasına, telaşla.</p>

    <p class="ortayazi">MED-CEZİR</p>
  </div>

  <div class="calibre1" id="calibre_pb_47"></div>
</body>
</html>
