<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Yolun ucunun nereye varacağını düşünmek beyhude bir çabadan ibarettir. Sen sadece atacağın ilk adımı düşünmekle yükümlüsün. Gerisi zaten kendiliğinden gelir.</p>

    <p class="ortayazi">AŞK</p>

    <p class="normal1">Korktu. Gidip de varamamaktan değil, varıp da dönüş yollarını kaybetmekten değil, dönüp de geride bıraktıklarını yerlerinde görememekten değil; bir kendini bulmaktan, bulduğundan korkmaktan korktu.</p>

    <p class="ortayazi">PİNHAN</p>

    <p class="normal1">İstanbul'da bir sevdiğin varsa, üstüne üstlük bir de İstanbul'u seviyorsan, ne kadar uzağa kaçarsan kaç gene de kurtulamazsın bu şehirle cebelleşmekten rüyalarında.</p>

    <p class="ortayazi">SİYAH SÜT</p>

    <p class="normal1">İstanbul'da önemli olan sokakların sizi nereye götürdüğü değil, bizzat kendisidir. Belki de bu yüzden bütün şehir çıkmaz sokaklarla doludur.</p>

    <p class="ortayazi">ŞEHRİN AYNALARI</p>

    <p class="normal1">Hallerinden gayet memnun, hayatlarından tatmin olup da kaderle bir kez olsun düello yapmamış olanlar, kabuklarını kırmak için herhangi bir sebebe sahip değillerdir. Onlar şehirde de yaşar, sahilde de; şehirde yaşarken bile kendi küçük sahillerinde.</p>

    <p class="normal1">Bir de topal kuşlar vardır. Yabani, arızalı ruhlar. Onlar sanki her mevsim göç mevsimiymiş gibi durmadan uçar, bir türlü bir yere konamazlar.</p>

    <p class="ortayazi">MED-CEZİR</p>

    <p class="normal1">İnsan memleketini geride bıraktı mı kendinden en az bir parçasını feda etmeye hazır olmalıdır derler.</p>

    <p class="ortayazi">ARAF</p>

    <p class="normal1">Daha henüz bir yere ısınmışken yeniden yollara düşmek, insanın ruhunda korkunç bir yalnızlık hissi oluşturur.</p>

    <p class="ortayazi">AŞK</p>

    <p class="normal1">Yaşadığımız şehrin dışında, elbet bir gün gidebileceğimiz, gidince yerleşebileceğimiz, yerleşince sevebileceğimiz bir başka diyar olmalı. Yoksa tahammül edemeyiz.</p>

    <p class="ortayazi">MED-CEZİR</p>

    <p class="normal1">Bir göçebenin atının terkisinde çoktan miadını doldurmuş, insana faniliğini hatırlatan tüm o nesnelere, aile albümlerine, çocukluk fotoğraflarına, aşk mektuplarına ya da günlüklere yer yoktu. Kimin ihtiyacı vardı ki o lüzumsuz prangaları oradan oraya taşımaya? Sadece özgürlük, bütün saflığı ve sadeliğiyle özgürlüktü bir göçebenin atının terkisinde taşıyabileceği yegâne yük.</p>

    <p class="ortayazi">ARAF</p>

    <p class="normal1">Göçebelik hesap edilebilen bir şey değil; sürekli bir oluş halinde, yani bir tür o-la-ma-yış halindesinizdir. Yahut da durmuşsunuzdur, demir atmış bir kimliğe, bulmuşsunuzdur yerinizi; olmuş, konmuş, yerleşmişsinizdir...</p>

    <p class="ortayazi">MED-CEZİR</p>

    <p class="normal1">Yer değiştirmelerin etkisi tuhaftır. Çeşitli saat dilimleri üzerinden uçmak "bedende biyolojik ritim bozukluğu"na (<span class="ideitalik">jetlag'</span>ın sözlük karşılığı) neden oluyorsa, insanın memleketinden temelli havalanıp çeşitli kültür dilimleri üzerinden uçarak yeni bir yere gitmesi de "zihinsel ve ruhsal ritim bozukluğu"na (sıla hasreti için önerilen karşılık) sebep olabilir.</p>

    <p class="ortayazi">ARAF</p>
  </div>

  <div class="calibre1" id="calibre_pb_19"></div>
</body>
</html>
