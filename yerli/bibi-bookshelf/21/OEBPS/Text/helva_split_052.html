<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">İsimler büyülüdür. Sade büyülü mü, isimler hem de büyücüdür.</p>

    <p class="ortayazi">PİNHAN</p>

    <p class="normal1">Tak tak tak. "Kim o?" diye seslenmiş içerideki. "Benim" demiş dışarıdaki. "Ben diye birini tanımıyorum" demiş içerideki.</p>

    <p class="normal1">"Nasıl olur?" demiş dışarıdaki. "Nasıl unutursun Ben'i. Bir kere bak, hemen hatırlarsın."</p>

    <p class="normal1">Yüzü bulutlanmış içeridekinin, sesi titremiş. "Git buradan" diye fısıldamış. "Kocam gelir birazdan. Artık ona aitim."</p>

    <p class="normal1">Ben, son bir kez bakmış bacasında duman tüten, fırfırlı perdeli, aşıboyalı eve. Gidecek bir yeri yokmuş. Cami avlusunda uyumuş o gece. Sabaha karşı namaza gelmiş cemaat. Ben, Biz'e karışmış sessizce. Bir daha onu gören olmamış.</p>

    <p class="ortayazi">MED-CEZİR</p>

    <p class="normal1">Dizlerinin üzerine çöküp, "kimim ben?" diye fısıldadı.</p>

    <p class="normal1">"Tanımadığım daha kaç kişi var içimde yaşayan?"</p>

    <p class="ortayazi">ŞEHRİN AYNALARI</p>

    <p class="normal1">Çünkü kimlik de bir nevi refleks gibidir. İnsanların yüzde sekseni kim oldukları sorulduğunda, "sana ne kardeşim?" demek yerine boş bulunup kendilerini tanıtır.</p>

    <p class="ortayazi">BİT PALAS</p>

    <p class="normal1">Her insanın bir ismi vardır. Allah'ın ise sayısız ismi var. Biz bunlardan ancak doksan dokuzunu biliyoruz. Düşün hele, Allah'ın bunca adı varsa O'nun ruhundan üflediği bir insan nasıl adsız yaşar?</p>

    <p class="ortayazi">AŞK</p>

    <p class="normal1">İşin sırrı Hayyim ismindeydi. Zira Hayyim hayat demekti. İsim dediğinse usul usul yoğururdu insanı, kendine bent ederdi. Her isim bir başlangıç demekti; her başlangıç ise ayrı bir yol hikâyeler haritasında. Başka tercihi olmadığı için değil, olduğu halde yaşamaktı yakışan insana.</p>

    <p class="ortayazi">ŞEHRİN AYNALARI</p>

    <p class="normal1">Doğuştan bana verilen bir isme ilanihaye yapışıp kaldığımı bilmek nasıl sıkmaz ki canımı, hayattaki yegâne tesellim kendim olmamayı başarabilme şansım iken?</p>

    <p class="ortayazi">ARAF</p>

    <p class="normal1">İsim dediğin, Hz. Âdem'den bu yana, kendisini taşıyanı kâh usul usul yoğurur, kâh efsunlu iplerle sıkı sıkı bağlardı. İsim dediğin yüksekte uçanın belini bükecek, alçaktan geçenin başını doğrultacak; pervasıza perva, korkusuza korku katacak kadar kudretli idi.</p>

    <p class="ortayazi">PİNHAN</p>

    <p class="normal1">Birinin adını öğrenmek varlığının yarısını ele geçirmektir, gerisi parçalar ve ayrıntılardan ibarettir. Çocuklar bunu bilirler. Bir yabancı isimlerini sorduğunda içgüdüsel olarak söylemeyi reddetmeleri bundandır. Çocukken isimlerin gücünü idrak eder, ama büyüdükçe unutuveririz.</p>

    <p class="ortayazi">ARAF</p>
  </div>

  <div class="calibre1" id="calibre_pb_53"></div>
</body>
</html>
