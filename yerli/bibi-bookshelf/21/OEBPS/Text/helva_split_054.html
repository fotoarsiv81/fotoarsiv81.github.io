<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Yalnızlığa kadife kılıf biçebilmek için ya başkalarına öykünüyoruz ya da başkalarını kendimiz gibi yapmaya çalışıyoruz.</p>

    <p class="ortayazi">MED-CEZİR</p>

    <p class="normal1">İçimin tünellerine girer girmez bir fener alıyorum elime. Buralar çok karışık. Kaç defa geldim. Gene de hep kayboluyorum.</p>

    <p class="ortayazi">SİYAH SÜT</p>

    <p class="normal1">Anneanneleri tarafından büyütülen çocuklar emanet olma duygusunu kirli bir mendil gibi taşırlar ceplerinde. Bir gün gelecek, alıp götürecektir onları ya anneleri ya babaları. Gelmezler ise şayet, emanet olarak kalmayı sürdüreceklerdir bu âlemde.</p>

    <p class="ortayazi">MED-CEZİR</p>

    <p class="normal1">Şeriat der ki: "Seninki senin, benimki benim." Tarikat der ki: "Seninki senin, benimki de senin." Marifet der ki: "Ne benimki var ne seninki." Hakikat der ki: "Ne sen varsın ne ben."</p>

    <p class="ortayazi">AŞK</p>

    <p class="normal1">Hissetmemek bir meziyettir bazen, donmuş bileklerini kesemez insan.</p>

    <p class="normal1">Hissetmemek bir eziyettir bazen, donmuş bileklerini kesemez insan.</p>

    <p class="ortayazi">ŞEHRİN AYNALARI</p>

    <p class="normal1">Son beş saattir hiç durmadan konuşup şakalaşmış olsalar da gecenin soğuğuna çıktıkları an tuhaf bir sessizlik çöktü üzerlerine. İkisi de aynı anda kendi yalnızlıklarının farkına varmıştı.</p>

    <p class="ortayazi">ARAF</p>

    <p class="normal1">Her şeye ağlar oldum bugünlerde. Sokağın başındaki elektrik teline takılı duran bir çift lastik ayakkabı bana inanılmaz hüzün veriyor mesela. Converse marka, solgun mavi. Kimindiler acaba? Nasıl çıktılar oraya? Yağmur, kar, tipi hep oradalar, bir başlarına.</p>

    <p class="ortayazi">SİYAH SÜT</p>

    <p class="normal1">Hepimizin acı çektiğini söyleyerek herkesi avutmaya alışmışsın. Oysa bu beni avutmaz. Beni ancak benden başkasının benim kadar acı çekmediğini bilmek avutabilir.</p>

    <p class="ortayazi">ŞEHRİN AYNALARI</p>

    <p class="normal1">Biliyordu çünkü. Gayet iyi biliyordu ki, hüzün denilen şey tıpkı siyah, dalgalı saçlarının arasına nasılsa yerleşivermiş beyaz bir saç teline benziyordu. Hüzün, kopardıkça çoğalıyor, çoğaldıkça arsızlaşıyordu.</p>

    <p class="ortayazi">ŞEHRİN AYNALARI</p>

    <p class="normal1">Yağmur da hüzün gibi bir şey galiba: İlk başta, aman bana ilişmesin diye didinir sakınırsın, emniyette ve kuru kalmak için elinden geleni yaparsın, ama baktın olmuyor, baktın ki yağıyor üzerine dört bir koldan, ta dibine kadar gark olursun ve bir kez bu kadar battın mı, ha bir damla eksik ha bir damla fazla ne fark eder. Yağmur da hüzün gibi bir şey, yakalandın mı bir kez, azı çoğu yok artık. Olsa olsa "kuru kalabilenler" ve "sağanaktan nasibini alanlar" var.</p>

    <p class="ortayazi">BABA VE PİÇ</p>

    <p class="normal1">Senebesene yanlış hayaller, yanlış aşklarla yıpranmış; babasız büyümenin kırgınlığını hâlâ atlatamamış; sevgilileriyle kanlı bıçaklı olmuş, kalp kırmış ve kalbi kırılmış; terk etmeyi marifet, yalnızlığı saadet zannetmiş; el âlemin ne dediğini gereğinden fazla ciddiye alan, hâlâ tam olarak kendini tanımayan; Allah ya kendisini sevmezse diye endişe eden; sadece roman yazdığı zaman mutlu ya da tam olabilen; edebiyat dışında geçen her anı soru işaretleri, çelişkiler ve yalpalamalarla örülü; tam olarak neden yazı yazdığını bilmeyen ama yazmadan yaşayamayacağına inanan; henüz yeterince olgunlaşmamış, olmamış, pişmemiş; ha bire düşüp dizlerini kanatan yarı kız çocuğu yarı kadın bir mahluk görüyorum kendime bakınca. Ama bunu itiraf etmeye dilim varmıyor.</p>

    <p class="ortayazi">SİYAH SÜT</p>

    <p class="normal1">Durmadan birilerine ihtiyaç duyarız; daha doğrusu, illaki birilerine... Sesimizi yankılayacak ve yankımıza ses verecek, taklit edebileceğimiz ve bizi taklit edebilecek birine. Ne var ki bu tutum, çocukluktan itibaren gayet iyi tanıdığımız, mütemadiyen içimizde taşıdığımız bir başka hakikate verdiğimiz tepkidir aslında: yalnızlık!</p>

    <p class="ortayazi">MED-CEZİR</p>

    <p class="normal1">İçerideki uçurum seni dışarıdaki dünyadan daha çok heyecanlandırıyorsa pekâlâ içine, yani kendi benliğine düşebilirsin.</p>

    <p class="ortayazi">BABA VE PİÇ</p>

    <p class="normal1">Kızmıyordu kendine. Anlamaya çalışıyordu sadece. Kimselere anlatamadığı, anlattığı takdirde anlaşılmayacağını bildiği şeyleri kendine saklıyordu.</p>

    <p class="ortayazi">ŞEHRİN AYNALARI</p>

    <p class="normal1">Madem seni bu kadar şaşırttı; içimde bir harem, ismimden başka isimlerim olduğunu söylesem iyi olacak.</p>

    <p class="ortayazi">ARAF</p>
  </div>
</body>
</html>
