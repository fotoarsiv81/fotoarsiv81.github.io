<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Tüm yaratma, yok etme, cezalandırma, mükâfatlandırma eylemlerini anlatırken, BİZ diye hitap eder Tanrı.</p>

    <p class="ortayazi">MED-CEZİR</p>

    <p class="normal1">"Tanrının kutsal kitabında neden çoğul konuştuğunu soruyorsun" dedi. "Bilemiyorum, ama belki de O da yalnızlığı sevmiyordur."</p>

    <p class="ortayazi">ŞEHRİN AYNALARI</p>

    <p class="normal1">Dahası ben insan olarak zaman zaman yaşamak zorunda kaldığımız bütün o ıstırabın bir sebebi olduğuna samimiyetle inanıyorum. Bazen Tanrı böyle zorluklarla inancımızı sınar. Sebepsiz sıkıntı yoktur.</p>

    <p class="ortayazi">ARAF</p>

    <p class="normal1">Benim memleketimde, doğduğum, taşını toprağını karış karış gezdiğim yerde dört kitabın ehli bir arada yaşardı. Kuru yerlerin ahalisi pek kederli olurmuş derler, yalan değil. Kederimiz birdi. Aynı gök kubeye yakarırdık; aynı lacivert karanlığa bakıp efkârlanır, aynı yıldızları hesap etmeye çalışırken uyuyakalırdık.</p>

    <p class="ortayazi">PİNHAN</p>

    <p class="normal1">Kâinattaki her zerrede Allah'ın sıfatlarını bulabilirsin, çünkü O camide, mescitte, kilisede, havrada değil, her an her yerdedir. Allah'ı görüp yaşayan olmadığı gibi, O'nu görüp ölen de yoktur.</p>

    <p class="normal1">Kim O'nu bulursa, sonsuza dek O'nda kalır.</p>

    <p class="ortayazi">AŞK</p>

    <p class="normal1">Kusursuzdur ya Allah, O'nu sevmek kolaydır. Zor olan hatasıyla sevabıyla fani insanları sevmektir. Unutma ki kişi bir şeyi ancak sevdiği ölçüde bilebilir. Demek ki hakikaten kucaklamadan ötekini, Yaradan'dan ötürü yaratılanı sevmeden, ne layıkıyla bilebilir, ne layıkıyla sevebilirsin.</p>

    <p class="ortayazi">AŞK</p>

    <p class="normal1">Bütün dinler, aynı denize akan ırmaklardır.</p>

    <p class="ortayazi">AŞK</p>

    <p class="normal1">İstediğini elde edince şükretmek kolaydır.</p>

    <p class="normal1">Sufi, dileği gerçekleşmediğinde de şükredebilen kişiye denir.</p>

    <p class="ortayazi">AŞK</p>

    <p class="normal1">İnanç, tıpkı bir tren tarifesi gibi, özünde bir zamanlama meselesidir. Gar duvarındaki dairevi, heybetli, fildişi saat, insan ömrünün çeşitli zamanlarında vurur. Aynı saatlerde kalkar tren. Öğleden önce tek bir sefer vardır, çocuk yaşta bir inancı benimseyenler buna biner. Öğleden sonra bir kez daha kalkar tren; ergenlik döneminin huzursuz yolcularını da alıp götürerek. Sonra ta akşama kadar başka bir sefer olmaz. Akşam geldiğinde, insan ömründe ilk derin pişmanlıkların baş gösterdiği, işlenen cürümlerin telafisinin mümkün olmadığının anlaşıldığı, en kavi yuvaların tepetaklak devrildiği, ilk ciddi sağlık sorunlarının belirdiği saatte, üçüncü kez kalkar tren. Yolcuları nedense hep son dakikada telaşla biner buna. Ve nihayet gece yarısına doğru, kritik ameliyatlardan sonra ya da ölüme ramak kala, peş peşe iki sefer daha vardır. En kalabalık trenler bunlardır. Hiçbir istasyonda durmadan, şefaat ekspresiyle dosdoğru Tanrı'ya giderler. Akşam yolcularının aksine, gece yolcuları, trenlerini kaçırmamak için, ne olur ne olmaz önceden alırlar gardaki yerlerini. Ve vakit gece yarısını vurduğunda, çember tamamlanıp akrep ile yelkovan başlangıç noktasına vardıklarında, garın o hıncahınç kalabalığından geriye tek tük inançsız kalmıştır.</p>

    <p class="ortayazi">BİT PALAS</p>

    <p class="normal1">Sen şu anda göremesen de dar geçitler ardında nice cennet bahçeleri var.</p>

    <p class="ortayazi">AŞK</p>

    <p class="normal1">Derviş dedi ki: "Hakiki Allah âşığı bir meyhaneye girdi mi orası ona namazgâh olur. Ama bekri aynı namazgâha girdi mi orası ona meyhane olur. Şu hayatta ne yaparsak yapalım, niyetimizdir farkı yaratan, suret ile yaftalar değil."</p>

    <p class="ortayazi">AŞK</p>

    <p class="normal1">Tasavvuf ummanına kendini adamak istediğini söylersin, ama karşılığında hiçbir bedel ödemeye niyetin yok. İnsan neye fazlaca kıymet veriyorsa şu dünyada, evvela ondan kurtulması şarttır bu yollarda.</p>

    <p class="ortayazi">AŞK</p>

    <p class="normal1">Eğer tüm bunlar Tanrı'nın onu içinden geçmeye zorladığı bir nevi ıstırap tüneliyse, bu karanlık dehlizden alnının akıyla çıkacak ve çıktığında bambaşka bir kadın olacaktı.</p>

    <p class="ortayazi">BABA VE PİÇ</p>

    <p class="normal1">"Ama ben Tanrı'ya <span class="ideitalik">inanıyorum</span>!" dedi neredeyse bağırarak. "Tanrı'nın merkezi her yerde, çeperi hiçbir yerde olan bir çember teşkil ettiğine inanıyorum, çok çok eskiden bir filozofun dediği gibi."</p>

    <p class="ortayazi">ARAF</p>

    <p class="normal1">Hakk'a teslimiyet ne zayıflık ne edilgenlik demektir. Tam tersine, böylesi bir teslimiyet son derece güçlü olmayı gerektirir. Teslim olan insan çalkantılı ve girdaplı sularda debelenmeyi bırakır; emin bir beldede yaşar.</p>

    <p class="ortayazi">AŞK</p>

    <p class="normal1">Hakk'ın karşına çıkardığı değişimlere direnmek yerine, teslim ol. Bırak hayat sana rağmen, seni hırpalayarak değil, seninle beraber aksın. "Düzenim bozulur, hayatımın altı üstüne gelir" diye endişe etme. Nereden biliyorsun altının üstünden daha iyi olmayacağını?</p>

    <p class="ortayazi">AŞK</p>
  </div>

  <div class="calibre1" id="calibre_pb_31"></div>
</body>
</html>
