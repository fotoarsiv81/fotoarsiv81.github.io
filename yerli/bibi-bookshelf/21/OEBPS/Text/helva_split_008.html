<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Aşk şehrinin bütün gizli geçitlerini, kestirmelerini, dehlizlerini avucunun içi gibi bilirdi. Ne var ki, bir gün aniden bu şehrin kapıları suratına kapanıvermişti.</p>

    <p class="ortayazi">MAHREM</p>

    <p class="normal1">Aşk bir korsedir. Gün gelir, hiç beklenmedik bir yerde, ummadık bir anda atıverir çıtçıtlarından biri yahut çözülüverir iplikleri. Neler olup bittiğini anlamaya vakit kalmadan, korsenin cenderesinden kurtulan yağlar dışarı taşmıştır çoktan. O keşmekeşte, göz açıp kapayıncaya kadar eski haline dönüverir gövde. Çıkmışsındır artık aşktan.</p>

    <p class="ortayazi">MAHREM</p>

    <p class="normal1">Tanrım, uzun zamandır kapını çalmadım, biliyorum. Açıkçası beni hâlâ dinler misin, emin değilim. Ama halimi görüyorsun. Bunalıyorum. Yalnızım. Bana ya hakiki bir aşk ver –ver ki kurtulayım bu sıkıntıdan, sıkışmışlıktan– ya da beni öyle duyarsız ve katı yap ki, hayatımda aşk olmayışını umursamayayım.</p>

    <p class="ortayazi">AŞK</p>

    <p class="normal1">Aşk bir hayal taciridir. Kıyıda köşede kartlaşmış hayalleri çekip çıkartır, yıkayıp paklar, allayıp pullar ve terütaze sıfatıyla sahibine kakalar. Aşk insanı güzelleştirir. Görüntülerle oynar pervasızca; yani sıfatlarla. Küskünleri aynalarla barıştırır, yalnızları aynalarda çoğaltır.</p>

    <p class="normal1">Aşk bir sihirbazdır. Oyunbazdır. Yürekbazdır. Oynar yüreğinle top gibi...</p>

    <p class="ortayazi">MAHREM</p>

    <p class="normal1">Tanımı gereği aşk, sezgisel, duygusal, akıldışı bir alan, bir nevi katlanılır delilik olduğundan, ille de benzer geçmişten gelen birine âşık olmamız gerekmiyor, beklenmiyor. Ama mesele evlenmeye gelince değişiyor ölçütler. Evlilik bağının yazılı olmayan kuralları var. Her kuşun kendi sürüsünden biriyle eşleşmesini şart koşuyor kurallar. Aşkta çılgınlığa, taşkınlığa yer var, ama evlilik söz konusu oldu mu isteniyor ki durulsun sular.</p>

    <p class="ortayazi">ARAF</p>

    <p class="normal1">Yirmi birinci yüzyıl, on üçüncü yüzyıldan o kadar farklı değil aslında. Her iki yüzyılın da kaydı şöyle düşülecek tarih kitaplarına: Eşi menendi görülmemiş dini ihtilaflar, kültürel çatışmalar, önyargılar ve yanlış anlamalar; her yere sirayet eden güvensizlik, belirsizlik, endişe ve şiddet; bir de Öteki'nden duyulan tedirginlik. Karışık zamanlar... Böyle dönemlerde, aşk latif bir kelime değil, başlı başına bir pusuladır.</p>

    <p class="ortayazi">AŞK</p>

    <p class="normal1">"Aşk nörokimyasal bir düzenektir" derdi Profesör Kandinsky ve eklerdi ardından: "En sadık âşıklar da, affımı mazur görün, kuş beyinlidir. Eğer seneler sonra hâlâ kocasına körkütük âşık bir kadın görürsen, bil ki belleği tıpkı bir kuşun belleği gibi çalışıyor. Çünkü kuşlar kin tutmaz, içinde kırgınlık, küskünlük biriktirmez. Her bahar yeniden yuva yapar, her göç zamanı taze bir umutla kanat çırpar. Seneler boyu aynı insana âşık olmayı sürdürmek için kuş hafızasına sahip olmak gerekir."</p>

    <p class="ortayazi">BİT PALAS</p>

    <p class="normal1">Aşkın da bir resmi tarihi vardır. Ona aykırı düşen her ayrıntıyı silmek, kendimizin haklı ötekinin haksız olduğuna inanabilmek için sevdiklerimizin yüzlerini silmekle başlarız işe. Sonra istersek eğer, sil baştan çizeriz hatlarını. İşimize geldiği gibi.</p>

    <p class="ortayazi">MED-CEZİR</p>

    <p class="normal1">"Ah minel Aşk! Aşk'tan önce, Aşk'tan sonra...<span class="ideitalik">"</span></p>

    <p class="normal1">Aşk yeryüzündeki en eski, en dirençli gelenektir. Âşık dışlanır, ama dışlayamaz. Âşık incinir, ama karıncayı bile incitemez. Âşık olunca anlarsın. Yüreğin bir kadife keseye dönüşür, içinde sırma bir yumak; sen bu yufka gönülle kimselere kıyamazsın. Yaşayan ve yaşamış âşıkların safına katılırsın.</p>

    <p class="normal1">Korkma! Aşkta yok olunca zahiri tarifler, zihinlerdeki zanlar buhar olur uçar. O noktadan itibaren "Ben" diye bir şey kalmaz. Tüm benliğin olur koca bir sıfır. Orada ne şeriat kalır ne tarikat ne marifet. Sadece ve sadece hakikat...</p>

    <p class="ortayazi">AŞK</p>

    <p class="normal1">Yaradan'ın gökyüzünde, tepede bir yerlerde olduğunu sanırlar. Kimileri de O'nu Mekke'de, Medine'de arar! Ya da mahalle camisinde! Allah bir mekâna sığar mı? Ne gaflet! O tek bir yerdedir ancak: Âşıkların gönüllerinde.</p>

    <p class="ortayazi">AŞK</p>

    <p class="normal1">Hak âşıklarına ne cehennemde azap çekme korkusu ne cennette ödüllendirilme arzusu rehberlik eder. Onlar sonsuz bir Ledûn denizinde yüzer.</p>

    <p class="ortayazi">AŞK</p>

    <p class="normal1">Bu kadar geç verdiğin aşkı böyle erken mi alacaksın elimden?</p>

    <p class="normal1">Adil değil bu yaptığın. Ya hiç vermeseydin, tattırmasaydın bana aşkı ya da bıraksaydın doya doya yaşayayım...</p>

    <p class="ortayazi">AŞK</p>

    <p class="normal1">İnsanlarda yuvarlak, hayvanların çoğunda ise dikine elips biçiminde olan gözbebeğinin çapı, irise gelen ışığın miktarına göre değişir. Karanlık ve uzaklık büyütür gözbebeğini; aydınlık ve yakınlık ise küçültür. Yani bu kararsız çember, ışık varsa küçülür, ışık yoksa büyür. Yakına bakarken de küçüldüğüne göre, yakın olan aydınlıktır, aydınlıktadır. Uzağın payına karanlık düşer. Zaten karanlığı kimse yakınında görmek istemez.</p>

    <p class="normal1">Âşık olunca da büyür gözbebeği.</p>

    <p class="normal1">Demek ki âşık olunan hep uzaktadır. Aradaki mesafenin verdiği acıyı azaltmak için maşuka "gözbebeğim" diye hitap edilir.</p>

    <p class="ortayazi">MAHREM</p>

    <p class="normal1">Aklın kimyası ile aşkın kimyası başkadır. Akıl temkinlidir. Korka korka atar adımlarını. "Aman sakın kendini" diye tembihler. Halbuki aşk öyle mi? Onun tek dediği: "Bırak kendini, ko gitsin!"</p>

    <p class="ortayazi">AŞK</p>

    <p class="normal1">Şu dünyadaki çatışma, önyargı ve husumetlerin çoğu dilden kaynaklanır. Sen sen ol, kelimelere fazla takılma. Aşk diyarında dil zaten hükmünü yitirir. Âşık dilsiz olur.</p>

    <p class="ortayazi">AŞK</p>

    <p class="normal1">Çünkü aşk karşılıklı parçalanmak demektir</p>

    <p class="ortayazi">MED-CEZİR</p>

    <p class="normal1">Başlı başına bir dünyadır aşk. Ya tam ortasındasındır, merkezinde ya da dışındasındır, hasretinde.</p>

    <p class="ortayazi">AŞK</p>
  </div>
</body>
</html>
