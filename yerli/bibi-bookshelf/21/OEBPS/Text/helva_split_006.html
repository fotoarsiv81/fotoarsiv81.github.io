<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Akıl çıkarcıdır, kolay kolay yıkılmaz.</p>

    <p class="normal1">Aşk ise ha bire kendini yıpratır, harap düşer. Halbuki hazineler ve defineler yıkıntılar arasında olur her zaman. Ne varsa harap bir kalpte var!</p>

    <p class="ortayazi">AŞK</p>

    <p class="normal1">Aşksız geçen bir ömür beyhude yaşanmıştır. Acaba ilahi aşk peşinde mi koşmalıyım, mecazi mi, yoksa dünyevi, semavi ya da cismani mi diye sorma. Ayrımlar ayrımları doğurur. AŞK'ın ise hiçbir sıfata ve tamlamaya ihtiyacı yoktur.</p>

    <p class="ortayazi">AŞK</p>

    <p class="normal1">Henüz farkına varmasa da,</p>

    <p class="normal1">Âşıki pek haklıydı.</p>

    <p class="normal1">Aşk üzerine yazılanlar kara,</p>

    <p class="normal1">kapkaraydı.</p>

    <p class="ortayazi">PİNHAN</p>

    <p class="normal1">Ayçiçeği güneşe âşık olunca gülmekten kırılmış bütün bitkiler. "Güneş gökyüzündeki tahtından bir an bile ayrılmaz. Kudretli ve ulaşılmazdır. Sen kim o kim? Vazgeç bu sevdadan" demişler hep bir ağızdan.</p>

    <p class="normal1">Ayçiçeği sesini çıkarmamış. Sevdalı gözlerini dikmiş güneşe; bakmış bakmış bakmış.</p>

    <p class="normal1">Uzun müddet hiçbir şeyin farkına varmayan güneş, nihayet bir gün, ayçiçeğinin bakışlarını hissetmiş üzerinde. Önce geçici bir heves sanmış, ama zamanla yanıldığını anlamış. Ayçiçeği öyle inatçıymış ki, güneş tahtını nereye taşırsa yılmadan usanmadan o yöne çevirmiş başını.</p>

    <p class="normal1">Derken bir öğleden sonra, artık bu takipten bıkan güneş sapsarı gazabıyla kavurmuş ayçiçeğini. Daha simsiyah duman tüterken üzerinde, insanlar akın etmişler olay mahalline. "Yaşasın!" demiş içlerinden biri. "Şimdi ne güzel çitleriz bu aşkı."</p>

    <p class="normal1">Aynı gece televizyon karşısında acıklı bir aşk filmine gözyaşı dökerken, çitlemişler ayçiçeklerini.</p>

    <p class="ortayazi">MAHREM</p>

    <p class="normal1">Zira aşk iktidar sever. Bu sebeptendir ki, bir başkasına sırılsıklam âşık olabiliriz, ama bize sırılsıklam âşık olan birini içten içe küçümser, öteleriz.</p>

    <p class="ortayazi">BABA VE PİÇ</p>

    <p class="normal1">Narsist insanın aşkı da narsistçe olur. Kadın ya da erkek pek fark etmez, böyle biri âşık olmayagörsün, pahalı ve ışıltılı, ama aslında içten içe sevmediği bir oyuncak bulmuş hırçın ve hırslı bir çocuk kesilir. Alır oyun nesnesini eline, kurcalar ve bozar. Narsist insanın aşkı muhakkak hırpalar.</p>

    <p class="ortayazi">MED-CEZİR</p>

    <p class="normal1">Birbirimize yasak olmasak, gene de bu kadar sever miydin sevgimi?</p>

    <p class="ortayazi">ŞEHRİN AYNALARI</p>

    <p class="normal1">Sevgililerimizi elimizden kaçırmaktan ölesiye korktuğumuz için onlardan gelecek değişime inatla direniriz, oysa belki de aşkla beraber gelen değişim tek kurtarıcımız olacak şu hayatta.</p>

    <p class="ortayazi">ARAF</p>

    <p class="normal1">Yücelttiğimiz bütün aşk hikâyelerinde engelleri aşan insanlar var. Sevdiği kadın için tahtından feragat eden kral, ailelerin muhalefetine rağmen birbirlerini bırakmayan çiftler; farklı dinlerden, milletlerden, sınıflardan oldukları halde sevmekten vazgeçmeyenler, yani türlerinden ayrılanlar, ayrılabilenler.</p>

    <p class="ortayazi">MED-CEZİR</p>

    <p class="normal1">Derler ki, aşk da unutulurmuş her şey gibi. Hem de yaşanıp bittikten, soğuyup küllendikten sonra değil, tam da doludizgin devam ederken unutulabilirmiş aşk. Neyse ki, Zühre yıldızı varmış göğün üçüncü katında. Halen âşık olup olmadıklarını ve eğer âşıklarsa kime âşık olduklarını hatırlayamayanlar, göğün üçüncü katına çıkıp, Zühre yıldızının elindeki aşk aynasına bakarlarmış. Baktıklarında gördükleri yüz, âşık oldukları kişinin yüzü olurmuş.</p>

    <p class="normal1">Derler ki, bazıları sadece zifiri karanlık görürmüş aynada. Böylelerinin hafızalarından şüphe etmeleri yersizmiş. Çünkü tekleyen hafızaları değil, aslında yürekleriymiş.</p>

    <p class="ortayazi">MAHREM</p>

    <p class="normal1">Aşkın hayatımızdaki varlığını da, yokluğunu da yaşayabileceğimiz tek zaman dilimi şu andır.</p>

    <p class="ortayazi">AŞK</p>

    <p class="normal1">Bir insanı sevmek, onun zihninde bir türlü huzura erememiş tüm hikâyeleri raflarından çıkartıp, tek tek temize çekmek demektir.</p>

    <p class="ortayazi">BİT PALAS</p>

    <p class="normal1">Aşk, hayatın asıl özü, esas gayesidir. Herkesi, ondan köşe bucak kaçanları bile, hatta "romantik" kelimesini bir suçlama gibi kullananları dahi kıskıvrak yakalar aşk<span class="ideitalik">.</span></p>

    <p class="ortayazi">AŞK</p>

    <p class="normal1">Ta başından itibaren bir nevi "yoldan çıkma"dır aşk. Sonra... peki sonra ne olur, nasıl olur da böyle ansızın yitiriverir o taşkın ruhunu? O serseri, gerekirse her şeyi bırakmayı göze alan tutkulu adanmışlıktan geriye nasıl olur da binlerce törende hep aynı şarkıları tıngırdatmaktan usanmış bir düğün müzisyeninin gözlerindeki kadar dahi hayat ışığı kalmaz?</p>

    <p class="ortayazi">MED-CEZİR</p>
  </div>

  <div class="calibre1" id="calibre_pb_7"></div>
</body>
</html>
