<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Şimdilerde zaman denilen kavramın farklı türleri olduğunu düşünüyordu. "Zaman-1" körelmiş alışkanlıkların, köhnemiş uğraşların, ha bire telaş içinde, ama hep yerinde sayarak geçen koşturmacaların monoton ve mekanik gidişatıydı. "Zaman-2" sürprizlerle ve sihirle dolu, iniş çıkışı bol, pupa yelken, sarhoş edici bir akıştı. "Zaman-3" ise Tanrı'nın mutlak zamanıydı.</p>

    <p class="normal1">Zaman-1 ile Zaman-2 aynı hızda akmıyordu.</p>

    <p class="normal1">Zaman-3 ise her şeyi kapsayarak diğer zamanları hem yutuyor, hem yeniden yaratıyordu.</p>

    <p class="ortayazi">AŞK</p>

    <p class="normal1">Bunalımda olan her insan gibi o da şaşırmış zamanın ritmini. "Keşke" demekten başka bir şey yapamıyor. Zamanı kuyruğundan tutayım derken anı kaybetmiş hepten. Bozuk plak gibi takılmış bir çentiğe, yapışmış aynı nakaratın dizesine, döne döne. Oradan öteye geçemiyor.</p>

    <p class="ortayazi">SİYAH SÜT</p>

    <p class="normal1">Her ayna anahtarını kaybetmiş bir kapıdır. Açılır diyar-ı esrara. Olur da fazla bakarsan aynaya, aralanıverir kapı, kaybolursun sonsuzlukta.</p>

    <p class="ortayazi">SİYAH SÜT</p>

    <p class="normal1">Zamanın ona zalim davrandığını düşünüyordu; kaçırılan fırsatların yerine yenisini sunmamıştı. Oysa o, hep bir adım geriden gelmişti; hep, her şey olup bittikten sonra, eve gittiğinde, keşkeler eşliğinde bulmuştu nerede ne yapması lazım geldiğini. Tek ihtiyacı aynı olayla bir daha karşılaşmak iken, zamanı tekrarlara ikna edemeden kocamıştı.</p>

    <p class="ortayazi">MAHREM</p>

    <p class="normal1">"Gözlerine söyle, beni unutsunlar" dedi Be-Ce yarı şaka, yarı ciddi.</p>

    <p class="normal1">"Sanmam" dedim. "Unutmazlar."</p>

    <p class="normal1">"Hiçbir şeyi mi?" dedi.</p>

    <p class="normal1">"Hiçbir şeyi" dedim, neden böyle direttiğimi bilmeden.</p>

    <p class="normal1">"Halbuki göz de kalp gibidir" dedi Be-Ce. "Görmeyince unutur."</p>

    <p class="ortayazi">MAHREM</p>

    <p class="normal1">Devamlı geçmişi konuşup maziyi sıla belleyenler ömür boyu gurbette yaşamaya mahkûmdur. Acıtır geçmiş, boş yere yaralanır insan.</p>

    <p class="ortayazi">ŞEHRİN AYNALARI</p>

    <p class="normal1">Başlangıcı bulma sevdasına düşmedikçe, herhangi bir yerinden dalabilirsiniz çembere. Ama başlangıç adını veremezsiniz daldığınız yere. Ne bir milat, ne bir eşik ne bir son durak... Nereden yola çıkarsam çıkayım hep bir öncesi var.</p>

    <p class="ortayazi">BİT PALAS</p>

    <p class="normal1">"Keşke zaman hiç ayılmasa. Düz çizgide yürümeyi bir türlü başaramasa. Keşke hep yalpalasa, saçmalasa, parçalasa. Biz de bakıp bakıp yaptıklarını kınasak ve bir daha hiçbir şeyimizi ona havale etmeye kalkmasak."</p>

    <p class="normal1">"Ayılırsa ne olur ki?"</p>

    <p class="normal1">"Ayılırsa hatırlar. Hatırlamak neye yarar peki? Hiçbir şeye. Hatırlamak acıdan başka bi şeye yaramaz."</p>

    <p class="ortayazi">MAHREM</p>

    <p class="normal1">Su dediğin akmazsa bulanıklaşır, çağlamazsa kirlenir. Mazi dediğimiz başı sonu olmayan, kıyılarına varılmayan, sınırsız bitimsiz bir göl. Akıp gitmesi lazım.</p>

    <p class="ortayazi">MED-CEZİR</p>

    <p class="normal1">Mavi, masmaviydi deniz; rehindi duru durgunluğunda. Bazı kadınlar, bazı bazı, delice bir fikre kapılırdı. Deniz, birikmiş sütünü akıtacak ağız arayan bir meme ucu gibi pütür pütür kabarır, sızım sızım sızlar, usul usul çağırırdı uzaktan. Şimdi ne geçmişe kederlenmek, ne geleceğe didinmek; sadece şu anı kana kana emmekle mümkün olabilecekti zamana doyabilmek.</p>

    <p class="ortayazi">MAHREM</p>

    <p class="normal1">Unutmak: Göz temizliği.</p>

    <p class="ortayazi">MAHREM</p>
  </div>
</body>
</html>
