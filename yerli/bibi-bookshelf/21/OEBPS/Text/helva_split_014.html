<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Dışadönük, kendini beğenmiş insanlara kıyasla içekapanık ve mütevazı insanların parıltısı daha azdır belki. Ama böyleleri oksijen gibidir. Varlıkları hemen anlaşılmasa da yokluklarında nefes almak zorlaşır.</p>

    <p class="ortayazi">ARAF</p>

    <p class="normal1">"Her insanın ait olduğu bir fotoğraf karesi vardır" dedi Be-Ce. "İnsan alıştığı resim karesinde güçlü veya zayıf, çirkin veya güzel, biricik veya sıradandır. Ama ait olmadığı bir resmin içine konursa tüm sıfatlarını kaybediverir. Bir de bakarsın ki, güçlü sandığın o kadar güçlü değilmiş ya da zayıf sandığın o kadar zayıf. Hadi sen de dene. İnsanları en son ait olabilecekleri fotoğraf karelerine yerleştir zihninde ve bir de öyle bak onlara. Bak her şey nasıl farklı görünecek!"</p>

    <p class="ortayazi">MAHREM</p>

    <p class="normal1">Unutma ki dünyanın bir ucundaki tek bir insanın kederi, tüm insanlığı mutsuz edebilir. Ve bir kişinin saadeti, herkesin yüzünü güldürebilir.</p>

    <p class="ortayazi">AŞK</p>

    <p class="normal1">Her insan açık bir kitaptır özünde. Okunmayı bekler. Her birimiz yürüyen, nefes alan kitabız aslında, yeter ki özümüzü bilelim.</p>

    <p class="ortayazi">AŞK</p>

    <p class="normal1">Mademki insan eşref-i mahlukattır, yani varlıkların en şereflisi, attığı her adımda Allah'ın yeryüzündeki halifesi olduğunu hatırlayarak, buna yakışır soylulukta hareket etmelidir. İnsan yoksul düşse, iftiraya uğrasa, hapse girse, hatta esir olsa bile, gene de başı dik, gönlü emin bir halife gibi davranmaktan vazgeçmemelidir.</p>

    <p class="ortayazi">AŞK</p>

    <p class="normal1">Esas kirlilik, dışta değil, kalpte olur. Onun dışındaki her pislik ve leke, ne kadar vahim görünürse görünsün, yıkandı mı temizlenir, suyla arınır. Yıkamakla çıkmayan tek kir kalplerdeki art niyettir.</p>

    <p class="ortayazi">AŞK</p>

    <p class="normal1">"Korktuğun zaman bil ki" dedi fısıltıyla, "korku da cesaret de, aynı çemberin parçalarıdır. Bil ki çember senin içindedir. Demek ki, korkak olduğun kadar cesur olabilirsin. Ne kadar derine düşersen düş, bir o kadar yükseğe çıkabilirsin. Daima çemberi hatırla. Korkuya tosladığında, felakete uğradığında, çukura düştüğünde tek yapman gereken çemberde yürümektir, ta ki zıt parçaya ulaşana dek. Sebeb-i felaketin her neyse onun zıddına ulaşana dek."</p>

    <p class="ortayazi">ŞEHRİN AYNALARI</p>

    <p class="normal1">Deviş dedi ki: "Kimi insan böyledir. Kendi korkularını, önyargılarını başkalarına yansıtır ve onlarda gördüğünü sanır. İşte asıl yük budur. Zihinlerini zanlarla doldurur, sonra da bunca ağırlığın altında eziliverirler."</p>

    <p class="ortayazi">AŞK</p>

    <p class="normal1">"Ah, çocuğum" dedi Yaşlı. "Cehalet kadar aşırı bilgi de yüktür insana. Bilmemek kendi gölgenden korkmana sebep olur; bilmek ise hüzün verir. Biri dışarıdan kuşatır seni, öteki içerden."</p>

    <p class="ortayazi">ŞEHRİN AYNALARI</p>

    <p class="normal1">İnsanları izlerken binlerce gözlem yapabilirsin. İnsanları uzaktan seyrederken, onlara her zamankinden yakın olabilirsin. Eğer bakmayı değil görmeyi bilirsen gözlerin sana oyun etmez, dosdoğru görürsün. İçte saklı olanı, acıtanı, kanatanı görürsün. O vakit anlarsın ki o dediğin sensin, seyrettiğin kendi bedenin, kendi suretin ve ağladığın kendi acıların.</p>

    <p class="ortayazi">PİNHAN</p>

    <p class="normal1">Hem görülmekten korkuyoruz hem göremediklerimizden. Görünür olsun diye alamet bekliyoruz. Mucizeleri de bu yüzden bu kadar önemsiyoruz. Mucize görmek istiyoruz. Aslında bazen düşünüyorum da, sanki tüm varlığımızı ve tabii yokluğumuzu da, görmek ve görülmek üzerine kurmuşuz.</p>

    <p class="ortayazi">MAHREM</p>

    <p class="normal1">İnsan bir kabahat işlemişse, buna şahit olanlarla aynı yerde barınamaz artık. Göz göze gelemez şahitler ile kabahatliler. Kendileri unutmak istese bile olanları, birbirlerinin gözlerinde tazelenir hafızaları.</p>

    <p class="ortayazi">MAHREM</p>

    <p class="normal1">Nehirlere benzetirdi insanların fıtratını. Yanı sıra akan sularla kaynaşmayan, kendi mecrasından bir kere bile sapmayan, yağan yağmurlarla taşmayan, kuraklıkta alçalmayan bir nehir olsa olsa kimseye hayrı dokunmayan bir su birikintisi olabilirdi.</p>

    <p class="ortayazi">ŞEHRİN AYNALARI</p>

    <p class="normal1">Cinler belirsizlikle maluldür.</p>

    <p class="normal1">İnsanlar da belirsizlikten duydukları korkuyla.</p>

    <p class="ortayazi">ARAF</p>

    <p class="normal1">Sarhoşların araba sürmeleri sakıncalıdır. Bunu herkes teslim&nbsp;eder. Ne var ki, sarhoşların telefon kullanmaları, araba kullanmalarından çok daha ölümcül sonuçlar doğurabildiği halde bu konuda hiçbir düzenleme mevcut değildir. Sarhoşken araba kullananlar rasgele hedeflere çarpar: aniden karşılarına çıkan talihsiz bir ağaç, kendi halinde seyreden bir araç... ne bir kasıt vardır bu kazalarda, ne de bir amaç.</p>

    <p class="normal1">Sarhoşken telefon kullananlar ise gidip mutlaka sevdiklerine çarpar.</p>

    <p class="ortayazi">BİT PALAS</p>

    <p class="normal1">"Bir sürahi basiretin kalorisi bir yudum musibetinkinden azdır."</p>

    <p class="ortayazi">MAHREM</p>

    <p class="normal1">Ne var ki tüm fertleri kuşaklar boyu acı çekmiş bir ailede acı çekmemiş tek fert olmak kadar acı bir şey yoktur. Aradaki eşitsizliği insanın kendi ailesi kapatır.</p>

    <p class="ortayazi">ARAF</p>

    <p class="normal1">Bugünlerde tuhaf bir kayıtsızlık çökmüştü üzerine. Umursamıyordu; hiçbir şeyi umursamıyordu. Artık her şeyi yapabileceğini hissediyordu. Mademki her şeyi yapabilirdi, en iyisi hiçbir şey yapmamaktı.</p>

    <p class="ortayazi">MAHREM</p>

    <p class="normal1">Her insanın erafında bir renk halesi vardır. Seninkini biliyor musun?</p>

    <p class="ortayazi">BİT PALAS</p>

    <p class="normal1">Bazen tedavi hastalıkla aynı özden olabilir, tıpkı panzehirin, zehrin ruh kardeşi olması gibi.</p>

    <p class="ortayazi">ARAF</p>

    <p class="normal1">İnsanlar ikiye mi ayrılıyor ne? Bir tarafta yapı ustaları. Güzergâhlarından sapmadan yürüyerek geleceklerine adım adım varanlar. Babil Kulesi'ni inşa edenlerin torunları. Kat kat, kademe kademe, üst üste kurarak yükseltmekteler ömürlerinin yapısını.</p>

    <p class="normal1">Öte tarafta yapı bozucuları. Güzergâhlarını silip silip baştan çizenler. Geçmiş-şimdi-gelecek sıralamasını şaşırmış, pusulası bozuk, ayaklı kaos halinde dolaşanlar. Bir yere yerleşebilme özürlüler. Duramamaktan değil, durmaktan korkanlar.</p>

    <p class="ortayazi">MED-CEZİR</p>

    <p class="normal1">Derviş dedi ki: "Mademki insanız, yüceden yüceyiz ve bayağıdan bayağı. Bunun manasını tam olarak kavrayabilseydik, şeytanı dışarıda bir yerde değil, içimizde arardık. Bize lazım olan kendimizi didik didik tahlil etmek. Hatayı başkalarında bulmak değil."</p>

    <p class="ortayazi">AŞK</p>
  </div>
</body>
</html>
