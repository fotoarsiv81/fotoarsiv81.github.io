<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Bana gelince, ben de değiştim ve değişiyorum. Varlıktan hiçliğe gidiyorum. Bir mevsimden diğerine, bir mertebeden diğerine, yaşamdan ölüme kayıyorum.</p>

    <p class="ortayazi">AŞK</p>

    <p class="normal1">Akılcı kararlar alıp planlar yaparak hayatımızın akışını denetleyebileceğimizi zannediyoruz. Halbuki balık yüzdüğü okyanusu denetleyebilir mi? Bu sadece sahte beklentiler ve hüsranlar yaratır.</p>

    <p class="ortayazi">AŞK</p>

    <p class="normal1">Ateşi yakından görebilmek için kendini feda edermiş pervane.</p>

    <p class="ortayazi">MAHREM</p>

    <p class="normal1">Hayatımız bir devridaim. İster devasa boyutlarda olsun, ister bir dirhemcik ağırlığında, yaşadığımız her zorluğun, çektiğimiz her çilenin büyük resimde bir yeri ve işlevi var. Mücadele etmek insan olmanın gereği. İlahi bir nizam olduğuna inanıyorsak eğer biliriz ki bunun içinde tesadüfe yer yok.</p>

    <p class="ortayazi">AŞK</p>

    <p class="normal1">O esriklikte parça parça her şeyin birbirine bağlandığına ve şaşırtıcı biçimde her parçanın kendi içinde bir anlam taşıdığına tanıklık etti. Sükûnet ve sabırla yeterince beklemeyi başarabilirse kâinatın bütün sırlarının bir bütüne tamamlanacağı ve ardından topyekûn kendisine sunulacağı hissine kapıldı.</p>

    <p class="ortayazi">ARAF</p>

    <p class="normal1">Kâinatta mükemmel bir ahenk, hassas bir nizam var. Parçalar ve noktalar ha bire değişir. İsimler ve makamlar yenilenir. Ettiği her laf, verdiği her zarar insana geri gelir. Halbuki insan bunu bilmez. Başına gelenlerden hep başkalarını sorumlu tutar. Kendini zora koşmakta mahirdir.</p>

    <p class="ortayazi">AŞK</p>

    <p class="normal1">Çocukluğun arka bahçesi vişne ekşisi tadındadır.</p>

    <p class="ortayazi">MAHREM</p>

    <p class="normal1">Eşyalarla ilişkimiz yanılsama üstüne kurulu. Eşyaların sahibi olduğumuzu zannediyoruz. Halbuki efendisi değil, sadece hikâyesi vardır eşyaların.</p>

    <p class="ortayazi">BİT PALAS</p>

    <p class="normal1">Kader yolun tamamını değil, sadece yol ayrımlarını verir. Güzergâh bellidir, ama tüm dönemeç ve sapaklar yolcuya aittir. Öyleyse ne hayatının hâkimisin ne de hayat karşısında çaresizsin.</p>

    <p class="ortayazi">AŞK</p>

    <p class="normal1">Taş köprünün tam orta yerinde durdu. Artık biliyordu ki hangi yöne adım atarsa atsın karşısında hikâyesini bulacaktı.</p>

    <p class="ortayazi">PİNHAN</p>

    <p class="normal1">Derviş dedi ki: "Bir nehre uzaktan bakınca insan zanneder ki tek bir akıntı var. Ama suya daldın mı birden fazla olduğunu anlarsın. Irmakta nice akıntı gizlidir, hepsi ahenkle ama ayrı ayrı akar."</p>

    <p class="ortayazi">AŞK</p>

    <p class="normal1">Seyirlik bir dünya bu.</p>

    <p class="normal1">Görmeye ve görülmeye dair.</p>

    <p class="ortayazi">MAHREM</p>

    <p class="normal1">Yaşanan, yaşanılan ve aslolan tekerrürdü ve tekerrürde hiçbir şey baki kalamazdı. Öyle ise dönüp durmalı halka diye düşündü. Nesim-i seherde tazelemeli yüreğimi, öğle güneşinde lime lime etmeli etlerimi, günbatımlarında bir bir toplamalı oraya buraya dağılmış parçalarımı, yıldızların altında tekrar ete kemiğe büründürmeli beni. Dönmeli ki ben, ben olmaktan çıkayım. Toprağa karıştığımda yabani bir ot olup boy vereyim; dönmeli ki otu alıp kaynatmalı başka başka insanlar; dönmeli ki şifa niyetine içsinler beni, hastalıklarına deva, yaralarına merhem olayım.</p>

    <p class="normal1">Dönmeli ki ölümlerden hayat doğsun. Dönmeli ki başka başka demlerde, başka başka sıfatlarda vücut bulayım.</p>

    <p class="normal1">Dönmeli ki her dem başka bir suret ile geleyim.</p>

    <p class="ortayazi">PİNHAN</p>

    <p class="normal1">Nasıl olsa donup kalacak değildi bu kalıpta. Sonsuzdu zaman, sınırsızdı mekân. Elbet eriyecekti bir gün; eriyip yeniden katılaşacak, katılaşıp yeniden eriyecekti. Nasıl olsa bir başka zamanda, çok sonra ya da pek yakında bir daha dönecekti bu dünyaya. Yeni bir isim, yeni bir meşgaleyle. Nasıl olsa... bir daha... ve bir daha...</p>

    <p class="ortayazi">MAHREM</p>

    <p class="normal1">Noktalar sürekli değişse de bütün aynıdır. Bu dünyadan giden her hırsız için bir hırsız daha doğar. Ölen her dürüst insanın yerini bir dürüst insan alır. Hem bütün hiçbir zaman bozulmaz. Her şey yerli yerinde kalır. Merkezinde... Hem de bir günden bir güne hiçbir şey aynı olmaz.</p>

    <p class="normal1">Ölen her Sufi için bir Sufi daha doğar.</p>

    <p class="ortayazi">AŞK</p>

    <p class="normal1">Yaşadığımız hayat elimize tutuşturulmuş rengârenk emanet bir oyuncaktan ibaret. Kimisi o kadar ciddiye alır ki oyuncağını ağlar, perişan olur onun için. Kimisi eline alır almaz kurcalar oyuncağı, kırar parçalar. Ya aşırı kıymet verir ya kıymet bilmeyiz.</p>

    <p class="ortayazi">AŞK</p>

    <p class="normal1">"Hayatımı değiştirmeye, kendimi dönüştürmeye hazır mıyım?" diye sormak için hiçbir zaman geç değil. Kaç yaşında olursak olalım, başımızdan ne geçmiş olursa olsun, tamamen yenilenmek mümkün.</p>

    <p class="ortayazi">AŞK</p>
  </div>

  <div class="calibre1" id="calibre_pb_25"></div>
</body>
</html>
