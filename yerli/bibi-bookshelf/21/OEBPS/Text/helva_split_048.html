<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Bazı kadınların suratı, üzerine deri geçirilmiş bir mıknatıstır. Kişiliklerinin tüm girdisi çıktısı, inişi çıkışı, özü özeti orada toplanır. Onlar suratlarıyla düşünür, suratlarıyla konuşur, acıkır, sevinir, sever ya da sevişir. Bu sebepten hiçbir zaman saklayamazlar duygularını. Her ne hissediyorlarsa, anında ve olduğu gibi yansır suratlarına.</p>

    <p class="ortayazi">BİT PALAS</p>

    <p class="normal1">Kadınlar birbirlerine karşı nasıl da acımasız olabiliyor.</p>

    <p class="ortayazi">SİYAH SÜT</p>

    <p class="normal1">Çuvalladığım, çuvallattığım her ilişkide baktım ki sorun bende, bendeki temel bir bilgi eksikliğinde. Çünkü idare etmeyi bilmeyen bir annenin tezgâhından yetişmişim hayata. Diğer kadınların sahip olduğu kimi bilgi ve becerilerden yoksunum.</p>

    <p class="ortayazi">MED-CEZİR</p>

    <p class="normal1">İdarecilik yeteneği kadim bir gelenektir, anneden kıza devreden. Önce babaların nasıl idare edileceği öğrenilir ki, yarın bir gün kocayı idare etmekte güçlük çekilmesin. Böylelikle kız çocuklar, erkeklerin neden ve nasıl idare edilmesi gerektiğini okuldan değil, ocaktan öğrenirler. Çıraktan girerler bu işe; adım adım kalfalığa terfi edip, en nihayetinde ustalığa ererler. Belgeli takdirnameli usta olduklarında, onların da kendilerine ait bir evleri ve evlilikleri vardır artık. Bundan böyle idarecilik yeteneklerini kendi yuvalarında sergiler ve gün gelir onlar da kendi kızlarına öğretirler. Kuşaktan kuşağa aktarılan eski bir cins-i latif öğretisidir idarecilik yeteneği.</p>

    <p class="ortayazi">MED-CEZİR</p>

    <p class="normal1">Evli bir kadının başına gelebilecek en vahim talihsizliklerden biri, onun dayattığı kural, kalıp ve yasakları çiğnemenin yollarını aradığı esnada, hayatın kocasının karşısına bir başka kadın çıkartmasıdır.</p>

    <p class="ortayazi">BİT PALAS</p>

    <p class="normal1">Peki biten bir ilişkiden sonra toparlanmak açısından iki cins arasında büyük fark olduğunu düşünüyor musun? Kadınlar berbat bir evlilik ya da ilişkiden sonra genelde uzunca bir süre yeni bir sevdadan kaçıyorlar. Erkekler içinse tam aksi geçerli; bir felaketi atlatır atlatmaz derhal yenisini aramaya başlıyorlar. Erkekler yalnız yaşayamıyor.</p>

    <p class="ortayazi">BABA VE PİÇ</p>

    <p class="normal1">Acaba sahiden doğuştan duygusal veya anaç mı kız çocukları, yoksa toplum, aile ve kültür tarafından böyle mi şekillendiriliyorlar peyderpey?</p>

    <p class="ortayazi">SİYAH SÜT</p>

    <p class="normal1">Rüyaları hep kadınlar arşivler. Ta genç kızlığında gördüğü rüyayı bir kenara not etmek, kız kardeşinin hamileyken gördüğü bir rüyayı bugün hâlâ hatırlıyor olmak ve rüyalar üzerinden birbirleriyle temasa geçmek kadınlara özgü bir maharettir. Oysa ne tuhaftır ki, rüya iletişim ağları böylesine dişil olduğu halde, rüya tabirleri kitaplarının yazarları da, yayıncıları da hep erkektir.</p>

    <p class="ortayazi">MED-CEZİR</p>
  </div>

  <div class="calibre1" id="calibre_pb_49"></div>
</body>
</html>
