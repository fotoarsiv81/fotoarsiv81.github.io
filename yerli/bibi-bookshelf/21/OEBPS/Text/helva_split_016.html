<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>helva</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:0a544be0-2745-4d89-8cb3-6d520b7024e9" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Varmak değil, sadece gitmek... gitmek...</p>

    <p class="ortayazi">PİNHAN</p>

    <p class="normal1">Ne yöne gidersen git, –doğu, batı, kuzey ya da güney– çıktığın her yolculuğu içine doğru bir seyahat olarak düşün. Kendi içine yolculuk eden kişi, sonunda arzı dolaşır.</p>

    <p class="ortayazi">AŞK</p>

    <p class="normal1">Aşk bir seferdir. Bu sefere çıkan her yolcu, istese de istemese de tepeden tırnağa değişir. Bu yollara dalıp da değişmeyen yoktur.</p>

    <p class="ortayazi">AŞK</p>

    <p class="normal1">İnsan bazen bir haritaya ihtiyaç duyar. Hiç gitmediği ya da hep gittiği bir yerin haritasına değil; bir daha asla gidemeyeceği bir yerin haritasına. Geçmişi bir rüya olmaktan çıkartıp oranın hep var olduğuna ve geleceği ümitsizlikten kurtarıp oranın hep öyle kalacağına inandıracak bir haritaya.</p>

    <p class="normal1">İnsan bazen sevgilisinin haritasını çıkarmaya ihtiyaç duyar. Terk edilmenin acısını unutturup acısını çoğaltacak bir haritaya.</p>

    <p class="ortayazi">ŞEHRİN AYNALARI</p>

    <p class="normal1">Belki de önemli olan varılacak yer değil, hatta güzergâh değil, sadece gitme fikrinin kendisidir. Daimi göçebelik. Bir öte diyar arzusu. Kimileri cennetteki Tuba ağacı misali. Kökleri var var olmasına da, toprağa bağlı değil, havada, yukarıda. Kimilerinin kökleri göçebe.</p>

    <p class="normal1">Ben ağaçlardan en çok Tuba ağacına yakın hissettim hep kendimi.</p>

    <p class="ortayazi">MED-CEZİR</p>

    <p class="normal1">İnsan denilen varlığı tanımak, hakikaten tanımak için yolculuklardan öte fırsat mı olur?</p>

    <p class="ortayazi">SİYAH SÜT</p>

    <p class="normal1">Göçmen kuşlar, kuş âleminin en tuhaf grubunu teşkil ediyordu. Önce uzak memleketlere göç etmek üzere sürülerinden ayrılıyor, oraya vardıklarında da kendilerine benzer kuşlarla bir araya gelip yeni sürüler oluşturuyorlardı.</p>

    <p class="ortayazi">ARAF</p>

    <p class="normal1">Gitmek başı sonu olmayan, menzili meçhul bir seyrüsefer; varmaksa güzergâhı önceden çizilmiş, hedefi malum bir tırmanıştı. Gitmekte aslolan dere tepe taban tepip durmaksızın hareket ederek rüzgârı hissetmek; varmakta aslolan ise, o tepeye ulaştıktan sonra durup rüzgârı elde etmekti.</p>

    <p class="normal1">Gitmek hayal gücü derin olanların, varmaksa hırsları engin olanların işiydi. Gitmek kadere inanmayanların, varmaksa kadere diş bileyenlerin tercihiydi. Birinin kökleri geçmişte, haritası çok merkezli; ötekininse kolları gelecekte, haritası tek merkezliydi. Bu sebepten, birinde ağır basan dişilik, ötekinde erkeklikti.</p>

    <p class="ortayazi">ŞEHRİN AYNALARI</p>

    <p class="normal1">İnşallah nasip olur, sonunda şan şöhret için değil, aşk için gidersin Kâbeye. Kendi içindeki Kâbeye. Yani kalbine.</p>

    <p class="ortayazi">AŞK</p>
  </div>

  <div class="calibre1" id="calibre_pb_17"></div>
</body>
</html>
