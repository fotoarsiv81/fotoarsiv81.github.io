<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>SARHOŞ YAŞANTILAR</title>
</head>

<body>
  <h2 class="h21"><a id="a52"></a>SARHOŞ YAŞANTILAR</h2>

  <p class="p12">başından A&rsquo;yı böyle bi işe koymuştu kuzeyli kendi kendini savunabilmesi gerekti A&rsquo;dan Z&rsquo;ye değin tüm eşyalara ve bireylere karşı çıkabilmesi gerekti eşya ve bireylere karşı çıkabilmesi demek dağlara denizlere koltuklara vatmanlara salkılara karşı bağımsız yürümesi demek miydi dirim tutumunu kendine karşı koyması demek mi</p>

  <p class="p12">ne biçim iş vermişti ona kuzeyli ne sanıyordu onu oysa evrenin kişilerini bir bir kişilerini evrenin karşılayacaktı koca alanda tek başına bir bucaktan ulaşanlara karşı çıkmak motorun sesi kara göğü dele dele ulaştıkça hele makine usul usul inerken ufalmaya çekirdeksi bi varlık olmaya bi varlık olmaya başlardı koyu kıvamlı bir dalga çıkıyor uçaktan ormanlarının balıkları ürperiyor A&rsquo;mn nerdeyse utanmasa ya da başka nedenlerle olmasa tabanlarını yağlayıp bi kaçacak kuzeyli görse bunu eh kuzeyli bunu bi görse</p>

  <p class="p12">kuzeyli bunu gördü bi gece o indi gıcır gıcır bi ülkeden gelirdi hep üstü başı buz kokardı kuzeyli bi gece indi kızın çekirdekleşmesine baktı bi çıkın kuzey soğuğu ditti donuk gözleri A omuzları düşük boşluk-saldı iş isteğiyle kuzeylinin odasında konuştukları kişiliğinin ağlarında karmakarışık kaldığı günlerce tenini usunu kapsayan çekip koparamadığı A şuydu işte sinik değimsiz o vakit kuzeyliyi A istememişti -buna istememek de denmezdi ya- kendinden üstün bulduğu bi kişinin tansıklığını sürdürsün istemişti herhangi bi kişinin değimli olmadan tansıklığını kazanmışken tutkusuna girivermişken yitirivermek onu nasıl kolay almıştı oysa şu nitelikleri kuzeyliye odasında bir oyun oynamıştı yarattığı insandan o denli uzak o denli uzaktı ki yorulmadan kolaylıkla başarmıştı bu oyunu evet öyle kuzeyliye acunların göklerin tüm eşyaların ve kişilerin ve eşya ve kişilerin kişiliklerini nasıl kolay alt edeceği oyununu oynamıştı bu arada kuzeyliyi de alt etmişti ama bu gerekti alınacağı iş için gerekti bu dışarda bi yığın genç güzel kızlar vardı dışarda A&rsquo;dan n&rsquo;ye değin bekleşiyorlardı umutsuzdu o denli umutsuzdu ki oyununu salt kişiliğini kurtarmak için ve bi daha yüz yüze gelemeyeceğini bildiği insana erinçle bi gösteri diye bi anı diye oynamıştı ama bugün bi hiçti işte buz kokuyordu kuzeyli ve çok güzeldi ayazdı</p>

  <p class="p12">kuzeylinin odasındaki o ilk günde olmayan niteliklerini var sandırttığı onun sevilerini kazandığı o ilk günde niye onun olmadığına pişman oldu onun için evet tansıklığını sürdürsün dilemi ve işte yeğinseme dolu bir söylem ve işte kuzeyli dikelmişti oracıkta uçağın berisinde çok güzeldi çok güzeldi çok güçlüydü kimseleri böylesine istememişti A isteyemezdi de artık kaçmaya savaştığı gündelik dişi erkek değişmelerinden bambaşka nitelikte görkemlerle incelmiş kösnülü erkeğini yitirmişti isteminin denizleri kabarmışken bütün olsa olsa öylesine yalansı bi üstün seviş içinde unutulabilirdi o durumu ve hayvancalığı oysaki hayvancalığının her kişilerinkice bi et tutkusu olmayışına erdemliliğine anca böyle bir yalansılık içinde inanılabilirdi ama o günün coşkusunu aşırı çekiciliğini kodunsa bul artık kuzeyli onu istemiyor işte gitmek düşüyo A&rsquo;ya gidişine bi büyüklük bilinçli bi bırakırlık katmak düşüyo yeğinsemeyle dolduruyor gözlerini irileniyor birden kuzeyli ardından bakıyor şaşım duyuyor şüphesiz caddeye vardığında A gerçekten de irileniyor işini kendi istemiyle terk etmiş sanki</p>

  <p class="p12">başıboş olmak içkili budalaca pişmanlıklarla hayır us ile hayır duyumlarla en iyisi seçkisiz bi düşünle hiç düşünsüz olmak yola çıkmak omuzlarını bastıran bulutlarla kovalayarak sözden düşmüş yükünü atmış kumlara böyle basmak böyle basmak kumlara ılık ayakkabısız bu adama her türlü gelinebilir ziyan etmez çıplak ayakla da var sandırdığın değerlerden kurtulmuş olarak vizeli yadsıdım vakit komadım yadsımaya bu adam başkadır niçin bi kadına değil kadınlar beni sevmezler kadınlar etek bastırırlar hep bi de pirinç ayıklamak vın vın vın eşekarısı denli konuşmak salt konuşmak dedikoduca erkekler değil mi sanki hani geçen gece eve attım onu&rsquo;lar aa bu onlardan değil bu B başka türlü sever beni bunda nen yoktur nen hani erkekliğini ille de karşısındaki kıza tattırma saplantısı diyelim hani vücutlarında durup dururken canlandırıverdikleri ikinci bi yaratık küçük bi hayvancık denli hani işte B&rsquo;de yok öylesine puluç denli güneş ne sıcak ne turuncu böyle ayaklarımı yakıyo kumlar ısınıyo gitgide ben çıplak ayak numarasız rakamsızla ona B&rsquo; ye</p>

  <p class="p12">gidip gelip aynaya bakar oldu durmaya çekidüzen veriyo oldu kendine B A onu kolluyo işi-düşünü bırakmış kolluyo denize gelmişler kumlarda çukulatayla konyak içiyorlar yüzüstü yatıyo A görmemeye çalışıyo B&rsquo;yi ama dayanamayıp bakıveriyo gövdesini şişire şişire geziniyo bakıldığını sezinleyince büsbütün şişiyo ya da örneğin güneşte erimiş çukulataya banıyo parmağını gizli gizli alnına şakaklarına falan sürüştürüyo tamamlanınca makyajı dönüyo yüzünü öyle zapata denli birilerine öykünüyo bu yanda A koca denize doğru kuma gömüyo başını iyicene</p>

  <p class="p12">adamın pazularını mazularını şişirtip geçip eşekçe durması öyle pek yüzeyde kalmış opolağan bir gereksinmeydi ama ister yüzey ister dip gereksinmesi olsun araya biri ötekine uymayan uygulanması olanaksız olan yağıca bir dengesizlik dumansal bir gerilim kaçıntı koydu ardından</p>

  <p class="p12">B - benden iğreniyor musun</p>

  <p class="p12">A - yooo</p>

  <p class="p12">B - öyleyse niye benimle yatmıyorsun</p>

  <p class="p12">A - seninle o duruma gelmekten iğrendiğimi biliyorsun ya</p>

  <p class="p12">B - benimle de olsa iğrenecek misin</p>

  <p class="p12">A - evet sana gelmeden önce konuşmamış mıydık bunları</p>

  <p class="p12">B - demek sevmiyorsun beni</p>

  <p class="p12">A - seni nasıl sevdiğimi bilirsin</p>

  <p class="p12">B - demek sevmiyor beni</p>

  <p class="p12">A - artık gidiyorum</p>

  <p class="p12">B - gidemezsin</p>

  <p class="p12">A - neden gidemiyim</p>

  <p class="p12">B - gidemezsin diyorum</p>

  <p class="p12">A hazırlandı aklına koymuştu gitmeyi öyle ona gitmek düşüyordu gene ama ne yanılmıştı bu kez ne yanılmıştı zapata taslağı B B kolunu duvara dayamış -o arada pazusunu kabartmayı da unutmadan- A&rsquo;ya bakıyor &ldquo;gitme n&rsquo;olur yalvarırım kal&rdquo; &ldquo;kalamam&rdquo; diyor A camın önüne geliyor B &ldquo;seni gerçek karım sanacaklar nerdeyse gitmek bilmiyorsun ne bilsinler kapatmam olduğunu&rdquo; diye bağırıyor kız bembeyaz &ldquo;seninle yatmamam senin hatan değildi ki&rdquo; diyor adam kunduralarını giyiyor kıza dönüyor soğukkanlılıkla &ldquo;gitmezsen ne istersen yaparım elimi bile sürmem sana ne olur kal&rdquo; diyor &ldquo;peki pencerenin önünde deminki sesinle bağırarak tekrar söyle bunları bana&rdquo; diyor A adam kapıyı sokak kapısını itiyor bu kez avazı çıktığmca &ldquo;defool git dönüşte bulmayım seni burda&rdquo; diyor ve koşarcasına çıkıyor kapıdan balıkçı biçimli birine rastlayıp evi göstererek bi nenler anlatıyor</p>

  <p class="p12">onun koşarcana çıkışı rastlaması bi adama koşarcana adama rastlayıp -adımlarını ayarlasa rastlamayabilirdi- bi nenler anlatarak savunması kendini çevreye bi kişilik savunarak kişilik sağlaması (çevreye) kişilik tanımlamayı gereksinmesi bayağı değeri olamayan bi kişiliğin çoğunluğa tanımlanması ama bu yanda tek bi kişiye dönük kişiliksiz kalması oysa sevmesi kızı yalvarması sevmesi yakarısını çevreye duyurması adamın yönünden küçültücü bir nitelik sayılması da çevrece adamın yönünden küçültücü bi nitelik olduğunu saysak adamın ondan ötede geçecek günlerinin mutsuzluğu -kız yanındayken mut ufantılarıyla olsun vardı mutluluğu- terk edilmişlik tini tepkilerini umutsuzluğun buzullarını ışıksız bozlarını yalnızlığın yalnızlığın sputnik devinimince bitimsiz dönüm bunlarım önlemesi kendi bakımından daha bi gereksel kalıyordu üstelik çevredeki kişiler -onlarca binlerce değil milyonlarca kişiler- şüphesiz bi yakın küçültücü sayılan niteliklerini göze almış usun tuhaf bi biçimde anlamadan kabullendiği &ndash;öyle olmasında kendiliğinden bir öngüllükle&ndash; beraberlik yalnızlıklarını sürdürüyorlardı ve şüphesiz insanoğullarının onca karanlık gelmiş karanlık gidecek dirim sorunları içinde ancak bu ya da bi tek bu için için saklanan yüz karası hep hep saklanan bu keder güç ama çok güç bi katlanmanın verdiği böylesine bi erdem insanoğlunu ayakta tutuyordu</p>

  <p class="p12">ama bu da bu başı dik tutan insanca onur diyelim &ndash;bundan kötüsü de söylenilemezdi&ndash; ne boştu ola ki bu küçük düşenlerle üstün kalanlar arasında sürekli bi sessiz ya da sesli savaş vardır sessiz ya da sesli savaşın ezintileri yitkileri çıkıntı ya da girintileri vardır ama hiçbir vakit kesinliğe varamayacak bir savaşta yenilgi kime yüklenebilir yenilgi şu yanın derken o yanın vermelerinin &ndash;sinsice ya da açıkça&ndash; almalara hazırlık olmadığı nasıl sezinlenebilir şu elim üstünde oyununda A ile B&rsquo;nin durumunu tartışsak gene de B üstün kalmış geliyor insana gerçi kızla kendisi arasında savaşta küçük kalmış görünüyorsa da sokaklara sokakların evlerindeki çevre kişilerine karşı savunmasını yapmış kişiliğini oturtmuştu o sırada mı yoksa daha önce daha sonra mı bu kişiliği kendisine de inandırmıştı evet en çok eksiklik duyduğu vakitlerden başlayarak birtakım <span class="t19">KENDI</span> <span class="t19">KENDINI</span> <span class="t19">YARATAN</span> <span class="t19">BAHANELER</span>&rsquo;le kendisini ama altında bi tane daha kendi kalmadan son kendini de kandırdığını kişiliğindeki yenik yırtık yerleri o bahanelerle hemen örüverdiğini onardığını kişiliğini tazelediğini ve bu örgülü dokulu yeni döküm <span class="t19">KI</span><span class="t19">Ş</span><span class="t19">ILIK</span>&rsquo;le çevreyi olduğunca kendisini de inandırdığı gerçektir bu yeni döküm kişilikle de başka aşklara uğraşlara her çeşit toplumsal ilişkilere yöneldiği de görülmüştür ancak bu yeni döküm kişiliğin duygu us algıları başka uğraşlara yönelterek mi kazanıldığı yoksa o kendi kendini yaratan bahanelerle önce <span class="t19">KI</span><span class="t19">Ş</span><span class="t19">ILIK</span> <span class="t19">DÖKÜP</span> ardından mı <span class="t19">YENI</span> <span class="t19">U</span><span class="t19">Ğ</span><span class="t19">RA</span><span class="t19">Ş</span><span class="t19">LARA</span> yönelindiği de düşünülebilir şurası açık ki B her durumlarda da kişilik tutumunca A&rsquo;nın üstündedir</p>

  <p class="p12">B&rsquo;nin iyice dincelmiş esen rengi erki yerinde pazu mazu oynataraktan saat on yedilerde çay ya da yemek öncesi içkisini almak üzere kafelere mafelere gittiği yöresindekilere büsbütün şen şuh içkiler ısmarladığı iyiden iyiye mutlu bir kişilik gösterdiğine bakılırsa şu saydığımız düşünlerin hiçbirinin de adamın gerçek öyküsüne değgin olmadığı anlaşılır ister misin adam her nenleri bile bile tüm ayrıntılarıyla hazırlamış olsun &ndash;nedense neden salt canı böyle bir oyun çektiğinden sıkıntıdan&ndash; ve kızca epeyi önemsenen bu olguyu adam şöylesine bir olay diye yapıversin</p>

  <p class="p12">düşün gereçlerini toplayınca adamın gerçekten de bu durumda olduğu usa daha yakın düşüyor B taa ilkinden kızı çağırırken (çekingen diyelim ya da doğrudan doğruya cinsel sayrılığı olan bir genç kızın düşsel erkeği imişçene) aslında pek doğal bir cinsiyet durumu olduğu halde kendine de doğaya da aykırı gelen koşulları zati çoktan özlediği bir durumlarmış denli kabullenmişken kendinde hiç mi hiç bulunmayan nitelikleri &ndash;bunlar kızca B&rsquo;nin erdemleriydi&ndash; var göstererek çıkmıştı oyununa A&rsquo;yı önce getirmek ardından kaçırmak için kurduğu oyunda onun kişiliğini de düşünmüş kızı büsbütün karamsarlığa değmezlik hiçlik duyumlarına acil bi mutsuzluğa kısaca çökkünlüğe atmamak için <span class="t19">IKISI</span> <span class="t19">ARAS</span>ı<span class="t19">NDAKI</span> <span class="t19">ROLDEN</span> küçük düşmeyi kendine alıp büyüklüğü kıza bıraktığı savlanabilir belki de kızın bireyi önemsediğini bildiğinden böyle dağıtmıştı rolleri yoksa A çevreyi toplumu her nenlerden çok önemseyen biri olaydı adam yine onun yararına ters dağıtacaktı rolleri ama bu iki durumda da kızın B ile arasındaki tek avutucu yengisi olan <span class="t19">YÜZ</span> <span class="t19">YÜZE</span> <span class="t19">YENGISI</span> de buna göre eksiksiz bir <span class="t19">YENILGI</span> midir</p>

  <p class="p12">B&rsquo;yi bunca didikledikten sonra A&rsquo;nın durumunda kesin bir yargı tutacakken hiçbir nenin hiç mi hiç A&rsquo;yla ilgili olmadığı geliyor usa insan yargıçların ne güç durumda kalabileceklerini düşünüyor ister istemez tüm ayrıntılarıyla bi olayın içyüzünü tinsel minsel her yönüyle bulup buluşturmak düşüyor onlara bu bakımdan belki de her bilimden çok tinbilimde ön olmaları gerekiyor kişi düşünüyor da böyle olunca bugüne değin hiçbir davanın adil yargıçlar elinden bile saltık bi çözümlemeyle sonuçlanamamış olduğuna şaşırıp kalıyor çünkü doğru bir yargıya varalım diye onca çabalar gösterdiğimiz şu öyküde hiçbir doğru sonuca varılmadığını da biliyoruz hatta şimdi bağlayacağım A&rsquo;nın gerçek durumu bile yeter gelmeyecek ama ister yetsin yetmesin isterse ben böylece bitiriyorum öyküyü kumsala giderken A B&rsquo;nin gelecek davranılarının saplantısıydı ereğiydi tüm olasılıklarıyla hesaplamıştı B&rsquo;yi kendine çekip çevirmeyi kesmişti gözü istese adamın onunla yatsın diye birtakım düzenlere başvurmasına örneğin çayına uyku hapları atmasına falan (sanki başka çare yokmuşçasına) engel olabilirdi dostluksal felsefeler dişi-erkek arkadaşlığının yüceliğine değgin konular ne güne duruyordu zaten adam (uyku haplarından da belli) kötü betiklerin bile bunca etkisindeyken öylesine sözlere haydi haydi kapılırdı ama şu yukardaki oyunu ille oynamak dilemişti kendisini B&rsquo;nin gözünde dostluk sevgisi ardında tutturmak onu ise basbayağı ortamların adamı olduğuna inandırmak böylece aslında önceden iyice bellediği oyununda rolünü ezberlemeye vakit bile bulamadan sahneye itilivermiş gene de üstün anıklığıyla en yüksek başarıya ulaşmışların şerefini tatmak dilemişti gene de bu bir <span class="t19">SAVUNMA</span> <span class="t19">M</span>ı <span class="t19">AT</span>ı<span class="t19">LMA</span> <span class="t19">M</span>ı<span class="t19">YD</span>ı yoksa <span class="t19">BILINCIN</span> <span class="t19">MI</span> <span class="t19">BILINÇALT</span>ı<span class="t19">N</span>ı<span class="t19">N</span> <span class="t19">M</span>ı <span class="t19">BI</span> <span class="t19">GÜVEN</span> <span class="t19">S</span>ı<span class="t19">NAMAS</span>ı<span class="t19">YD</span>ı kim bilir kızın tüm kaygısı bu ikisi arasındaki oyundan çekilirken adama incele incele öpücükler göndermek kişilik onarımını <span class="t19">DÖKÜMÜNÜ</span> bu yolla kurmaktı A&rsquo;ya sorduklarında süzüle süzüle kuzeylinin yitkisiyle açılan gönül yarasını onmaya savaştığını savlıyor</p>

  <p class="p12">her ikisinin de üzerlerine aldıkları rolü yeteneklerinin elverdiğince kötü başarmaya -ikisinin de rollerine iyi denemez- ve bundan paylarına düşen alkışı toplamaya da can atmalarından doğal ne olabilir tuhaf olan kendilerine de güç geldiği halde bunca vermeler gerektiren bu rollerine canla başla sarılmış olmaları henüz kurulmamış olan &ndash;kurulamayacak da olan&ndash; mutlu düzenin gelmemesi için &ndash;her birimiz denli&ndash; diş tırnak sonuna değin çabalamaları değil miydi A &ldquo;buna insanlık diyorlar&rdquo; diye gülüyo B&rsquo;yi insaniliği içinde bırakarak dönüyor kente</p>

  <p class="p12">A kente döndüğünde anayoldaki oyunevleri dağılıyordu kişiler kaçmak kaçmak yalnızlığın şakırtısında BVCZJ&rsquo;lere yapışık sallar üstünde yanaşarak daha korkunç dirimlere sıkını sıkım ADL ve n&rsquo;ler çekirdeğinde bi kuzeyli belleyerek çekinsi çekinsi ve dönmek kuzeylinin baştaki öyküsüne yeniden yeniden her doğumda her I&rsquo;da yeni baştan yadsıyarak onun A&rsquo;dan Z&rsquo;ye olmadığı ve mutsal düzenin bi parçası olduğu küçük hesapsızca ve insan hakları olarak eşitsel eğitimli alıkonmak kör gözlü felek ki korur sevemediği bakımdan patron yatmak için dönmek pazusal keltenek bi yaşantı barışsever füzesel anısızlığının kösnüsünde hayvanca ıslak ve argın bi yaş kıtık yörüngesinde hotozlu ökçesiz yitik pıtraklı yardakçılıkla vurulup yaran çüş gözlü düzenin mutsal elvermez kişilerince bi aşksız yaşantılar ve en kötünün biraz iyisinin didiniyle n çeşit tasarıları onara onara yeni döküm kişiliklere özenip hamlet&rsquo;ler yüzünden la traviata&rsquo;lar oynaya oynaya arsız hamlet&rsquo;ler yakarmaya yeniden kuzeyliye ırak yollara gidemediğinden kimileri der korkmuş bir hallaç denli kaptan vizeli vizeli alkodu pişmiş tavukçana at bulunmadığından para ve güç bulunarak ne olursa olsun B&rsquo;ye değil atlara otlara kuzeyliye</p>

  <p class="p9">1958</p>

  <p class="p12">&nbsp;</p>
</body>
</html>
