<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<title>��</title><meta name="generator" content="pdftohtml 0.36"/><meta name="author" content="��"/>0"/&gt;<meta name="date" content="2011-01-18T19:24:58+00:00"/><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_62">111</h2>
<p class="calibre2">HİKÂYE-İ AŞK</p>
<p class="calibre2">Şeb-i yeldâda uzar fecre kadar kıssa-i aşk Ta ki Mecnun bitirir nutkunu Le^lâ söyler Fuzulî (16. yy)</p>
<p class="calibre2">Aşk hikâyesi, yılın en uzun gecesinde bile</p>
<p class="calibre2">şafak sökene kadar sürer; öyle ki Mecnun sözünü</p>
<p class="calibre2">bitirse Leylâ başlar; Leylâ sussa Mecnun anlatır... </p>
<p class="calibre2">PERVANENİN KANATLARINDA</p>
<p class="calibre2"/>
<p class="calibre2">Günlerdir   gökyüzünü   istilâ   eden   kara   bulutlar   arasından   tesadüfen   görünen   kuşluk güneşinin cılız sıcaklığını sert kuzey rüzgârlarının sürükleyip götürdüğü Limni, belki de tarihinin   en   büyük   soğuklarından   birini   yaşıyordu.   Su   kaynaklarıyla   birlikte   meyveler, sebzeler hatta zahire ambarları da donmuş, halk, çekilen bu sıkıntıyı Kont Orlof un, hâlâ acısı yüreklerde hissedilen Limni kuşatmasındaki kıtlık günlerine benzetmeye başlamıştı. </p>
<p class="calibre2">Rum   olsun,   Türk   olsun,   günlerdir   kiliselerde   ve   camilerde   Allah'ın   merhameti   için yalvaran insanlar gitgide çoğalmış, nihayet Mondros'tan gelen papaz efendi ile ulu caminin imamı birlikte halkı toplu duaya çağırmışlar, çocuklara başları açtırılmış, göğüs hizasında birleşen veya göklere açılan minicik ellere artık kar yerine Allah'ın lütfunun yağması için yakarılarak   bir   gün   daha   geçmişti.   Her   günkü   kalabalığın   yine   umutsuz   adımlarla dağılmaya başladığı sırada, bulutların altını küçük bir çocuğun sevinç dolu sesi doldurdu:</p>
<p class="calibre2">— Gemi! Gemi geliyor! Orda bir gemi geliyor!... </p>
<p class="calibre2">Gerçekten de iskele istikametinde üç ambarlı bir kalyonun geldiği görülüyordu. Günlerdir yalvarıp yakarıp dua ettikten ve kıtlığın ancak ilâhî bir yardım ile son bulacağına bu derece inan-115</p>
<p class="calibre2">diktan sonra denizde silueti gitgide yaklaşmakta olan bir kalyondu bu. O anda uğultuyla iskeleye   doğru   akmaya   başlayan   kalabalığın,   gördükleri   kalyonun,   Dersaadet'ten kendilerine yardım getiren bir gemi olduğuna kanaat getirmeleri için toplu bir imanın havarileri olmalarına gerek kalmamıştı. </p>
<p class="calibre2">Siyah rahibe giysileri ve elinde zikir tesbihiyle Despina Anne, iskele yokuşunu inerken kalbinin  derinlerinde bir yerlerde, çeyrek yüzyıldır  hissetmediği bir heyecanın varlığını keşfettiğinde,   böylesine   derin   bir   hüznü   en   son   on   sekizinde   bir   tazeyken   hissettiğini düşündü. Zaten ondan sonra kalbini derin bir hüzün kaplamış, ruhunu arıtmak için o zamanlar   kapandığı   manastır   hayatı   boyunca   da   hiç   bu   denli   coşkulu   olmamışa,   içini yokladığında, yüreğinin, denizden en son çıkardığı balık kadar çıplak, ama yine o balık kadar telli pullu bir neşeyle dolduğunu fark etti ve "Tanrı şu sabilerin dualarına cevap verdi, Devlet-i Aliyye tebaasını yine unutmadı!" diye geçirdi içinden. </p>
<p class="calibre2">İskeleye doğru, aynı emri almış askerler misali bir kütle halinde koşuşan bu insanların umutlarının, tıpkı önde giden bezirgan Torna Tomaidis, balıkçı Eğriburun Hasan Reis, teni   Topal   Pavilli,   imam   Şeydi   Efendi   veya   mühtedi   Uzun   Ömer   (Öme-raki)   Ağa'nın hayalleri   gibi   donup   kalması   hiç   de   uzun   zaman   almadı.   Buralarda   herkes   gemilerin sancaklarına   bakarak   hamulesini   kestirebilirdi   çünkü,   sonra   da   içinden   ne   çıkacağını tahmin   eder,   hazırlığını   ona   göre   yapardı.   Yüreklerin,   sahili   kımıl-tısız   bırakan   buzlar misali donması, yaklaşan kalyonun bir hapishane gemisi olmasındandı. Az sonra içinden adaya   refah   yerine   bir   kat   daha   sefalet,   sevinç   yerine   biraz   daha   korku   ve   çığlık boşaltılacaktı. Bir tek Despina Anne umutsuz olmadı. İçindeki heyecanın sürdüğünü fark etti: "Gelen mahkûmların da hidayete ihtiyaçları var mutlaka!" diyordu. </p>
</body>
</html>
