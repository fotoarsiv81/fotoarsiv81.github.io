<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<title>��</title><meta name="generator" content="pdftohtml 0.36"/><meta name="author" content="��"/>0"/&gt;<meta name="date" content="2011-01-18T19:24:58+00:00"/><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_40">74</h2>
<p class="calibre2">Lisan ve kalem hakkıyla anlatamaz Gül'ü, bunu herkes bilir. Bilir de Asr-ı Saadet'ten bu yana sayısız kalemler Gül'ü yazar ciltler ve kütüphaneler dolusu; hesaba gelmez lisanlar Gül'ü söyler manzumeler ve şiirler boyu. </p>
<p class="calibre2">Şimdiye kadar neler söylenmedi Gül hakkında, neler yazılmadı. Yazmakla bitirilemedi ve bitirilemeyecek. Adına naat dediler, Gül'ü anlattılar; tazarru dediler, Gül'e iltica ettiler. </p>
<p class="calibre2">Siyer dediler hayatını anlattılar, şemail dediler vasıflarını sayıp döktüler. Hilye yazdılar yakınlıklarını   ifade   için,   miraciye   dizdiler   şanını   tebcil   için.   Besteler   yaptılar   Gül terennümünde, ilâhîler  söylediler  Gül deminde. Na'tî  diye mahlas  kullandılar, divanlar doldurdular, adını anarak başladılar mesnevilere bir bakışına mazhar olmak için. Aharlı kâğıtlara döküldü bin bir harf düz ve eğik, Gül'ü yazmak için yarıştı gubari ile şikeste ta'lik. </p>
<p class="calibre2">Hamdullah'tan Hamit'e harf başına şükür diye yazdı divitler; Levnî'den Osman'a tel tel renk verdi çivitler. Ne yana baksa Gül'den bir iz görür gözler; ne yöne dönse Gül'ü özler, geceler ve gündüzler. Eşya ve varlık gül için vardır ve Gül, eşya ve varlık için. Bir milyon adı varsa aşkın, bir eksiğiyle hep Gül'den alır ilhamını. Kâğıt, kalem ve kitap... Söz, kelâm ve hitap... Her suret ve her şekilde Gül'e mahkûm. </p>
<p class="calibre2">Kimileri Gül dediler, ömür boyu güldüler; kimileri Gül dediler, gül uğruna öldüler. </p>
<p class="calibre2">Gül'ü   anlatmayan   dil ne   söyler   ki   efsaneden   başka!..   Gül harflerinden   gül  söylemeyen kelimeler gerçeği olmayan isimlerden öte nedir ki?!.. Gül kokusu taşıyan bilgi canda ışık; gül destesi götürmeyen kervan bedene kuru yük değil midir? </p>
<p class="calibre2"/>
<p class="calibre2">Dicle'nin serin yamaçlarında gözyaşlarını ikindi sularına karıştırarak Kıble'ye yönlendiren bağrı yanık şair hasretini anlatıyordu:</p>
</body>
</html>
