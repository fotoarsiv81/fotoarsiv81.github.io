<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<title>��</title><meta name="generator" content="pdftohtml 0.36"/><meta name="author" content="��"/>0"/&gt;<meta name="date" content="2011-01-18T19:24:58+00:00"/><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_14">30</h2>
<p class="calibre2">fıBeytin   ikinci   dizesinde   sâdık   kelimesi,   "âşık"ın   sıfatı   olarak   kullanılmıştır.   Sadık kelimesinin iki anlamı vardır: 1. Gerçek, doğru, sahih; 2. Sadakatli, vefalı, bağlılığı içten olan. Birinci anlama göre şair, şu dünyada "âşık" diye anılmaya ancak kendisinin lâyık bulunduğunu,   Mecnun'un   ise   adı   çıkmış   bir  zavallı   konumunda   olduğunu   söylüyor   ki, böylece   Mecnun'   u   "yalandan   âşık,   yalancı   âşık"   konumuna   düşürebilsin.   Tıpkı   subh-ı sâdık (gerçek sabah aydınlığı) ve subh-ı kâzip (geçici, yalancı aydınlık) gibi. Üstelik dizenin devamında da, "Mecnun'un ancak adı var" diyerek onun bir addan ibaret olduğunu, bir masal kahramanı mesabesinde bulunduğunu, yaşayıp yaşamadığı konusunda şüpheye bile düştüğünü, ezcümle Mecnun'un "adı var kendi yok" bir isimden ibaret kaldığını, böylelikle de   kendisinin   ete   kemiğe   bürünmüş   haliyle   "gerçek"liğini   anlatıyor.   Ve   bir   şeyi   daha söylüyor; "Mecnun, tıpkı Ferhat gibi, Kerem gibi evvelce yaşamış ve adı kalmış bir âşık, şimdi ise âşıklık kurumunu ben temsil ediyorum, bu çağda aşk nöbetini ben tutuyorum, gerçekten var olan, doğru olan, hakikatli olan âşık (âşık-ı sâdık) benim., </p>
<p class="calibre2">«Sadık   kelimesinin   ikinci   anlamına   (sadakatli   vefalı,   bağlılığı   içten   olan)   göre   de   şair, sevgilinin   kapısını   sadakatle   beklediğini,   eşiğinde   kul   köle   olduğunu,   böylece   vefasını gösterdiğini   dile   getiriyor.   Bu   ifadenin   mefhûm-ı   muhalifinden,   Mecnun'un   böyle davranmadığı,   alıp   başını   çöllere   giderek   sevgiliye   sadakatsizlik   ettiği   anlaşılır.   Çünkü sevgiliye sadakatin özü ve özeti, aşkını sır gibi saklamak, iyilik gördüğünde de, kötülük gördüğünde   de   bu   tavrı   değiştirmemektir.   Fuzûlî   kendisinin   böyle   bir   sadakat   içinde bulunduğunu, kimsecikleri dert ortağı edinmeden sevgilinin aşkını içinde taşıdığını; öte yandan Mecnun'un çöllere gidip kuşlara, kurtlara, ceylanlara sırrını açarak aşkını dillere 31</p>
<p class="calibre2">destan ettiğini, böylece sadakatli âşık (âşık-ı sâdık) olamadığını söylemektedir. </p>
<p class="calibre2">Elhak,   şair   her   iki   anlama   göre   de   Mecnun'dan   üstün   bir   âşık   olduğunu   ispat   etmiş </p>
<p class="calibre2">durumda. </p>
<p class="calibre2">İmdi,   eğer   bu   beyti,   kendi   kelime   bilgimize   güvenip   ilk   bakışta   göze   çarpan   çıplak anlamıyla   okuyup   bıraksaydık,   şairin   bu   zengin   hayallerini   ve   derinlikli   düşüncesini yakalayamayabilir-dik. Zannımca, bu da şaire haksızlık olurdu. Eliot haklı galiba! "Manası anlaşılabilen şiir, gerçek şiir değildir!" </p>
<p class="calibre2">(Mir'at, s. 54-56)</p>
</body>
</html>
