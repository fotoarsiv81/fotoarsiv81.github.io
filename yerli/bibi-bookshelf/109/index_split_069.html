<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<title>��</title><meta name="generator" content="pdftohtml 0.36"/><meta name="author" content="��"/>0"/&gt;<meta name="date" content="2011-01-18T19:24:58+00:00"/><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_68">126</h2>
<p class="calibre2">Pervanenin bu yanıştan, kanadındaki bu küçük siyahlıktan birkaç dakika sonra, sanki o alevin   lezzetini   almış   gibi   geri   döndüğünü,   geniş   açılı   dönüşlerini   daraltarak   mumun çevresinde aşkın dar alanına girmeye başladığını görünce yine kendisiyle kıyasladı: "Onun aşkıyla ağlayışım, ayrılığının acısında bulduğum lezzettendir. Eğer bu ağlayış bana lezzet vermeseydi onu her defasında daha çok özlemezdim. Eğer sevgilinin ayrılığını çekmekte gizli bir haz olmasaydı, nasıl olurdu da onu hatırımdan silip atmaya çalışmazdım! Hasret denilen şey, acıdaki lezzetin ta kendisi olsa gerek; yoksa ayrılık neden aşkı çoğaltsındı ki!.. </p>
<p class="calibre2">Bir de Tiryandafila'yı Tuna kıyısında ilk gördüğümde kanadımı böyle yakmıştım; şimdiki hasretim   de,   lezzetim   de   işte   o   yanışın   eseri   değil   mi   ya!.."   Ebubekir   Efendi   bunları düşünürken pervanenin dönüşlerini hızlandırıp sonunda kendini aleve attığını, bundan sakınmadığını  gördü. Aşkın azabı  yaptırmışa ona bunu ve sevgilisinin varlığında kendi varlığını yok etmiş, belki onun ışığını kucaklarken kendini de ona feda edivermişti. İşte o an, pervanenin aleve aalışı ve bir karabiber tanesi gibi mumun ayakları dibine düşmesi, Ebubekir Efendi'nin zihnindeki her şeyi birden değiştiriverdi. Zamanın gece yarısından öteye   sarkağı   bir   saatte   yaşadığı   bu   duygu   yoğunluğunun   da   etkisiyle   derhal   giyindi, kuşağını bağlayıp setresini omuzlarına aldı, serpuşunu başına koydu ve hızlı adımlarla kasabanın  kilisesine   doğru  ilerlemeye  başladı.  Sokaklarda  yaz  gecelerine  mahsus  cırcır böceği   seslerinden,   Tuna'nın   haşmetli   akışının   çıkardığı   uğultulara   karışan   kurbağa vıraklamalarından   ve   köpeklerin   tedirgin   havlayışlarından   gayrı   ses   duyulmuyordu. </p>
<p class="calibre2">Kasaba derin bir uykuya dalmış, bütün lambalar sönmüştü. </p>
</body>
</html>
