<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<title>��</title><meta name="generator" content="pdftohtml 0.36"/><meta name="author" content="��"/>0"/&gt;<meta name="date" content="2011-01-18T19:24:58+00:00"/><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_66">119</h2>
<p class="calibre2">nedenlerle muhalefet ederek kuru dallara bastığında, irkilirken ay gibi parlayan çehresini görmüş ve utanmışlık ile hafifçe kızaran yüzünde kendisine pek yakışan bir masumiyete tanık olmuştu. Bu katıksız güzelliğe her kim baksa, Tuna kızlarına özgü tavırların dışında bir edaya sahip olduğunu hemen anlayabilirdi. Ayağa kalkar ve ıslak entarisiyle omuzlarını örterken hafifçe yana dönüşünde bile, kendisine kolay yaklaşılamayacağını telkin eden bir asalet  göstermişti.  Kenarda  otlayan  iki  inek ile buzağıya  doğru  yöneldiğinde, Ebubekir Kani Efendi onunla konuşup konuşmama arasında tereddütler geçirdi. Kalbi kırk yaşın biriktirip durgunlaştırmaya çalıştığı heyecan dalgalarının son şiddetiyle sarsıldığında hızla arkasından   koşup   asla   kötü   niyetli   olmadığını   söylemeye   çalıştı.   Şair   adamdı,   sözün müstesna   olanını   bilir,   sanatlı   söyler,   imalar,   mecazlar   yapabilirdi,   ama   işte   konuşa-mıyordu. Bir şeyler gevelediği, iki sözü bir araya getiremediği için kendinden utandı ve içinden küfürler etti. Ne yapması gerektiğini bilemiyor, eli ayağına dolaşıyordu. Nihayet çareyi, yürümekte oldukları tozlu yolun en dar yerine boylu boyunca yatmakta buldu, ve ancak o zaman, "Ya çiğneyip geçersin, ya selamımı alırsın!.." diyebildi. </p>
<p class="calibre2">— Utanmooorsun bre adam! Benim yaşımda kızın olur?.. </p>
<p class="calibre2">—   Hakikat,   evlensem   senin   yaşında   kızım   olurdu;   lâkin   sen-cileyin   bir   peri   peyker bulmamışım. </p>
<p class="calibre2">Bu onunla arasındaki ilk sözler idi ve hiçbir şiir onun sesindeki şu heyecanı anlatamazdı. </p>
<p class="calibre2">Türkçe'nin, bir Rum kızının ağzında bu derece güzelleşebileceğini kim düşünebilirdi? Aklı başına gelmeye, yaptığının irade dahilinde şeylerden olmadığını düşünmeye başladığında yerden kalkmak, tozlanan giysilerini temizlemek, başından çıkıp yuvarlanan sangını almak istediyse de karşısındaki kızın hiç yolunu değiştirmeden başının üstünde di-120</p>
<p class="calibre2">keldiğini   gördü.   Bundan   cesaret   bularak   "Sen   sultansın   ben   kulum,   sen   kaldırmazsan kalkmam!" deyiverdi. </p>
<p class="calibre2">— Ne istoorsun a efendi? Belli ki devletlü adamsın, kendine acımoorsun? </p>
<p class="calibre2">— Aşkını istiyorum hilâl kaşlım, selvi boylum! </p>
<p class="calibre2">— Ucuzdur? </p>
<p class="calibre2">—  Her şeyimi fedaya hazırım mah cemalim!.. </p>
<p class="calibre2">— Aradığın bende değildir ağam; varasın yoluna gidesin... </p>
<p class="calibre2">—  Aramadığım yerde şimdi bulduğumu daha başka yerde arayacak değilim. </p>
<p class="calibre2">Yaz güneşi ikindi sıcağını kaybetmeye başladığında Tuna üstündeki ahşap köprüyü birlikte geçmişlerdi. Sorarak ve susarak; yalvararak ve nazlanarak. </p>
<p class="calibre2">Bir   çeyrek   kadar   süren   yolculuklarında   Ebubekir   Efendi,   nihayet   kendini   kontrol edebilmiş, şairane sözler ve zengin hayaller ile kızın kalbini yumuşatmayı başarmış ama ne adını, ne de kim olduğunu öğrenebilmişti. Kasabanın ilk evleri göründüğünde yanından ayrılmış, zengin hayaller eşliğinde peşinden yürümeye başlamıştı. Yolun devamında kâh eşrafın selamlarını alıp kâh sokaklardaki tanıdıklarına cevaplar yetiştirerek ileri yaşında gönlünü   çalan   tazeyi   takip   ediyor,   hatta   gençlik   hayalleri   kuruyordu.   İşin   ilginç   yanı, ineklerini sürüp götüren ay parçası Rum tazesi de takip edildiğini biliyor, bundan gizli bir haz duyuyordu. Sanki hem kovalanmak, hem de yakalanmamak istiyor gibiydi. Hiç kimse kendisine   güzel   sözler   söyleyen   bu   kibar   adam   gibi   davranmamış,   komplimanlar yapmamıştı.   Hatta   kilisede   tanıdığı   delikanlıların,   bu   adama   göre   çok   kaba   saba olduklarını düşünmekten de kendini alamadı. "Zavallı adam," diyordu içinden, "olmayacak hayallere kapıldığını fark edince nasıl olsa aklı başına gelir, peşimi bırakır." </p>
</body>
</html>
