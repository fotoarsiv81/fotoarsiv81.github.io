<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<title>��</title><meta name="generator" content="pdftohtml 0.36"/><meta name="author" content="��"/>0"/&gt;<meta name="date" content="2011-01-18T19:24:58+00:00"/><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_10">24</h2>
<p class="calibre2">Beyitte   üzerinde   durmamız   gereken   ikinci   kelimemiz   Mecnun   (deli,   çılgın,   aşk   delisi) olsun. Peşinen söyleyelim ki kûy-ı cânâ-na yolu uğrayan herkes hemen o anda kendini kaybedip   aşk   çılgını   oluverir.   Çünkü   aşk   beklenilmez,   birdenbire   gelir.   Aşka   tu-aılan kişinin tavrı o anda başkalaşır, kalbinin ritmi artar, bedeninde fizyolojik değişimler baş </p>
<p class="calibre2">gösterir,   ne   yaptığını   bilmez   olur.   Bu   hâl   ise   tam   anlamıyla   bir   mecnunluktur.   Tıpkı Leylâ'nın çılgını diye bilinen Kays'ın, adım adım delirmesi ve sonunda Mecnun olması gibi. Bilindiği gibi Kays, kara kuru bir kız olan Leylâ'ya tutulduktan sonra kendini aşk ülkesinde   büyük   bir   yalnızlık   ve   o   derece   çokluk   içinde   bulur.   Çöllerde   yalnız   başına geçirdiği günler, aslında sevgilisiyle  dolu dolu yaşadığı  zamanlara dönüşür. Bu yüzden onun tekilliğinde sonsuz bir çoğulluk vardır. Hücrelerine kadar Leylâ ile dolmak, baktığı zaman Leylâ'yı görüp konuştuğu vakit Leylâ'yı anlatmak, her eşyayı Leylâ olarak algılayıp hissettiği her duyguyu Leylâ diye yaşamak bu çılgınlığın en akıllıca sonucudur. </p>
<p class="calibre2">Aşk dıştan bakıldığında bir deliliktir; ama içine girildiğinde akla ihtiyaç göstermez olur. </p>
<p class="calibre2">İnsan aklı nötr bir varlık veya bir sıvı gibidir. İçine konulduğu kabın şeklini alır. Aşk ise gönülde  hissedilir.  Bu  bakımdan  âşığın   aklı,  gönlünün  emrine  verilmiş   sayılır.  Akıl ile gönül, insanın birbiriyle çatışan değil, belki birbirleriyle bütünleşen iki soyut özelliğidir. </p>
<p class="calibre2">Çünkü insanın en mutlu olduğu anlar, aklın gönül içinde eridiği; yani aşka kendini teslim ettiği  anlardır. Aklın gönle teslimiyetini  aşk olarak  tanımladığımıza göre insanın soyut varlığını  aşktan  ibaret görebiliriz.  Zaten  insanlığımızı  ölçen mihenk taşı, aklımızı  değil gönlümüzü baz alır. Nitekim kişioğlunun erdemleri aklından değil gönlünden kaynaklanır. </p>
<p class="calibre2">Gönlün biricik gıdası ise aşktır. Aşkı tatmayan yahut inkâr edenin, çevresine veya diğer yaratıklara-25</p>
<p class="calibre2">karşı   sevgi,   vicdan,   merhamet,   saygı,   hoşgörü   vb.   erdemlerinden   bahsedilemez.   Bu uslamlama bize, insanın erişebileceği nihaî noktanın aşk olduğunu gösterir ki, onun da en olgun  şekli  mec-nunluk, yani  çılgınlıktır. Öyle   ya  aklı  olmayanın  ne  derdi vardır  ki?!.. </p>
<p class="calibre2">Çevremize bakalım, delilerden başka mutlu insan görebiliyor muyuz?!.. </p>
<p class="calibre2">Beyitte üzerinde duracağımız üçüncü kavram "yola girmek" tir. Sözlükler yola girmek için üç   anlam   gösteriyorlar.   "Bir   yere   varmak   için   hareket   etmek,"   "Doğru   yolu   bulmak, düzelmek, uslanmak" ve "tarikata (tarikat zaten yol demektir) girmek." Şairin bunlardan ilk iki anlamı özellikle kastettiği açıktır. </p>
<p class="calibre2">Elektrik   ışığından   yoksun  çağlarda,   geceler   ölü   zamanlar   olarak   bilinir   ve   hayat   âdeta dururmuş. Bu yüzden, -her işte olduğu gibi- yolculuğa da başlamak için seher vaktinin tercih edilmesi ve gün ışığından yararlanmaya çalışılması normaldir. Şairin "Seher yola giren..." ifadesi aşk işinde gecikmemenin ve sevgiliye ulaşmak için elini çabuk tutmanın gerekliliğini   gösterir.   "Sabahın   erken   saatlerinde   yola   koyulma"nın   aşka   tercümesini </p>
<p class="calibre2">"rüştünü ispat eder etmez bir sevgiliye yönelme" olarak yapabiliriz. İşte bu yönelme ile birlikte çok geçmeden insanın sevgiliyle dolup taşması, yani "gece Leylâ'da akşamlama"sı kaçınılmazdır. </p>
<p class="calibre2"/>
<p class="calibre2">Yola girmenin diğer anlamı "doğru yolu bulmak, düzelmek, uslanmak" idi. Buradan yola çıkarak şairin, aşka girmekle insanın doğru yola girmiş olacağını, -nitekim tasavvuf da bunu   söyler-,   bozuk   düzen   giden   hayatını   gönül   bazında   disipline   edeceğini   ve akıllanacağını (us= akıl) söylediğini görürüz. Bu ifadeden asıl akıllılığın, aşka yönelmek olduğu   gerçeği   karşımıza   çıkar.   Bu   da   ancak   âşığın   kârıdır.   O   hâlde   şimdi   âşık'ı tanımlayalım:</p>
<p class="calibre2">Aşk (ışk) kelimesinin sözlük anlamı "sarmaşık" demektir. </p>
</body>
</html>
