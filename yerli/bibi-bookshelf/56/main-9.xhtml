<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Sensizliğin, sürekli seni hatırlatmasından bahsediyorum. ”</p>
<p class="calibre1"><span class="calibre7">Merhaba Ester, (7. Gün, Sabah)</span></p>
<p class="calibre1">Yağmur sesiyle uyandım. Ama ne yağmur! Sanki gök yarılmış gibi... Uzun sûren yazın ardından güz intikamını alıyordu sanki. Balkonun kapısını açık unutmuşum geceden, çarpıp duruyor. Telaşla fırladım yataktan, kapıyı kapattım. Pencereden dışan baktım ama damlalar o kadar sık, o kadar hızlı düşüyordu ki birkaç metre ötesini görmek mümkün değildi. Ayaklarımın ıslandığını fark ettim. Baktım, az önce açık olan balkon kapısından yağmur dolmuş içeriye. Banyoya seğirttim derhal, havluları getirip yerdeki ıslaklığı sildim. Yoksa yazık olur, kabanrdı yerdeki ahşap döşeme. Bir an, sanki bir çift gözün beni izlediği hissine kapıldım, başımı kaldırınca duvardaki aynada kendi suratımla karşılaştım. Dağınık saçlarım, uzamış sakallarım, bir ucu aşağıya, öteki ucu yukarı kalkık bıyığımla oldukça komik görünüyordum, üzerimde upuzun bir gecelik. Bildiğin palyaço. Evet, evet Paris’te izlediğimiz sirkteki o sarsak palyaçoya benziyordum. Bilirsin, tertipli bir adamımdır, görünüşüme önem veririm her zaman, tek başıma da olsam, bu dağınıklığa katlanamam. Ama o kadar mesuttum ki, ne sabah uykumu bölen bu sağanak ne şu pejmürde halim, hiçbiri bozamadı moralimi. Bir kahkaha koyuverdim üstüne üstlük. Çünkü sen bu şehirde olabilirdin. Belki de benden sadece birkaç yüz metre ötede bir yerde uyuyordun şimdi. îşte bu ihtimal, sonsuz bir bahtiyarlık veriyordu bana. Hiç üşenmedim, tıraş oldum, güzel bir banyo yaptım, giyindim, bir heves indim kahvaltıya.</p>
<p class="calibre1">Başgarson îhsan’ın gözünden de kaçmamıştı neşem.</p>
<p class="calibre1">“Günaydın Şehsuvar Bey, ne güzel sizi böyle mesut görmek. Hem de bu berbat havada.”</p>
<p class="calibre1">“Günaydın, günaydın îhsan Bey,” dedim gülümseyerek. “Mühim olan havanın değil, ruhumuzun vaziyetidir. Bakma böyle yağıp estiğine, güz yağmuru bu, öğleye kalmaz geçer gider... Boşver şimdi yağmuru fırtınayı, bana şöyle güzel bir omlet yaptırır mısın? Üç yumurtalı olsun.”</p>
<p class="calibre1">“Derhal efendim,” döndü bir adım attı, önemli bir mevzu-yu hatırlamış gibi durdu. “Sabah gazetelerini getireyim mi önce?”</p>
<p class="calibre1">Ben tereddüt ettim bir an.</p>
<p class="calibre1">“Hayır,” dedim sonra. “îç karartan havadislerle moralimi bozmak istemiyorum bu sabah.”</p>
<p class="calibre1">Seni yeniden görebilmek umudu, beni bekleyen tehlikeyi, başıma gelecek kötülükleri unutturmamıştı, hayır, ama artık fazla bir kıymetiharbiyesi kalmamıştı. Ne Mehmed Esad’ın gizli saklı işleri ne Cezmi’nin o delice öfkesi, hiçbiri umurumda değildi. Dün ikindiden beri tek bir gayem vardı; senin İstanbul’a gelip gelmediğini öğrenmek. Şu Çolak Cafer’i tanıyan başka birini bulamaz mıydım acaba? Eski tanıdıkların kapısını çalsam... Kara Kemal’in adamlarını ziyaret etsem. Hayır, bu kadar da değil. Cafer bile sabit bir yerde kalmıyorsa, tehlike henüz geçmiş değildi. Tam seni bulduğum anda, tutuklanmayı göze alamazdım doğrusu. Ya da kafama bir kurşun sıkılmasını. Ortalığı karıştırmanın manası yoktu, sabırlı olmalıydım. Zaten ne kadar bekleyecektim ki, iki gün sonra uğra demişti Cezmi Binbaşı... Evet, hepi topu iki gün. Kırk sekiz saat bile kalmamıştı şunun şurasında... Bu arada otelden aynlmasam çok iyi olacaktı. Gerçi takip eden filan kalmamıştı ama yine de durduk yere iyi saatte olsunları kışkırtmanın âlemi yoktu. Odamda yazılarıma devam ederdim. Böylece vaktin nasıl geçtiğini bile anlayamazdım.</p>
<p class="calibre1">“Şehsuvar Bey... Şehsuvar Bey...”</p>
<p class="calibre1">Başımı çevirince resepsiyondaki Ömer’i gördüm, hemen sağ yanımda ayakta dikiliyordu.</p>
<p class="calibre1">“Oo, günaydın Ömer...”</p>
<p class="calibre1">“Günaydın efendim.” Elinde tuttuğu küçük zarfı bana uzattı. “Bunu size bıraktılar... Üç gün önce gelen beyefendi. Hani ismini duyunca çok şaşırmıştınız? Sonra Kubbeli Sa-lon’da oturup sohbet etmiştiniz ya...”</p>
<p class="calibre1">Mehmed Esad’dan bahsediyordu. Zarfı alırken sordum: “Kendisi mi getirdi?”</p>
<p class="calibre1">“Hayır, esmer, epeyce esmer bir adam getirdi. Zannederim Arap’tı. Tek söz etmedi. Ama zarfın üzerinde isminiz yazıyordu.”</p>
<p class="calibre1">Mehmed Esad’ın yolladığını nasıl anladın diyecektim ki, şaibeli arkadaşımın adını da okudum zarfın üst köşesinde. Teşekkür edip Ömer’i yolladıktan sonra zarfı açtım. Son derece kısa bir not yazılıydı içindeki kâğıtta:</p>
<p class="calibre1">“Avrupa Pasajı, 19 numaralı dükkânda olacağım. Bir halıcı dükkânı... Öğle vakti uğrarsan, hem yemek yer hem de sohbet ederiz. Mühim bir havadisim var sana. En samimi hürmetlerimle... Kardeşin Mehmed Esad...”</p>
<p class="calibre1">Hayır, gitmeyecektim, ne işim olurdu benim bu adamla? Anlatmıştım işte, siyasetle bir alakam kalmamıştı benim, ne o tarafta ne de bu tarafta. Gitmezsem belki ısrar da etmezdi, bırakırdı yakamı. Ya bırakmazsa, ya yeniden gelirse, nasıl açıklayacaktım randevusuna gitmemeyi? Sana itimadım yok, diyemezdim. En iyisi notunu çok geç aldım demekti. Elbette bilecekti yalan söylediğimi ama böylece kendisiyle görüşmek istemediğimi de anlayacaktı. Evet, gitmeyecektim. Hayır, hiçbir olayın, hiç kimsenin neşemi kaçırmasına izin vermeyecektim bugün. Nitekim kamımı bir güzel doyurduktan sonra, aşağıda hiç oyalanmadan odama çıktım yeniden. Hevesle oturdum yazı masasına. Allah bozmasın nasıl güzel bir his vardı içimde, nasıl aydınlık bir umut. Oysa bundan 17 yıl önce, 1909 yılının o bahar ayında Abdülhamit’i Selanik’e götürdüğümüzde bambaşka bir haletiruhiye içindeydim. Büyük bir boşluk, kopkoyu bir sıkıntı, derip bir manasızlık... îşte buydu Selanik’te beni esir alan hissiyat. Trenden iner inmez değil, Abdülhamit ve maiyetindekileri Alatini Köşkü’ne yerleştirdikten sonra da değil, doğduğum şehre geldikten tam iki gün sonra... Vazifemizi o sabah köşke gelen yeni müfrezeye devrettikten sonra...</p>
<p class="calibre1">Fakat, önce başımdan geçen o küçük olayı anlatmalıyım. Evet, padişah üç küsur yıl ikamet edeceği yeni evine yerleşirken, payitahttan Selanik’e kadar ona eşlik eden bizim küçük grubumuz da köşkten ayrılıyordu. Geniş bahçeyi geçip kapıdan çıkmak üzereyken bir asker seslendi arkamızdan: “Durun, durun, bekleyin!”</p>
<p class="calibre1">Durduk, evet sadece ben değil, Basri Bey ve Mülazım Fuad da demir kapımı^ önünde öylece kaldık. Koşarak gelen asker doğrudan bana yöneldi.</p>
<p class="calibre1">“Sultan sizi çağırıyor.”</p>
<p class="calibre1">Şaşkınlık içinde mırıldandım:</p>
<p class="calibre1">“Beni mi?”</p>
<p class="calibre1">Hazır ol vaziyetinde duran asker tekrarladı:</p>
<p class="calibre1">“Evet, sultan sizi çağırıyor, yanına gitmeliymişsiniz.” Küçük bir kahkaha koyuverdi Basri Bey.</p>
<p class="calibre1">“Merak etme evlat, artık o sultanlık devri bitti. Seni sürgüne gönderecek hali yok. Git bakalım, ne istiyormuş?”</p>
<p class="calibre1">Merak içinde, kırmızı tuğlalı köşke yürümeye başladım. Güzelce düzenlenmiş bahçeyi geçerek mermer merdivenlere yönelmiştim ki, sabık padişahımızı gördüm. En üst basamakta duruyordu, hiç şüphe yok ki beni bekliyordu. İster istemez hareketime, yürüyüşüme bir çeki düzen vererek tırmandım merdiveni. Bir alt basamağa gelince dudaklarında o mesafeli gülümsemeyi fark ettim yine.</p>
<p class="calibre1">“Neyse ki son anda yakaladım sizi.” Mahcup bir sesle konuşuyordu: “Yanlış anlamayın. Babanız için hakikaten çok üzüldüm. Tabii sizin için de... Büyük acılar çekmiş olmalısınız... İster inanın, ister inanmayın, kimsenin ölmesine taraftar değildim. Fakat artık bunu telafi etmem mümkün değil.” Uzun ceketinin arkasında sakladığı sağ elini bana uzattı. Baktım, bir kitap tutuyordu. “Ama bu kitabı kabul ederseniz çok mutlu olacağım. Babanızın diyeti olarak değil, bir edebiyat okurunun, bir diğer edebiyat okuruna hediyesi olarak.” Tereddüt ettiğimi görünce ısrar etti. “Lütfen alınız, isterseniz geçen geceki sohbetimizin hatırına sayın. Bir lahza da olsa beni sıkıntılarımdan kurtaran o edebiyat dolu sohbetin hatırına...” Sanki 30 küsur yıl vatanı istibdadı altında inleten bir zorba değil, bir edebiyat meraklısı vardı karşımda. Belki de vicdanını rahatlatmak istiyordu yahut ailesinin başına gelebilecek bir bela karşısında kendisini müdafaa edecek insanların ayısını artırmaya çalışıyordu. Bilemiyorum ama öyle hazin bir görünüşü vardı ki, ne kadar öfke duyarsam duyayım bu ya$lı adamı kırmak içimden gelmedi.</p>
<p class="calibre1">“Teşekkür ederim efendim,” diyerek aldım kitabı. Kapağına şöyle bir göz attım. <span class="calibre7">Bir Sherîoch Holmes Macerası, Bruce Partington Planlan</span> yazıyordu. “Bunu okumamıştım,” diye mırıldandım.</p>
<p class="calibre1">Solgun yüzü ışıdı.</p>
<p class="calibre1">“Kıymetli bir kitaptır, iç sayfada müellifinin imzası da var.”</p>
<p class="calibre1">Kapağını açtım, üçüncü sayfada Arthur Conan Doyle’un imzası yer alıyordu. “Devlet-i Aliyye’nin Büyük Sultanı Ab-dülhamit’e en derin saygılarımla” yazıyordu. Ne yalan söyleyeyim çok hislendim. Artık karşımdaki adamın kim olduğunun hiçbir kıymeti kalmamıştı. O da benim gibi iflah olmaz bir edebiyat müptelasıydı, bir kitapseverdi, mühim olan buydu. Minnetle gülümsedim.</p>
<p class="calibre1">“Çok teşekkür ederim efendim, iyi günler.” Gidecektim ama bir noksanlık hissettim. Döndüm ve şunları söyledim. “Umarım güzel vakit geçirirsiniz bu köşkte.”</p>
<p class="calibre1">Cevap vermedi, sadece baktı, yenilmiş bir adamın mahzun gözleriyle baktı. Onu orada bırakarak, merdivenlerden indim.</p>
<p class="calibre1">Olanı biteni öğrenen Basri Bey’le Mülazım Fuad kitabı alıp merakla sayfalarını karıştırdılar. Arthur Conan Doyle’un imzasını görünce çok şaşırdılar. “Ee, sultan yeniden tahta çıkarsa artık yerin sağlam,” diye latife ettiler. Sonra yol ayrımına geldik, onlar kendi mahallelerine yöneldiler, ben de baba evine...</p>
<p class="calibre1">Mutlu olmalıydım, Selanik’e gelmiştim daha mühimi, inkılap için çok lüzumlu bir vazifeyi yerine getirmiştim, ama nedense bir huzursuzluk vardı içimde. Sebebini tam olarak anlayamıyordum, belli belirsiz bir sıkıntı ağır ağır pençesine alıyordu beni. Beyaz Kule’yi geçip sahile inince, hatıralar hiç solmamış gibi, sanki dün yaşanmış gibi hafızamda birer birer canlanmaya başlayınca anladım. Sen, artık bu şehirde değildin. Zaten bildiğim bu hakikati idrak edince, dünya başıma yıkılmış gibi geldi. Evet, koc;ı Selanik’te biı<sup class="calibre12">-</sup> başımay-dım. tik kez o zaman nefret ettim hu şehirden. Yokluğundan bahsediyorum Ester... Birlikte dolaştığımız o sokaklardan geçerken yanımda bulunmayışından. Bedenimde bir kalp gibi sessizce atan hasretinden. Hayalinden, sesinden, kokundan bahsediyorum. Sensizliğin, sürekli seni hatırlatmasından bahsediyorum. Korkunçtu.</p>
<p class="calibre1">Artık emindim, iki Şehsuvar vardı, biri ruhunu tamamıyla sana adamış o genç yazar, İkincisi ise tarihin rüzgârına kapılmış, bu uğurda ölmeyi, öldürmeyi göze almış o inkılapçı. Şu ana kadar bu ikisi hiç anlaşamamıştı, bundan sonra anlaşacaklarını da zannetmiyordum. Evet, bir tür delilik bu, bir tür kendine acı çektirme hali.</p>
<p class="calibre1">O bahar akşamı şehrin bütün ağaçlan gizli bir neşeyle çiçeğe durmuşken, ben Şehsuvar Sami dünyanın bütün kederini sırtlanmış bir halde ayaklarımı sürükleyerek girmiştim baba evinin kapısından içeriye. Aylardır uzak kaldığım annemi görecek olmanın verdiği sevinç bile dağıtamıyordu yüreğime çöreklenen melankoliyi. Annem de bu yüzden endişelenmişti.</p>
<p class="calibre1">“Değişmişsin evladım,” demişti gözlerini yüzüme dikerek. “Sanki birden yaşlanmışsın...”</p>
<p class="calibre1">Endişelerini gidermek istemiştim.</p>
<p class="calibre1">“Daha bir yıl bile olmadı anneciğim Selanik’ten ayrılalı, bu kadar kısa sürede yaşlanır mı insan?”</p>
<p class="calibre1">Üzüntüyle sallamıştı başını.</p>
<p class="calibre1">“Evet, yaşlanmışsın, yüzünün çizgileri sertleşmiş, bakışın değişmiş. O yumuşaklık kaybolmuş. Daha sevecen bakardın sen.” Elleri saçlanmda dolaşırken çaresizce cevap aramıştı sorularına: “Çok mu çalıştırıyorlar seni evladım?” Ben kem küm edince... “Yok,” demişti iyice endişelenerek. “Yok, çalışmak değil bu, başka bir ağırlık çökmüş üstüne. Kötü bir şey yok değil mi Şehsuvar? Bir derdin, bir sıkıntın yok, değil mi evladım?” Ruhumu ele geçirip bedenime kadar sirayet eden yokluğundan kurtulmak, yeniden mesut günlerime dönmek için bir gayret, silkelenmek istedim. Tekrar o eski, iyimser, hercai Şehsuvar Sami olmak...</p>
<p class="calibre1">“Yok anneciğim, ne derdim olacak. Hiçbir sıkıntım yok. Yol yorgunluğu, tren sarstı da biraz...” En sevgi dolu gülümsememi takınarak sarılmıştım, her zaman beni benden daha çok düşünen o mukaddes kadına. “Ah, çok özlemişim seni...” İşte o sarılış ikna etmişti annemi, biricik oğlunun kokusunu içine çekmek, bütün kaygılanndan kurtarmıştı onu. Bilmiyorum, belki kurtaramamıştı da öyle görünmek istemişti.</p>
<p class="calibre1">“Allah, bu aynlığın gözünü kör etsin,” demişti bana sanla-rak. “Daha sık gelmelisin Şehsuvar. Ne kadar yol ki şunun şurası? Akşam bindin mi sabah buradasın. Daha sık görmelisin ihtiyar anneni. Bak bir ayağım çukurda artık...”</p>
<p class="calibre1">Doğru söylüyormuş ama ben aldırmamıştım. Oğlunu özleyen bir annenin yaptığı naz zannetmiştim.</p>
<p class="calibre1">“Vazifemiz çok ağır anneciğim, o kadar sık gelemem ama <span class="calibre7">söz,</span> çıkan ilk fırsatta yine geleceğim yanma,” diyerek bu bahsi kapatmıştım. Hep öyle yapmaz mıyız zaten? Anne baba söz konusuysa, onları hiç önemsemeyiz. Çünkü fedakârlıklarını ve sevgilerini hep yanımızda bulacağımızı biliriz. Ancak kaybettiğimizde anlarız kıymetlerini. Ne yazık ki, bende de öyle olacaktı. İki yıl sonra annemi toprağa verirken farkına varacaktım, o çilekeş kadının benim için ne kadar önemli olduğunu. Ama o kadar da kalpsiz sanma, iznim iki gün olmasına rağmen, ne yapıp edip Basri Bey’i kandırdım, bir gün daha kaldım annemin yanında. Üstelik bu şehrin sokaklarında dolaşmak acı veriyorken. Hayır, sizin eve gitmedim. Gitmedim değil, gidemedim. Ayaklarım kaç kez kendiliğinden Yahudi mahallesine kayşa da yapamadım. Oysa Paloma Nine’yi de en az annem kadar özlemiştim. Ama o kapıdan içeri girdiğimde kendimi tutamamaktan korktum... Sen olmadan o bahçede dolaşmaktan... Bu hislerle yüzleşmeyi göze alamadım. Leon Dayı’ya bile uğramayı düşünmüyordum, fakat o beni buldu. Selanik’ten ayrılacağım günün sabahı çaldı kapımı. Evimizin misafir odasında ağırladım onu. Kahvelerimizi içerken düpedüz azarladı beni.</p>
<p class="calibre1">“İnsan Selanik’e gelir de uğramaz mı? Hiç ahde vefa yok mu Şehsuvar?”</p>
<p class="calibre1">Haklıydı, yerden göğe kadar haklıydı ama “Ester’in hatıralarından uzak durmak için uğramadım yanınıza,” diyemezdim elbette. Beni, Goethe’nin Genç VVerther’i gibi çaresiz zannetmesini istemiyordum.</p>
<p class="calibre1">“Kusura bakmayın Mösyö Leon,” dedim utanarak. “Vakit bulamadım. Duymuş olmalısınız, buraya önemli bir vazifeyle geldim, çok meşguldüm. Fırsatını buluj bulmaz uğrayacaktım yanınıza.”</p>
<p class="calibre1">İnanmayan gözlerle süzdü.</p>
<p class="calibre1">“Yapma Şehsuvar, uğramayacaktın. Yalan söylemeyi beceremiyorsun. Evet, uğramayacaktın. Cemiyet, beni sarı kaplı defterinden sildi. Elbette, sana da söylediler bunu. Sakın o Sosyalist Yahudi’ye uğrama dediler.”</p>
<p class="calibre1">Hayretler içinde kalmıştım.</p>
<p class="calibre1">“Ne diyorsunuz Mösyö Leon? Kimse bana böyle bir ikazda bulunmadı. Bulunsa bile, onları dinlemezdim. Üzerimde büyük emeğiniz var... Size nasıl saygısızlık yaparım? Hem nedir bu defterden silme meselesi? Kim karışmaya cüret edebilir ki size?” Şaşkınlık sırası ona gelmişti:</p>
<p class="calibre1">“Sahiden bilmiyor musun?”</p>
<p class="calibre1">“Bilmiyorum,” dedim omuz silkerek. “Nerden bileyim, aylardır Dersaadet’teyim.”</p>
<p class="calibre1">Gözlerindeki sitem yerini şüpheci bir ifadeye bırakmıştı. “Neden gelmedin yanıma o zaman?” Cevap vermemi beklemeden elini yukarı kaldırdı. “Meşguldüm filan deme yine. İki gündür boş boş dolanıyormuşsun sahilde... Annemi de ziyaret etmedin. Seni ne kadar sevdiğini bilirsin...”</p>
<p class="calibre1">Elbette inkâr ettim:</p>
<p class="calibre1">“Yok öyle bir şey, boş boş dolaşmak kim ben kim? Abdül-hamit’i getirdik Selanik’e. Sabık sultanın emniyetini sağlamak bize düştü. Nasıl aylak aylak gezebilirim sokaklarda? Dolaşıyorsam bir sebebi vardır mutlaka.”</p>
<p class="calibre1">Fikrinde ısrar etmeyince bu kez ben sordum:</p>
<p class="calibre1">“Sahi Paloma Nine nasıl?”</p>
<p class="calibre1">Sıkıntısı iyice koyulaştı.</p>
<p class="calibre1">“Çöktü, Ester gidince birdenbire yaşlandı. Korkuyorum bir şey olacak diye... Aslında ben de iyi değilim, önce sen, ardından Ester... Ben de yalnız kaldım bu şehirde.” Damdan düşer gibi sordu: “Ester’le yazışıyor musunuz? Yoksa dargın mısınız hâlâ?”</p>
<p class="calibre1">Galiba neden ziyaretlerine gitmediğimi anlamıştı sonunda. Anlasındı, beni alakadar etmezdi, yalanımı sürdürdüm.</p>
<p class="calibre1">“O mesele eskide kaldı Mösyö Leon. Sizin de söylediğiniz gibi olmayacak bir işti. Ben, Dersaadet’e gitmeden kapanmıştı. Aslında bu konuda size teşekkür borçluyum. O zamanlar yaptığınız ikaz için...”</p>
<p class="calibre1">Pişman olmuş gözlerle süzdü beni.</p>
<p class="calibre1">“Belki de kötülük yapmışımdır.” Derinden bir iç geçildi. “O ikazın doğru olduğundan artık eıııin değilim... Garip şeyler oluyor Şehsuvar... Bu inkılap hayal kırıklığına uğrattı beni. Evet, çok erken bir hayal kırıklığı...”</p>
<p class="calibre1">Öfkelenmeye başlamıştım, daha dokuz ay önce inkılap, aşktan önemlidir diyen adam, şimdi karşıma geçmiş hata yaptığından söz ediyordu.</p>
<p class="calibre1">“Anlayamadım, inkılap, sizi niye hayal kırıklığına uğrattı ki?”</p>
<p class="calibre1">Hemen başlayamadı konuşmaya. Bir süre bakışları, yerdeki el dokuması kilimin mavilerinde yeşillerinde dolaştı.</p>
<p class="calibre1">“Aslında başından beri kaygılarım vardı. Bir kısmından sana da bahsetmiştim. İnkılap için objektif şartlar lazım. İktisadi buhran lazım. İdare edenlerin eskisi gibi idare edememesi, baskıya, zulme başvurması, idare edilenlerin de eskisi gibi idare edilmek istememesi lazım. Nümayişler, protestolar, grevler... Yani milletçe bir hoşnutsuzluğun baş göstermesi lazım. Fransa’da ve Prusya’da böyle oldu. Ayrıca sübjektif şartlar da lazım. Yani inkılabı isteyen sınıflar, zümreler, bu kitleleri idare edebilecek siyasi bir fırka, onun tecrübeli liderleri lazım. Bizde inkılabı isteyen sınıflar var ama sadece birkaç şehirde. Dersaadet, İzmir, Selanik... Bu şehirler dışında sanayimiz, buıjuvamız, küçük buıjuvamız, işçi sınıfımız neredeyse yok. Olanlar da teşkilatlı değil, daha fenası inkılabı yönetecek siyasi bir fırkamız yok İttihat Terakki Cemiyeti kurulalı yirmi yıl oldu. Ama bak, bütün inisiyatifi askerlerin eline geçmiş durumda. Bu, iyi değil. Üstelik asker olsun, sivil olsun, kadrolarımız çok tecrübesiz. Her şeyi yaşayarak öğreniyoruz, bu da pahalıya mal oluyor bize.</p>
<p class="calibre1">31 Mart Ayaklanması’nı hazırlayan şartlan düşün. Yaptığımız hatalan gözünün önüne getir. Düşmanlanmızı aynı saflarda buluşturduk. Karşı çıktığımız baskıyı, zulmü biz uygular hale geldik. Söyler misin, Haşan Fehmi gerici bir yazar mıydı? Abdülhamit’in hafiyesi miydi? Niye vurduk biz o insanı? Saint-Just’un söylediği gibi ‘Hürriyetin istibdadını mı yaratıyoruz?’ Eğer öyleyse Tann yardımcımız olsun. Çünkü Sa-int-Just’ün de, Robespierre’in de başına gelenleri biliyorsun. Korkuyorum Şehsuvar, Fransız Ihtilali’ndeki terör devrine benzer bir fecaatin ortaya çıkmasından korkuyorum. İnkılabın kendi çocuklannı yemesinden... Halbuki halledilmesi gereken devasa meseleler var. Osmanlı birliği çatırdıyor. Buradaki Yunanlar, Bulgarlar, Romenler yafii bütün azınlıklar bağımsızlıktan, kendi devletlerini kurmaktan bahsediyor. Bizim Yahudilerin arasında da bu fikir yaygın. ‘Neden Selanik bir Yahudi devleti olmasın?’ diyorlar. Yüzlerce yıldır halledilmemiş artık kangrene dönüşmüş hadiseler bunlar. Bunlan halletmek yerine baskıya, şiddete başvuruyoruz. Bu, çaresizlik anlamına gelir. Evet, henüz çok erken, henüz dokuz ay oldu meşrutiyeti kuralı, henüz cemiyet tam manasıyla iktidar olamadı diyebilirsin. Doğru ama şu yaşananlar dahi telaşa kapılmama neden oluyor...”</p>
<p class="calibre1">Elbette onun kadar umutsuz değildim ama söylediklerini başta Ahmed Rıza olmak üzere cemiyetteki birçok münevverden de duymuştum.</p>
<p class="calibre1">“Ne demek istediğinizi çok iyi anladım,” dedim sakin bir tavırla. “Bu hususta yalnız değilsiniz. Arkadaşlar arasında da bu meseleler tartışılıyor. Ama neden cemiyetle aranız bozuldu onu anlamadım.”</p>
<p class="calibre1">Kederli bir ifade belirdi gözlerinde.</p>
<p class="calibre1">“Tartışılıyor mu? Emin misin bundan? Çünkü benim eleştirilerim hiç de iyi karşılanmıyor burada. Dersaadet’te durum farklı mı? Zıt görüşlere tahammül var mı?”</p>
<p class="calibre1">Tabii var diyecektim ki, bizim Kolağası Basri Bey’in, Ahmed Rıza hakkında söylediklerini hatırladım. Şehzadebaşı’n-daki o evde o büyük münevverle uzun süren sohbetlerimizin ardından telaşa kapılarak beni bir köşeye çekip ikaz etmişti: “Aman dikkat et Şehsuvar. Bu adamların ayaklan yere basmaz. Yıllarca Paris’te yaşadıklan için memleketin hakikatlerinden bihaberler. Bildikleri tek şey yazmak, çizmek ama iş nazariyeyi hayata tatbik meselesine gelince apışıp kalıyorlar. Söyledikleriyle bizim gibi vatan fedailerinin kafalannı karış-tınyorlar. Halbuki bize gereken, hedefimize doğru inançla ve fedakârca yürümek. Boş lakırdılara, anlamsız nazariyelere lüzum yok. Bu nevi işler havanda su dövmekten başka bir işe yaramaz. Üstelik zihnimizi bulandınr, maneviyatımızı bozar...” O zaman tam olarak ne demek istediğini anlamamıştım Basri Bey’in. Küçük grubumuzdan mesul olan kişi kendisi olmasına rağmen Ahmed Rıza’nın benimle alakadar olmasını kıskandığı için böyle düşündüğünü zannetmiştim. Ama şimdi Leon Dayı’nın söyledikleri başka bir koridor açıyordu zihnimde. Çünkü onun tenkitleriyle, Ahmed Rıza’nın sözleri arasında büyük bir benzerlik vardı. îkisi de aynı açıdan bakıyorlardı meselelere. Oysa Basri Bey hiç de onlar gibi düşünmüyordu. Muhtemelen Cemiyetin Merkez-i Umumisi de Basri Bey’le aynı fikirdeydi. Ne olacaktı peki şimdi? Münevverlerle askerler arasında cemiyet içi bir çatışma mı yaşanacaktı?</p>
<p class="calibre1">Fakat Talat Bey geldi aklıma. O asker değildi, namuslu bir münevver olmasına rağmen askerlerle birlikte çalışmaktan hiç de rahatsız görünmüyordu. Enver Bey’le, Cemal Bey’le omuz omuza kavgaya devam ediyordu. Üstelik Merkez i Umumi’nin en etkili adamlarından biriydi. Yok canım, Leon Dayı gereksiz evhama kapılıyordu, Ahmed Rıza da hakikatleri tam olarak göremiyor olabilirdi. Evet, kâğıt üzerinde her şey kolaydı ama koca bir imparatorlukta yeni rejimi oturtmak dünyanın en zor işiydi. Elbette şiddet de olacaktı, baskı da... Tabii geçici bir süre. Hürriyet devri yıkılmaz bir şekilde inşa edilince, bunlara gerek de kalmayacaktı. Aynen söyledim bunları Leon Dayı’ya. Hiç çekinmeden, hiç saklamadan aklimdakileri tek tek sıraladım.</p>
<p class="calibre1">Dudaklarında buruk bir tebessümle dinledi beni. Hayır, tartışmayı tercih etmedi,</p>
<p class="calibre1">“Anlaşılan Talat çok etkilemiş seni,” dedi yenilmiş bir ifadeyle. “Umarım bu yaptıklarından bir gün pişmanlık duymazsın. Çünkü ben daha şimdiden pişmanlık duyuyorum. Keşke, seni aza olarak teklif etmeseydim cemiyete. Keşke, Ester’le gitmene karşı çıkmasaydım...” Duraksadı, derin bir keder, derin bir pişmanlık vardı yüzünde. “Artık gitmek istemezsin değil mi Paris’e?”</p>
<p class="calibre1">Başardığım için kendime kızdım, rolümü o kadar iyi oynamıştım ki, Leon Dayı seni unuttuğuma inanmış, o imkânsız sevdanın sona erdiğini zannetmişti. Öte yandan belli belirsiz bir umut kıvılcımı da çakmadı değil içimde; demek hâlâ vaktim vardı. Demek hâlâ hakikati söyleyebilir, senin yanma gidebilir, hâlâ bütün kaderimi değiştirebilirdim ama yapmadım, yapamadım, yapamazdım. Rolümü daha bir heyecanla sürdürdüm:</p>
<p class="calibre1">“Paris’e filan gidemem Mösyö Leon. Bu akşam Dersaadet’e dönüyorum. Yapılacak çok mühim işler var. Hem hatırlarsanız, bana şöyle demiştiniz: ‘Ülke ateşler içinde kalmışken, kendi gönül yaranı söndürmenin peşinde koşamazsın.’ Haklıydınız, vatan bu haldeyken ne münevver züppeliklerini dikkate almak lazım ne de kırık gönülleri onarmak gibi bir zafiyete kapılmak. Bir tek hayat var artık benim için. Milletin ittihadı, vatanın terakkisi... Başka tür bir hayat ihtimalini düşünmeyi, kendime hakaret sayıyorum...”</p>
<p class="calibre1">Ama dur, dur... Galiba kapının önünde yine biri var? Temizlikçi mi? Yok, sanki kulağını dayamış içeriyi dinliyor. Nefes alışlarını hissediyorum. Kim bu yahu? Evet, şimdi de alçakça çalıyor kapıyı. Hiç de çekingen olmayan bir tavırla. Ardı ardına vuruyor ahşap kapıya. Kusura bakma Ester, yine ara vermek zorundayım.</p>
<p class="calibre1"><a id="bookmark1"></a>“Kimin katil, kimin cani olduğuna karar verecek kişi ben değilim.”</p>
<p class="calibre1">3E</p>
<p class="calibre1"><span class="calibre7">Merhaba Ester, (7. Gün, Öğleden Sonra)</span></p>
<p class="calibre1">Galiba bu Mehmed Esad’dan kurtuluş yoktu. Öğle yemeği için verdiği adrese gitmedim ya, kendisi kalkıp gelmiş. Evet, kapımı çalan eski dava arkadaşımdan başkası değildi. Bu ne cüret diyeceksin ama adamın kendince sebebi vardı, çok da mühim bir havadisi. îçeri girmek istedi.</p>
<p class="calibre1">“Oda çok dağınık,” diye engelledim. “Restoranda bekle, hemen geliyorum.”</p>
<p class="calibre1">Restorana indiğimde, arkadaş masaya kurulmuş yemeğini ısmarlıyordu. Sanki ben davet etmişim gibi o kadar rahat, o kadar kendinden emin. Pişkinliğin bu kadan da fazlaydı doğrusu. Bir de azarlamaya kalkmaz mı?</p>
<p class="calibre1">“Niye gelmedin Şehsuvar? Seni beklerken öldüm açlıktan...” Karşısındaki iskemleye yerleşirken düpedüz tersledim. “Sana geleceğim dediğimi hatırlamıyorum Mehmed.”</p>
<p class="calibre1">Ne alındı, ne bozuntuya verdi.</p>
<p class="calibre1">“Kızdın mı yoksa?” diye sınttı. “Bu kadar hukukumuz var zannediyordum.”</p>
<p class="calibre1">Ellerimi masanın üzerine koydum.</p>
<p class="calibre1">“Hukuk meselesi değil, vakit meselesi. Bana bir not yollamışsın ama ben o saatte müsait değildim.”</p>
<p class="calibre1">Omuzlarını usulca yukan kaldırdı.</p>
<p class="calibre1">“Tamam kuzum, olabilir, ne çıkışıyorsun?”</p>
<p class="calibre1">Hayır, öfke yoktu sesinde, bir arkadaşın abartılı sitemi vardı sadece.</p>
<p class="calibre1">“Çıkıştığım filan yok, sadece durumu izah etmeye çalışıyorum.”</p>
<p class="calibre1">Dostlukla baktı.</p>
<p class="calibre1">“Anlaşılmıştır, tamam, hatalı olan benim. Vurma artık yüzüme. Sahi sen ı&gt;e yiyeceksin?” Önündeki menüyü bana doğru uzattı. “Şahane yemekler varmış sizin burada.”</p>
<p class="calibre1">“Karnım tok,” dedim soğuk bir tavırla. “Başka bir arkadaşımla buluştum öğle yemeğinde...”</p>
<p class="calibre1">Gözlerini kısarak baktı.</p>
<p class="calibre1">“Bir hanım mı yoksa? Sahi yahu şu senin Yahudi kız ne oldu? Ester’di değil mi? Hani Selanik’teki... Birkaç kez birlikte görmüştüm sizi. Ne yalan söyleyeyim, acayip kıskanırdım. Güzel kızdı... Güzel olmanın ötesinde bir havası vardı... Sahi ne oldu o kız?”</p>
<p class="calibre1">Yoksa Mehmed de mi haberdardı senin İstanbul’a geldiğinden? Belki de boş atıp dolu tutmak istiyordu. Aldırmadım.</p>
<p class="calibre1">“Bilmiyorum ki, senelerdir görmüyorum. Ne Ester’i ne de dayısı Leon’u.”</p>
<p class="calibre1">Mühim bir mevzuyu hatırlamış gibi çatıldı kaşları. “Mösyö Leon... Ha, onunla karşılaştım, biliyor musun? İki ay kadar önce... Tokatlıyan Otel’de... Lobide birileriyle oturmuştu...” Manidar bir bakış attı. “Ama yeğeni yoktu yanında. Yahut ben görmedim... Belki odasında filandı...”</p>
<p class="calibre1">Mehmed Esad’a duyduğum tepki anında kaybolmuştu. Çünkü sözleri, senin bu şehre gelmiş olma ihtimalini güçlendiriyordu.</p>
<p class="calibre1">“Bir daha gördün mü?” diye sordum. “Mösyö Leon’u diyorum. Biliyorsun, katiplik yapmıştım onun avukatlık bürosunda...”</p>
<p class="calibre1">Başını salladı.</p>
<p class="calibre1">“Hayır, sadece o akşam gördüm. Muhabbet edecek kadar tanışıklığımız olmadığı için, bir konuşma da geçmedi aramızda.” Birden ciddileşti. “İstanbul’a mı yerleşmişler?”</p>
<p class="calibre1">Birden içime bir kurt düştü. Yoksa Cezmi’yle görüştüğümü biliyor muydu? Dün izlemişler miydi bizi? Takip etseler bile nereden duyacaklardı konuştuklarımızı? Ya biri rapor ettiyse? Biri? Yani kim? Cezmi değil herhalde... Reşit mi? Yok canım, yine evhama kapıldım. Belki de bizzat Çolak Cafer söylemiştir Mehmed’e. îyi de Mehmed hükümet adına çalışıyorsa, Cezmi’nin adamı Cafer yanaşır mı ona?</p>
<p class="calibre1">“Daldın Şehsuvar,” diye ikaz etti eski dava arkadaşım. “Mösyö Leon diyorum, İstanbul’a mı yerleşti sence? Selanik düştüğünden beri Yahudiler birer ikişer ayrılıyormuş şehirden.” “Bilmiyorum,” dedim toparlanarak. “îlk senden duyuyorum Mösyö Leon’un İstanbul’da olduğunu.”</p>
<p class="calibre1">İnanmamış gibiydi.</p>
<p class="calibre1">“Yani Ester’i görmedin mi hiç?”</p>
<p class="calibre1">Böyle doğrudan sorması hoşuma gitmemişti. “Görmedim,” diye kestirip attım. “Görmem için bir sebep de yok zaten.”</p>
<p class="calibre1">Ekmek ve su getiren garsonun araya girmesiyle kesildi konuşmamız. Mehmed hakikaten acıkmış olmalı ki, gelen ekmeklerden bir parça koparıp ağzına attı. Garson uzaklaşırken, ağzındaki lokmayı yutmasına izin vermeden sordum. “Peki, neymiş şu notta yazdığın mühim havadis?”</p>
<p class="calibre1">Hiç acele etmeden şişeye uzandı, hem kendi bardağına hem benimkine su doldurdu. Bir yudum içtikten sonra, “Bizimkilerle konuştum,” dedi ciddileşerek. “Senin hakkında. Bizimle çalışmanı istiyorlar. Evet, Şehsuvar seni vazifeye çağırıyorlar.”</p>
<p class="calibre1">Bu kez ben ağırdan aldım, önümdeki bardaktan bir yudum su da ben içtim.</p>
<p class="calibre1">“Gurur duydum, ayrıca çok da rahatladım. Çünkü ben bu hükümetin düşmanı değilim. Bunu anlamış olmalarına çok sevindim. Fakat sana söylediğim gibi ben artık emekli hayatı yaşamak istiyorum. Huzura ihtiyacım var Mehmed. Mümkünse ihtiyarlayıp kendi yatağımda ölmek istiyorum.”</p>
<p class="calibre1">İlk kez endişeli, hatta itham eden bir ifade belirdi yüzünde. “Vazifeden kaçıyorsun yani...”</p>
<p class="calibre1">Onunla tartışacak halim yoktu.</p>
<p class="calibre1">“Bu yorgun bedenle, bu bozuk haleti ruhiye ile vatana fayda yerine zarar veririm diye korkuyorum/ Samimiyetle, hatta yardım istercesine baktım. “Ben iyi değilim Mehmed, hakikaten iyi değilim. Eski Şehsuvar yok artık. Benden iş çıkmaz.” İskemleye yaslanarak kollarını kavuşturdu.</p>
<p class="calibre1">“Peki nasıl geçineceksin? İş yok, güç yok parayı nereden bulacaksın?” Bakışları otelin restoranında gezindi. “Gerçi bu otelde kalabildiğine göre biraz paran vardır ama bitmeyecek mi?”</p>
<p class="calibre1">Hiç sinirlenmeden, hiç kalbimi bozmadan, bir dostla dertleşir gibi izah ettim:</p>
<p class="calibre1">“Evinde kaldığım Madam Melina, annem gibiydi. Nesi var, nesi yoksa bana bıraktı. Beşiktaş’ta bir ev, Karaköy’de küçük bir dükkân, biraz da nakit. Onlarla geçiniyorum şimdi. Evet, devamlı bu otelde kalamam, yeniden Beşiktaş’taki eve dönerim herhalde. Öyle fazla lüksüm yok, ne olacak işte, çeviri filan, kıt kanaat geçinir giderim.”</p>
<p class="calibre1">Düşünceli gözlerle bakıyordu.</p>
<p class="calibre1">“Anladım, anladım Şehsuvar ama seni kendi haline bırakacaklarını zannetmiyorum. Kimse inanmaz elini ayağını bu işlerden çekeceğine. Hükümet olmazsa, ötekiler bırakmaz peşini. Tabii, üstlerime anlatacağım söylediklerini ama ikna olmayacaklar. Adım gibi eminim bundan. Sen şu kararını bir daha düşün...”</p>
<p class="calibre1">İtiraz edecektim, beni susturdu.</p>
<p class="calibre1">“Şimdi demiyorum, şu an değil, biraz düşün bu mevzuyu. Sakin kafayla bir daha gözden geçir. Kimse bilmeyecek zaten hükümet için çalıştığını, sadece benimle irtibat kuracaksın. Yani kimse suçlamayacak seni, ittihatçıların katilleriyle çalışıyor diye.”</p>
<p class="calibre1">Yem atıyor olabilirdi.</p>
<p class="calibre1">“Öyle düşünmüyorum,” diye anında müdahale ettim. “Kimin katil, kimin cani olduğuna karar verecek olan ben değilim. Sadece böyle zor bir vazife için hazır olmadığımı söylemek istiyorum.”</p>
<p class="calibre1">Aramızdaki gerginliği bozmak için suni bir kahkaha attı. “Seyahate yollarız seni, dinlenirsin, kendine gelirsin.” Birden ciddileşti. “Vatan tehdit altında Şehsuvar. Hükümetin bizim gibi tecrübeli insanlara ihtiyacı var. Gel, sen şu meseleyi bir daha düşün. Sana bir gün mühlet. Yarın yine konuşuruz. Ama bu defa benim dükkâna bekliyorum. Akşam buluşalım ki, oradan da bir yerlere gider kafa çekeriz.”</p>
<p class="calibre1">Evet, işte bunları konuşmuştuk Mehmed’le. Ancak bu pek de itimat edemediğim eski arkadaşım, “Gel, sen şu meseleyi bir daha düşün,” derken, seneler evvel, fedailer grubuna katılmak için Basri Bey’le Selanik’te buluştuğumuz güne gittim. O da öyle demişti, “Şimdi evine git, iyice bir düşün taşın.” Ama o vakitler, durum tam tersiydi, ben fedailer grubuna girmek için can atıyordum, Basri Bey kararımdan emin : İmamı istiyordu. Şimdi ise aynı fedai grubunda yer aldığım, irrelik çok da iyi tecrübelerimin olmadığı Mehmed, istemediğim bir iş için beni zorluyordu. Belki de doğru olan, daha : masadan kalkmadan, “Hayır, ben asla bu işte yokum!” denekti. Ama her an tutuklanabileceğim tehdidi altında yaşarken bunu yapamazdım, hele seni bulma umudum doğmuşken, hiç göze alamazdım.</p>
<p class="calibre1">“Tamam, yarın sana uğrarım,” diyerek meseleyi erteledim. “Hiç değilse rakı içeriz beraber.”</p>
<p class="calibre1">Odama çıktığımda, sabahki yağmurun kesildiğini fark ettim. Balkona çıkıp, nemli havayı içime çektim. Kirli bulutların ardından çıkan şen şakrak bir güneş yarım saat içinde kibrit gibi kurutmuştu balkonun zeminini. Ama serin bir rüzgâr, bunun kalıcı olmadığını, önümüzün sonbahar olduğunu hatırlatıyordu kendi Usanınca. Sahi ben hiç huzur bulamayacak mıydım? Tam mesut oldum derken hep bir olay oluyor, bir mevzu çıkıyor, yanda kalıyordu mutluluğum. Baksana, seni bulacak □İmanın sevincini bile yaşatmıyorlardı bana. Yok, bugün erteledim ama yarın katiyetle hayır demeliydim Mehmed’e. Hayır, ben artık hiçbir vazife almak istemiyorum, gizli ya da aleni hiçbir mesuliyet altına girmek istemiyorum. Evet, bu kadar. .Aksi takdirde, yakamı kurtaramazdım bunlardan. Ama önce seni bulmalıydım. Bu kararla bir nebze olsun yerine gelmişti neşem. Odaya dönüp yeniden kalemi elime aldım.</p>
<p class="calibre1">Selanik’te Leon Dayı’yla konuşmamızı anlatıyordum. Sana duyduğum hasreti saklayarak, onunla nasıl hamasi bir konuşma yaptığımı yazıyordum. Evet, bugünkü iyimserliğin aksine o gün büyük bir öfke vardı içimde. Dersaadet’e döndüğümde de sürdü o nedensiz öfke...</p>
<p class="calibre1">Nedensiz mi? Elbette değil, seni kaybetmiş olmaktan dolayı yaşadığım hayal kırıklığı Leon Dayı’nın söyledikleriyle birleşmiş, derin bir umutsuzluk yaratmıştı. Hangi ipe tutunsam elimde kalıyordu, hangi sokağa girsem kör bir duvar çıkıyordu karşıma. Sanki melun bir el tek tek kapatıyordu bütün kapıları yüzüme. Çok değil daha dokuz ay tince hem sen ya-nımdaydın hem de ben vatanın istikbaline dair büyük umutlarla doluydum. Ama artık sen Paris’teydin, uğruna aşkımızı feda ettiğim inkılap, sıkıntılar içinde kıvranıyordu, Leon Dayı gibi, Ahmed Rıza gibi bu davaya gönül vermiş insanlar kırgınlıklarını açıkça dile getiriyorlardı. Yanlış bir tercih mi yapmıştım? Bütün hayatımı ateşe mi atmıştım? îçimde büyüyen öfke, işte bu zihinsel karmaşanın, bu duygusal zelzelenin neticesiydi.</p>
<p class="calibre1">Bir izah yolu bulamadığım için sinirleniyordum, meselenin içinden çıkamadığım için... Evet çaresizliğimden. Kendime, sana, cemiyete ama bilhassa düşmanlanma. Evet, ister harici olsun, ister dahili, vatana hıyanet edenler, artık benim de şahsi düşmanımdı. Vatanı bu hale düşürdükleri yetmezmiş gibi benim hayatımı da bedbaht etmişlerdi. O sebepten böyle öfke doluydum, o sebepten böyle kararlı ve acımasız olmak gerektiğine inanıyordum. Basri Bey’in ikaz ettiği gibi benimki münevver hassasiyeti, lüzumsuz merhametti. Üstelik bu hal, maneviyatımı bozuyor, irademi zayıflatıyordu. “Evet, evet, Saint-Just haklıydı; ‘Hürriyetin istibdadını’ tesis etmek mecburiyetindeydik, aksi takdirde onlar ‘Esaretin istibdadını’ tekrar başımıza bela edeceklerdi, Son cümleyi cemiyetin Nuruosmaniye’deki lokalinde, Kara Kemal Bey’in de katıldığı geniş bir toplantıda söylemiştim. İnkılabımızı hedef alabilecek yeni kalkışmalara mani olunması ve karşı ihtilali örgütleyecek şahıs ve cemiyetlerin tespit edilerek, tesirsiz hale getirilmelerini konuşuyorduk. Acımasız ve kararlı olma hususunda hepimiz hemfikirdik. 31 Mart Ayaklanması’na sebep olan hatalanmızı unutmuş, tarifsiz bir vesvese içinde siyasi rakiplerimizi nasıl ortadan kaldırırız meselesine gelmiştik. Çünkü hâlâ tam manasıyla iktidar olamamıştık. Çünkü hâlâ kuyumuzu kazmaya çalışan şer çeteleri ortalıkta serbestçe dolaşıyor, gaflet anımızı, hata yapmamızı bekliyorlardı.</p>
<p class="calibre1">31 Mart Ayaklanmasının ardından sadaret makamı tekrar Hüseyin Hilmi Paşa’ya verilmiş, Talat Bey’le birlikte cemiyet üyelerinden bazıları hükümette nazır olmuşlardı. Daha da mühimi yeni Sultan Mehmed Reşad, cemiyetle uyum içinde çalışmayı kabul etmişti. Yani artık saraydan yana bir kaygımız kalmamıştı. Ama ayaklanmanın bastırılmasının ardından Mahmud Şevket Paşa’nın Dersaadet’te ilan ettiği örfi idare hâlâ sürüyordu. Yani padişahın gücü zayıflamış olmasına rağmen, ülkede hâlâ ikili yönetim vardı. 31 Mart’ı bastıran Mahmud Şevket Paşa, yetkilerinin dışına çıkmakta hiçbir sakınca da görmüyordu. Hiç kimseye müdanası yoktu, cemiyetle arasına hep mesafe koyuyor, orduya siyaset bulaşmasını istemiyordu. Yaşadığımız ayaklanmada hem meşrutiyeti hem de cemiyeti kurtaran ordu olmasına rağmen, aslında biz de askerlerin siyasete karışmasını doğru bulmuyorduk. Selanik’te toplanan cemiyet kongresinde, bu şartı alkışlarla kabul etmiştik ama içten içe biliyorduk ki, ordu olmadan siyasetin emniyeti sağlanamazdı. Ve daha mühimi İttihat ve Terakki’nin omurgası askerlerden müteşekkildi.</p>
<p class="calibre1">O sebepten cemiyetin en çok itimat ettiği adamlar ordunun içine gönderilmişti, bozguncuları, meşrutiyet ve vatan düşmanlarını tespit etmek için. Ama sadece ordu değil, Kara Kemal Bey’in bir örümcek ağı gibi bütün şehre yayılan ilişkileri de kullanılarak, Dersaadet’in tüm camileri, külliyeleri, dershaneleri, kıraathaneleri, birahaneleri, meyhaneleri yani ahalinin toplandığı her yer gözetim altına alınmıştı. Millet ne konuşuyor, neden şikâyet ediyor, onları kim kışkırtıyor, kim cemiyet ve hükümet aleyhine propaganda yapıyor, hepsi öğrenilecek, hainler tek tek tespit edilecekti.</p>
<p class="calibre1">Öte yandan, isyandan bu yana yoğun bir mesai yürüten di-van-ı harp verdiği kararlarda eski cesaretini kaybetmiş, kendilerini hürriyetçi telakki eden muhalif gençlere karşı hoşgörülü bir davranış içine girmişti. Bu gevşek tutum, cemiyet düşmanlarına cesaret veriyor, 31 Mart Ayaklanması öncesine benzer bir ortam yaratarak muhalefeti güçlendiriyordu. Bilhassa basında cemiyete yönelik taarruzları artmıştı. Bu melun neşriyatın içinde Dersaadet mebusu Kozmidi Pandelaki Efendi’nin sahip olduğu <span class="calibre7">Sada-i Millet</span> gazetesi ve onun genç yazarı Ahmed Samim öne çıkıyordu. Esasında <span class="calibre7">Sada-i Millet </span>gazetesini kimin desteklediği de bir muammaydı. Gazetenin arkasında Rum Patrikhanesi’nin bulunduğu söyleniyordu. Ahmed Samim bu şaibenin ne kadar farkındaydı bilinmez ama hiçbir zaman kalemini bize karşı kullanmaktan geri durmuyordu. Bizzat Talat Bey’in ikazlarına rağmen, belki de gençliğin verdiği o ateşli ruhla tenkitlerini sürdürüyor, bir santim olsun geri adım atmıyordu.</p>
<p class="calibre1">“Başka çaremiz yok,” demişti Basri Bey. “Adamın kaleminden kan damlıyor. Birin üzerine bin koyarak, cemiyete duyulan düşmanlığı körüklüyor, nefreti artırıyor, etrafımızı saran hainleri cesaretlendiriyor. Bu işi tez vakitte halletmemiz gerek.”</p>
<p class="calibre1">Halletmek dediği bu kabiliyetli gazeteciyi tümüyle susturmaktı, yani öldürmek. Tez vakit, beş gün sonra geldi. İnsanda öldürme hissi değil, yaşama hissi uyandıran ılık bir yaz akşamıydı. Bir dost evine yemeğe gidilecek, o güzel gecelerden biri... Yemeğe gidecek olan biz değildik, kendimize kurban seçtiğimiz Ahmed Samim’di. Şeyhülislam Cemalledin Efen-di’nin oğlu Muhtar Bey’in davetine icabet edecekti. Günler önce almıştık bu istihbaratı. Bu sabah evinden çıktığından beri peşindeydik. Karar verilseydi gün ışığında da söndü-rürdük bu genç adamın hayat ateşini fakat karanlık çöksün, kimse katili görmesin isteniyordu. Herkes bu cinayeti bizim işlediğimizi bilmeli ama kimse emin olmamalıydı ki, cemiyet bu suçu işlemediğini rahatlıkla söyleyebilsin. Aksi takdirde muhalefetin eline çok sağlam bir koz vermiş olurduk.</p>
<p class="calibre1">“Ya bu akşam ya da hiçbir zaman,” denmişti Basri Bey’e. “Sesini kesin artık şu kendini bilmez gazetecinin.”</p>
<p class="calibre1">Bu emri kimin verdiğini bilmiyorduk, Merkez-i Umumi mi, yoksa her olan biten karşısında silahına sarılan bizim heyecanlı zabitlerimizden biri mi? Kim olursa olsun, bunun önemi kalmamıştı artık, Ahmed Samim’in hükmü imzalanmış, kalemi kırılmıştı. Mümkünü yok, bu akşam öldürülecekti.</p>
<p class="calibre1">O sabah takibe başlamadan önce Cağaloğlu Yokuşu’ndaki binada Basri Bey tekrar tekrar tembihlemişti Fuad’la beni.</p>
<p class="calibre1">“Mesele çıkmazsa biz müdahale etmeyeceğiz. Ancak tetiği çekecek arkadaş bir engelle karşılaşır ya da bir sebeple muvaffak olamazsa, o zaman biz ifa edeceğiz vazifeyi. Üçümüz birden değil, Şehsuvar çekecek tetiği. Evet Şehsuvar kardeşim, eğer öteki fedai herhangi bir sebeple işini yapamazsa, sen vuracaksın haddini çoktan aşmış olan bu gazeteciyi. Ama benden işaret bekle, çünkü öteki grupla irtibatımızı ben sağlayacağım. Hepimizin emniyeti için, sizin onları, onların da sizi tanımaması icap ediyor. Fakat bilhassa senin hedefe yakın olman lazım Şehsuvar. Çok da dikkatli olmalısın. Çünkü bu Ahmed Samim daha önce defalarca tehdit mektupları almış, bir hile sezerse kaçıp kurtulabilir. Aman gözünüzü seveyim bir açık vermeyelim, adamı ürkütmeyelim. Anlaşıldı mı?”</p>
<p class="calibre1">Elbette anlaşılmıştı, avlarını kıstırmış tecrübeli kurtlar gibiydik. Silahın patlayacağı, kanın akacağı anın gelmesini bekliyorduk sabırla. Ahmed Samim’i gazetesine kadar takip ettikten sonra, <span class="calibre7">Sada-i Millet</span> gazetesinin Ebussuud Caddesi’n-deki binasının etrafında mevzilenmiştik. Herkes başka bir kuytuya, herkes başka bir köşeye.</p>
<p class="calibre1">Ben, <span class="calibre7">Sada-i Millet</span> gazetesinin çıkış kapısına bakan Arap Selami’nin kahvesinde oturuyordum. Sanki çok içermişim gibi, kendime bir de nargile söylemiştim. Bir yandan kapıyı gözetlerken, bir yandan da tetiği çekecek arkadaşı arıyordum. Öyle ya Ahmed Samim’i vuracaksa katil buralarda bir yerlerde olmalıydı. Ama etrafımda şüphe uyandıracak kimseyi göremiyordum. Aferin diye geçiriyordum içimden, demek bu işlerde tecrübeli, mahir bir arkadaş... Silahşorun iş bilir olmasını diliyordum, çünkü gazeteciyi vurmak mecburiyetinde kalmayı hiç istemiyordum. Evet, muhaliflere derin bir öfke duymama rağmen içten içe bu gazeteciyi vurmanın yanlış olduğuna inanıyordum. İnanmaktan öte korkuya benzer bir his vardı içimde. Neden öldürecektik ki bu gazeteciyi? Bize nasıl bir zarar verebilirdi? Fazla tutkulu, kendini göstermeye meraklı, tecrübesiz aptalın tekiydi işte. Kozmidi denen o zibidinin oyununa gelmiş, kendi yazdıklarıyla sarhoş olmuş bir genç. Üstelik benim gibi edebiyat meraklısı. Elbette, cemiyet karar aldıysa, yanlış ya da doğru diye sorgulamak bizim işimiz değildi. Ama Abdülhamit’in eli kana bulanmış paşalarını, hafiyelerini avlamak başka, sadece kalemiyle, fikirleriyle mücadele eden birini öldürmek başkaydı. Üstelik daha Haşan Fehmi suikastı unutulmamışken...</p>
<p class="calibre1">Bu endişelerimi kimseye söylemedim elbette; zabitlerin içinde bir sivil olarak zaten pek muteber biri değildim, bu suikastı da tenkit edersem, kim bilir hakkımda neler düşünürlerdi? O yüzden, tetikçinin muvaffak olmasını istiyordum, yoksa pişman olacağım, belki de ömür boyu vicdan azabı çekeceğim bir cinayetin faili olacaktım. Ama saatler geçiyor Ahmed Samim bir türlü çıkmıyordu gazeteden.</p>
<p class="calibre1">Birden aptalca bir umuda kapıldım, belki de başka bir kapıdan savuşup gitmişti. Kim bilir belki de birileri suikastı haber vermişti ona. Belki de, biz burada beklerken, Marsilya’ya giden akşam gemisine kapağı atmıştı çoktan... Keşke öyle olsaydı ama olmamıştı; katılacağı davetin vaktinin gelmesini bekliyordu zavallı. Nitekim ortalık iyice kararınca da çıktı kapıdan. Yanında biri daha vardı, muhtemelen kendisi gibi bir muharrir. Karşı kaldırımdan geçerken yüzüne dikkatle bakma fırsatı buldum, benden ancak birkaç yaş büyük olmalıydı. Nedense onu kendimden daha küçük biri olarak düşünüyordum. Yapacağımız suikasta inanmadığımdan mı, yoksa hiçbir şeyden haberi olmayan kurbanımıza duyduğum merhametten mi, bilmiyorum, fakat kendisini bekleyen tehlikeden habersiz, adım adım ölümüne giden bu genç gazeteciyi, Mekteb-i Sultani’deki alt sınıflarda okuyan arkadaşlarımdan biri gibi görüyordum.</p>
<p class="calibre1">Diyeceksin ki, “Madem öyle, neden onu ikaz etmedin? Neden kaç demedin?” Diyemezdim Ester, yapamazdım bir tanem. Bu, cemiyete ihanet olurdu. Ben bu davanın bir neferiydim, verilen vazifeyi yerine getirmekle yükümlüydüm. Kabul ediyorum tuhaf bir zihin karmaşası, ruhsal bir garabet. Ahmed Samim’e karşı büyük bir acıma duysam bile asıl dileğim tetiği çekmek zorunda kalmamaktı. Evet, zalimce bir durum, daha doğrusu alçakça... O ölsün ama benim ellerim kirlenmesin. Esasında, iş başa düşerse onu vurabileceğimden de emin değildim, belki de o tetiği hiç çekemeyecektim.</p>
<p class="calibre1">Dün gece hissetmiştim bunu, uyumak için yatağıma uzandığımda. Kocaman bir dolunay vardı gökyüzünde; solgun ışığı yüzüme vuruyor, içimi ürpertiyordu. Kıraç bir tarlayı andıran aya takıldı gözlerim, birden her şey çok manasız geldi bana. Ne vatan, ne cemiyet, ne kendim, hatta ne de sen. O ayın altında ne yapacağını bilmeden oradan oraya sürünen bir kertenkele gibi hissettim kendimi. Korkunçtu, lambayı yaktım, belki çare olur diye, ne zamandır elime almadığım Anatole France’ın kitabını okumaya başladım. Tercüme için değil, damarlarıma kadar yayılan o gümüş rengi soğukluktan kurtulmak için. Faydası olmadı. Gözlerim satırların arasında dolaşırken aklım bambaşka yerlerde seyahat ediyordu. Kitabı kapatıp yatağa uzandım yeniden. Ne oluyordu bana, inancımı mı yitiriyordum, kendime duyduğum güveni mi? Belki her ikisi birden. Leon Dayı haklıydı galiba. Hâlâ çok geç değildi, yarın tası tarağı toplayıp önce Selanik’e oradan da Paris’e gidebilirdim. Senin yanına... Kim bilir ne kadar sevinirdin geldiğime... Sahi sevinir miydin? Artık bundan hiç emin değildim. Belki de artık tümüyle unutmuştun beni, çıkartıp atmıştın kalbinden. Seni suçlayacak halim de yoktu, bunu yapan bendim. Birden kendimi yapayalnız hissettim. Koca dünyada, şu karanlık gecenin içinde tek başıma. Gözlerim nemlendi, boğazım düğüm düğüm ağzıma geldi... Evet utanmadan bir çocuk gibi içimi çekerek ağladım. Zayıflık zannetme, insanca bir şeydi, üstelik iyi geldi, açıldım, fakat rohumdaki tereddüt bitmedi. O gözü kara cemiyet fedaisi rolünü iyi oynamama rağmen, davaya duyduğum sadakatin gitgide azaldığını hissediyordum. îşte bu nedenle, Ahmed Samim’i öldürecek olan o tabancanın tetiğini ben çekmek istemiyordum. Fakat gazetecinin peşine düşecek, elbette emredileni yapacaktım.</p>
<p class="calibre1">Nitekim Ebüssuud Caddesi’ne çıkan iki muharriri, on beş yirmi metre öteden takip etmeye başladım. îşin ilginci, hiç de tedirgin görünmüyordu Ahmed Samim. Ne sağını solunu kolluyor ne de arkada birileri var mı diye geriye bakıyordu. Zavallı, ya arkadaşıyla sohbetin akışına kaptırmıştı kendini ya da bu akşam gideceği davetin havasına girmişti şimdiden.</p>
<p class="calibre1">Caddenin sonuna gelince kalabalık artmaya başladı. Ahmed Samim ve arkadaşı işinden çıkan insanlarla birlikte Sirkeci’ye döndüler. îşte o vakit gördüm tetikçiyi. Köşedeki tütüncünün yanından çıktı. Siyahlar giymişti, başındaki fes hafifçe yana kaykılmıştı, sağ eli ceketinin cebindeydi; muhtemelen cinayeti işleyeceği tabancayı tutuyordu. Oldukça sakindi, telaşsız adımlarla yürüyordu, daha önce cemiyet lokalinde görmemiş olsam ben bile şüphelenmezdim ondan. Serez ya da Drama’dan olmalıydı, galiba Çerkez’ti, adını hatırlamıyorum. Cemiyetin gözü kara adamlarından olduğunu duymuştum. Fakat işlerinden evlerine gidenlerle dolu bu cadde suikast için hiç de iyi bir tercih değildi. O kadar ahalinin içinde nasıl vuracaktı gazeteciyi? Daha düşüncemi tamamlamama fırsat vermeden, Ahmed Samim ve arkadaşı karşı kaldırıma geçtiler. Çerkez silahşor ise hiç acele etmedi, bir süre daha önümde yürüdükten sonra o da yolun öteki tarafına yöneldi. Bu arada gazeteciler, Büyük Postane’ye açılan sokağa girmişlerdi. Tetikçinin adımlarını hızlandırdığını fark ettim, ben de ona ayak uydurdum. Sokağa girerken dönüp geriye baktım; evet, Kolağası Basri’yle, Mülazım Fuad da beş on metre arkadan bizi takip ediyorlardı. Derin bir nefes alıp daldım sokağa.</p>
<p class="calibre1">Kalabalık azalmış gibiydi, zaten fedaimde iyice hızlanmış Ahmed Samim’in birkaç metre yakınına kadar sokulmuştu. Bakışlarım, siyah elbiseli adamın sağ cebine soktuğu eline takılmıştı. Silahını ha çekti, ha çekecek... Boğazımın kuruduğunu hissettim, ne yani, burada mı vuracaktı? Ama hayır, hiç acelesi yoktu, daha müsait bir yer bulana kadar kurbanıyla arasındaki mesafeyi muhafaza etmek istiyordu. Hedeftekiler, postaneye gelmeden aşağıya dönen sokağa girdiler, bizimki de peşlerinden. Tuhaf bir düşünce takıldı aklıma. Şimdi müdahale etsem, Ahmed Samim’i kaçması için ikazda bulunup silahımla tetikçiyi durdursam... Yapamazdım elbette ama eğer yapmaya kalksam, hiç tereddüt etmeden vururlardı beni, hem de bizzat kendi arkadaşlarım...</p>
<p class="calibre1">“İhanet edenlerin cezası büyük olur,” demişti o çok sevdiğim kumandanımız. “Onları asla affetmemeliyiz, aksi takdirde hainlerin sayısı artmaya başlar.”</p>
<p class="calibre1">Yok, zaten öyle bir niyetim de yoktu ama bir mucize olsa, Ahmed Samim kurtulsa sevinirdim. Fakat öyle bir ihtimal bulunmamaktaydı, o sebepten rolümü oynamayı sürdürdüm. Bu dar ve kısa sokağı da patırtısız gürültüsüz ama yüreğim ağzımda geçtik. Gazeteciler bir kez daha sola, Bahçekapı yönüne döndüler, siyahlı fedai de peşlerinden. Onları gözden kaçırmamak için biraz daha hızlanmak mecburiyetinde kaldım. Caddeye çıkınca, Çerkez silahşorun adeta Ahmed Samim’in ensesinde olduğunu gördüm. Sanki daha gergin gibiydi, zannederim olayın sonuna gelmiştik. Ona engel olabilirmişim gibi adımlarımı hızlandırdım, işte o anda patladı silah. Ardı ardına üç kez. İşini bitiren katil, elinde Smith Wesson marka bir tabancayla ayakta dikiliyordu. Ahmed Samim’i enseden vurmuş olmalıydı, zavallı gazeteci yüzükoyun düşmüştü yere. Arkadaşı ise can havliyle, önünde bulundukları fırıncı dükkânının içine atmıştı kendini.</p>
<p class="calibre1">Siyah kıyafetli tetikçi bir an yerde yatan kurbanına baktıktan sonra hızlı ama sakin adımlarla uzaklaşmaya başladı. Ben öylece durdum. Tamamıyla acayip bir durumdu, bakışlarımı kafası parçalanmış olarak yerde yatan genç ölüden alamıyordum. Yandan ne kadar da benziyordu bana. Sanki bir ikizim varmış da benim haberim yokmuş gibi. Yoksa beni vurmuşlardı da farkında mı değildim? Öldükten sonra, ruhumuz uzaklaşmadan önce son kez dönüp bedenine bakarmış ya, yoksa onu mu yaşıyordum? Sağımdan solumdan insanlar geçiyor, cinayet mahalli kalabalıklaşıyor, her kafadan bir ses çıkıyordu ama hiçbiri beni etkilemiyordu. Caddenin kenarında bir heykel gibi kalakalmıştım. Basri Bey imdadıma yetişmeseydi, belki de hep öyle kalacaktım.</p>
<p class="calibre1">“Hadi Şehsuvar,” dedi koluma girerek. “Hadi evladım, burada işimiz bitti, hadi gidelim artık.” Yürürken de azarlamayı ihmal etmedi. “Ne yapıyorsun sen yahu, niye durdun öyle? Seni tanımasam kan tuttu diyeceğim...”</p>
<p class="calibre1">Tümüyle haklıydı, kan tutmuştu beni ama şimdi değil, çok önceden, daha o zavallı gazeteci öldürülmeden. Belki Şemsi Paşa vurulduğunda, belki Arnavut tetikçileri haklarken, belki Topçu Kışlası’nda önüme çıkan her isyancıyı kurşunlarken... Evet, kan tutmuştu beni ama o zaman farkına varamamıştım. İnkılap o kadar cezbediciydi ki, olaylar o kadar süratle gelişiyordu ki, beni etkileyenin ne olduğunu anlayamamıştım. Fakat daha fazlasını kaldıramıyordum artık, tahammül sınırlarını çoktan aşmıştı bünyem, aklım artık kabul edemiyordu olup bitenleri... Aklım ikna olsa da ruhum razı gelmiyordu bu cinayetlere... Evet, kan tutmuştu beni, daha Manastır’da o ilk silah patladığında, Şemsi Paşa vurulduğunda. Ama şimdi fark ediyordum işte...</p>
</body>
</html>
