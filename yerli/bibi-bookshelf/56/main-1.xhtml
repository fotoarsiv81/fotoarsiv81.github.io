<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Ne yapıyorsun, asıl katil kaçıyor!” <span class="calibre8">m</span></p>
<p class="calibre1"><a id="bookmark1"></a><span class="calibre7">İyi Geceler Ester, (1. Gün, Gece)</span></p>
<p class="calibre1">İyi geceler, diyorum ama kim bilir bu yazdıklarım ne zaman eline geçecek, kim bilir günün hangi saatinde okuyabileceksin? Önemli değil, okuman kâfi elbette, ancak bu satırları yazarken nasıl bir ruh halinde olduğumu bilmeni istiyorum. Bu akşam, anlatacaklarımı bitiremeden çıkmak zorunda kalmıştım odadan. Oysa Şemsi Paşa’nın nasıl vurulduğunu, bu olayın benim hayatımı nasıl değiştirdiğini yazacaktım sana. Oda hizmetlisi, Reşit’in mesajını getirmişti. Akşam otelin restoranında yiyeceğimiz yemeği hatırlatıyordu. Birlikte vakit geçirirsek sıkıntılarımdan kurtulacağımı zannediyor bu nazik otel müdürü. Dertlerimi kendisiyle paylaşmamı istiyor. Halbuki bunu yaparsam onun da başını belaya sokmuş olurum. Hem rahmetli babası Yusuf Bey’in aziz hatırasına duyduğum hürmet, hem kardeşim yerine koyduğum bu genç adamın iyilikleri engel oluyordu sırlarımı onunla paylaşmama.</p>
<p class="calibre1">İşin kötüsü, bu ketumluğumu izah da edemiyorum. Belki anlatsam Reşit de bu kadar merak etmeyecek, bu kadar üzerime düşmeyecek. Ama yapamıyorum işte. Bu akşam da öyle oldu. Yemek boyunca, adabını, terbiyesini bozmadan sorular sordu. Ben de değme diplomatlara şapka çıkartacak bir söz cambazlığıyla, onu kırmadan sorularını savuşturup durdum. Çaresiz kaldığım anlarda da lafı yemeklere getirdim; ki, otelin aşçısı hakiki bir şölen sofrası hazırlamıştı bize. Kremalı tavuk çorbası, tereyağlı mercan filetosu, puf böreği, sebzeli piliç kızartması... Hele en son sunulan o tatlı... İncecik açılmış yufkalar fındık parçacıklarıyla doldurulmuş, kıvamında bir şerbetle tatlandırılmıştı... Sizin samsada tatlısına benziyordu. Paloma Nine nasıl da güzel yapardı samsadayı!</p>
<p class="calibre1">“Sefaradların Ispanya’dan getirdiği en şahane tatlı,” diyerek şen kahkahalarından birini koyverdikten sonra eklerdi: “Ama samsadanın en lezzetlisi bu evde yapılır.”</p>
<p class="calibre1">Sık sık Selanik’i düşünüyorum şu sıralar... Yeşil boyalı panjurlarım, kireç beyazı evlerini, seninle birlikte yürüdüğümüz Arnavut kaldırımlarını... Hatıralar durmaksızın hücum ediyor zihnime. Benim için şu an yaşadıklarım, artık bütün enteresanlığını yitirdi. Henüz kırkı bulmadan ihtiyar bir adam gibi geçmişimle birlikte yaşamaya başladım. Bazen öyle hatıralar canlanıyor ki hafızamda, kendim bile şaşırıyorum. Belki de artık yapacak hiçbir işim kalmadığından, mühim bir gayem bulunmadığındandır. Belki de adım adım ölüme yaklaştığımdan. Elbette sık sık, seninle tartışmalarımızı hatırlıyorum. Ve her geçen gün daha çok hak veriyorum sana.</p>
<p class="calibre1">“Yapma Şehsuvar, senin mizacın siyasete uygun değil,” demiştin. Beni benden daha iyi tanıyormuşsun. Doğruymuş, hele fedailik, kahramanlık, hiçbiri bana göre değilmiş. Pişmanlıkla söylenmiş sözler değil bunlar, son yirmi yılın dökümü. Sakın yanlış anlama, yaptıklarımı küçümsemiyorum, dahası bağlı olduğum fikirlere hiçbir zaman ihanet etmedim. Ne arkadaşlarıma, ne cemiyete ne de davama. Korktum, evet ölesiye korktum ama başa çıkmayı öğrendim o duyguyla. Benimkisi bir tür kendini bulma, bir tür içe dönüş, tefekkür. Fırtınalı okyanuslardan kurtulup, ölü bir denizde batmayı bekleyen yelkenli gibi çaresiz, öylece kalakalmışken, insan daha iyi değerlendiriyor kendini. İnkar etmiyorum, bu son yirmi yılda dünyanın serüveni geçti başımdan, suikastlar, hükümet darbeleri, harpler ama onlardan geriye pek bir iz kalmamış olmalı ki, sadece sen ve Selanik beliriyor olanca canlılığıyla gözlerimin önünde.</p>
<p class="calibre1">Yine dağıttım, kusura bakma... Belki iyi bir yazar da olmazdı benden. Neyse... Reşit’ten bahsediyordum değil mi? Evet, derdimi tasamı, başıma gelenleri öğrenmek için can atıyordu. Meraktan mı, yardım etmek istediğinden mi diye düşünürken bir ara gözlerinde öyle tuhaf bir ifade yakaladım ki, ürpermekten kendimi alamadım; sanki bir tür hinlik vardı, kurnazca, hatta sinsice bir mana.</p>
<p class="calibre1">Yoksa, babasının ölümü için mi suçluyordu beni? Trablus-garp’ta onu koruyamadığım için mi? Babasını orada bırakıp, sağ salim payitahta döndüğüm için mi? Hayır, Reşit böyle-si saçma düşüncelere kapılmayacak kadar mantıklı biriydi. Öfke değil zaten, sanki hesaplı bir bakış vardı gözlerinde. Gizli bir maksadın peşindeymiş gibi. Yoksa, o da mı? Bir gece, otelde el ayak çekilince beni cellatlarıma teslim etmek için miydi bütün bu izzetüikram?</p>
<p class="calibre1">Hayır, haksızlık ediyordum. Hemen uzaklaştırdım bu düşünceyi kafamdan. Evhama kapılmanın manası yoktu, zavallı Reşit’in babasının arkadaşına, aynı okulda okuduğu ağabeyine yardım etmekten başka bir gayesi yoktu. Ama başımdan geçenleri, aklımdaki sorulan ona anlatamazdım. Hem anlatsam da anlamazdı, bu kanlı kapışmada babasını yitirmiş olmasına rağmen anlayamazdı.</p>
<p class="calibre1">Yeryüzünde beni anlayacak tek kişi vardı, o da şendin. Çünkü en çok sana acı çektirmiştim, en çok seni hayal kı-nklığına uğratmış, mutluluğunu elinden almış, ruhunu in-citmiştim. Evet, kendimle birlikte senin de hayatını mahvetmiştim. Belki “Artık geçmişte kaldı, artık bunların hiçbir önemi yok” diyeceksin ama var. Evet, benim için çok büyük önemi var. Sen okumasan da, bilmek istemesen de anlatmak zorundayım. Hiç değilse bu kadarını borçluyum sana. Neden bu seçimi yaptığımı, neden o acımasız kararı verdiğimi izah etmeliyim, tabii yapabilirsem... En azından denemeliyim. Lütfen yazdıklarımı okumaya devam et, lütfen beni anlamaya çalış, hiç hak etmesem de lütfen bu kadarını çok görme bana...</p>
<p class="calibre1">Şemsi Paşa’nın Selanik’ten sağ salim aynlmasında kalmıştık. Umudu boğmaya gelenleri taşıyan o tren yaklaşadursun, Manastır’daki arkadaşlann hepsi panik içindeydi. Şemso, Selanik gibi cemiyetin en güçlü olduğu bir şehirde vurulama-dıysa Manastır’da nasıl öldürülecekti? Üstelik zaman gitgide daralıyordu. Çaresiz kalan arkadaşlar işi kiralık katil tutmaya kadar vardırırken, Atıf adında bir mülazım Büyük İskender’in kördüğümü çözmesi misali kestirip attı;</p>
<p class="calibre1">“Ben yaparım.”</p>
<p class="calibre1">Üstelik ilk kez söylemiyordu; iki gün önce yine aynı kararlılıkla dile getirmişti bu isteğini.</p>
<p class="calibre1">“Şemsi Paşa Selanik’te öldürülmezse, Manastır’da onu ben vururum.”</p>
<p class="calibre1">Belki o zaman kimse kulak asmamıştı genç mülazımın sözlerine ama şimdi hepimiz inanıyorduk. Evet, ben de oradaydım, eniştem Mehmed Ali Bey’le birlikte, Süleyman Askeri Bey de yanımızdaydı. Aslında cesaret edebilsem, Mülazım Atıftan önce, “Bırakın ben vurayım Şemsi Paşa’yı,” diyecektim. Etrafımdakiler o kadar çaresiz, o kadar berbat bir hale-ti-ruhiye içindeydiler ki, birinin çıkıp, “Merak etmeyin ben bu işi hallederim,” demesi gerekiyordu. Elbette kimse benim gibi genç ve tecrübesiz birine güvenmezdi. Üstelik zabit bile değildim. Silah kullanabileceğim akıllarının ucundan geçmezdi. Sadece Mehmed Ali enişte bilirdi bu işlere meraklı babamın, tek oğlunu bir silahşor gibi yetiştirdiğini.</p>
<p class="calibre1">“Kendimizi savunabilmemiz lazım evladım, öyle bir çağda yaşıyoruz ki, korkarım asker olmasan bile harp etmek mecburiyetinde kalabilirsin.”</p>
<p class="calibre1">Babamın sürgüne yollandığı o cehennem şehrindeki ölümünden sonra daha fazla alakadar olmaya başladım silahlarla, ta ki seninle tanışıncaya kadar. Yalan söylemiyorum, seni tanıdıktan sonra hiçbir silaha elimi sürmedim. Belki de hiç sürmeyecektim, olaylar beni Şemsi Paşa suikastının tam ortasına düşürmeseydi eğer.</p>
<p class="calibre1">Şemsi Paşa’nın treni 7 Temmuz’da geldi Manastır’a. Kulakları tırmalayan bir boru sesi bu meşum anı bütün Manas-tır’a duyurdu. Mülazım Atıf, “Ben Şemsi Paşa’yı vururum,” demesine rağmen, ne kendisinin ne de cemiyetin hiçbir hazırlığı yoktu. Koca İttihat ve Terakki böyle acemiliği nasıl yapar, diyeceksin ama öyleydi. Kararlı insanlar vardı sadece, cesur ve kendinden emin insanlar. İşte Mülazım Atıf onlardan biriydi. Derin bir sükûnetle bakan gözleri, kıpırtısız yüzü ölüm dahil, her türlü fedakârlığı yapmaya hazır olduğunu gösteriyordu. Nasıl olacak bu iş diye şaşkın şaşkın düşünürken, eniştem Mehmed Ali Bey beni sakin bir köşeye çekti.</p>
<p class="calibre1">“İşin vahametini görüyorsun Şehsuvar,” dedi gözlerini yüzüme dikerek. “Atıf kendini feda ediyor. Onun bu kahramanlığı boşa gitmemeli. Bu suikast mutlaka muvaffak olmalı. Yoksa dağdaki arkadaşlarımızı bir felaket bekliyor, hepimizi yok ede-çekler. İnkılap daha başlamadan bitecek. Atıf mutlaka o tetiği çekmeli. O tabancadan çıkan kurşun mutlaka hedefini bulmalı. Ama olmazsa, o kurşun hedefini bulmazsa...” Sağ elini omzuma koydu. “Biliyorum senin vazifen değil, biliyorum bu iş için talim görmedin, lâkin hazırlıksız yakalandık... Ben çok göz önündeyim. Hakkımda cemiyet yöneticisidir diye dedikodular aldı yürüdü. Bu halimle Atıf’ı kollayamam, yapmaya kalksam zarat veririm. Belki cemiyet bazı tedbirler alacaktır, fakat emin değilim... Şemso’nun defteri Selanik’te dürülmeliy-di, olmadı, çok geç kalındı... Yani diyeceğim şu ki, seni burada kimse tanımaz. Yani Atıf’ın arkasında olsan. Muhtemelen Atıf vurur paşayı ama olur da vuramazsa... Bunu senden istemeye salahiyetim yok, ancak Atıf muvaffak olamazsa...”</p>
<p class="calibre1">Bana duyduğu güven başımı döndürmüştü, sözünü tamamlamasına müsaade etmedim.</p>
<p class="calibre1">“Onun başladığı işi ben bitiririm,” dedim heyecanla. “Bana bir silah ver yeter.”</p>
<p class="calibre1">Gözlerinin çakmak çakmak olduğunu gördüm, sımsıkı sarıldı bana.</p>
<p class="calibre1">“Rahmetli baban sağ olsaydı, kim bilir ne kadar iftihar ederdi seninle.”</p>
<p class="calibre1">“Bu, aynı zamanda babamın intikamı olacak. Meşrutiyet kazanınca onun da ruhu şad olacak.”</p>
<p class="calibre1">“Öyle olacak,” dedi iri gövdesini geri çekerken. “Despotun katlettiği bütün şehitlerimizin ruhu şad olacak.”</p>
<p class="calibre1">Belinden beylik Nagant tabancasını çıkarıp uzattı.</p>
<p class="calibre1">“Beni hiç utandırmadı, seni de utandırmaz inşallah.”</p>
<p class="calibre1">O andan itibaren bir gölge gibi ayrılmadım Mülazım Atıf’ın peşinden. Beni fark etmemiş olması imkânsızdı ama ne dönüp bakıyor, ne gülümsüyor ne de selam veriyordu. Belki de cemiyetin beni görevlendirdiğini düşünüyor, sokaktaki hafiyelerin vaziyeti anlamaması için böyle soğuk davranıyordu. Belki de eniştem, onu kollayacak kişinin ben olduğumu kulağına fısıldamıştı.</p>
<p class="calibre1">Bu arada Şemsi Paşa, istasyondan bir arabayla telgrafhaneye gitmişti. Muhtemelen olan biten hakkında saraya rapor vermek niyetindeydi. Atıf Bey de benim gibi suikast için bunun kaçınlmaz bir fırsat olduğunu düşünmüş olacak ki, Manastır’ın ortasından geçen Drahor Nehri’nin karşısındaki telgrafhaneye yöneldi. Son derece sakindi, sanki ölmeye, öldürmeye değil de yürüyüşe çıkmış gibi küçük adımlarla arşınlıyordu telgrafhanenin önündeki caddeyi. Bir ara lokantaya girip karnını bile doyurdu. Onu gören zabit dostlarıyla sohbet ediyor, gelen geçenle selâmlaşıyor ama gözünü bir an olsun telgrafhanenin kapısından ayırmıyordu.</p>
<p class="calibre1">Boğucu bir hava vardı, nemli, alabildiğine sıcak. Telgrafhanenin önü ana baba günüydü. Bir zamanlar dağdaki eşkıyaların kellelerini tespih taneleri gibi ipe dizip meydanlarda teşhir eden bu acımasız paşayı görmeye gelmişti millet. Aslında herkesin kafasında aynı soru dolanıyordu: Bu kez de muvaffak olacak mıydı Şemso? Hep yaptığı gibi isyancıları bozguna uğratıp, Devlet-i Aliyye’nin şerefini kurtarabilecek miydi? Herkeste bir tedirginlik, bir kuşku hakimdi. Üstüne üstlük bu boğucu hava iyice bunaltıyordu ahaliyi, karamsar yapıyordu herkesi. Bir ara ılık bir rüzgâr esti dağdan. Ortalığı serinletmek şöyle dursun, kırdan topladığı çeri çöpü, tozu toprağı boca etti telgrafhanenin önünde toplanan ahalinin üzerine; kalabalık şöyle bir dalgalandı ama kimse dağılmadı. Ağzına burnuna dolan tozları elinin tersiyle silen bir ihtiyar, “Zelzele, zelzele alameti bunlar,” diye söylendi. “Böyle sıcak mı olur be! Allah beterinden saklasın.”</p>
<p class="calibre1">Birkaç kişi dönüp ters ters baktı adama.</p>
<p class="calibre1">“Ne bakıyorsunuz? Böyle cenabet hava gördünüz mü bugüne kadar?” Gözlerini kül rengi gökyüzüne dikti. “Aha, yaz ortasında güneş de yok oldu işte.”</p>
<p class="calibre1">“Yağmur yağacak be Şaban Dayı,” dedi sıska bir delikanlı. “Geçen sene de aynı böyle olmuştu ya hatırlasana. Sele gitmişti ortalık.”</p>
<p class="calibre1">Şaban Dayı laf yetiştirecekti ki, kalabalık nehir boyundaki kavaklar gibi dalgalanmaya başladı.</p>
<p class="calibre1">“Geliyor, geliyor, Şemsi Paşa geliyor...”</p>
<p class="calibre1">Atıf ın oturup kahvesini içtiği masaya çevirdim bakışlarımı. Yoktu, evet, bizim genç mülazım ortalıktan kaybolmuştu. Telaşa kapıldım. Nereye gitmişti bu adam? Yoksa son anda korkup vaz mı geçmişti? Eğer öyleyse, bu işi benim bitirmem gerekecekti. Sağ elim kendiliğinden belimdeki Nagant tabancaya uzandı. Güvenilir bir dost gibi öylece duruyordu kuşağımın arasında. O anda gördüm bizim zabiti; kaçtığı filan yoktu, emin adımlarla telgrafhaneye yürüyordu. Önüne çıkan insanları sakince aralayarak, “Müsaade edin, vazifeliyim,” diye fısıldıyor, her adımda kurşun sıkacağı adama biraz daha yaklaşıyordu.</p>
<p class="calibre1">Şemso daha ortalıkta yoktu ama adamları teyakkuza geçmiş, telgrafhanenin önünde Landon arabası hazırlanmış, Arnavut korumaların bir kısmı atlarına doğru yürümeye başlamışlardı. Evet, o kadar kendilerinden eminlerdi ki ciddi hiçbir tedbir almamışlardı. Cemiyetin en güçlü olduğu Selanik’te başlarına bir iş gelmeyen Arnavut korumalar, hatta belki Şemso bile rahatlamış, Manastır’da herhangi bir suikast tehlikesiyle karşılaşmayacaklarını düşünmeye başlamışlardı. Boşuna dememişti babam: “İnsanın en zayıf anı, kendini en güçlü hissettiği andır,” diye. İşte Şemsi Paşa’nın ölümüne yol açacak hata da bu olacaktı. Ama adım adım düşmanına ilerleyen Mülazım Atıf bütün bunların dışındaydı. Çekeceği tetikten çıkan kurşunun hedefindeki adam gibi, kendisini de öldüreceğinden emin olmasına rağmen kararlılıkla ilerliyordu telgrafhaneye doğru.</p>
<p class="calibre1">Atıf’ı gözden kaybetmemek için ben de açtım ayaklarımı, fakat bir yandan da dikkat çekmekten, acemiliğim yüzünden her şeyi berbat etmekten korkuyordum. Atıfla aramdaki mesafeyi koruyarak kalabalığa karıştım. Ahalinin arasında yürümek oldukça güçtü, feslerin, sarıkların, şapkalar denizinde bizim mülazımı yitirmemek için gayret ederek, milleti ite kaka güç bela telgrafhanenin kapısına yaklaştım.</p>
<p class="calibre1">Önünde bir sıra insan kalınca durmuştu Atıf, ben de hemen gerisinde dikilmeye başladım. Artık sabırsızlanan milletin gözü kulağı telgrafhanenin kapısındaydı ama en çok da Atıfla benim. Bir ara başını hafifçe çevirdi, göz göze geldik. Cesaret vermek için gülümsedim, yüzünde hiçbir değişiklik olmadı, belki beni görmedi bile. Usulca başını çevirip kısılmış gözlerini ahşap kapıya dikti. Sağ elim yine kendiliğinden silahıma uzandı, onun eli de tabancasının kabzasını kavramış olmalıydı. Fakat kapıda hareketlilik sürmesine rağmen, Şemso bir türlü görünmüyordu. Boğazımın kuruduğunu hissediyordum, boğucu hava, gerginliğimi iyice artırıyordu. Sanki Mülazım Atıf değil de ben çekecektim tetiği. Sonra bunun hiç de o kadar uzak bir ihtimal olmadığını anladım. Mehmed Ali eniştemin söylediği gibi, o yapamazsa, ben yapmalıydım. İşte o anda bu vazifeyi yerine getirmek için münasip bir pozisyonda olmadığımı fark ettim. Kırmızı fesi başına en az iki numara büyük olan, önümdeki ufak tefek adamı dirseğimle itekleyerek, aramızda birkaç kişi kalacak şekilde Atıf’ın hizasına geldim. Şimdi benim de önümde sadece tek sıra vardı, Şemsi Paşa’nın bineceği Landon araba ise sadece birkaç metre önümde duruyordu. Öyle ki arabayı çeken kır atlardan biri kendini tutamayıp çişini Arnavut kaldırımın üzerine bırakınca önümdeki insanlarla birlikte, ben de birkaç adım geriye çekilmek zorunda kaldım.</p>
<p class="calibre1">Aslında çok zaman geçmemişti ama her saniye bitmek tükenmek bilmediğinden sanki saatlerdir Şemso’yu bekliyormuşum gibi geliyordu. Eminim Atıf da aynı sabırsızlık içindeydi. “Çıksın artık şu adam da bitsin bu işkence!” Belki de yanılıyordum, belki de Atıf göründüğü kadar sakindi. Ölümü göze almış adam, Azrail’den niye korksun ki?</p>
<p class="calibre1">“Yok, gelmeyecek galiba Şemsi Paşa,” dedi sağ yanımda dikilen sarıklı adam. Ekşi ekşi ter kokuyordu. “Boşa bekliyoruz burada.”</p>
<p class="calibre1">“Gelmeyip de ne yapacak be!” Önümdeki, siyah şapkalı adamdı konuşan. “Geceyi telgrafhanede mi geçirecek koca paşa?”</p>
<p class="calibre1">Sarıklı cevap vermedi, ters ters baktı yalnızca. O anda yeniden dalgalandı kalabalık.</p>
<p class="calibre1">“Geliyor, geliyor, işte geliyor...”</p>
<p class="calibre1">Sahiden de telgrafhanenin tahta kapısı aralanmış, önden iki asker dışarı fırlamıştı bile. Landon arabanın hizmetlileri toparlanırken, bakışlarım Atıf’a kaydı. Sağ omzunun belli belirsiz kıpırdandığını hissettim. Sanırım tabancasını çıkarıyordu, başlıyordu işte, ben de yutkunarak Nagant’ımın kabzasını sımsıkı kavradım. Ardı ardına üniformalı, üniformasız insanlar sökün etti kapıdan, sonra bastonuna dayanmış Şemsi Paşa göründü. Ağır ağır ama kendinden emin adımlarla yürüyordu.</p>
<p class="calibre1">Ne yalan söyleyeyim hayal kırıklığına uğramıştım; hakkında o kadar korkutucu hikâyeler dinlediğim o zalim kumandan, yürümekten aciz olan bu ihtiyarlığın eşiğindeki adam mıydı? Yeniden Atıf’a baktım, o da benim gibi mi düşünüyordu acaba? Hayır, genç mülazım duygularını hiçbir şeyin etkilemesine müsaade etmemişti, gözlerini dikmiş avını izliyordu. Ben de aynısını yaptım ama böyle olunca onun hareketlerini kaçıracaktım. Kendi budalalığıma öfkelenerek bir kez daha bakışlarımı bizim zabite çevirdim. Atıf’ın silahım usulca kaldırdığını gördüm. Benimki gibi Nagant bir tabanca vardı elinde. Önündeki adamı kendine siper alarak, silahını güvenli bir şekilde tutuyordu. O ana kadar kimse bu hareketini görmemişti. Ben de tabancamı çıkardım ama kaldırmadım. Atıf hiç beklemeden Nagant’ım önündeki adamın omzunun üstünden Şemsi Paşa’ya doğrultmuştu bile.</p>
<p class="calibre1">Nasıl bu kadar sakin olabiliyor, diye düşünüyordum. Bırak, birine ateş etmeyi o ana tanık olmak dahi korkutmuştu beni ama bu genç mülazımın gösterdiği kahramanlık, ruhumu ele geçirmeye çalışan paniği durduruyor, bütün bu kalabalığı, Şemsi Paşa’yı, onun gözü kara korumalarını oracıkta bırakıp kaçmama engel oluyordu.</p>
<p class="calibre1">Derin derin nefes alıp kendimi toparlamaya çalışırken patladı Atıf’ın tabancası. Silah sesiyle birlikte, önce büyük bir sessizlik çöktü kalabalığa. Bakışlarım Şemsi Paşa’ya çevrilmişti. Adamın yüzünden korkudan çok, şaşkınlık okunuyordu. Kim, nasıl cüret edebilmişti buna? O anda anladım Şemso’nun vurulmadığını, kurşun kafasını sıyırıp geçmişti. Kalabalıktaki sessizlik, bağırış çağırışa dönüşürken ikinci kez patladı Atıf’ın Nagant’ı. Şemsi Paşa’nın sarsıldığını gördüm, incecik bir “Ah” nidası çıktı çatlak dudaklarının arasından. Dehşetten iri iri açılmış gözleri kurşunun geldiği yöne kaydı ama hiçbir şey göremeden olduğu yere yığıldı. O anda bir kez daha bastı tetiğe Atıf, işi şansa bırakmak istemiyordu, ama bu kurşun boşa gitmişti. Paşa’nın yıkıldığını gören ahali ise suikastı nihayet idrak etmiş, panik içinde birbirini ezerek kaçışmaya başlamıştı. Bazıları cadde boyunca sıvışmanın yollarını ararken, bazıları karşılıklı sıralanan kahvehanelere, lokantalara doluşmuş, bazı talihsizler de o itiş kakış içinde kendini Drahor Nehri’nin ılık sularında bulmuştu.</p>
<p class="calibre1">Bana gelince, tuhaf şey, ruhumu zayıf düşüren o aşağılık korkunun tümüyle yok olduğunu hissettim. Artık gurura benzer bir sevinçle yüceliyordu gönlüm. Evet, muvaffak olmuştuk, inkılabı yok etmeye gelen adamı, biz yok etmiştik. Ne kadar önemli bir vazife yaptığımızı şimdi anlıyordum. Atıf üzerine düşeni yerine getirmişti, şimdi sıra bendeydi, ne pahasına olursa olsun onu korumalı, acımasız Arnavut fedailerin eline düşmesine mani olmalıydım. Etrafındakilere çarparak olay mahallinden uzaklaşmaya çalışan genç mülazımın peşi sıra koşturdum. Atıf dar caddenin belediyeye açılan tarafına yönelmişti; çünkü burası daha sakindi. Ama bu yola girmesinin önemli bir sakıncası vardı; kalabalık olmadığından kısa sürede kabak gibi ortalıkta kalmıştı. Koşuyordu koşmasına ama çıkarmayı unuttuğu kılıcı ona engel oluyor, yeterince hızlanamıyordu; hatta iki kez ayağı kılıcına takılıp, tökezledi, Allahtan düşmedi. O anda silahımı havaya kaldırıp ardı ardına ateş etmeye başladım. Şaşıran korumalar ellerinde silahlarıyla bana döndüler. İçlerinden birisi namluyu üzerime doğrulttu ama yanındaki sakallı arkadaşı, “Ne yapıyorsun, asıl katil kaçıyor,” diye uyarınca yeniden Atıf’a döndü. Pek bir işe yaramamıştı havaya ateş açmam. Şaşkınlıklarını atlatan Arnavut fedailer, mavzerlerine davranıp, paşalarını vuran suikastçinin peşine düşmüşlerdi yeniden.</p>
<p class="calibre1">İşin kötüsü, ben Atıf kadar çabuk davranamadığımdan geride kalmıştım, hızlanıp koşmaya başlasam, mavzerlerin menziline girmiş olacaktım. Sevindirici olan yan şuydu ki, Arnavut Fedailer, ayakta ateş ediyorlardı, bu da isabet ettirmelerini güçleştiriyordu. Atıf’ın hızla sokağın ucuna yaklaştığını gördüm, bu beni umutlandırdı, köşeyi dönerse kurtulması daha kolay olacaktı. Bir ara döndü elindeki tabancayı ardı ardına iki kez ateşledi. Arnavutları ürküttü bu davranış, ama sadece bir anlığına, sonra ateşe devam ettiler, bizim mülazım cadde boyunca koşmayı sürdürüyordu. Neredeyse köşeye ulaşmıştı ki, birden duraksadı, eğilip sağ bacağına baktı, eyvah vurulmuştu. Şimdi düşecek, bu gözü dönmüş yırtıcılara kurban olacak diye geçirdim içimden. Hatta silahımı Amavutlara çevirerek tetiğe basmaya hazırlanıyordum ki, genç mülazım yeniden koşmaya başladı. Evet, sağ ayağının üzerine eskisi gibi güvenle basamıyordu ama ilerlemeyi sürdürüyordu. Beş adım, on adım, yirmi adım... Oh, işte nihayet dönmüştü köşeyi...</p>
<p class="calibre1">Ama Amavutlar bırakmadılar peşini. Kan kokusu almış av köpekleri gibi tutkuyla atıldılar ardından. Durur muyum, ben de onları izledim. O kargaşada kim kimden yana belli değildi artık, aramızda halktan insanlar bile vardı. O arada Arnavutları durdurmaya çalışan cemiyet üyeleri de arbedeye müdahil olmuşlardı. Anlayacağın ortalık iyice karışmıştı...</p>
<p class="calibre1">Neyse, sokağın başına geldiğimde Atıf’ın sırra kadem bastığını gördüm. Derin bir nefes alırken, Amavutlar burunlarından soluyarak söyleniyorlardı:</p>
<p class="calibre1">“Nereye gitti bu herif?”</p>
<p class="calibre1">Atıf’ı kaçırdıklarını anlayınca bana döneceklerini bildiğimden, en yakın ara sokağa saparak ben de uzaklaştım olay yerinden. Daha sonra öğrenecektim Atıf’ın akıbetini. Kaçamayacağını anlayınca, akıllıca bir davranışta bulunarak, o sokaktaki bir kunduracıya sığınmıştı. Sokaklar sakinleşinceye kadar o dükkânda kalmış, ardından asıl saklanacağı yer olan Mahmud Bey’in evine ulaşmıştı. Daha sonra da Süleyman Askeri Bey’in desteğiyle önce Resne’ye ardından da Ohri’de-ki güvenli mekâna götürülmüştü. Yıllar sonra İstanbul’da karşılaştığımızda şöyle diyecekti:</p>
<p class="calibre1">“O suikastın en fena tarafı, ne Şemsi Paşa’yı beklerken geçmek bilmeyen dakikalar ne de Arnavut fedailerin mavzerlerinden çıkan kurşunlardı, Manastır’dan Resne’ye giderken yakalanmamak için giydiğim o kara çarşaftı.”</p>
<p class="calibre1"><a id="bookmark2"></a>“Bu imparatorluk bizim için imkânsızlık demek Şehsuvar!”</p>
<p class="calibre1"><span class="calibre7">İyi Günler Ester, (2. Gün, Sabah)</span></p>
<p class="calibre1">Bu sabah oteldeki kahvaltıyı kaçırdım, uyandığımda vakit öğleye geliyordu. Dün gece öyle kaptırmışım ki kendimi yazmaya, yatağıma uzanıp gözlerimi kapadığımda neredeyse şafak sökmek üzereydi. Şikâyet ettiğimi zannetme, bundan açıkça bir gurur duyduğumu da söylemeliyim; çünkü bir anlığına kendimi eserlerini yazarken masanın başında uyu-yakalan o büyük üstatlar gibi hissetmiştim. Şaka bir yana, sana yazmak, mektup aracılığıyla da olsa seninle bağlantı kurmak, sana dair düşünmek, seninle yaşadıklarımızı tekrar tekrar hatırlamak nasıl mesut ediyor beni bilemezsin. Ama daha önemlisi, içim dışım, gecem gündüzüm seninle doluyor. Rüyamda bile sen vardın. Selanik’in dar sokaklarında yürüyorduk. Kaldırımlara taşmış kahvehane masalarında domino oynayan ihtiyarlar vardı. Yunanca küfrediyordu biri, İspanyolca şarkı söylüyordu öteki, Türkçe pazarlık yapıyordu bir başkası.</p>
<p class="calibre1">“Paris’te bunları göremeyiz,” diyordum. “Burası bir imparatorluk. Burası dillerin, dinlerin, ırkların bahçesi...” O kışkırtıcı gülümsemelerinden biri beliriyordu dudaklarında.</p>
<p class="calibre1">“Ama bu imparatorluk bizim için imkânsızlık demek Şehsuvar,” diyordun. Usulca sokuluyordun ama dokunmadan uzaklaşıyordun. “Selanik’te ancak bu kadar yaklaşabilirsin bana.” Başını sallıyordun. “Ama Paris... Anlaşana, aşkımızı yaşayabileceğimiz tek yer Paris. Burası ölmekte olan bir imparatorluk ama Paris yepyeni bir dünya. Yepyeni başlangıçlar, yepyeni umutlar...”</p>
<p class="calibre1">Sonra yan yana otururken buluyordum ikimizi. Sanınm Odeon Müzikholü’ndeydik. <span class="calibre7">Liiksemburg Kontu</span> operetini izliyorduk birlikte... Aklımı başımdan alan o kokun, küçük kulaklarını örten bukle bukle kızıl saçların, gözlerinin rengini siyahtan laciverde dönüştüren o gülümsemen... Orkestra çalmaya başlarken uyandım. Meğer temizlikçi kadın dakikalardır odanın kapısını vuruyormuş.</p>
<p class="calibre1">“Bugün temizlik yok,” diye bağırdım. “Niye rahatsız ediyorsunuz beni?”</p>
<p class="calibre1">Neden öfkelendiğimi anlamadı zavallı. Nasıl anlatırdım ona bir mucizeyi berbat ettiğini, nasıl anlatırdım en mesut olduğum anlardan birini elimden aldığını.</p>
<p class="calibre1">Uyanınca da hemen kalkamamıştım yataktan. Aklım, ruhum, bedenim seninle doluydu. Neydi demin gördüğüm; bir rüya mı, yoksa unutamadığım bir hatıra mı? O kadar sahiciydi ki, hani rüzgâr bulutlan sürükler de Olimpos Dağı’nm karlı tepesi olanca çıplaklığıyla belirirdi ya gözlerimizin önünde, öyle canlı, öyle hakiki... Ama ister rüya olsun, ister hatıra, o güzellik bozulmuştu işte. Beni bu hayal kınklığından kurtaracak tek çare yeniden yazının başına dönmekti.</p>
<p class="calibre1">O hevesle kalktım, tıraş olmadan sadece yüzümü yıkadım, yemek için bile aşağıya inmedim. Yazma isteğimin, gündelik hayatın manasız teferruatlan tarafından dağıtılmasına müsaade edemezdim. Öğle yemeğini odama istedim. Üstünkörü bir atıştırmanın ardından yeniden çöktüm yazımın başına...</p>
<p class="calibre1">Şemsi Paşa suikastında tetiği ben çekmemiştim, hatta doğru dürüst bir yardımım bile olmamıştı Atıf’a ama davranışım çok takdirle karşılanmıştı. Cesur mülazım kayıplara karışın-caya kadar olay mahallinde bulunmam, havaya ateş açmam, Arnavut korumalann arasında korkmadan dolaşmam, olan biteni gözleyen cemiyet üyelerinin nazandikkatinden kaçmamıştı. Elbette bizim Mehmed Ali eniştenin de tavsiyesiyle bir anda kuryelikten fedailer grubunun üyeliğine yükselmiştim. O zaman nasıl sevindiğimi anlatamam. Evet, şimdi aynı kanaatte değilim, belki Şemsi Paşa’nın vurulma anında orada bulunmasaydım daha iyi olacaktı. Belki değil, mutlaka çok daha iyi olacaktı. Fakat bu suikasta bulaşmasaydım bile isyanın bütün vatanı altüst eden o derin tesirinden kendimi ne kadar koruyabilirdim ki? İnsan, tarihin rüzgârı karşısında, okyanusa düşmüş bir ceviz kabuğu gibidir. Ne kadar şuurlu davranmaya çalışırsa çalışsın, kaderi dalgaların insafına kalmıştır. Emin olabilirsin, Şemsi Paşa suikastına katıl-masaydım da başka bir olayda yine kavganın en ön safında bulacaktım kendimi.</p>
<p class="calibre1">“Öyle olmayabilirdi,” diyeceksin, “Bak, ben, senin gibi olmadım,” diyeceksin.</p>
<p class="calibre1">Ama senin baban zorla Fizan’a gönderilmedi, ne karısıyla ne de oğluyla vedalaşamadan o sürgün kentinde genç yaşta vefat etmedi. Kibir değil, hayır sitem de etmiyorum, senin küçük yaşta anneni kaybetmiş olmanı da unutmuş değilim, sadece bu topraklarda yaşayıp da olan bitene sessiz kalınamayacağını anlatmak istiyorum.</p>
<p class="calibre1">“Kalanlar olmadı mı?” diyeceksin.</p>
<p class="calibre1">Evet, olanı biteni görmezden gelerek, boyun eğerek, el etek öperek, saraya yanaşmak için olmaz türlü rezilliği göze alarak, zavallı hayatlarını sürdüren şahsiyetsizler oldu elbette. Böylesi bir hayatı tercih etmektense ölmeyi yeğlerim ki, senin de aynı kanıda olduğundan eminim. Senin o boyun eğmez, dizgine vurulmaz ruhun da eminim benimle aynı hisleri paylaşırdı. Hep söylediğim gibi bizi buluşturan genç bedenlerimizin arzularından çok, boyun eğmeyen kalpleri-mizdi, yeni olanı keşfetmeye açlık duyan ruhlanmızdı. Sen edebiyatı seçmemizi istedin. Evet, edebiyat, sonsuz bir isyandı. Politika gibi sadece bu devirle, bu dönemle, bugünle sınırlı değildi. Evet, belki edebiyat kurtarıcımız olabilirdi, lâkin inkılap beni hazırlıksız yakaladı. Ardı ardına sökün eden olaylar, büyük acılar, büyük umutlar, o naif gençlik hayallerimizi geçersiz kıldı. Sakın mazeretler bulmaya çalıştığımı, bahaneler icat ettiğimi sanma! Hayır, kendi kusurlarımın, kendi mesuliyetimin farkındayım. İstiyorsan o itirafı da yaparım: Evet, hatalı olan benim, ne olursa olsun, karşı koyabilirdim. Haklısın, bu sevdaya sahip çıkabilirdim, Yapamadım, haklısın, isyanın cazibesine kapıldım. İnkılap, aşka üstün geldi.</p>
<p class="calibre1">Keşke o zamanlar söyleseydim sana bunu. “Artık fikrimi değiştirdim, artık şahsi hayatlarımızın hiçbir önemi yok, koca bir imparatorluğu kurtarmanın yanında bizim küçük sevdamızın ne önemi olabilir?” diyebilseydim. Yapamadım. Ama kendime haksızlık da etmek istemiyorum; böylesi bir itiraf, girdiğim mücadelenin tabiatına tersti. Otuz yıldır aralıksız süren istibdada karşı dövüşen bir cemiyetin üyesiydim. Mensuplan öldürülmüş, zindana atılmış, sürgüne gönderilmiş, her an tehlike altındaki bir teşkilata dahil olmuştum. Dahil olmak ne kelime, öteki üyeler gibi ben de gençliğimi, onurumu ve namusumu bu cemiyete adamıştım. O nedenle teşkilatla alakalı konulan, hayatımda en çok değer verdiğim insana, yani sana bile söyleyemezdim; böylesi bir davranış arkadaşlanmı tehlikeye atmak olurdu.</p>
<p class="calibre1">Evet, suskunluğumun nedeni biraz da buydu. Belki de beni anlamanı bekliyordum; nihayetinde aynı açılardan bakıyorduk dünyaya, kurtuluşu aynı fikirlerde buluyorduk, aynı hayat tarzını benimsemiştik. Zaten bu yüzden sevmemiş miydik birbirimizi? Leon Dayı’nın yanında karşılaştığımız o ilk gün, o karanlık kış ikindisinde bir güneş gibi ışıldayan başını kaldırarak, George Sand takma adını kullanan Fransız kadın yazardan bahsedişin... Hayata, zamana, insanlara, hatta bana isyan eder gibi konuşman. Seni dinlerken ağır ağır güzelliğini keşfedişim yahut güzelliğinin beni ağır ağır esir alması...</p>
<p class="calibre1">Evet, seni neden sevdiğimi çok iyi biliyorum. Neden unutamadığımı da... Bunu izah etmek için sayfalarca yazabilirim ya da bir cümlede anlatabilirim. Ama itiraf etmeliyim ki, senin, beni neden sevdiğini tam olarak bilmiyorum. Ne sen açıkladın bunu ne de ben sordum. Evet, o aptalca gururumdan. Bir erkek niçin beğenildiğini sorabilir mi bir kadına? Ne yapayım eninde sonunda Osmanlı erkeğiyiz işte, bir yanımız doğulu. Gerçi bir keresinde, “Sen farklısın,” demiştin. “Sen, onlara benzemiyorsun.”</p>
<p class="calibre1">Bu yüzden mi sevmiştin acaba beni? Farklı olduğum için mi? Neydi o farklılık, yazar olmak istemem mi? Karaladığım o acemi hikâyeler mi? Belki de bir Yahudi kızı sevecek kadar cesur olmam. Başta annem Mukaddes olmak üzere ailemin tüm fertlerini hatta cemiyetteki arkadaşlarımı karşıma almak anlamına geliyordu bu. Evet, cemiyetteki arkadaşlarımı bile... Ne kadar ilerici fikirleri savunsalar da mesele kadınlara geldiğinde, ölmüş dedelerimizle aynı tepkiyi vermeye hazırdı hepsi. Ahmed Rıza’nın sözlerini hatırlıyorum. Paris’te Sorbonne Üniversitesi’nin önündeki kafelerden birinde oturuyorduk. Kahvelerimizi getiren garson kız uzaklaşırken şöyle demişti: “Bizim Osmanlı aydınları Paris’te iki meseleye çok şaşırırlar; ilki, kadınların garsonluk yapacak kadar hayatın içinde oluşuna, İkincisi ise,” eliyle hemen karşımızda dikilen Au-guste Comte heykelini işaret etmişti. “Böylesi anıtlara. İkisi de bize çok yabancı. İlerleme bir zaman meselesidir aziz kardeşim, eşitlik ve güzelliğin toplumumuzda vazgeçilmez değerler olabilmesi için epeyce zamana ihtiyacımız var.”</p>
<p class="calibre1">Ahmed Rıza gibi çağının çok ilerisinde bir aydın bile böyle düşünüyordu. Böylesi şartlarda benim, Yahudi bir kıza deli gibi âşık oluşum, seninle bir hayat yaşamayı göze alışım şüphesiz büyük cesaret gerektiriyordu. Evet, hiç çekinmeden söyleyebilirim ki, sahiden her şeyi göze almıştım. Ama bu meselede övgünün büyük payı elbette sana düşer. Çünkü sen benden daha fazla risk alıyordun. Çünkü senin cemaatin de en az benimkiler kadar tutucuydu. Hatta belki daha fazla... Üstelik sen bir kadındın... Fakat kimseyi umursamıyordun. Sana bakıyordum ve sanki gelecekten gelmiş birini görüyordum karşımda. Bırak Selanik’i, bütün bir dünyayı umursamıyordun... Aşkımızdan başka hiçbir konunun kıymetiharbi-yesi yoktu gözünde.</p>
<p class="calibre1">“Hayatın en güzel bencilliğidir aşk.”</p>
<p class="calibre1">Öyleydi, aynı zamanda en yıkıcı, en acımasız hislerinden biriydi. Bu kadar güçlü, bu kadar tutkulu olman, beni hem mutlu ediyor hem de korkutuyordu. Ya bir gün beni sevmekten vazgeçersen? Hiç şüphem yok, eğer o gün gelirse, arkana bakmadan giderdin. Belki de sana duyduğum hisleri diri tutan da bu kaygıydı. Her an seni kaybedebilecek olmam.</p>
<p class="calibre1">“Aslında bizim aşkımız imkânsız,” demiştim sana. Leon Dayı’nın yazıhanesinde yalnız kaldığımız o muhteşem anlardan birinde. “Nasıl neticelenecek bu iş?”</p>
<p class="calibre1">“Bütün aşklar imkânsızdır Şehsuvar,” diye karşılık vermiştin. “imkânsızlık olmazsa aşk söner. Ve Hepsinden mühimi, aşk bir ticaret değildir benim yakışıklı aptalım. Aşk, neticeyle alakadar olmaz, bugüne bakar, sadece bugüne, hatta şu ana... Ateş yandığı sürece vardır, o tutku sönmediği sürece...” İşte, hep o tutkunun sönmesinden korkmuştum. Beni bırakıp başka birine gitmenden. O kadar çok genç vardı ki etrafında. Ama kaderin şu cilvesine bak ki, giden sen değil, ben oldum. Ama hakikatte hiçbir yere gittiğim yoktu, bedenim, aklım senden kopmuş olsa da ruhum her zaman seninleydi, hep de öyle olacak. Senin sözlerini başka biçimde söyleyecek olursam, “Evet, imkânsızlık, aşkı hep diri tutuyor... imkânsızlık, tutkunun ölmesine asla izin vermiyor.”</p>
<p class="calibre1">Cemiyete katıldığım zaman senden ayrılacağımı hiç düşünmemiştim. Çocukluk günlerimden kalan bir alışkanlıkla, kendimi kandırmıştım. Benimle gurur duyacaktın, Osmanlı ülkesine hürriyeti getirmek isteyen kahramanlardan biri olacaktım. Hürriyeti, kardeşliği, eşitliği ve adaleti... Ve sen daha çok sevecektin beni, daha çok büyüyecektim gözünde. Zaferden sonra çok daha mesut bir hayata başlayacaktık. Zaten bir inkılap ne kadar sürebilirdi ki? Bir despot daha ne kadar dayanabilirdi? Elbette kısa sürede Abdülhamit yıkılacak, meşrutiyet ilan edilecek, ardından istediğimiz o yeryüzü cenneti kurulmuş olacaktı. Paris’e de o zaman gidecektik işte... Onurlu bir ülkenin, onurlu sanatçıları olarak...</p>
<p class="calibre1">O kadar genç, o kadar tecrübesiz, o kadar iyimserdim ki, tarihin, gönlümüze göre akacağına inanıyordum. Elbette olmadı, elbette duvara tosladım. Çünkü tarihin vicdanı yoktu. Çünkü tarih insanları düşünmezdi. Ne insanları, ne aşklarını ne de hayatlarını. Biz, ona yön vermeye çabalasak da, o kendi kafasına göre akmayı sürdürürdü. Ülkeler parçalanmış, milletler yok olmuş, şehirler yağmalanmış, insanlar katledilmiş hiç umurunda olmazdı!</p>
<p class="calibre1">Aslında bunları yazmak istemiyordum; ben kim, fertle tarih arasındaki ilişkiyi izah etmek kim? Ama bir kez kendini sorgulamaya başlayınca, nerede duracağını bilemiyor insan. Dağıttıysam kusura bakma, hemen geliyorum mevzuya... Evet, Şemsi Paşa’nın öldürülmesinde kalmıştık.</p>
<p class="calibre1">Şemso’nun vurulduğu haberi, adeta bir zelzele tesiri yapmıştı Yıldız Sarayı’nda. Sultan, tehlikenin ilk kez bu kadar büyük, bu kadar yakın olduğunu fark ediyordu. Biliyorsun, Abdülhamit hep korkuyla yaşamıştır. Amcası Abdülaziz’in ölümünden beri o derin tedirginliği taşıyordu. Abdülaziz’in tahttan indirilmesiyle başlayan olaylar kendisinin padişah olmasıyla neticelense bile, bu kadim endişeden hiç kurtulamamıştı. Hatta amcası Abdülaziz’in katili olduğuna inandığı Mithad Paşa gibi devlet adamlarını, sinsice yok etmesine rağmen o pimpirikli halini üzerinden hiç atamadı. Yıllardır süren taht kavgaları, şehzadelerin acımasızca öldürülmesi, kurnazca tezgâhlanan isyanların yarattığı korku, görünmez bir deri gibi kaplamıştı, hafif kambur, ince uzun bedenini. O meşum huzursuzluk, şahsiyetinin değişmez bir parçası olarak mezara kadar takip etmişti Abdülhamit’i. Ama bu kez vaziyet farklıydı. Bu kez, hayalî bir korku değil, hakiki bir tehlike vardı onun için. Güçlü bir paşası, gündüz vakti imparatorluğun önemli bir vilayetinde, o kadar korumanın gözleri önünde öldürülmüştü. Üstelik dağlara çıkan zabitlerin ardı arkası kesilmiyordu. Bu vaziyet hiç ama hiç hayra alamet değildi. Yine de isyanın hakiki manasını idrak edebilmesi için, Tatar Osman Paşa’nın dağa kaldırıldığını duyması gerekecekti...</p>
<p class="calibre1">Hatırlar mısın o günlerde, Manastır dönüşünün ertesi sabahı sizin eve uğramıştım. Paloma Nine terastaki divanda her zamanki köşesine oturmuş, şu sizin romanzalardan birini söylüyordu. Sabah güneşinin tadını çıkarıyor diye düşünüyordum ki, hamarat kadının önündeki tepside fasulye ayıkladığını fark ettim. Nasıl da dalıp gitmişti... Yaptığı işe mi, yoksa söylediği o sevda şarkısındaki hicran dolu hikâyeye mi, kestirmek zordu. Gölgem, güneşini engellemiş olmalı ki şarkısını yarıda kesip başını kaldırdı. Işıktan kamaşan gözlerini kısarak kim olduğumu çıkarmaya çalıştı bir süre. Beni tanıyınca dişsiz ağzını gösteren bir gülümseme belirdi incecik dudaklarında.</p>
<p class="calibre1">“Şehsuvar, kuzum sen misin?”</p>
<p class="calibre1">“Benim Nona Paloma,” dedim usulca omzuna dokunarak. “Kolay gelsin.”</p>
<p class="calibre1">“Teşekkür ederim evlatcığım... Gel, gel otur şöyle.”</p>
<p class="calibre1">Pek oralı olmadım, seni sordum. Ferini yitirmiş gözleri, efkâr dolu bir ifadeyle iyice gölgelendi.</p>
<p class="calibre1">“Ester burada, ama boş ver şimdi onu.” Eliyle divanı gösterdi yine. “Gel, gel otur yanıma şöyle.”</p>
<p class="calibre1">Reddetmek ayıp olacaktı, gösterdiği yere çöktüm.</p>
<p class="calibre1">“Sen okumuş çocuksun Şehsuvar, anlat bakalım, neler oluyor? Bir paşayı mı ne vurmuşlar Manastır’da? Bizim Le-on’da bir neşe, bir neşe, sanki sultan yapacaklar kendisini. Askerler dağa çıktı diyor, saraya telgraf yağıyormuş meclisi aç diye. İnkılap mı, ne olacak diyor. Soruyorum, ancak ne</p>
<p class="calibre1">Leon anlatıyor ne de Ester... Sen iyi çocuksun, söyle bakalım ne inkılabıymış bu?”</p>
<p class="calibre1">“İstibdat yıkılıyor Nona Paloma,” dedim sevinçle. “Sonunda despottan kurtulacağız. Millet ayaklanıyor... Kanun-i Esasi yeniden ilan edilecek...”</p>
<p class="calibre1">Ben böyle pürneşe açıklamalar yaptıkça onun sevimli yüzüne karamsar bir ifade hakim oldu.</p>
<p class="calibre1">“Doğruymuş demek...” Burnunu çekerek yeniden fasulyeleri ayıklamaya koyuldu. “Hayırlısı diyeceğim ama olmayacak... Hiç hayırlı olmayacak...”</p>
<p class="calibre1">“Niye öyle söylüyorsun Nona Paloma? Vatana hürriyet gelecek, eşitlik olacak, milletler, dinler yeniden kardeş olacak...” O sevimli kırış kırış yüzünü bana çevirdi.</p>
<p class="calibre1">“Hiç öyle olmayacak... Daha beter olacak. Bu memleket yıkılacak, Eliyahu Anavi yardımcımız olsun. Bizi bu şehirden sürecekler...”</p>
<p class="calibre1">Sözlerinden çok gözlerinin derinliklerine kadar sinen o kaygı etkilemişti beni. Yine de sormadan edemedim:</p>
<p class="calibre1">“Kim yapacakmış onu?”</p>
<p class="calibre1">“Hıristiyanlar,” dedi sanki birinin bizi duymasından kor-kuyormuş gibi. “Hıristiyanlar, bilmiyor musun sanki. Yunanlar, Bulgarlar, Ulahlar, belki de Sırplar, artık kimin gücü kime yeterse...” Çaresizlik içinde başını salladı. “Osmanlı yıkılacak çocuğum... Hepimizin felaketi olacak... Atalarımızın, dedelerimizin mezarını bırakıp yine yollara düşeceğiz... Siz Türkler küçük Asya’ya, biz Yahudiler kim bilir nereye? Ama ben hiçbir yere gidemem...” Sözlerinin etkisini kendisi de yeni fark etmiş gibi derinden bir “Ah!” çıktı ince dudaklarının arasından. “Ah! Ne büyük felaket!” Sonra ellerini yukarı kaldırdı. “Ey kudretli Tanrım, ne olur vakit geçirmeden al canımı. Ne olur şu güzel ülkenin dağıldığını gösterme bana. Ne olur başka bir şehirde ölmeme müsaade etme.”</p>
<p class="calibre1">İşte tam o sırada geldin. Üzerinde seni daha da ince gösteren, narçiçeği uzunca bir elbise vardı, başında zeytin yeşili bir eşarp; açıkta kalan saçların pırıl pırıl yanıyordu temmuz güneşinde. Dudaklarında hep o cüretkâr, kimseyi umursamayan gülümseme. Gülümsediğini gördüğüm anda unutu-vermiştim Paloma Nine’nin kaygılarını. Zaten sözleri de hiç yatmamıştı kafama. Oysa ne kadar haklıymış. Çok geçmeden söyledikleri tek tek hakikat olacaktı. Zavallı ninecik yaklaşan felaketi hepimizden önce sezmişti. Ama biz o kadar kaptırmıştık ki kendimizi olayların akışına, başımıza geleceklerin hiçbirini görememiştik.</p>
<p class="calibre1">Paloma Nine için tek tesellim, imparatorluk dağılmadan, harbin yıkımını yaşamadan, çok sevdiği Selanik’te toprağa verilmiş olmasıdır. En azından kâbusunun hakikate dönüştüğünü görmeden öldü. Bu büyük yıkımın dehşetini hissetmeden huzura kavuştu.</p>
<p class="calibre1">O temmuz günü yanımıza geldiğinde, Paloma Nine ile konuştuklarımızdan habersizdin. “Manastır’a bir gittin, koca Osmanlı paşasını vurdular,” diye takılmıştın bana. “Senden korkulur Şehsuvar...”</p>
<p class="calibre1">Bir an, sımmı biliyorsun sanmış, şaşkınlıkla bakmıştım yüzüne. Tabii hiçbir mana verememiştin bu tuhaf bakışa.</p>
<p class="calibre1">“Ne oldu yanlış bir lakırdı mı ettim?” demiştin, sonra da üstelemeden koluma girerek bahçenin derinliklerine sürüklemiştin beni. İşte, o anda olanı biteni anlatmak gelmişti içimden. Yalan söylemenin getirdiği o büyük ağırlıktan kurtulmak istemiştim ama cemiyete ettiğim yemini hatırlayınca vazgeçmiştim bu kararımdan. Olaylar öylesine hızlanmıştı ki, Paloma Nine’nin aksine, inkılabın bize vaat edilenden çok daha güzel bir hayat getireceğine inanıyordum, hem de en kısa sürede. Öyle de oluyordu zaten. Sultan Abdülhamit hakimiyeti kaçırmıştı bir kez elinden. Şemsi Paşa’nın vurulmasından bir gün sonra Firzovik’te yabancılara toprak verileceğini duyan Amavutlar sokaklara dökülmüştü. Gösteriyi bastırmak için bölgeye gönderilen Jandarma Kumandanı Galip Bey, bizim Mehmed Ali eniştenin yakın arkadaşı ve elbette İttihat Terakki’nin sadık bir üyesiydi. Bölgeye varır varmaz, sarayın emrinin aksine, sayıları otuz bine yaklaşan isyancıları bastırmak yerine, “Eğer meşrutiyet ilan edilirse, topraklarınızı elinizden kimse alamaz,” diyerek, Arnavutları Yıldız Sarayı’na karşı ayaklandırmıştı. Çok değil on iki gün sonra, Üsküp, Kalkandelen, Gostivar, Mitroviçe, Priştine, Yenipazar ve öteki yörelerden gelen otuz bin Arnavut adına padişaha çekilen 180 imzalı telgrafta anayasanın derhal yürürlüğe sokulmasını, aksi takdirde silahlı halkın payitahta yürüyeceği ilan ediliyordu. Osmanlı tebaası içinde kendisine en sadık milletlerden biri olan Arnavutların bu umulmadık çıkışı, padişahın moralini iyice bozmuştu. Ama saraya son darbe henüz indirilmemişti.</p>
<p class="calibre1">Şemsi Paşa’nın vurulmasının hemen ardından Abdülhamit, Üsküp Mıntıka Kumandanı Tatar Osman Paşa’yı payitahta çağırmış, bölgenin idaresini ona teslim etmişti. Madem Şemso muvaffak olamamıştı, o zaman Osman Paşa bu meseleyi hallederdi. Koca Devlet-i Aliyye’nin şerefiyle kimse oynayamazdı. Fakat artık çok geçti, nitekim, Paşa’nın tayininden anında haberimiz olmuştu. Cemiyetin Merkez-i Umumisi derhal toplanmış, bu yeni tehlikeyi enine boyuna tartışmıştı. Bu kez çıkan karar, suikast değildi, Osman Paşa öldürülmek yerine, dağa kaldırılacaktı. Bu önemli vazifeyi de zaten dağda olan Niyazi Bey ve çetesi ifa edecekti. Osman Paşa’nın neden öldürülmeyeceği ise yazılı bir raporla açıklanmıştı.</p>
<p class="calibre1">Evet, artık tahmin edeceğin üzere, o raporu da ben götürecektim, Resneli Niyazi’ye. Döndükten on gün sonra apar topar Manastır’a doğru yeniden yola çıkışımın sebebi de o zaman uydurduğum gibi miras evraklarımızdaki eksiklik değil, bu mühim raporu isyancılara ulaştırmaktı...</p>
<p class="calibre1">“Bana yalan söylerken hiç yüzün kızarmıyor muydu, hiç utanmıyor muydun?” deyişini duyar gibiyim. Utanıyordum elbette, utanmak ne kelime, yerin dibine geçiyordum fakat yapmak mecburiyetindeydim...</p>
<p class="calibre1">Yine bir şeyler oluyor... Odamın önünde biri var. Anahtarını kilide soktu. Biri düpedüz kapımı açmaya çalışıyor... Oda hizmetlisi mi? Kusura bakma, yine ara vermek zorundayım...</p>
</body>
</html>
