<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Vatan, hepsinden daha kıymetlidir.”</p>
<p class="calibre1"><span class="calibre4">3E</span></p>
<p class="calibre1"><a id="bookmark1"></a><span class="calibre7">Merhaba Ester, (4. Gün, Akşam)</span></p>
<p class="calibre1">Tuhaf, akşam yemeği için sokağa çıktığımda yine kimse takılmadı peşime. Evet, evet, eminim geçen günkü hafiyele-rin hiçbiri yoktu ortalıkta. Hayır, kendilerini saklamış olmaları mümkün değil, biraz iddialı olacak ama takip etselerdi mutlaka anlardım. Evet, emindim vazgeçmişlerdi. Zannederim, Mehmed Esad yüzünden.</p>
<p class="calibre1">“O işi ben hallederim, yakında kendi ellerimle teslim edeceğim size Şehsuvar Sami’yi” mi demişti? Yoksa, “Ondan şüphelenmeniz için hiçbir neden yok, cumhuriyet için tehlikeli biri değil, hatta bizimle çalışırsa çok daha iyi olur” mu demişti?</p>
<p class="calibre1">Her iki durumda da, Reşit’in kuşkusu yersizdi. Zaten anladığım kadarıyla, Mehmed Esad’ı suçlayan da Cezmi Kenan’dı. Dün akşam ya da bu sabah konuşmuş olmalılardı bu mevzu üzerine. Peki, ama Reşit nasıl teşhis etmişti Meh-med’i? Belli ki önceden tanıyordu. Otelden çıkarken görünce de şüphelenmişti. Resepsiyondaki gence sormuştu bu adam ne arıyor otelde diye. Ömer de anlatmıştı olan biteni. Üstelik Mehmed’in sahte isim verdiğini de öğrenince iyice işkil-lenmişti. Böylece beni ikaz etme lüzumunu hissetmişti. Ya haklıysa? Sahiden de itimat edilmeyecek biriyse Mehmed Esad? Mümkün tabii, epeydir görmedim adamı. Birdenbire tarşıma çıkıverdi. Ama yaptığı teklif enteresandı. Bir hain, rövle bir teklifle gelir miydi? Hem Reşit’in sözlerine ne karar güvenebilirdim? Belli ki Cezmi Kenan’ın tesiriyle böyle konuşuyordu. Tamam, dürüstlüğüne dürüsttü Cezmi Kenan, ima hep köşeli düşünürdü. Biri, bizden değilse ya düşmandı ya casus. Evet, belki de bir vehme kapılmıştır Cezmi. Uzun .ollar gizli teşkilatlarda çalışmış insanlar sıkça yapardı bu hatayı. Herkes birbirini hain zannederdi. Hele işgal İstanbul’unda, o kadar çok teşkilat, o kadar çok gizli cemiyet vardı İd. insan kime, hangisine inanacağına şaşırırdı.</p>
<p class="calibre1">Her neyse, Cezmi Kenan’la görüşmek bu konuda daha doğru bir kanıya varmamı sağlayabilirdi. Şimdilik dikkatli olmam lazım diyeceğim ama neye dikkat edecektim ki? Belki milli olmayan güçlerin oyununa düşmemeye. Gerçi yeni hükümetin gözünde böyle bir davranışın da hiçbir manası olmayabilirdi. Beni, Kara Kemal’in adamı zannediyorlardı. İzmir Suikastı sırasında ortadan kaldırılamayan azılı ittihatçılardan biri... Talat Bey’in ülkeden ayrılmasından sonra Küçük Efendi’nin sorumluluğunda faaliyet yürüttüğümü düşünüyorlardı ki, bu kısmen doğruydu. İşgale karşı direnmek için böyle bir bağlantıya ihtiyacım vardı. Hem başka türlü nasıl olacaktı ki, aynı cemiyetin üyesiydik, birbirimizi çok iyi tanıyor, birbirimize itimat ediyorduk. Üstelik milli müdaa-ı'aya karşı da bir mücadeleye girmedik. Aksine, cemiyet ya da kişi ayırmadan, Anadolu’ya silah ve cephane gönderdik. Hem de öldürülmek, işkence görmek, Bekir Ağa Bölüğü’nde çürümek, Malta’ya sürgüne gönderilmek pahasına... Teferruata girip canını sıkmak istemiyorum ama şu kadarını bil ki, öldürülmek dışında hepsini yaşadım bu zulümlerin. Lâkin mağlup olmuş insanların mazeretlerini kimse dinlemez... Ne mazeretlerini, ne çektiği acılan, ne hayal kınklıklannı, hatta ne de özürlerini... Mümkünse bu dünyada mağlup olmayacaksın Ester... Zayıf düşmeyeceksin, tökezlesen de yıkılmayacaksın, yıkılırsan kimse kaldırmaz seni düştüğün yerden. Çiğnenip gidersin çizmelerin altında... Neyse,'bu konuya daha sonra geleceğiz zaten...</p>
<p class="calibre1">Akşam yemeği için sokağa çıktığımdan söz ediyordum. Pera Palas’tan aynlır aynlmaz, Asmalımescit’e saptım. Dar sokağın sonunda yer alan, Viyanalı bir kan kocanın işlettiği lokantaya girdim. Pek iştahım yoktu, porselen tabakta gelen kocaman şinitzelin ancak yansını bitirebildim, o da sanşın Alman birasının yardımıyla. Yemekten sonra otele dönmek istemedim, yeni rejimin yeni ekonomisine ayak uydurmaya çalışan Cadde-i Kebir’e uzandım. Çok değil, üç yıl öncesinin esir İstanbul’unda, işgalci kuvvetlere kucak açmış olsa da kı-zamıyordum bu caddeye. Bilakis, İstanbul’da kendimi evimde hissettiğim yegane semtti Pera. Ama bu fikrimi çok az kişiyle paylaşabiliyordum, çünkü anında gayrimilli olmakla suçluyorlardı beni. Oysa koca İstanbul’da Selanik’e benzeyen tek yer burasıydı. Mağazalarından, dükkânlanndan bahsetmiyorum, şık giysili erkekler ve kadınlardan da değil, birçok medeniyeti aynı anda kucaklamasından söz ediyorum.</p>
<p class="calibre1">Caddede yürürken birkaç dil birden çalınıyordu kulakla-nma. Fransızca, Rumca, Osmanlıca, Ermenice, Rusça... Tıpkı bizim küçük şehrimiz gibi. Belki de ülkede imparatorluk kültürünün hâlâ bariz olarak hissedildiği tek yer burasıydı. Tünel’e kadar indim, pasajdaki kahvehanelerden birine oturdum, ılık sonbahar gecesinin tadını çıkardım. Ama bir süre sonra tuhaf bir his çöktü üzerime, nedensiz bir melankoli. Hesabı ödeyip, otele döndüm. Masama oturdum ve 1908 yazının o sıcak günlerini hatırlamaya çalıştım.</p>
<p class="calibre1">1908 yazı, sadece bu büyük ama yoksul ülkenin değil, elbette bizim kaderimizi de geri dönülmez olarak değiştirecekti. O zaman sadece ülkedeki değişimin farkındaydım, üstelik bu beni mesut ediyordu, çünkü bu altüst oluşun herkese mutluluk getireceğini zannediyordum. İkimize ne olacağı mevzusu ise tahmin edilmesi oldukça güç bir meseleydi. Birlikte yürürken bir çatak çıkmıştı karşımıza, ne yazık ki farklı yollan seçmiştik, işin berbat tarafı, ikimiz de kararlıydık, ikimiz de aynlmak istemiyorduk kendi rotamızdan. Bu durumda, düşünmemek en iyisiydi, ben de öyle yapıyordum. Hem vatan, millet söz konusuysa hayatlarımızın ne önemi olabilirdi ki? Hatta sık sık seni suçluyordum; ülke bu haldeyken, insanlar acılar içinde kıvranırken, sadece kendini düşünüyorsun diye. Paris’te yaşanacak günler, edebiyat dergileri, sanat münakaşalan, züppe mösyöler, çıtkırıldım matmazeller, huysuz madamlar... Sanki dünyanın başka meselesi yokmuş gibi aklını aşk ve edebiyatla bozmuştun...</p>
<p class="calibre1">Düşüncelerimin çoğunda haklıydım ama şimdi anlıyorum ki hakikatin başka yönleri de varmış. Vatan için kendim feda etme karan bile egoistçe bir davranış olarak telakki edilebilirmiş. Evet, bunda da bir tür bencillik bulunabilirmiş. Kendini sevdiği kadına adayan fedakâr bir âşık olmak yerine, tendini vatanına, milletine adayan bir fedai olmak çok daha nılamlı değil mi? Evet, hem takdire şayan, hem kahramanca, nem fedakârca ama öte yandan küçümseyici, hatta acımasız. <span class="calibre7">D</span> zamanlar bunun farkında olamayışım ne büyük talihsizlik, ne büyük bir haksızlık! Günah çıkarmak için söylemiyorum, böyle hissettiğim için dökülüyor bu kelimeler kalemimin ucundan. Ama dur, o kadar ileri gitmeyelim, çünkü 1908 yazındayız ve henüz ayrılmadık seninle.</p>
<p class="calibre1">Hatırlar mısın bilmem, bana Voltaire’in kitabını hediye ettiğinden üç gün sonra buluşmuştuk. Olan bitenden haberin yoktu ama Leon Dayı’nın söylediği gibi yaklaşan felaketi hissediyordun. Saklamaya çalışsan da belli oluyordu, tedirgindin, huzursuzdun. Vakit ikindiyi çoktan geçmişti, parlaklığını yitiren güneş ağır ağır çekiliyordu gökyüzünden. Deniz durgundu; ayaklanmızın altına serilmiş, rengini yitiren bir halı gibi uzanıyordu körfez boyunca.</p>
<p class="calibre1">“En çok denizi özleyeceğim,” dedin birdenbire. “Paris’e gidince diyorum... O güzel şehrin tek eksiği deniz.”</p>
<p class="calibre1">İşte bu senin tarzındı, hiç belli etmeden bir ucundan gi-riverirdin mevzuya. Sessiz kaldım ama bu beni kurtarmayacaktı.</p>
<p class="calibre1">“Biz de güneye ineriz,” diye üsteledin. “Bilhassa yazlan. Fransa’nın denizi de en az bizimki kadar güzeldir, belki bizimkinden daha güzel. Çok güzel deniz hamamlan varmış... Xe de olsa Akdeniz...” Durdun, ısrarla yüzüme baktın. “Beni dinlemiyor musun?”</p>
<p class="calibre1">“Dinliyorum,” dedim toparlanarak. “Evet, Akdeniz güzeldir ama biraz daha dalgalı.” Rahatmış gibi görünmek için gülümsedim. “Ne de olsa bizimki körfez... Ama haklısın de-nizsiz şehirlerde yaşamak zor.” Ellerimi yana açarak, denizin kokusunu derin derin içime çektim. “Şu mis gibi havayı nerede bulacağız?”</p>
<p class="calibre1">Milletin ne diyeceğini umursamadan omuzunla ittin beni.</p>
<p class="calibre1">“Dalga geçmesene!”</p>
<p class="calibre1">Evet, aramızdaki o sessiz gerginlik kınlmıştı.</p>
<p class="calibre1">“Dalga geçmiyorum,” dedim gülerek. “Sen sordun ben de söyledim.” Birden ciddileştim. “Sahi denizsiz nasıl yapacağız? Gözümüzü bu şehirde açtık. Önce bu şehrin sokaklarını, sonra denizini tanıdık. Ne yapacağız denizsiz?”</p>
<p class="calibre1">Belki de lafın nereye gideceğini tahmin ettiğin için cevap vermedin. Bu defa ben üsteledim.</p>
<p class="calibre1">“Ama İstanbul’a gitseydik...” dedim, bir yandan da sana bakıyordum. Acaba nasıl tepki verecektin? “Dersaadet’e diyorum... Evet, orada deniz var. Paris gibi olmasa da orası da bir başkent. Üstelik yeniliklere açık, belki de geleceğin Paris’i olacak kadar yeniliklere açık... Sadece fırsatları elinden alınmış. Sanayisi yok, kültürü gelişmeye muhtaç, insanları eğitimsiz. Ama umudu var.” Yüzündeki ifade hiç değişmemişti, ne düşündüğünü anlamak imkânsızdı. Etkilendiğini düşünerek sözlerimi sürdürdüm. “Belki de Dersaadet’i, Paris yapmak bize kısmet olur...”</p>
<p class="calibre1">Siyah gözlerini bana çevirdin, derinlerinde kıpırdanan öfke kıvılcımlarını ilk o zaman fark ettim.</p>
<p class="calibre1">“Yüz küsur yıl Şehsuvar, en az yüz küsur yıllık bir zaman dilimi var Paris’le aramızda. Üstelik sadece iki inkılabı kıstas alırsak. Sen inkılabını daha dün yaptın, onlarsa yüz on dokuz yıl önce. İhtilali hazırlayan sanayiyi, içtimai vaziyeti, hayat şartlarını, sanatı tartışmıyorum... Dersaadet’i Paris yapmak, güzel hayal ama mümkün değil. Onun yerine Paris’e gidip başka bir hayat kurmak çok daha mümkün, çok daha hakiki bir gaye...”</p>
<p class="calibre1">Beklediğim tepkiydi yine de ayak diredim.</p>
<p class="calibre1">“Ama bir zamanlar Paris de böyle değildi...”</p>
<p class="calibre1">“Evet yüzlerce yıl önce değildi, ama şimdi böyle. Ne yazık ki bizim bir tek hayatımız var. Her yüzyılda bir, yeniden gelmiyoruz dünyaya, sadece bir hayat, üstelik her geçen gün azalan bir tek hayat. Kum saati çalışıyor, her dökülen tanecik ömrümüzden gidiyor. O tanecikler çok değerli. Yapma Şehsuvar, hakikat olması şüpheli bir istikbal için ömrümüzü harcamayalım.”</p>
<p class="calibre1">Bu defa ben sustum, ayaklarımı sürüyerek usulca yürümeye başladım. Hayır, kaçmama izin vermedin, gelip dikildin karşıma.</p>
<p class="calibre1">“Yok Şehsuvar, ben yapmayacağım. Ben bu kıymetli zamanı boşa harcamayacağım. Senin de yapmanı istemem ama zorlayamam da. Bu çok büyük bir sorumluluk.”</p>
<p class="calibre1">Yılışık bir gülümsemeyle vaziyeti kurtarmaya çalıştım.</p>
<p class="calibre1">“Niçin yapasın? Buna lüzum da yok,” gibilerden bazı lakırdılar geveledim ama hiç ikna edici değildi, dahası korkakçay-dı. Sadece baktın yüzüme, artık tek bir söz etmeden öylece baktın. Sonra sessizce yürümeye başladın, ben de eşlik ettim sana.</p>
<p class="calibre1">En az senin kadar ben de üzgündüm elbette. Kendi tercihimi yapmıştım ama seni sükûtu hayale uğrattığım için derin bir ızdırap duyuyordum. Ne bu aşkın bitmesini istiyordum ne de seni kaybetmeyi. Fakat görünmez bir uçurum büyüyordu aramızda. Her geçen gün daha çok derinleşiyor, her geçen gün daha çok uzaklaştırıyordu bizi birbirimizden. Ki, beş gün sonra gelen bir emirle payitahta gideceğimi öğrendim. Riayet etmemek mümkün değildi, zaten böyle bir fırsatı da kaçıramazdım. Hayır, henüz kalıcı olarak gitmiyordum. Fakat bunu bile açıklayamadım. Hem anneme, hem sana yalan söylemek zorunda kaldım. Güya avukatlık işleriyle ilgili bir meseleyi halletmeye gidiyordum Dersaadet’e. Külliyen yalandı, cemiyetimizin hükümetle görüşmek üzere yolladığı heyetin korumasını sağlayacak fedailerin arasında ben de olacaktım. Sen de inanmadın sözlerime zaten. Büyük bir kayıtsızlıkla dinledin açıklamamı. Yüzünde öyle bir ifade vardı ki, sanki “ne istiyorsan yap ama beni bu tür yalanlarla meşgul etme,” der gibiydin.</p>
<p class="calibre1">Evet, eziliyordum karşında, utanç duyuyordum ama öfkeleniyordum da... Ne kadar kibirli bir insan olmuştun sen böyle, ne kadar bencil, ne kadar vurdumduymaz. Ne yazık ki bunları söyleyemiyordum yüzüne. Çünkü sana söz vermiş ama sözümü tutamamıştım. Üstelik senin gözünde hiçbir olay, bir aşkı ertelemek için kâfi sebep olamazdı. Elbette ben, öyle düşünmüyordum. Nitekim, ertesi gün Dersaadet’e giden trende herkesten önce almıştım yerimi. Fedai grubunun başında Basri Bey vardı, daha kimseler trene binmeden, kompartımanları tek tek dolaşmış, sadrazamla görüşecek heyetin can güvenliğini temin etmek için koltukların altlarına varıncaya kadar aramıştık. Ne bir bomba, ne bir silah ne de kuşkulu bir durumla karşılaşmıştık. Talat Bey ve heyetin öteki azalan trene binince de oturdukları kompartımanlan sıkı bir emniyet çemberine almıştık. Yolculuk sırasında bir kez heyetin bulunduğu kompartımana girdim, biraz da asabi bir tavırla Talat Bey’in şu sözleri söylediğine şahit oldum:</p>
<p class="calibre1">“Said Paşa, hakiki kudretin kimde olduğunu öğrenecek. Biz Abdülhamit’e benzemeyiz. Ya milletin iradesine boyun eğecek ya da sadaret makamını terk edecek. İktidarın iki sahibi olmaz, ya onlar ya biz.”</p>
<p class="calibre1">Bu konuşmayı duyduktan sonra anladım yaptığımız ziyaretin ne kadar mühim olduğunu. Sana bir kez daha kızdım içimden; ben bu kadar ciddi bir vazifeyle uğraşırken, sen mütemadiyen münakaşa çıkarıyor, aklımı karıştırıyordun. Hayır, artık seni düşünmeyecektim, bu meseleyi, hiç değilse bu seyahat sırasında silip atacaktım zihnimden. Çünkü heyetin emniyeti her şeyden, herkesten daha önemliydi. Neyse ki, payitahta varıncaya kadar da nahoş bir olay vuku bulmadı. Ama Talat Bey'le aramızda enteresan bir konuşma cereyan etti.</p>
<p class="calibre1">Gecenin geç vakitleriydi, heyetin kompartımanlarının bulunduğu koridorda nöbet tutuyordum. Bakışlarım, kendi müziğinin ahengiyle sarsılarak ilerleyen trenin dışında akan vatan toprağındaydı. Ekinler toplanmış, köylüler anızları yakmışlardı, bozkırı saran alevler, gecenin karanlığını seyrelterek, erken bir gün doğumunu müjdeliyordu. Yanan toprağın kokusu camdan içeri sızıyor, insanda tuhaf duygular uyandırıyordu.</p>
<p class="calibre1">“Ne düşünüyorsun?” diyen bir sesle irkildim. Telaşla döndüm, Talat Bey’in yorgun ama gülümseyen yüzüyle karşılaş-lım. “Hayrola, halledemediğin mühim bir mesele mi var?” Tıpkı Resneli Niyazi gibi hazırlıksız yakalamıştı beni. Utandım, bu acemilikten kurtulmam için daha kırk fırın ekmek yemem lazımdı anlaşılan. Ama Talat Bey’in yüzünde bir idarecinin değil, anlamaya çalışan bir ağabeyin şefkati vardı.</p>
<p class="calibre1">Ben de gülümsemeye çalışarak, dışarısını gösterdim.</p>
<p class="calibre1">“Memleketin halini düşünüyordum... Tıpkı şu tarlalar gibi cayır cayır yanıyor vatan...”</p>
<p class="calibre1">Dikkatle baktı dışarıya.</p>
<p class="calibre1">“Daha beter,” dedi derinden bir iç geçirerek. “Daha beler Şehsuvar kardeş. Ülke paramparça oluyor. Güya inkılap yaptık ama hiçbir şeye muvaffak olamadık daha. Karşımızda saltanatın bütün gücüyle Abdülhamit dikiliyor. Boyun eğmiş gibi görünüyor ama ümüğümüzü sıkmak için fırsat kolluyor. Hakikaten zor, işimiz çok zor...” Bir süre suskun gözlerle dışarısını seyrettikten sonra bakışlarını yine bana çevirdi. “Ama sanki senin başka bir derdin var gibi...” Manidar bir ifade belirmişti gözlerinde. “Yoksa bir gönül işi mi?”</p>
<p class="calibre1">Münasebetimizi öğrenmiş miydi, boş atıp dolu tutmaya mı çalışıyordu, emin olamadım ama ketum davrandım. “Estağfurullah, memleket bu haldeyken...”</p>
<p class="calibre1">Cebinden sigara tabakasını çıkardı, bana uzattı.</p>
<p class="calibre1">“Yak bakalım...”</p>
<p class="calibre1">Bilirsin o sıralar sigara içmiyordum ama aldım bir tane, bir tane de o çekti. Dudaklarının kenarına yerleştirdi, önce benimkini, sonra kendi sigarasını yaktı. Birer nefes çektik. Sigara dumanını üflerken, elinin tersiyle fesini hafifçe geriye itti.</p>
<p class="calibre1">“Evet, vatan bu haldeyken,” diyerek tekrarladı sözlerimi. “Evet, Şehsuvar, bizim gibi adamlar için bir tek aşk vardır, o da vatan.”</p>
<p class="calibre1">“Öyle efendim,” diye başımı salladım. “Bu topraklar bizim her şeyimiz.”</p>
<p class="calibre1">Sanki duymamış gibi kendi konuşmasına devam ettiO “Öte yandan hepimiz insanız... Mesela sen, daha çok gençsin, çok da tutkulu, elbette kadınlar ilgini çekecek... Elbette aşklar yaşayacaksın, elbette izdivaç yapacaksın ama şunu hiçbir zaman unutma: Aşkların hepsi gelip geçecek, bir sürü kadın girecek hayatına. Şu anda mühim gördüklerini bir gün gelecek unutacaksın. Bizim için bir tek sevda kalacak, sadece vatana duyduğumuz aşk, milletimize duyduğumuz muhabbet. Sadece o solmayacak, sadece bu ulvi his kalbimizdeki yerini kaybetmeyecek. Kadınlarla alakadar olma demeyeceğim ama sana ne kadar tesir etmiş olursa olsun hiçbir kadını, vatanına tercih etme. Emin ol, vatan, hepsinden daha kıymetlidir...”</p>
<p class="calibre1">O an anladım, senden haberdar olduğunu; elbette Leon Dayı anlatmıştı. Nasıl ki sen, cemiyetin emrine uyup Paris’e gelmeyeceğimi düşünüyorsan, onlar da senin aşkına kapılıp vatanı terk edeceğimi zannediyorlardı...</p>
<p class="calibre1">“Haklısınız Talat Bey,” dedim inançlı bir sesle. “Hiçbir sevda, vatan aşkının yerini tutamaz.”</p>
<p class="calibre1">İnandı mı bilmiyorum ama sigarasını bitirinceye kadar artık bu konudan bahsetmedi. İzmariti trenin penceresinden dışarı savurduktan sonra,</p>
<p class="calibre1">“Hadi sana iyi nöbetler,” dedi omzuma vurarak. “Yarın zor bir gün olacak, gidip biraz kestireyim.”</p>
<p class="calibre1">Talat Bey’in ardından gözlerimi yanan ufuklara diktim yine. Evet, bir karar vermem gerekiyordu, bu tereddütten</p>
<p class="calibre1">kurtulmalıydım. Ne sana ne de cemiyete yalan söyleyebilirdim artık. Yıllar sonra Talat Bey’in, Yanyalı Hulusi Bey’in kızı Hayriye Hanım’la izdivaç yaptığını öğrendiğimde, o tren seyahatinde söylediklerini hatırladım. İçimde belli belirsiz bir öfke kabardı, ben, hayatta en çok sevdiğim kadından ayrılmıştım ama o ferdî mutluluğundan feragat etmemişti. Aynı hayal kırıklığını Enver Paşa, saraydan Naciye Sultan’la dünya evine girdiğinde de hissetmiştim... Bilmiyorum, belki de haksızlık yapıyordum bu insanlara. Sonra, onlann ödedikleri bedeli gördükçe, geçti bu kırgınlığım... Şimdi ise hiç umursamıyorum bu tür tutarsızlıkları... Talat Paşa’nın söylediği gibi, hepimiz insan değil miyiz sonuçta?</p>
<p class="calibre1">Ertesi sabah Sirkeci Gan’na vardığımızda ateşli ama küçük bir topluluk karşıladı bizi. Aslında son derece mühim bir hadiseydi bu. İnkılabın merkezi, Balkanlardan kalkmış payitahta gelmişti. İttihat ve Terakki’nin iktidar yürüyüşünde tarihî bir an yaşıyorduk. Son derece samimi, son derece candan davranıyordu bizi karşılayanlar. Hepsi cemiyet üyesiydi, hepsi kendini ispatlamış şahsiyetlerdi, fakat kimseye itimat edemezdik. Bab-ı Âli’ye, Sadrazam’ın huzuruna çıkıncaya kadar bir an olsun ayrılmadık Talat Bey’in yanından. Heyet oldukça gergin girdi sadaret makamına, kapıda Talat Bey’in kumandanımız Basri Bey’e, “Her ihtimale hazırlıklı olun,” diye fısıldadığını duydum. Bir tutuklama ihtimalinden mi endişe ediyordu, başka bir kaygısı mı vardı anlayamadım. Heyet içeri girerken Basri Bey de bizleri yanına çağırdı.</p>
<p class="calibre1">“Eliniz tetikte olsun,” dedi etraftaki polislerden, zabitlerden çekinmeyerek. “Çok uzaklaşmayın, hepiniz beni görecek mesafede durun, işaret verirsem, hiç tereddüt etmeden harekete geçeceğiz.”</p>
<p class="calibre1">Herkes kendilerine münasip bir köşe ararken, Basri Bey, yanında kalmamı işaret etti. Bab-ı Âli’nin tarihi kapısının sağ tarafına yürüdük.</p>
<p class="calibre1">“Çatışma mı çıkacak?” diye sordum. “Sadrazam böyle bir vukuatı göze alabilir mi? Her an tekrar dağa çıkabilir zabitlerimiz...”</p>
<p class="calibre1">Takdir eden bir bakış attı Basri Bey.</p>
<p class="calibre1">“Sen, çok çabuk yükseleceksin Şehsuvar. Öteki fedailerin hiçbiri olanın bitenin farkında değil. İcap ederse Devlet-i Aliyye’nin zabıtasıyla çatışacaklar, icap ederse hepsi ölmeyi töze alacak. Ama hiçbiri neden burada olduğumuzu bilmi-;.x&gt;r. Halbuki içeride inkılabın kaderi tartışılıyor. Aferin Şeh-ruvar, aferin kardeşim, sen bunu görüyorsun... Evet, her şey olabilir. Sadrazam Mehmed Said Paşa, çok kurnaz bir siyasetçidir. Tam yedi kez sadaret makamına oturmuş. Abdülha-mit’le çatışmayı göze almış, defalarca azledilmesine rağmen hep ayakta kalmış. İsterse Talat Bey’i tutuklatabilir, isterse silahlı bir çatışmayı bile göze alabilir. Aklına gelebilecek her rürlü hinliği yapabilecek tıynette bir adamdır. Yani her ihtimale hazırlıklı olmak lazım. İnşallah olmaz ama mecbur kalırsak silahlarımızı çekip dalacağız içeri...”</p>
<p class="calibre1">Osmanlı hükümetinin makamına silahla dalmak! Ne kadar cüretkârca bir davranıştı. Eğer hükümet istese hepimizi oracıkta öldürtebilirdi. Ama hemen kovdum bu karanlık düşünceyi zihnimden. İnkılabı başarmıştık, artık bize zarar veremezlerdi. Gün kararlı olma günüydü: Abdülhamit’in gizli saray oyunlarına, Said Paşa’nın entrikalarına boyun eğmeyecektik. Evet, lüzum ediyorsa ölecek, öldürecektik ama prensiplerimizden asla geri adım atmayacaktık. Allahtan, korkulan olmadı, yaşlı sadrazam, bizim heyetin kararlı tutumu karşısında bocaladı, artık tek başına hüküm süremeyeceğini anlamıştı. Zaten çok geçmeden de sadaret makamını ezeli rakibi Kamil Paşa’ya bırakmak zorunda kalacaktı.</p>
<p class="calibre1">Hükümetle bu ilk müsabakamızdan zaferle çıkmış görünüyorduk. O galibiyette kendi payım da varmış gibi muzaf-ferane bir tavırla döndüm Selanik’e. Ama bunlar küçücük muvaffakiyetlerdi, çözülmesi gereken asıl devasa meseleler bizi bekliyordu. Ve biz alabildiğine inançlı, alabildiğine cesur, alabildiğine kararlıydık ama aynı zamanda alabildiğine tecrübesiz...</p>
<p class="calibre1"><a id="bookmark2"></a>“Tarihin iradesi karşısında fertlerin ne önemi var?”</p>
<p class="calibre1"><span class="calibre7">Günaydın Ester, (5. Gün, Sabah)</span></p>
<p class="calibre1">Gece yansı kapımın vurulmasıyla uyandım. Uyku sersemliği içinde neler olup bittiğini kavramaya çalışırken, birden hakikat kafama dank etti. Gelmişlerdi, günlerdir gerginliğimi bastırarak, gizliden gizliye belki de artık gelmeyecekler diye kendimi kandırdığım o kişiler nihayet gelmişti. Tuhaf olanı hiç korku duymamamdı. Kara Kemal öldürüldüğünde çok daha büyük bir telaşa kapılmıştım, çok daha büyük bir panik yaşamıştım. Oysa şimdi, kötü mukadderatı kabul eden bir idam mahkûmunun fevkalade sükûneti içindeydim. Hiç acele etmeden kalktım yataktan,</p>
<p class="calibre1">“Geliyorum, geliyorum, biraz sabır,” dedikten sonra gümüş çerçeveli aynada saçımı başımı düzelttim. Evet, öyle şaşkın, pejmürde görünmek istemiyordum cellatlarıma. Telaşsız adımlarla yaklaşıp kapıyı açtım. Ama o da ne, karşımda Reşit durmuyor mu! Polisler yerine bir dostu görmek elbette rahatlatmıştı beni ama otel müdürünün alı al moru mor yüzünü fark edince vaziyetin hiç de parlak olmadığını anladım.</p>
<p class="calibre1">“Hayırdır inşallah,” dedim beklenmedik misafirimi içeri buyur ederken. “Neler oluyor Reşit?”</p>
<p class="calibre1">Telaşla girdi içeri ama kapıyı kapamadan önce koridora göz atmaktan da kendini alamadı.</p>
<p class="calibre1">“Pek hayır değil Şehsuvar ağabey,” dedi ardı ardına yutkunarak. “Polis baskın verecekmiş otele... Bir adamın peşinde-.ermiş... Fazla tafsilat vermediler...”</p>
<p class="calibre1">Demek ilk hissimde yanılmamıştım, demek hakikaten alacaklardı bu gece. Yine de sormadan edemedim:</p>
<p class="calibre1">“Yani ben miymişim o adam?”</p>
<p class="calibre1">Çaresizlik içinde ellerini ovuşturdu.</p>
<p class="calibre1">“Bilmiyorum ama başka kim olabilir? Mehmed Esad alçağı ihbar ettiyse... Ah, ah, size demiştim, o adama itimat edilmez diye...”</p>
<p class="calibre1">Zavallı fena korkmuştu, kendi derdimi unutup onu teskin etmeye çalıştım:</p>
<p class="calibre1">“Dur, dur Reşit, hemen panikleme. Belki de bizimle alakası yoktur. Belki adi bir suçludur.”</p>
<p class="calibre1">Çaresizlik içinde başını salladı.</p>
<p class="calibre1">“Hiç zannetmiyorum, mühim bir davadan bahseder gibi ciddiydi polis müdürü... Otelde tutuklama yapacağız deyince, elim ayağım birbirine dolaştı. Buraya geldiğimi öğrenseler beni de mahvederler ama sizi öyle hazırlıksız yakalamalarına gönlüm razı olmadı.”</p>
<p class="calibre1">İtiraf etmeliyim ki, az önceki soğukkanlılığımı kaybetmiştim, yine de Reşit’ten çok daha iyi bir haldeydim. Zavallı, karşımda rüzgâra tutulmuş yaprak gibi titriyordu.</p>
<p class="calibre1">“Otur, şöyle otur,” diyerek pencere önündeki, kum rengi beıjer koltuğu gösterdim. “Sana bir bardak su vereyim.” Hayretle yüzüme baktı.</p>
<p class="calibre1">“Ne oturması, ne suyu Şehsuvar ağabey, farkında değil misiniz, biz mahvolduk. Belki de sizi Yunanistan’dan gelen suikastçi diye yakalayacaklar. Gazetelerde yazıyordu... Gazi Paşa’yı öldürmek için Çerkez Ethem bir katil yollamış. Öyle bir iftira atarlarsa, ne diyeceğiz? Aksini iddia edecek kimse de çıkmaz.”</p>
<p class="calibre1">Aklını kaybetmiş gibiydi, belki işe yarar diye,</p>
<p class="calibre1">“Yeter,” diye bağırdım. “Yeter Reşit. Kendine gel kardeşim. Bu ne telaş yahu!”</p>
<p class="calibre1">Azarlamam hiçbir işe yaramadı.</p>
<p class="calibre1">“Ne yapayım, çok korkuyorum Şehsuvar ağabey, benim çoluğum çocuğum var.”</p>
<p class="calibre1">“İyi de, bizim bir suçumuz yok ki. Ben kanun kaçağı filan değilim, kendi halinde bir vatandaşım. Hele senin hiç suçun yok. Sen olmasaydın da yine bu otelde kalacaktım.”</p>
<p class="calibre1">Gözlerindeki dehşetin azalmaya başladığını gördüm, daha bir güvenle sürdürdüm sözlerimi.</p>
<p class="calibre1">“Hem beni onlar iyi tanır, böyle alçakça bir suikastın içinde bulunmayacağımı hepsi bilir.”</p>
<p class="calibre1">Suikast lafını duyunca yine sararmaya başladı yüzü.</p>
<p class="calibre1">“Yok ağabey, bilmezler. Bilseler de bilmezlikten gelirler. Adamlar az kalsın koca Kâzım Karabekir’i asacaklardı. Size mi acıyacaklar?” Ellerini dizlerine vurdu. “Yok, büyük bir oyun var bu işirt içinde. O Mehmed Esad’ın gelmesi boşuna değil...”</p>
<p class="calibre1">Utanmasa koca adam karşımda hüngür hüngür ağlayacaktı. Babası Yusuf Bey’i hatırladım; o cesur askerin oğlu bu muydu? Omuzlarından tutup sertçe sarstım.</p>
<p class="calibre1">“Sana hiçbir şey olmayacak Reşit. Neden anlamıyorsun? Ben, burada kalan bir müşteriyim sadece.”</p>
<p class="calibre1">İnanır gibi baktı gözlerime. İkna olurlar mı olmazlar mı gibilerden düşünüyordu, kafasına yatacak gibiydi ki, yine başladı titremeye.</p>
<p class="calibre1">“Ama buraya geldiğimi görmüşlerdir şimdi, nasıl izah edeceğim bunu?”</p>
<p class="calibre1">Evet, aptallık etmişti hakikaten.</p>
<p class="calibre1">“Sahi niye telefonla aramadın? Niye ta Şişli’den kalkıp buraya geldin?”</p>
<p class="calibre1">Göz ucuyla telefon ahizesine baktı.</p>
<p class="calibre1">“Dinleniyor diye düşündüm.”</p>
<p class="calibre1">O da mümkündü fakat ne olursa olsun, bu zavallı adamı, acilen sakinleştirmem gerekiyordu.</p>
<p class="calibre1">“Şimdi beni iyi dinle Reşit,” diyerek gözlerinin içine baktım. “Otele geldin, çünkü tutuklama sırasında polise yardımcı olmak istiyordun. Benimle de hiç temasın olmadı. Ne bu kata çıktın ne de beni gördün.”</p>
<p class="calibre1">Yok, sakinleşecek gibi değildi, aklı biteviye felaket senaryoları üretip duruyordu.</p>
<p class="calibre1">“Ya çalışanlar?” diye mırıldandı. “Onlar gördüler ikimizin ne kadar samimi olduğunu. Ya polise anlatırlarsa?”</p>
<p class="calibre1">“Anlatsınlar, rahmetli babanla Trablusgarp’ta birlikte harp ettiğimi söylersin. Mekteb-i Sultani’den ağabeyin olduğumu da eklersin. Malum olmayan bir husus değil ki...” İtimat veren bir gülümseme yerleştirdim dudaklarıma. “Hadi Reşit, hadi rahatla artık. Hiçbir şey olmayacak. Şimdi topar-.an, aşağıya in. Hafiyeler geldiklerinde onlara kolaylık göster, ne istiyorlarsa hemen yerine getir.”</p>
<p class="calibre1">Utanır gibi olmuştu, korkuyla küçülen gözlerini kırpıştırdı. “Ya siz? Siz ne yapacaksınız Şehsuvar ağabey?”</p>
<p class="calibre1">Hiç umursamıyormuş gibi omuz silktim.</p>
<p class="calibre1">“Hiçbir şey yapmayacağım, mukavemet filan göstermeyeceğim, kuzu kuzu istediklerini yerine getireceğim... Meramları neymiş anlayalım bakalım.” Dostça vurdum sırtına. 'Hadi, hadi, sen aşağıya in artık...”</p>
<p class="calibre1">Reşit’i gönderdikten sonra banyoya geçtim, elimi yüzümü yıkadım. Odaya dönüp elbisemi giymeye başlıyordum ki, bunun hatalı bir davranış olduğunu fark ettim. Hayır, beni uyurken bulmalıydılar. Öylece yatağa oturdum, beklemeye başladım. Tekrar o sakin ruh haline kavuşmuştum. “Tarihin iradesi karşısında fertlerin ne önemi var ki?” Belki hatırlarsın Ahmed Rıza’nın sözleriydi bunlar. Üstelik sen de hak veriyordun onun sözlerine. Fertlerin mutlu olması için bütün bir toplumun mutluluğuna ihtiyaç vardı, aslolan da işte buydu. Meseleye bu açıdan bakınca tek tek insanların hiçbir kıymeti yoktu.</p>
<p class="calibre1">Yatağıma oturmuş, kaçınılmaz sonumu beklerken kendimi bu sözlerle teselli ediyordum. Aslına bakarsan elimden başka bir şey de gelmezdi. Fakat dakikalar, saatler geçiyor, ne koridorda bir koşuşturma ne de kapımın önünde fısıldaşma-lar oluyordu. Neyi bekliyordu bu adamlar?</p>
<p class="calibre1">Buna benzer bir hissi daha önce de yaşadığımı hatırladım. Altı sene evvel, yine böyle bir sonbahar gecesi. Sütlü-ce’de kaldığım ev basılmıştı. İşgalin ilk günlerinden itibaren tngilizlerin arananlar listesindeydim. Ama iki yıldır bulamamışlardı beni. Sık sık adres değiştiriyor, şüpheli bir şahıs görünce ya da olmaması icap eden bir olay vuku bulunca anında uzaklaşıyordum kaldığım semtten. Beni ele geçirmeleri çok zordu, adeta imkânsız. O sebepten, İngiliz askerleriyle, Vahdeddin’in sivil polislerini karşımda görünce hayrete düşmüştüm. Üstelik polisler doğrudan adımla hitap ediyorlardı bana: “Nihayet elimize geçtin Şehsuvar Sami,” demişlerdi. “Bir atlarsın çekirge, iki atlarsın çekirge, üçüncüde düşersin kucağa.” Oysa sahte bir kimlik bulunuyordu üzerimde. Yani benim Şahsuvar Sami olduğumu ispatlayacak hiçbir vesika yoktu ama adamlar it gibi biliyordu kim olduğumu. İnkar ettim elbette. Pis pis güldüler. “Müdüriyette görüşürüz,” dediler. O vakitler, Sirkeci’deki Şahin Paşa Oteli’ndeydi Polis Müdüriyet-i Umumiyesi. Evet, bir oteli mekân tutmuştu emniyet. Doğrudan Kalkandelenli Hasan’ın huzuruna çıkardılar beni. İkimiz de birbirimizi çok iyi tanıyorduk. Ama gözünün içine baka baka yalan söyledim:</p>
<p class="calibre1">“Şehsuvar Sami adındaki şahıs ben değilim. Benim adım, elinizdeki vesikada da yazdığı üzere Kerim Şakir’dir...” Kocaman bir kahkaha attı Polis Müdürü Haşan. “Cesaretinize hayran kaldım Şehsuvar Bey,” dedi alaycı bir sesle. “Lâkin, hakkınızda sağlam jurnal var. Doğrudan İngiliz Kumandanlığından. Kim olduğunuzu biliyorlar. Hakikatleri burada söylemezseniz, sizi Kroker Otel’e alacaklar.” Üzülmüş gibi baktı yüzüme. “Oranın şöhretini duymuşsunuzdur. Bizim burası gibi falaka, kaba dayakla kurtulamazsınız. İnce işkence yapıyorlar. Saatlerce çalışıyorlar insanın üzerinde. Beni dinlerseniz, burada verin ifadenizi. Çok malumat da istemiyoruz. Karakol Cemiyeti içinde ne vazife aldığınızı açıklayın, birkaç arkadaşınızın adını verin kâfi. Bakın, hepsini demiyorum, mesela üç kişiyi söyleseniz yeter.”</p>
<p class="calibre1">Kesinlikle reddettim.</p>
<p class="calibre1">“Yanlışınız var,” dedim başımı sallayarak. “Benim adım Kerim Şakir...”</p>
<p class="calibre1">Böylece Kroker Otel’e yolladılar beni... Yedi gün kaldım orada. Yedi gün boyunca işkence yaptılar bana. Bizzat Ingiliz-lerin istihbarat zabiti, Yüzbaşı Bennett tarafından sorgulandım. Teferruata gerek yok ama muvaffak olamadılar, bir tek arkadaşımın ismini bile söylemedim onlara. Yedinci günün sonunda Bekir Ağa Bölüğü’ne gönderilince, ilginç bir malumat öğrendim yaramı saran Doktor Fehmi Ekrem’den. Bizi ihbar eden, Sessiz John adındaki casusmuş. Evet, Ingilizler adına çalışan bir Osmanlı zabiti... Karakol Cemiyeti’nin idare heyetine sızmış, oradan öğrenmiş adresimi. Üstelik sadece ben değil. O gece, tam yirmi bir eve baskın düzenlenmiş, yirmi dokuz vatanperver gözaltına alınmış.</p>
<p class="calibre1">Altı sene önceki o meşum geceyi hatırlayınca iyice sıkıldı canım. Yine o korkunç şeyleri mi yaşayacaktım? Nefesim daralır gibi oldu. Kalktım, balkona çıktım. Bu ılık sonbahar gecesinin sükûnetini bozacak hiçbir belirti görünmüyordu caddede. Yeniden yatağıma girdim, yine beklemeye başladım.</p>
<p class="calibre1">Nihayet tan ağarırken kapım iki kez vuruldu. Ama hiç de öyle bir baskın havası yoktu kapının çalmışında. Sakin hatta çekingen bir parmağın dokunuşları... Ama bir parça heyecanlanmadım dersem yalan olur. Kalktım, kapıyı açtım, karşımda yine bizim Reşit... Fakat yüzündeki o korku yerini neşeli ama mahcup bir ifadeye bırakmış. Neredeyse bütün geceyi uykusuz geçirmesine rağmen çevik adımlarla girdi içeri...</p>
<p class="calibre1">“Boşa paniklemişiz Şehsuvar ağabey. Haklıymışsınız, Bur-sa’da karısı ve âşığını öldüren Nazif adında bir çiftlik sahibinin peşindeymişler. Bir üst katta, 505’te kalıyor. Patırtı gürültü çıkmadan aldılar katili. Günahı boynuna ama iki kişiyi öldürmesine rağmen pek bir masum görünüyordu. Ne korku yaşattı ama bize...”</p>
<p class="calibre1">Mevzuyu uzatmak istemedim:</p>
<p class="calibre1">“Geçmiş olsun.”</p>
<p class="calibre1">Utangaç bir tavırla mırıldandı:</p>
<p class="calibre1">“Kusura bakmayın Şehsuvar ağabey, galiba biraz abarttım... Yani, bu tür olaylara pek alışkın değilim. Sizin nesil gibi değiliz biz. Umanm bir kusur edip kalbinizi kırmamışım dır.” O kadar masum, o kadar samimi bir hali vardı ki üzüldüm. “Yok Reşit, kusura bakacak bir şey yok, hiçbir hatan olmadı. Bilakis otele geldiğim günden beri büyük dostluk gösterdin bana. Üstelik kendini de tehlikeye atarak.” Bir adım yaklaştım. “Ama sana bir soru soracağım, lütfen çekinme, hakiki düşünceni söyle. Pera Palas’ta bulunmam, senin için mesele teşkil ediyorsa, derhal başka bir otele taşınabilirim. Biliyorsun, rahmetli babanın benim için yeri ayrıdır, sana zarar vermek istemem.”</p>
<p class="calibre1">Yanaklarına yayılan kızıllığı, yorgun yüzünde çıkmaya başlayan sakallar bile gizleyemiyordu.</p>
<p class="calibre1">“Estağfurullah, o nasıl lakırdı, bana hiçbir zararınız yok,” dedi ezik bir tavırla. “İstediğiniz kadar kalabilirsiniz otelde. Tamam, bu gece kaybettim kendimi biraz. Kusuruma bakmayın ne olur. Ama başka bir otele taşınırsanız hakikaten alınırım. Eminim rahmetli babamın ruhu da incirfir bundan. Bilirsiniz, sizin onu saydığınız kadar, o da sizi sever ve sayardı. Rica ederim Pera Palas’tan ayrılmayın. Bunu aklınıza dahi getirmeyin.”</p>
<p class="calibre1">Aslına bakılırsa, şu sıralar otel değiştirmem de hiç mantıklı değildi. Mehmed Esad muamması çözülmeden, yerimden kıpırdamamalıydım. Ama Pera Palas’tan ayrılma isteğimde samimiydim; bugün değilse yarın başka bir baskının olması işten değildi. Bana iyilik etmekten başka gayesi olmayan bu adamın başını daha fazla belaya sokmak istemiyordum.</p>
<p class="calibre1">“Bak Reşit, evli barklı adamsın,” diye ısrar edecek oldum.</p>
<p class="calibre1">Kaşlarını çatarak, sağ elini usulca kaldırdı.</p>
<p class="calibre1">“Lütfen ağabey, lütfen kapatalım artık bu konuyu. Daha fazla utandırmayın beni.”</p>
<p class="calibre1">Yok, karan katiydi, az önceki davranışından büyük pişmanlık duyuyordu anlaşılan. Daha fazla ısrar etmedim. Ama Reşit bununla yetinmedi, özür dileme mahiyetinde bir kahvaltı ısmarladı bana. Her zamankinden daha zengin, daha lezzetli bir kahvaltı. Odama dönünce, gözlerimden uyku akmasına, üzerimde tatlı bir yorgunluk çökmesine rağmen yatağa girmek yerine, masaya yöneldim. Ruhumdan gelen yazma isteği, bedenimin yorgunluğuna galip gelmişti.</p>
<p class="calibre1">Evet, seneler sonra ulaştığım yer işte buydu. Bir zamanlar otelleri basan, şüpheli şahıslan yakalayan, sorgulayan, yeri geldiğinde kurşunlayan Şehsuvar, şimdi tutuklanacak, sorgulanacak, belki de kurşunlanacak adamlar listesinin ilk sıralarında yer alıyordu. Ne büyük bir muvaffakiyet! Bu hususta daha fazla lakırdıya lüzum yok, biz mazideki hikâyemize gelelim yine...</p>
<p class="calibre1">Payitahttan döndüğümüzde büyük bir ağırlık vardı üstümde. Artık ne seni ne de kendimi oyalayacak vakit kalmıştı. Emir yüksek makamdan geliyordu, lamı cimi yok, Selanik’teki işler, acilen yoluna konulacak, hemen İstanbul’a dönülecekti. Annemi sebep göstererek Kolağası Basri’yi razı edip, şehirde kalmak için on beş günlük müsaade almıştım, ilk hafta göz açıp kapayıncaya kadar geçti, Dersaadet’e devlet memurluğuna tayin edildiğimi söyleyerek annemi ikna etmeme, hayır dualarını almama rağmen, sana konuyla ilgili tek kelime söyleyememiştim. Ama bundan kaçış yoktu, konuşmak zorundaydım, hiç değilse bu kadarını borçluydum sana.</p>
<p class="calibre1">Ağustosun son günleriydi, nemli bir esinti vardı, asmalardan sarkan mor üzümlerin şenlendirdiği bahçenizde. Az önce verandada Paloma Nine’nin enfes çöreklerinden yemiş, şimdi baş başa dolaşıyorduk. Balıklan geçen kış ölen o taştan havuzun başına gelmiştik...</p>
<p class="calibre1">“İttihat ve Terakki’ye katılacağım.” Evet, öylece damdan düşer gibi söyleyivermiştim. “Karar verdim, cemiyete üye olacağım.”</p>
<p class="calibre1">Öne eğdiğin başını usulca kaldırmıştın, ışıltılı kızıl saçlarının arasından incecik yüzün görünüyordu, hayretle açılmış gözlerini yüzüme dikmiştin. Aslında olanı biteni tahmin ettiğini, cemiyete katıldığımı işittiğini, işitmesen bile artık bundan emin olduğunu biliyordum. Şimdi yalanımı yüzüme vuracak diye geçirmiştim içimden. Ama hiç beklemediğim bir tepki vermiştin.</p>
<p class="calibre1">“Katil mi olacaksın?”</p>
<p class="calibre1">İşte ilk, o zaman sormuştun bu soruyu. Yok, sahiden de farkında değildin olanın bitenin. Belki farkındaydın da, senden hiçbir şey saklamayacağımdan o kadar emindin ki, böyle bir ihtimalin hakikat olmasını düşünmek istemiyordun. Bu davranışınla açıkçası beni yerin dibine sokmuştun. Ne diyeceğimi bilemeden, bakışlarımı kaçırdım sadece.</p>
<p class="calibre1">“Söyle bana Şehsuvar, katil mi olacaksın?”</p>
<p class="calibre1">Çoktan katil oldum, demeliydim... Evet, insanları öldürdüm ama vatan için, hürriyet için, kardeşlik için, demeliye dim. Bilirsin, Fransız Ihtilali’nde olduğu gibi, liberte, egalitö, fratemite... Bütün bu idealleri hakikat kılmak için... Ülkemizi, dünyayı değiştirmek için... Ama diyemedim.</p>
<p class="calibre1">“Niye katil olayım canım?” diyerek korkaklığımı sürdürdüm. “Her inkılapçı katil olmak zorunda mı?”</p>
<p class="calibre1">Nasıl oluyor da anlamıyorsun gibilerden başını salladın.</p>
<p class="calibre1">“Evet, ekseriyetle öyle... Danton, Robespierre, Saint-Just, Babeuf’e ne oldu? Önce öldürdüler, sonra öldürüldüler. Üstelik burası Fransa değil, bakma coğrafi olarak Avrupa’da olduğumuza, burası doğu, Şehsuvar. Bizde hayat daha serttir, daha acımasız... Herkesin bir hesabı var, bizim Yahudiler de kendi devletlerini kurmak istiyorlar... Evet, tam da burada, Selanik’te... Yunanlar farklı mı, Bulgarlar, Sırplar, Ermeni-ler... Herkes istiklal istiyor. Herkes kendi milletiyle birlikte yaşamak istiyor. Evet, bu herkesin hakkı, her millet kendi devletini kurabilir... Ama sadece bir devlet var, Devlet-i Aliy-ye. Sadece bir toprak parçası var, Osmanlı ülkesi... Kimse haklarından vazgeçmeye razı olmayacak. Çok değil birkaç hafta önce hürriyet diye el ele yürüdüğümüz bütün o milletler, kardeşlik türküsü söyleyen bütün o insanlar, birbirlerine silah çekecekler. Acımasızca birbirlerini öldürecekler. Başka ihtimal yok Şehsuvar, ya zalim olacaksın ya mazlum, ya katil ya da kurban. Evet, vaziyet bu kadar açık. Ama anladığım kadarıyla sen kararını vermişsin, anladığım kadarıyla sen, zalim olmaya heves ediyorsun. Bu da kâfi derecede kötü ama yarın daha da beter olacak, çünkü eninde sonunda kaybedeceksin, o zaman da mazlum olacaksın, senin kıydıkların sana kıyacaklar... Bugüne kadar hep böyle oldu, bundan sonra da öyle olacak...” Yalvarır gibi baktın yüzüme. “Yapma Şehsuvar, sen bir yazarsın, herkeste yok bu kabiliyet. Herkes isyana katılabilir ama herkes yazamaz. Milletle birlikte sokaklara dökülmek yerine, bu yaşananları kâğıda dökmelisin. Gövdeni kurşunlara siper ederek inkılabı savunmaktan çok daha önemli bir vazife bu...”</p>
<p class="calibre1">Sonunda dayanamayıp söyledim dilimin ucuna kadar gelen sözleri.</p>
<p class="calibre1">“Ve daha güvenli. Hele bir de Paris’e gidersek hiçbir tehlikesi yok. Uzaklardan seyrederiz vatanımızın altüst oluşunu.” İtiraf ediyorum sesim biraz kibirli çıkmıştı. Ama aldırmadın, anlamak istercesine aklımın, kalbimin içindekileri görmek istermişçesine baktın gözlerimin derinliklerine.</p>
<p class="calibre1">“Sen korkak değilsin Şehsuvar, biz korkak değiliz, biz kaçmıyoruz. Aksine vatanın, milletin başına gelenleri yazmak için en uygun şartları hazırlıyoruz kendimize. Bu koca ülkede kaç Şinasi, kaç Namık Kemal çıktı, kaç Abdülhak Hamit var? Ama senin olmak istediğin o inkılapçılardan, o fedailerden yüzlerce var. Anlamıyor musun, sen farklısın Şehsuvar. İktidarı değiştirmek zordur ama daha zoru kültürü değiştirmektir, yazacağın romanlar bu çetin işi kolaylaştırabilir...”</p>
<p class="calibre1">O kadar emindin ki kendinden, bir an ben de inanır gibi oldum sözlerine, ama artık çok geçti. Kendimi köşeye sıkışmış gibi hissediyordum, bu da fena halde asabımı bozuyordu.</p>
<p class="calibre1">“Benim yetenekli olduğumu nereden biliyorsun? Selanik’te birkaç küçük dergide öyküleri neşredilince yazar mı oluyor insan?”</p>
<p class="calibre1">Gitgide sinirleniyordum ama sen yine aldırmadın, hâlâ beni ikna edebileceğini zannediyordun.</p>
<p class="calibre1">“Kendine haksızlık etme, okuma yazma öğrendiğimden beri edebiyatla içli dışlıyım.” O aklımı başımdan alan tatlı gülümsemeni takındın. “Unutma, babam Fransa’da edebiyat profesörü... Latife bir yana sen hakikaten kabiliyetlisin Şehsuvar. Olmasan söylemem. Sade ben değil, Leon Dayım da dile getirdi kaç kez. Bunu biliyorsun zaten... Niye inkâr ediyorsun ki?” Duraksadın. Evet, gülümsemen öylece dondu kaldı dudaklarında. Gözlerinde her şeyi anladığını ispatlayan bir şaşkınlık, derin bir hayal kırıklığı belirdi. “Bana yalan söyledin değil mi? Onlara çok daha önce katılmıştın değil mi?” Tek tek dökülmüştü bu kelimeler ağzından ve o kurşun gibi ağırlaşan bakışların bir an olsun ayrılmıyordu üzerimden. “Çok daha evvel etmiştin o yemini. Kim bilir ne zamandır üyesin îttihat Terakki’ye. O Manastır’a gitmeler, tam da Şemsi Paşa’nın vurulduğu günlerde...” Başını ellerinin arasına aldın. “Tanrım, ne budalayım...” Yaptığıma hâlâ inana-mıyormuş gibi hayretler içinde bakıyordun. “Hani birbirimize karşı dürüst olacaktık Şehsuvar? Hani yalan olmayacaktı aramızda?” Elinle usulca başına vurdun. “Tanrım, ne kadar budalaymışım.”</p>
<p class="calibre1">“Seni tehlikeye atmak istemedim...” İlk aklıma gelen mazeret buydu. “Biliyorsun ki İttihat ve Terakki gizli bir cemiyet. Aslına bakarsan hâlâ tam olarak hukuki bir statü kazanamadı. Herhangi bir tutuklanma vaziyetinde, senin de başını belaya sokmak istemedim.”</p>
<p class="calibre1">Derin bir hüzün kapladı siyah gözlerini.</p>
<p class="calibre1">“Yapma Şehsuvar, hâlâ aptal yerine koyuyorsun beni, yeter yapma! Beni umursamıyorsan, hiç değilse kendine duyduğun saygı yüzünden yalan söyleme artık. Beni kandırdın, hakikat bu. ‘İnkılap, senden daha çekici geldi’ de anlarım, ‘Vatan, aşktan daha önemli’ de anlarım. Ama seni korumak için filan laflarının arkasına saklanma.” Kaşların çatıldı, gözlerinde öfke kıvılcımları çaktı. “Hem sen kim oluyorsun da beni korumaya kalkıyorsun? Ben çocukluğumdan beri bu olayların içindeyim zaten. Babam Paris’e keyfinden mi gitti zannediyorsun, görüşleri fazla liberal diye tepki çektiği için kaçmak zorunda kaldı bu rezil şehirden. Heçn Osmanlı istibdadından, hem kendi cemaatinden... Leon Dayım ise daha sen doğmadan hürriyet hareketinin içindeydi. Hem Selanik’te, hem Paris’te, hem de Dersaadet’te...” Ağlamamak için kendini güç tutuyordun. Hayal kırıklığı içinde başını salladın. “Senin hakkında yanılmışım Şehsuvar... Yazık, hakikaten çok yazık...”</p>
<p class="calibre1">O kadar haklıydın ki ne diyeceğimi bilemedim, içine düştüğüm bu zavallı vaziyetten kurtulmak için yalandan bir öfkeye sarıldım.</p>
<p class="calibre1">“iyi o zaman, madem hakikatleri gördün, söyleyecek fazla bir şey yok. Ben gidiyorum.”</p>
<p class="calibre1">Ne git dedin ne de kal. Sadece baktın, derin bir ızdırap-la ağırlaşan siyah gözlerini yüzüme dikerek, sadece baktın. Ama bakışların o kadar itham edici, o kadar etkileyiciydi ki, yanında biraz daha kalsam, beni affet diye ayaklarına kapa-nabilirdim. Abartmıyorum, inan yapabilirdim bunu, işte bu kadar alçalmaktan korktuğum için telaşla kalktım.</p>
<p class="calibre1">“Hoşça kal Ester,” dedim güya fiyakalı bir tavırla. “Umarım mesut olursun.”</p>
<p class="calibre1">Karşılık vermedin, muhtemelen arkamdan bile bakmadın, o tarumar olmuş bahçede, balıklan çoktan ölmüş o taş havuzun başında, hafızama nakşolan solgun bir resim gibi öylece kalakaldın...</p>
</body>
</html>
