<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>“Bu, bir intikam oyunu değildi.” <span class="calibre7">wm</span></p>
<p class="calibre1"><a id="bookmark1"></a><span class="calibre7">Merhaba Ester, (5. Gün, Öğle)</span></p>
<p class="calibre1">Yine öğleye doğru uyandım. Oda hizmetlisi kadın alıştı artık bu halime. Ne zaman fırsat bulursa o zaman temizliyor odayı. Bazen üst üste iki gün girmediği oluyor içeriye. Sokaktaki hafiyeler gibi o da yolumu gözlüyor işini yapmak için. Gerçi sokaktakiler hâlâ yok ortalıkta. Gitgide daha çok inanıyordum Mehmed Esad’ın söylediklerine. Yine de emin olmak için Cezmi Bey’le buluşmayı beklemek lazım. O buluşmanın da olabileceğinden çok şüpheliyim ya, bu bizim tavşan yürekli Reşit’in, benim gibi mimli bir adamı, o kadim ittihatçıya götürmesini beklemek hayal olabilir. Kadim ittihatçı diyorum, çünkü Cezmi yenildiğimizi hiçbir zaman kabul etmedi. En son Terakkiperver Cumhuriyet Fırkası’nın İstanbul teşkilatında vazife yaptığını duymuştum. İki sene önce filan olmalı, Kara Kemal anlatmıştı.</p>
<p class="calibre1">“Matrak adam şu bizim Cezmi, aynı Enver Paşa gibi, arzularını hakikat zannediyor. Terakkiperver Cumhuriyet Fır-kası’nın idarecisi değil de, sanki cumhuriyetin valisiymiş gibi davranıyor. Polislerle, zabıtayla filan da öyle konuşuyor. Sanki askerliği sona ermemiş, sanki hâlâ kendisi binbaşı, ötekiler de emir erleriymiş gibi... Fırsat bulursam, İttihat ve Te-rakki’nin iktidarda olmadığını söyleyeceğim ona. Yoksa hem kendi başını belaya sokacak hem etrafındakilerin.”</p>
<p class="calibre1">Kara Kemal, muhtemelen bizim emekli binbaşıyı ikaz edemeden öldürülmüştü, belki o vazifeyi ifa etmek de bana düşecekti. Ama farklı bir Cezmi’yle de karşılaşabilirdim, belki de İzmir Suikastı’ndan sonra o da değişmişti. Baksana, ittihatçıların gözünü budaktan sakınmayan fedailerinden Mehmed Esad bile hükümet adına çalışmaya başladığını söylüyor. Dünya değişiyor, devir değişiyor, insanların değişmesi de normal değil mi? Yakında anlayacağız zaten. Mesele, Re-şit’i, beni Cezmi’ye götürmesi için ikna etmekte. Gerçi, buluşma teklifi ondan geldi ama dün gece yaşananlardan sonra, her an cayabilirmiş gibi geliyor bana.</p>
<p class="calibre1">Hem haksız da sayılmaz, Cezmi’yle görüşmek tehlikeli olabilir. Muhtemelen o da benim gibi takibat altındadır. Ama başımdaki bu muammayı çözmek için bu kadarını göze almak zorundaydım.</p>
<p class="calibre1">Neyse daha bu buluşmaya vakit var, biz 1908 senesine dönelim yine. Büyük coşkuların, derin ızdıraplann birlikte yaşandığı o fevkalade seneye. Ayrılmıştık, hem de birbirimizi sevmemize rağmen, hem de aşkımız henüz bitmemiş olmasına rağmen. Sebebini elbette biliyordum, birlikte olmamız imkânsızdı elbette anlıyordum. Mesele aklın kabul ettiğini, kalbe anlatmaktı, işte onu beceremiyordum. Ayrılmıştık, lâkin sen her zaman, her yerde yanımdaydın. Sadece dava arkadaşlarımla birlikteyken, zihnimi tümüyle vazifeme vererek senden kurtulabiliyordum. Çünkü kalp ağrısının tek çaresi her anının, her gününün dolu olmasıdır. Aklını sürekli olarak birbirinden mühim meselelerle meşgul etmelisin ki kaybettiğin sevgiliye dair hiçbir hatıra seni rahatsız etmesin. Fakat olmuyordu, vazifeler tamamlanınca, arkadaşlar uzaklaşınca, kendimle baş başa kalınca tekrardan başlıyordu o ız-dırap. içimdeki bu saklı kederi göremeyenler, gülen yüzüme bakıp beni mesut zannediyorlardı. Biçare anacığım da öyle zannetmişti işte. Elini öpüp, hayır duasını alıp Dersaadet’e gitmek için istasyonun yolunu tutmadan evvel, saçlarımı okşayarak okumuş üflemişti.</p>
<p class="calibre1">“Hayırlı olsun evladım,” demişti üzüntüsünü gizleyerek. “Demek Bab-ı Âli Tercüme Odası’nda çalışacaksın. Ne kadar büyük şeref. Demek Devlet-i Aliyye, babanı Fizan’a sürerek işlediği kusuru, seni Dersaadet’e yollayarak telafi etmek istiyor. Bu vazifeyi kabul ederek doğru olanı yapıyorsun. Başmuallim</p>
<p class="calibre1">Emrullah Bey’in oğluna da bu yakışırdı zaten.” Nemli gözlerini ak tülbendinin ucuyla sildikten sonra da eklemişti: “Hem devlete kin güdülmez. Kısmet işte, senin rızkın da payitaht-taymış evladım. Ne diyelim aynlık oldu, ölüm olmasın.”</p>
<p class="calibre1">Oysa ölüm de olacaktı, zavallı anacığımın yaralı, yorgun yüreği bir de bu hasreti kaldıramayıp bir gece ansızın du-ruverecekti. Ama daha o günlere çok vardı, o sıralar ölüm dendiğinde gözlerimin önüne gelen, Selanik sahiline inen o dar sokakta kanlar içinde yatan üç erkek bedeniydi. Üç ölü genç erkek... Ne yazık ki gözümün önündeki bu görüntüler yeni ölümlerle çeşitlenecekti. Bizim için ecelinle ölmek büyük şanstı. Sadece cemiyettekiler için söylemiyorum, bütün cihan için böyleydi bu; artık insanın insan eliyle öldürüldüğü korkunç bir devir başlamak üzereydi. Evet, bu patlayan tabancalar, çok değil hepi topu altı yıl sonra ateşlenecek topların, atılacak bombaların ilk habercileriydi. Ama bizim arkadaşlarımızın birçoğu altı yıl sonrasını göremeyecekti. Neyse bu kadar girizgâh yeter, hikâyemizin payitahttaki bölümüne başlayalım istersen.</p>
<p class="calibre1">Dersaadet’e gelince, Basri Bey Beşiktaş’ta, Yıldız Sarayı’na kuş uçumu üç yüz metre uzaklıkta bir eve yerleştirdi beni. Ev, o kadar yakındı ki saraya, takılmadan duramadım bu iyi yürekli zabite:</p>
<p class="calibre1">“Ne o Basri Bey, sarayı ele geçirmek icap ederse zorlanmayalım diye mi bu kadar yakına getirttiniz beni?”</p>
<p class="calibre1">Latife bir yana, geniş ahşap merdivenleri olan bu iki katlı evi çok sevmiştim aslında. Sizinkinden çok daha küçük, ama en az sizinki kadar şirin bir de bahçesi vardı. Spiros adında bir berbere aitti burası ama berberin ruhu üç yıl önce huzura kavuştuğu için, karısı Madam Melina çekip çeviriyordu evi. Çok iyi bir kadındı Melina, enfes yemekler yapıyordu ama ağzından ev lafı çıkmasın, küplere biniyordu.</p>
<p class="calibre1">“Konak burası,” diyordu. “Böyle büyük ev mi olur? Huzur içinde uyusun Spiros, az mı ter döktü yapılırken...”</p>
<p class="calibre1">Daha ilk görüşte ısınmıştı kanım bu yaşlı, tombul kadına. Gönlündekini saklamayan, ne düşünüyorsa pat diye yüzüne söyleyen dobra insanlar vardır ya, işte onlardandı Madam Melina. Her zaman sürmeli, iri mavi gözleri çoğunlukla neşeliydi. Sadece rahmetli kocasını hatırladığında koyu bir hüzün basardı geniş yüzünü. Hiç çocukları olmamıştı, belki de bu yüzden oğlu gibi sevdi beni. Ne yalan söyleyeyim, ben de sevdim onu. İkinci annem oldu. İstanbul’a tümüyle yerleştikten sonra hep bu evde kaldım. Ve sonunda altından hiçbir zaman kalkamayacağım büyük bir iyilik yaptı Madam Melina bana. Ölmeden önce, bütün mirasını, 1908 yılının sonbaharında bu eve kiracı olarak gelen o Selanikli delikanlıya bıraktı.</p>
<p class="calibre1">Mekteb-i Sultani’de tahsil görürken, İstanbul, Cadde-i Ke-bir’den ibaretti benim için, Meşrutiyet senelerinde ise Beşiktaş ve Bab-ı Âli’den ibaret oldu. Evet, güya işyerim, Bab-ı Âli yokuşundaki Müsavat Neşriyat’ta mütercimlikti. Müsavat Neşriyat paravandı. Kitap neşretmek dışında her şey yapılıyordu. Ama yalandan da olsa sevdiğim bir mesleğin erbabı gibi görünmek yine de gurur veriyordu bana. Öyle ki bir gün dayanamayıp, yayınevinde güya neşriyat sorumlusu olan Kâzım Bey’e sordum:</p>
<p class="calibre1">“Yok mu tercüme edilecek bir roman? Boş vakitlerimde uğraşayım biraz. Hem de size neşredecek bir kitap bulmuş oluruz.”</p>
<p class="calibre1">Kaşlarını çatarak söylendi:</p>
<p class="calibre1">“Başımıza icat çıkarma Şehsuvar. Ben naşir değil, emekli askerim. Ne anlarım roman neşretmekten, matbaadan?” Ama vazgeçmedim, Beyazıt’ta sonradan ahbap olacağım bir kitapçıya dadandım. Asıl adını hatırlamıyorum, latifey-le karışık “Kitap Sultanlığının Veziri” diye çağırıyordu esnaf onu. Bu feleğin çemberinden geçmiş, cin gibi uyanık adamdan bana Fransızca kitaplar bulmasını istedim.</p>
<p class="calibre1">“Üç gün sonra gelin,” dedi Vezir kendinden emin bir tavırla. “Romanınız hazır olacak beyzadem.”</p>
<p class="calibre1">Hakikaten de üç gün sonra gittiğimde Anatole France’ın <span class="calibre7">Le Lys Rouge</span> romanını uzattı bana.</p>
<p class="calibre1">“Bu işinizi görür mü? İsterseniz Victor Hugo’nun eserlerini getirteyim ya da Stendhal’ın kitaplarını...”</p>
<p class="calibre1">Teşekkür ederek aldım romanı. Ve derhal <span class="calibre7">Kırmızı Zambak </span>adıyla tercüme etmeye başladım. Geceleri erkenden odama çekilip elimde kâğıt kalem gaz lambası ışığında, okuyup yazdığımı gören Madam Melina daha bir itibar göstermeye başlamıştı bana.</p>
<p class="calibre1">“Aferin Şehsuvar Bey evladım. İyi ki sana kiralamışım odayı, bak ne güzel, kâğıt kalem hiç düşmüyor elinden.”</p>
<p class="calibre1">Zavallı Madam Melina çok sonra öğrenecekti cemiyetin fedailerinden biri olduğumu. Trablusgarp’a gittiğimde bile Müsavat Neşriyat’ın işleri için seyahat ettiğimi zannetti.</p>
<p class="calibre1">“Sana bu kadar iyiliği dokunan o kadına da mı yalan söyledin?” diyeceksin. Ama hakikati söyleseydim, endişelenecekti, üzülecekti, belki de kırılacak eskisi kadar saygı duymayacaktı bana. Neyse ki, benim müthiş romanlar yazacak müstakbel bir muharrir olduğumu düşündü senelerce.</p>
<p class="calibre1">“Tercüme, tercüme, bu kadarı kâfi,” diye azarlıyordu zaman zaman. “Artık kendi romanını yazmalısın. İsmin de tam muharrir ismi, Şehsuvar Sami. Ne güzel durur kitap kapağının üzerinde.”</p>
<p class="calibre1">Son senelerde umudu azalsa da bana inanmaktan vazgeçmedi hiç. Anlayacağın sevgili Ester, benden başka herkes inanmıştı yazar olacağıma. Ben ise o en verimli çağlarımı siyasetin emrettiği vazifeleri icra etmekle geçiriyordum. Müsâvât Neşriyat’ın asıl amacı, cemiyete, dolayısıyla meşrutiyete karşı olanların tespit edilmesi, mümkünse yıldırılması, olmuyorsa tesirsiz hale getirilmesiydi. Evet, artık biz de başlamıştık jurnal toplamaya... Cemiyetin gizli kanadı, teşkilatlandığı her yerde, kim kimdir, kimin yanındadır, kime muhaliftir suallerine cevap arıyordu. Çünkü, çok düşmanımız olduğuna inanıyorduk; hem sarayda, hem hükümet makamında hem de milletin arasında... Siyasetçiler, devlet memurları, mollalar, gazeteciler, askerler, esnaf... Ama bunların içinde en fenası Abdülhamit’in hafiyeleriydi... Gerçi, meşrutiyetin güneşi Memalik-i Osmani’ye üzerine doğar doğmaz Serhafiye Ziya Paşa kapağı çoktan İngiltere’ye atmıştı ama çoğu hâlâ aramızda dolaşıyor, hâlâ ortalığa nifak tohumlan saçıyor, meşrutiyeti baltalamanın yollarını arıyorlardı...</p>
<p class="calibre1">Bu alçaklar güruhundan muhbir, rüşvetçi ve milletin ırzına dahi tasallut edecek kadar hayasız olan Fehim Paşa, Bur-sa’da halk tarafından linç edilerek öldürüldü. Memleketin farklı şehirlerine sinsice yerleştirilmiş hafiyeleri bir bir ortaya çıkarıyor, bu nifak merkezlerini, bu şer odaklarını tek tek, isim isim, adres adres tespit ediyorduk. Vatana hıyanetlerini hak ettikleri şekilde ödetiyorduk onlara.</p>
<p class="calibre1">O yıl Aralık’ın ilk günlerinde, bu zalimler güruhunun, belki de en alçağı olan İsmail Mahir Paşa’nın peşine düştük. Abdülhamit’in en güvendiği adamlardan biriydi. Eli kanlı arkadaşlarının akıbetlerini öğrendiğinden, kendi başına gelecekleri de tahmin ediyor, konağına kapanıp burnunun ucunu dışan çıkarmıyordu. Onu sokağa çekmek için bir tezgâh kurduk. Yıldız Sarayı’ndan gönderilmiş gibi görünen şifreli bir telgrafla, güya padişahın kendisini çağırdığını duyurduk. Başlarda kuşkulansa da sonunda yolladığımız telgrafa inanarak çıktı evinden. Aradığımız fırsat, Sultan Mah-mud’un türbesinin önünde ayağımıza gelmişti. Hak ettiği cezaya çarptırdık, elinde yüzlerce masumun kanı bulunan o mendeburu. Hayır, tetiği ben çekmedim, sadece tertibat alan grubun içindeydim.</p>
<p class="calibre1">Eminim bu satırları okurken, “Nasıl oluyor da insanların öldürülmesinden böyle bir sevinç duyuyorsun?” diye hayretlere kapılmışsındır yine. Ama unutma, çok değil daha altı ay önce İsmail Mahir Paşa gibi adamlar, vatanın en şerefli, en yiğit oğullarını jumallediler, -ki, ölüme, sürgüne yolladıkları zabitlerin arasında cemiyete hiç bulaşmamış, suçu günahı olmayan insanlar dahi vardı- aileleriyle birlikte hepsinin hayatlarını mahvettiler. Tıpkı benim aileme yaptıkları gibi, tıpkı zavallı babama yaptıkları gibi.</p>
<p class="calibre1">Yanlış anlama, bu bir intikam oyunu değildi, ama biz o gün kararlı olmasaydık, bu adamlar tekrar kazanacaklardı. Onlar kadar akıllı, onlar kadar iradeli ve onlar kadar acımasız olmak zorundaydık. Meşrutiyeti başka türlü ayakta tutamazdık. Elbette bütün bu suikastlar tereyağından kıl çeker gibi olmadı, karşımızdaki adamlar da en az bizim kadar usta, bizden çok daha tecrübeli ve çok daha kıyıcıydılar, öyle ki, İsmail Mahir Paşa suikastından sonra sarayın en kurnaz hafi-yelerinden, cemiyetin yeminli düşmanı, acımasız katil Solak Kani’yi cezalandırırken az kalsın canımdan oluyordum.</p>
<p class="calibre1">Aralık ayının ortalarına doğruydu. Yılın ilk kan düşmüştü Dersaadet’e. Aylardır Solak Kani’yi kolluyorduk. Ama herif, sanki cin taifesindenmiş gibi öyle uyanık, öyle pire gibi çevikti ki, bir kaybedersen, bir daha bulana hak getire. Tam dokuz kez atlattı bizi, tam dokuz kez izini kaybettirdi. Fakat sonunda kaldığı yeri tespit ettik. Eyüp’te mezarlıkların hemen arkasında aşı boyalı, hortlaklarla, gulyabanilerle komşuluk eden iki katlı ahşap bir ev. Devr-i Istibdat’ta Solak Kani’ye ihbarcılık eden Leb-i Şeker Seyfi adında bir tellağın evi. Adından da anlaşılacağı üzere, tellaklık kadar başka konularda da hünerli olan bu rezil, aynı zamanda kadınlık vazifesi de veriyordu Solak Kani’ye.</p>
<p class="calibre1">Bütün şehirde sapkınlığıyla nam salmış Leb-i Şeker’in bizim ahlaksız hafiyenin yüreğinde yeri bir başkaymış. Bir afyona, bir de bu Leb-i Şeker denen me’bûna müptelaymış ki, haftada en az bir kere görmezse rahat edemezmiş. Bizim ha-fiyelerin günler süren tetkikleri neticesinde, Solak Kani’nin çarşamba geceleri eve girip, sabah ezanı okunurken çıktığını haber almıştık. Adamın defterini dürmek için kulağımız yolda, elimiz tetikte, haber bekliyorduk. Bir hafta sonra geldi beklediğimiz jurnal. Malumat doğruydu, haber katiydi; bizim sinsi hafiye, mezarlıkların arasına saklanmış bir günah mabedi gibi dikilen o meşum eve girmişti. Ama çarşamba değil cuma gecesi. Basri Bey, ben, bir de Mülazım Fuad hemen Eyüp’e intikal ettik. Evet, üç kişilik grubumuzun yeni üyesi bizim gibi Selanikli olan Fuad’dı. O kibirli Mehmed Esad’a hiç benzemiyordu, son derece nazik bir insandı, ne kadar cesurdu henüz bilmiyordum ama iyi bir edebiyat okuruydu, Fransızcası da en az benimki kadar iyiydi ama enteresandır, asıl alakası tiyatroydu. Yerli, ecnebi, Selanik’teki hiçbir piyesi kaçırmamıştı. Mehmed Esad gibi sanattan uzak nobran bir zabitten sonra Fuad’ın ekibe katılması bir armağan gibi gelmişti bana.</p>
<p class="calibre1">Sabah ezanı okunmadan, Leb-i Şeker’in evine yüz metre kadar mesafede bir tepenin ardına karargâh kurduk. Karargâh kurduk dediğime bakma, artık mezarlık bekçilerinin kullanmadığı ahşap bir kulübeye sığındık. Mezarların arasından kıvınlarak tellağın evine uzanan karlarla kaplı yol, sığındığımız kulübenin önünden geçiyordu. Solak Kani evden çıkarsa, mecburen önümüzden geçecekti. Kâğıt üzerinde hesaplarımız kusursuzdu ama sadece kâğıt üzerinde. Üstelik kulübede ne bir soba vardı ne mangal, hava da inadına soğuk, inadına nemli. Yardımımıza yıllarca Makedonya dağlarında eşkıya kovalamaktan edindiği tecrübeyle tedarikli gelen Basri Bey’in konyağı yetişti. Cebinden çıkardığı şişeyi uzattı.</p>
<p class="calibre1">“Şunu için arkadaşlar, ısınırsınız.”</p>
<p class="calibre1">İçtik, iyi de geldi ama bir yere kadar. Sonunda zıplayarak ısınmaya kadar vardırdık işi. İçimizden de şu alçak, bir an evvel dışarı çıksa da tepeleyip sıcak bir yere kapağı atsak diye geçiriyorduk. Ama vakit ilerliyor, ne kapı açılıyor ne de Solak</p>
<p class="calibre1">Kani’nin cenabet suratı görünüyordu. Soğuğa daha fazla dayanamayan Mülazım Fuad,</p>
<p class="calibre1">“Gidip basalım şu evi,” diye söylendi. “Valla donup gideceğiz yoksa bu kulübede.”</p>
<p class="calibre1">O her zamanki sakin haliyle, elindeki konyak şişesini uzattı Basri Bey.</p>
<p class="calibre1">“Donmayız, donmayız, zaten çok sürmez şimdi çıkar iblis dışarı. Sabalf namazına giden cemaatin arasına karışmak mecburiyetinde. ”</p>
<p class="calibre1">Konyak şişesini alan Fuad ağzına götürmedi.</p>
<p class="calibre1">“Ya çıkmazsa,” diye itiraz etti. “Ya uyku ağır basar da yatakta kalmak isterse?”</p>
<p class="calibre1">Kendinden emin başını salladı Basri Bey.</p>
<p class="calibre1">“Çıkar, çıkacak... Abdülhamit’in en çok ihtimam gösterdiği husus, hafiyelerin eğitimi, disiplini. Onları beynelmilel prensiplere uygun şekilde yetiştirdi. O sebepten, sarayın ha-fiyeleri her zaman disipline riayet eder.”</p>
<p class="calibre1">Bu sözler de tatmin etmemişti Mülazım Fuad’ı; üşüyordu çünkü, donuyordu. Şu lanet olası soğuk, zaten bozuk olan asabını iyice bozuyor, iyice sabırsız kılıyordu onu. Konyaktan dolu dolu bir yudum daha çekti. Şişeyi bana uzatırken,</p>
<p class="calibre1">“Javert’i hatırlıyor musun?” diye sordum. “Hani <span class="calibre7">Sefiller'de-</span>ki polis şefi...”</p>
<p class="calibre1">Şişeyi uzatan eli havada öylece kaldı bir an.</p>
<p class="calibre1">“Hatırlıyorum tabii...” Ben konyağı alırken sordu: “Ne alakası var Javert’in mevzuyla?”</p>
<p class="calibre1">“O da prensiplerine bağlı bir polisti... Sonuna kadar da öyle kaldı...”</p>
<p class="calibre1">Konyaktan bir yudum da ben içerken itiraz etti:</p>
<p class="calibre1">“Bizim hafiyelerin yanında Javert melek kalır...” Düşündü. “Ukalalık etmek istemem ama Victor Hugo biraz abartmış bence... Hep romantik tarafından bakmış meseleye... Öyle değil mi?”</p>
<p class="calibre1">Amacıma ulaşmıştım, zihni sevdiği bir konuyla meşgul olunca soğuğu unutmuştu Fuad.</p>
<p class="calibre1">“Niye romantik olsun?” diye tartışmayı alevlendirmeye çalıştım. “Bence oldukça realist. İyiliği de kötülüğü de sebepleriyle anlatıyor.”</p>
<p class="calibre1">Üstü şiltesiz tahta divana oturdu.</p>
<p class="calibre1">“Ama insanı hep iyi olarak gösteriyor. Mesela başkahra-man Jean Valjean, adam iyilik abidesi... Biraz daha zorlaşa, :övbe tövbe, adam peygamber olacak. Böyle biri var mı hayatta? Yok azizim, sanatta en iyi anlatma tarzı komedidir. Mesela Moliere’in <span class="calibre7">Cimri</span> piyesindeki Harpagon karakterini düşün. Moliere, adamın para tutkusunu öyle anlatır ki, bir noktadan sonra, komik olaylar adeta bir drama dönüşür...” Edebiyatla arası hiç de iyi olmayan zavallı Basri Bey dayanamadı:</p>
<p class="calibre1">“E yeter artık, Victor Hugo’ymuş, Moliere’miş... Gören de hafiye peşinde değil, muharrirler toplantısında zannedecek bizi...”</p>
<p class="calibre1">Sözünü tamamlayamadan Eyüp Camii’nin müezzini başladı sabah ezanını okumaya. Mübareğin öyle de güzel bir sesi vardı ki, ölmek, öldürmek, vahşi duygular değil, yüce hisler uyandırıyordu insanda. Hepsine boşverip Basri Bey’e izahata hazırlanıyordum ki, Leb-i Şeker’in tahta kapısının açıldığını fark ettim.</p>
<p class="calibre1">“Bi’ dakika, bi’ dakika,” diye kırık pencereyi gösterdim. "Solak çıkıyor galiba.”</p>
<p class="calibre1">iki arkadaşım da pencerenin önüne sinerek pürdikkat mezarlıktaki eve bakmaya başladılar... ilk tepki Fuad’dan geldi... “Ama bu bir hanım. Baksanıza çarşaflı...”</p>
<p class="calibre1">Alacakaranlıkta gözlerimi kısarak seçmeye çalıştım. Haklıydı, bu bir kadındı. Burma bıyıklı, yeniçeri cüsseli bir hafiye beklerken, narin bedenli bir hanım zuhur etmişti.</p>
<p class="calibre1">“Yuh olsun!” diye mırıldandı Fuad. “Rezil herif bir de kadın almış yatağına.”</p>
<p class="calibre1">Çok geçmedi, Basri Bey’in çatılan kaşları açıldı, hınzır bir gülümsemeyle aydınlandı yüzü.</p>
<p class="calibre1">“Ne kadını Fuad! Anlamadın mı, beklediğimiz herif bu. Evet, Solak Kani şu gelen çarşaflıdan başkası değil.”</p>
<p class="calibre1">Şemsi Paşa’yı vuran Mülazım Atıf’ın bir çarşafa bürünerek Resne’ye kaçışını hatırladım. Bizim kullandığımız bu metodu Yıldız’ın hafiyeleri niye kullanmasînlardı? Üçümüz birden sarıldık silahlarımıza ama kulübeden çıkmadık. Kani yol alsın, önümüze düşsün diye sabırla bekledik. Birkaç dakika sonra değme hanımlara taş çıkartırcasına salınarak geçti önümüzden rezil herif. Beş metre kadar gittikten sonra, Basri Bey’in talimatıyla Fuad’la ikimiz fırladık dışarı.</p>
<p class="calibre1">“Kıpırdama,” diye gürledi Mülazım Fuad. “Kısmetin buraya kadarmış Solak Kani.”</p>
<p class="calibre1">İkimizin de tabancaları üzerine çevrilmişti, tetiğe dokunmamıza ramak kalmıştı ki, bir silah patladı, sırtımda bir yanma hissettim. O anda anladım patlayan tabancanın bizimkilerden biri olmadığını. Birden Basri Bey’in Revolver’i de konuşmaya başladı kulübenin penceresinden. Ben yere yığılırken, önümüzdeki adam “Ay, adam öldürüyorlar,” diye çarşafını sıyırıp koşmaya başlamıştı. Evet, Solak Kani değil, Leb-i Şeker Seyfi’ydi kara kumaşın içinden çıkan. Abdülhamit’in akıllı hafiyesi, bizi fena faka bastırmıştı. Eyüp’te karlar içindeki o mezarlıkta kendimi kaybetmeden önce bu sözler geçmişti aklımdan.</p>
<p class="calibre1">Ayıldığımda hiç tanımadığım bir evdeydim, başucumda daha önce görmediğim bir adamla, Basri Bey vardı.</p>
<p class="calibre1">“Uyanıyor,” dedi tanımadığım adam. “Söylediğim gibi birkaç güne kalmaz toparlar.”</p>
<p class="calibre1">Olanı biteni anlamaya çalışırken, bizim tecrübeli kumandan yaklaştı.</p>
<p class="calibre1">“Geçmiş olsun Şehsuvar” dedi sağ elimi sımsıkı tutarak. “Nasılsın, iyi misin?”</p>
<p class="calibre1">Sersem gibiydim ama ağn, sızı hissetmiyordum.</p>
<p class="calibre1">“Sağ olun Kumandanım, iyiyim.” Bakışlarım Mülazım Fu-ad’ı aradı, odada göremeyince yoksa diye geçirdim içimden.</p>
<p class="calibre1">“Merak etme, Fuad da iyi,” dedi ne düşündüğümü anlayarak. “Senin yaran dışında bir sıkıntımız yok. Ama yakında iyileşecek.”</p>
<p class="calibre1">İşte böyle Esterciğim, acımasız olan biz değildik, yaşadığımız dünya, yaşadığımız çağ, bütün bir insanlıktı. Biz, bu vicdanını, bu merhametini yitirmiş dünyayı hale yola koymaya çalışıyorduk. Ama bu iş, romanlarda anlatıldığı kadar kolay değildi, mecburen kaba güce ve silaha başvuruyorduk, hem de kendi canımızdan olma pahasına...</p>
<p class="calibre1"><a id="bookmark2"></a>“Mahvolduk evladım, mahvoldu vatan...”</p>
<p class="calibre1"><span class="calibre8">m</span></p>
<p class="calibre1"><span class="calibre7">İyi Akşamlar Ester, (5. Gün, Akşam)</span></p>
<p class="calibre1">Nihayet şans perisi insafa gelmeye başladı. Evet, yann Cezmi Kenan’a gideceğiz. Akşam yemeğinde konuştuk Re-şit’le. Aslında onunla yemek yemeyi düşünmüyordum, dışan çıkmayı, Taksim Bahçesi’ne kadar uzanmayı tasarlamıştım. Yeni bir orkestra gelmiş diyordu başgarson İhsan.</p>
<p class="calibre1">“Siz seversiniz, <span class="calibre7">Faust’</span>dan, <span class="calibre7">Traviata</span>’dan şarkılar söyleyen bir de Alman tenor varmış.”</p>
<p class="calibre1">Evet, operayı seviyordum, sizin evde tanışmıştım bu sanatla. Biliyorum, sen pek hazzetmezdin ama Leon Dayı çok hoşlanırdı. Hatırlarsan, Giuseppe Verdi’nin <span class="calibre7">Rigoletto</span>’sunu izlemek için Venedik’e kadar gitmişti. Bir gün şakayla karışık, “Abdülhamit’le tek ortak yanımız bu sanat,” demişti. “İkimiz de bayılıyoruz operaya.” Ama benim operayı sevmeye başlamam, Leon Dayı’nın avukatlık bürosunda olmadı. Trablusgarp Harbi sırasında, Italyanlardan ele geçirdiğimiz bir gramofon ve <span class="calibre7">Faust</span> operasının plaklarıyla oldu. Aynı çadırı paylaştığım zabitler başta karşı çıksalar da zamanla onlar bile alıştılar, bu alafranga müziğe. Pera Palas’a gelince de alafranga müziğe alakamı işiten Reşit bir gramofon koydurmuştu odama.</p>
<p class="calibre1">Neyse, yani bu akşam Taksim Bahçesi’ne gitmeyi, karnımı doyururken, bir yandan da ruhunu şeytana satan Faust’un kaderini anlatan şarkılar dinlemeyi planlamışken, lobide Re-şit’e yakalandım.</p>
<p class="calibre1">“Hayatta olmaz Şehsuvar ağabey,” dedi kati bir ifadeyle. “Bu akşam benim misafirimsin.”</p>
<p class="calibre1">“Yahu Reşit daha sabah senin misafirindik,” diyecek oldum, dinlemedi, kaş göz işaretiyle îhsan’a masayı kurmasını emretti. Dur, meraklısındır, menüyü de sıralayayım sana. Önce bir düğün çorbası, ardından paça böreği, salçalı sığır filetosu, jelatinli sülün ve kestane tatlısı. Tabii finalde de şekerli Türk kahvesi... Evet bir yandan bu enfes yemekleri mideye indirirken, bir yandan da şu buluşma mevzusuna getiriyordum lakırdıyı. Sanki pek de mühimsememiş gibi,</p>
<p class="calibre1">“Şu bizim Binbaşı Cezmi,” dedim ağzımdaki lokmayı çiğnedikten sonra. “Nasıl davranıyor sana? Yani onu ziyaret ettiğinde diyorum.”</p>
<p class="calibre1">Ne bir tedirginlik, ne bir heyecan belirdi yorgun yüzünde, “Çok iyi. Çok memnun oluyor beni gördüğüne.”</p>
<p class="calibre1">İşte bu garipti. Bir yandan polisten ölesiye korkuyor, öte yandan eski bir ittihatçının evini ziyaret etmekten çekinmiyordu.</p>
<p class="calibre1">“Biliyorsunuz rahmetli babamla harbiyeden arkadaşlar,” diye sürdürdü sözlerini. “Sizden, daha eski arkadaşlar.” Duraksadı. “Gidiyoruz değil mi?” Yan masaya bir göz attı. İştahla yemeklerini mideye indiren, karı koca İngiliz’in bizi dinlemediğini görünce sürdürdü. “Hem size söyleyecekleri var sanırım... Şu Mehmed Esad’la ilgili... Size ziyarete geldiğini söyleyince telaşlandı, ‘Şehsuvar’ı en kısa zamanda yanıma getir,’ diye emretti. ‘Çocuğun başını yakmasın, o alçak.’ Bu mevzuda bir bildiği var herhalde Şehsuvar ağabey. Yanma gitsek çok iyi olacak.”</p>
<p class="calibre1">Deli gibi merak ediyordum Mehmed Esad hakkında söyleyeceklerini, fakat umursamaz görünerek, salçalı sığır filetosuna uzattım çatalımı.</p>
<p class="calibre1">“Valla iyi olur. Cezmi Binbaşı’yı görmeyi ben de çok isterim.” Etten küçük bir parça kopardım, çatalı ağzıma götürmeden sordum: “Ne zaman gideriz?”</p>
<p class="calibre1">Şarap bardağına uzanırken durdu.</p>
<p class="calibre1">“Yarın gidelim işte. Ne bekliyoruz ki? Yarın uygun mu sizin için?”</p>
<p class="calibre1">Uygun ne kelime, şahaneydi, hazır Reşit de korkuyu üzerinden atmışken, uzatmadan bu meseleyi halletmeliydim.</p>
<p class="calibre1">"Tamam, yarın olur. Saat kaçta gideriz?”</p>
<p class="calibre1">Şarabından bir yudum aldı.</p>
<p class="calibre1">"Üç ya da dört iyi mi? Öğleden sonra diyorum. Ben hep o saatlerde gidiyorum da...”</p>
<p class="calibre1">Şarabıma uzanırken onayladım:</p>
<p class="calibre1">“Anlaştık, yarın üçte lobide buluşalım.”</p>
<p class="calibre1">Akşam yemeğimiz bu defa uzun sürmedi, ikimiz de dün recenin yorgunluğunu taşıyorduk, kahvelerimizi içip kalktık. Sokağa çıkıp biraz yürüsem iyi olabilirdi ama bir üşengeçlik n5ktü, odama çıktım. Zannederim yemek ağır gelmişti, belki <span class="calibre7">ze</span> şarabın mahmurluğu. Bir süre yatağa uzandım, uykuyla uyanıklık arası gidip geldim. Sonra aniden ayıldım, kalktım, balkona çıktım. Işıklan günbegün artmasına rağmen eski ihtişamı kalmayan İstanbul’a baktım, bir zamanların görkemli payitahtına. Kentlerin kraliçesine. Nedense içimi burkan bir his geldi oturdu yüreğime. Aslında şehirler de kaybetmişti Harb-i Umumi’de. O şehirlerden biri de Dersaadet’ti işte. Ne kabahati varsa artık, başkent olmaktan çıkarılmıştı bir gecede.</p>
<p class="calibre1">Sahi bütün bu olan bitenlerde kimdeydi kusur? Kimdi bütün bu büyük yıkımın müsebbibi? Ne zaman değişmişti tarihin akışı? Nerede hata yapılmıştı? Saltanat rejimi kötü olduğu için mi kaybetmiştik? Kaybettiğimiz için mi saltanat rejimi kötü olmuştu? Yeni devre ayak uyduramamaktan söz ediyordu herkes. Ne zaman başlamıştı bu yeni devre ayak uyduramama meselesi? Fatih Sultan Mehmed’in zamansız ölümüyle mi? Birbiriyle kavgaya tutuşan iki şehzadesinden Cem Sultan’ın değil de, II. Bayezid’in galip çıkmasıyla mı? Yoksa Yavuz Sultan Selim’in halife olması mı mahva sürüklemişti bizi? Kanuni mi yapmıştı en büyük hatayı, Şehzade Mustafa’yı öldürerek? Belki de bir saray entrikası neticesinde yeniçerilerin Genç Osman’ı ahlaksızca ve hunharca katletmesiyle başlamıştı bu lanet. Lale Devri’nde saray hâzinesi har vurup, harman savurulduğu için mi fakirleşmiştik? Ya da zaten en başından beri aksak bir iktisadi yapıyla mı idare ediliyorduk? Nerede kaptırdık Batılı devletlere üstünlüğü? Yoksa Batılı devletlere hiç özenmemeli miydik? II. Mahmud mu soktu bizi bu hatalı yola? Bir ihanet vesikası mıydı Tanzimat Fermanı? Abdülaziz haklı mıydı? Bize göre değil miydi meşrutiyet? İyi ama bugün medeniyetin öncülüğünü yapan ülkelerin hepsi bu yolu seçmemiş miydi? Bu yolu seçmeyen ülkelerin hepsi bizim gibi fakirlikten ve cehaletten kinimi yor muydu? Yoksa Abdülhamit’in söylediği gibi acele mi et miştik? Millet daha hazır değil miydi sultanın yanında bir de meclis olmasına? Biraz daha beklesek daha mı iyi olacaktı?</p>
<p class="calibre1">Mantıklı mantıksız ne kadar iddia, ne kadar fikir varsa, makûs talihimiz hakkında hepsi birer birer geçti kafamdan Sonra böyle bir tefekküre dalmanın artık hiçbir manası ol madiğini anladım. Geç kalmıştık, çok geç. Ama geç kalmış bir inkılaptan daha kötüsü, hiç olmamış bir inkılaptır. Evet artık bir inkılabımız vardı. Kuvayı Milliyeciler onun tarihini 19 Mayıs’ta başlatsalar da, çok daha önce, 1908 yılının Tem muz ayında bütün vatanı ayağa kaldırmış olan bir inkılap Belki de çok daha önce, II. Mahmud’la birlikte başlayan, bu gün cumhuriyetle devam eden bir inkılap.</p>
<p class="calibre1">Hatırlar mısın bilmem, bir defasında, Leon Dayı, “IhtilaL fırtınalı bir denizde, dev dalgalarla boğuşarak kıyıya ulaşmaya çalışan, gövdesi halktan, direkleri teşkilattan, yelkenleri isyandan oluşan bir gemidir,” demişti. O zamanlar çok hoşuma gitmişti bu benzetme, ama şimdi anlıyorum ki, eksik söylemiş, ihtilal fırtınalı bir denizde kıyıya ulaşmaya çalışmaz, aksine devasa dalgalarla boğuşmayı öğrenerek hiç batmadan hep denizin üzerinde kalmaya çalışır. Çünkü tarihi teşkil eden olaylar asla sabit değildir, asla belli kurallara göre hareket etmezler, hep dinamiktir, asla dizginlenemezler ve hepsinden önemlisi süreklidirler. Bilhassa isyan günleri, isyan yıllan, birbiri ardına patlayan devasa olaylarla kendini ifade eder. Öyle bir an gelir ki, ne milletlerin hükmü kalır, ne partilerin ne de fertlerin...</p>
<p class="calibre1">Ama biz farkında değildik bu hakikatin. Kendimizden ve siyasi hayatın akışından memnunduk. 1908’in yaz aylarında Makedonya’nın lacivert sularına indirilen inkılabımız birbiri ardına üzerimize gelen dev dalgalara karşı, üstelik de süvarisi tecrübesiz olmasına rağmen denizin üzerinde kalmaya devam ediyordu. Bu mutlu ediyordu bizi, istikbale olan umudumuzu artırıyordu. Ama böyle sürmeyecekti, çok yakında payitahtta patlayacak bir fırtına allak bullak edecekti, hem ülkeyi, hem milleti hem de cemiyetimizi.</p>
<p class="calibre1">ilk darbe, yıllardır aç bir akbaba gibi Osmanlı imparatorluğunun ölmesini bekleyen Avusturya-Macaristan imparatorluğundan gelecekti. Onlann kışkırtmasıyla Bulgarlar,</p>
<p class="calibre1">Güney Bulgaristan’a el koyacaklar, bir gün sonra da bizzat Avusturya-Macaristan İmparatorluğu, Bosna-Hersek’i ilhak edecekti. Yine aynı gün Girit, Yunanistan’a katılma karan alacaktı. Bu karar yürürlüğe giremese de moral bozucuydu. Ve bütün bunlar bir rastlantı değildi. Başta İngiltere olmak üzere Batılılar, hürriyetini kazanan Osmanlı ülkesinin yeniden ayağa kalkmasından korkuyorlardı. Aralık ayında Meclis-i Mebusan’ın açılmış olmasından güya memnuniyet duyduklannı söyleyip, hakikatte ise meşrutiyetin öncüsü ve güvencesi İttihat ve Terakki’yi yıkmak için ellerinden geleni yapıyorlardı.</p>
<p class="calibre1">Hayret verici olan, bu sinsi planlannda en önemli rolü örümcek kafalı softalann oynamasıydı. Sanki yüzlerce yıllık geri kalmamızın sebebi kendileri değilmiş gibi hâlâ irtica peşinde koşarak, II. Mahmud’dan bugüne yapılan bütün ileri hamleleri bir daha geri gelmemek üzere ortadan kaldırmak istiyorlardı. Bu bozgunculann başında Derviş Vahdetî adında karanlık bir adam, arkasında ise medrese talebeleriyle, cahil subaylar güruhu vardı. Ittihad-ı Muhammedî adında bir de cemiyet kurmuşlardı. Gazeteleri <span class="calibre7">Volkan</span>’da her gün İttihat Terakki liderlerine öfke ve kin kusuyorlardı.</p>
<p class="calibre1">Sadece onlar olsaydı, inkılap bu yol kazasına yine uğramazdı ama cemiyetin yanında yer alması gereken Prens Sabahattin’in Ahrar Fırkası da fırsatçı davranmaktan çekinmiyordu. Daha düne kadar cemiyetin bir parçası olan, saraydan gelen bu Jön Türk, amacına ulaşmak için gericilerle ittifaka girmekte tereddüt etmiyordu. Çünkü Prens Sabahattin, hem dışında kaldığı cemiyetten hem de en büyük siyasi rakip olarak gördüğü Ahmed Rıza’dan nefret ediyordu.</p>
<p class="calibre1">Prens Sabahattin ve Ahmed Rıza... İkisi de çok iyi eğitim görmüştü, ikisi de su katılmamış münevverlerdi. Fakat yıldızlan hiçbir zaman banşmamıştı. Bu iki siyaset adamının ara-lanndaki fikir uyuşmazlıktan altı sene evvel Paris’te toplanan Birinci Jön Türk Kongresine kadar uzanıyordu. Prens Sabahattin kurtuluş umudunu ecnebi devletlere bağlamış, Ahmed Rıza ise bu teklife şiddetle karşı çıkmıştı. Zaten bu kongreden sonra da teşkilat ikiye bölünmüştü. Selanik’te Talat Bey’in kurduğu Osmanlı Hürriyet Cemiyeti, Ahmed Rıza’nın İttihat ve Terakki’siyle bütünleşince, Prens Sabahattin, ülke tarihinin en önemli anında etkisiz kalmıştı. Siyasi kayıplannın acı-sim çıkarmak istercesine, şimdi her türlü fırsatı kendi muvaffakiyeti için kullanmakta bir beis görmüyordu.</p>
<p class="calibre1">İşte bu ilan edilmemiş uğursuz ittifakın kirli niyetlerine, Abdülhamit’in sinsi çabaları da eklenince 31 Mart’taki o utanç verici isyan vuku buldu.</p>
<p class="calibre1">Silah seslerini duyduğumda, Beşiktaş’taki evimde uyumaktaydım. Baskına mı uğradık telaşıyla konsolun çekmecesindeki Revolver’ime uzandım. Hayır, eve hücum eden kimse yoktu. Yataktan kalktım, cumbanın penceresinden sokağa baktım. Ellerinde beyaz, kırmızı ve yeşil bayrak taşıyan birkaç medrese talebesi gördüm. Bu yeşil bayraklar İttihad ı Muhammedi Cemiyeti’nin alametifarikasıydı. Medrese talebelerinin ardından küme küme askerler göründü, başlarında alaylı tabir ettiğimiz zabitler vardı. Neler oluyordu? Hızla giyinip, tahta merdivenlerden aşağıya indim, Madam Melina pencerenin önünde durmuş, perdenin aralığından kaygıyla sokağa bakıyordu. Beni fark edince,</p>
<p class="calibre1">“Ah! Şehsuvar Bey evladım,” diye mırıldandı korkuyla. “Askerler ayaklanmış, ellerinde bayraklar, şeriat isteriz diye geçiyorlar kapımızın önünden...” İstavroz çıkardı. “Yüce İsa bizi korusun, mahvolduk evladım, mahvoldu vatan...” Yaklaşıp, buza kesmiş elini avucumun içine aldım. “Korkmayın Madam Melina,” diyerek yatıştırmaya çalıştım. “Önemli bir hadise olduğunu zannetmiyorum. Belli ki maaşlarına zam gelsin diye nümayiş yapıyorlardır, ikindiye kalmaz durulur ortalık.”</p>
<p class="calibre1">Daha sözümü bitirmemiştim ki, kapı hızlı hızlı vurulmaya başlandı. Zavallı Madam’ın yüzü kireç gibi oldu.</p>
<p class="calibre1">“Siz şuraya geçin,” diyerek onu yan odaya yolladıktan sonra, belimden Revolver’imi çekip kapıya yaklaştım.</p>
<p class="calibre1">“Kim o?” diye seslendim. “Ne istiyorsunuz?”</p>
<p class="calibre1">“Benim, Şehsuvar, ben Basri...”</p>
<p class="calibre1">Kumandanımın sesini duyunca nasıl rahatladım anlatamam. Hemen açtım kapıyı. Elimde Revolver görünce,</p>
<p class="calibre1">“Demek duydun...” dedi heyecanını bastırmaya çalışarak. “Gericiler ayaklandı, Sultanahmet’te toplanıyorlar. Hadi hemen gidiyoruz...”</p>
<p class="calibre1">“Tamam, hemen geliyorum...”</p>
<p class="calibre1">Madamın saklandığı odanın kapısını açtım.</p>
<p class="calibre1">"Arkadaşım gelmiş,” dedim en sakin gülümsememi takılarak. “Dediğim gibi, abartılacak bir durum yokmuş sokakta. Kendini bilmez bir grup asker bağırıp çağınyormuş o kadar...” Zavallı kadın o kadar çok inanmak istiyordu ki sözlerime... “Öyle miymiş, isyan filan yokmuş yani... Oh, Tanrı razı otsun arkadaşınızdan, ben de çok korkmuştum, hepimizi kesecekler diye...” Anlayış bekleyen bir ifade belirdi yüzünde. 'Yanlış anlamayın ama Şehsuvar Bey oğlum, o kadar çok vu-jcuat oldu ki son zamanlarda, rüzgâr biraz hızlı esse ödümüz kopuyor işte.”</p>
<p class="calibre1">“Yok, korkacak bi’ şey yok. Ama siz yine de kapıyı kimseye açmayın.” Yorgun yüzünün kararmaya başladığını görünce toparladım hemen. “Tedbirli olmakta fayda var diye söylüyorum.”</p>
<p class="calibre1">Ev sahibemi endişeleriyle baş başa bırakıp kapıdan çıktığımda, çiçek açmış erik ağacının altında beni bekleyen Basri Bey’in yanında Mülazım Fuad’ı da gördüm. Demek birlikte gelmişlerdi. Sokakta gitgide artan o öfkeli asker ve talebe kalabalığına karıştık. Ahalinin arasında, bellerine soktukları hançerleri herkese gösteren sarıklı birkaç softa,</p>
<p class="calibre1">“Dinini seven, şeriat isteyen Ayasofya’ya koşsun...” diye bağırıyordu. “Ey Ümmet-i Muhammed, Ayasofya’ya!”</p>
<p class="calibre1">Elbette bu çağrının hususi bir manası vardı. Devlet-i Aliy-ye’deki önemli ayaklanmalar bu tarihî alanda gerçekleşmişti. Kalabalıkla birlikte biz de Sultanahmet’e akarken izaha koyuldu Basri Bey: “Ayaklanma gece yarısı Taşkışla’da başlamış. 4. Avcı Taburu’nun askerleri subaylarını esir alarak, gasp ettikleri silahlarla Meclis-i Mebusan’ı kuşatmışlar. Yıldız ve başka kışlalardan da katılım olmuş isyancılara. Şimdi de Sultanahmet Meydam’nda toplanıyorlar işte. Her an, her dakika, her saat daha da artıyormuş Ayasofya’nın önündeki kalabalık. Vaziyet hiç iç açıcı değil. Kimin aklına gelirdi ki böyle bir isyan?”</p>
<p class="calibre1">Sinirli sinirli soludu Mülazım Fuad.</p>
<p class="calibre1">“Ben söylemiştim Basri Bey. Bizim harbiyelilerin burnu pek büyüdü. Astlarını, eratı hakir görüyorlar. Bir sürü alaylı subay ordudan atıldı. Büyük bir hoşnutsuzluk var demiştim. Kimsenin umurunda olmadı.” Yanımızdan yöremizden geçenlere şöyle bir göz attı ama sesini kısmadan sürdürdü sözlerini. “Askerle konuşmazsanız, dertlerini dinlemezseniz, kışlada neler olup bittiğini bilmezseniz nasıl hakim olursunuz orduya?”</p>
<p class="calibre1">Yerden göğe kadar haklıydı, dayanamayıp ben de katıldım şikâyete:</p>
<p class="calibre1">“Haşan Fehmi’nin vurulması da tüy dikti,” diye söylendim. “Niye vurdular ki o gazeteciyi? Muhalefeti birleştirmekten başka ne işe yaradı bu cinayet?”</p>
<p class="calibre1">“Hüküm vermekte acele etmeyelim,” dedi kumandanımız. Sesi otoritefdi ama suçlayıcı değildi. “Ortalık karışık Haşan Fehmi’yi bizimkilerin vurduğu belli değil. En azından bu meyanda bir malumat almış değilim. Alaylı subaylar diyorsun Fuad ama sadece onlar değil ki, bak medrese talebeleri de sokakta... Askerlik vazifesi yapacak olmaları ağır geldi hamiyetsizlere...” Yanımızdan geçen talebelere ters ters bakıp kafasını salladı. “Her neyse, olan oldu, nasıl kurtulacağımızı düşünelim bu ihanetten.”</p>
<p class="calibre1">Hiç de aynı kanaatte değildim, isyan bağıra bağıra gelmişti. Çok değil on gün kadar önce Ittihad-ı Muhammedi Cemi-yeti’nin Ayasofya’da okuttuğu mevlüde katılan o büyük kalabalığı görmek yeterliydi bu isyanın yaklaştığını sezmek için. <span class="calibre7">Serbesti</span>’nin başyazarı Haşan Fehmi’nin cenazesine katılan on binlerce insan başlı başına mühim bir ikazdı. O büyük nümayişte bir araya gelen medrese öğrencilerine, alaylı subaylara, yobaz takımına, onlann gözlerindeki öfkeye bakmak yeterliydi bugünün gelmekte olduğunu idrak etmek için. Haşan Fehmi’nin öldürülmesinin ardından başta <span class="calibre7">Serbesti</span> olmak üzere, <span class="calibre7">İkdam, Volkan, Yeni Gazete, Mizan, Osmanlı</span> gibi belli başlı muhalif gazetelerin bize karşı açık bir ittifak oluşturmasından anlamak lazımdı olacaklan.</p>
<p class="calibre1">Anlamadık, çünkü Said Paşa’nın ardından Kamil Paşa’yı da sadrazamlıktan indirip yerine Hüseyin Hilmi Paşa’yı getirince manasız bir kibir gelmişti üzerimize. Evet, Mülazım Fuad haklıydı, bilhassa eğitimli subaylarda bir kendini beğenmişlik havası seziliyordu, bize hiç yakışmayan bir züppelik. Cemiyetin kuvveti çok abartılıyordu, her yerde, her kesimde var olduğumuz zannediliyordu, halbuki öyle değildi, daha çok eksiğimiz vardı ve henüz tek başımıza iktidara bile gelmiş değildik.</p>
<p class="calibre1">Elbette bu fikirlerimi söylemedim Basri Bey’e. Çekindiğim için değil, böylesi bozgun anlannda tartışmanın pek bir faydası olacağına inanmadığım için.</p>
<p class="calibre1">“Peki, biz nereye gidiyoruz?” diye sordum. “Niye karıştık bu güruhun arasına?”</p>
<p class="calibre1">Heyecanını saklamak için güya neşeli bir tavırla göz kırptı. “Nereye olacak, Sultanahmet’e. Kambersiz düğün olur mu?” Bunu hiç beklemiyordum, korktum, evet hatta bir parça panikledim; bizi paramparça ederlerdi o meydanda. Halimden ne düşündüğümü anlamıştı bizim koca kumandan.</p>
<p class="calibre1">“Endişe etmeye mahal yok, kimse tanımıyor bizi. Selanik’te cemiyet üyesi olduğumuzu bilen çok azdı, burada ise hiç yoktur. Zaten vaziyeti anlamaya gidiyoruz. Mecbur kalmadıkça silaha sarılmayacağız.”</p>
<p class="calibre1">Doğruydu, ne cemiyetin lokaline gidiyorduk ne de gazetesine; sanki inkılap olmamış, sanki meşrutiyet ilan edilmemiş gibi sıkı bir gizli faaliyet içindeydik.</p>
<p class="calibre1">“Yine de uyanık olmakta fayda var,” diye ikaz etmekten kendini alamadı. “Sarayın hafiyelerini henüz halledemedik. Nerede, nasıl vazife yapıyorlar bilmiyoruz. O sebepten, sakın ola ki kalabalıkta birbirimizi kaybetmeyelim...”</p>
<p class="calibre1">Beşiktaş’ın ana caddesine ulaşınca, güç bela atlı tramvaylardan birinde yer bulduk. Çoğu isyancı askerlerden oluşan kalabalığın arasında Karaköy’e doğru hareket ettik. İsyanı düzenleyenler nakil sırasında bile boş durmuyorlar, propagandayı her yerde sürdürüyorlardı. Bindiğimiz tramvayda da iri yarı bir çavuş Galata Köprüsü’ne varıncaya kadar ateşli söylevler verdi:</p>
<p class="calibre1">“Arkadaşlar; biz millet için, vatan için, dinimiz için yaşıyoruz. Halbuki İttihat ve Terakki Cemiyeti, milletimizi, vatanımızı, dinimizi ayaklar altına almaya çalışıyor. Buna rıza gösterirsek, Allah da, peygamber de bizi affetmez. Millete zulüm eden Mason Talat’ı da, bize şapka giydirmeye çalışan Meclis Reisi Ahmed Rıza’yı da, yazdığı yazılarla aramıza nifak sokan Hüseyin Cahit’i de, Şeref Sokağı’nın kuklası Sadrazam Hüseyin Hilmi Paşa’yı da istemeyiz... Bu haysiyetsiz herifler derhal vazifelerinden alınmalı, en ağır cezaya mahkûm edilmelidirler...”</p>
<p class="calibre1">“İdam, idam, idam,” diye haykırıyordu kalabalık. O kadar gürültü çıkarıyorlardı ki, bir ara tramvayı çeken atlar ürküp yoldan çıkacak gibi oldular. Ama aldıran kim, çavuş tekrar başladı söyleve. Hakkını da yemeyelim, etkileyici bir sesi vardı adamın, samimiydi, güzel konuşuyordu. Atlı tramvayda bizden başka herkesi coşturmuştu. Elbette, etrafımızdaki isyancılarla birlikte biz de alkışlıyorduk, kim olduğumuzu bilse ölüm emrimizi vermekte zerre kadar tereddüt etmeyecek bu konuşmacıyı. Rolümüzü o kadar iyi yerine getiriyorduk ki, medrese öğrencilerinden biri üç yeşil bayrak tutuşturdu elimize. Eh, şimdi tam olmuştu, hakiki isyancılara dönüşmüştük.</p>
<p class="calibre1">Bunlar olup biterken tespit ettiğimiz bir vaziyet vardı ki, işte o bizi bir parça ümitvar kılıyordu. Bütün bu tutkulu laflara, cafcaflı lakırdılara rağmen askerlerde gizli bir çekingenlik, bir ürkeklik hissediyorduk. Hayır, aptalca bir iyimserlik değildi bizimkisi, hakikaten derin bir kaygı vardı insanların yüzlerinde. Büyük bir isyana kalkışmışlardı ama bu işin nereye varacağı meçhuldü. Koca hükümeti karşılarına almışlardı. Onları kışkırtanlar “Yıldız Sarayı yanımızda,” diyorlardı ama doğru muydu bakalım? Abdülhamit Han’ın böylesi isyanlardan pek hazzetmediği, işlerin suhuletle neticelenmesini istediğini herkes bilirdi. Üstelik padişahın iznine de ihtiyaç yoktu, hükümet lüzum hissederse, orduyu üzerlerine sürer, medreseden geleni de, kışladan çıkanı da sokaklarda telef ederdi. Aradan seksen küsur yıl geçmiş olsa da Vaka-i Hayriye hafızalardan silinmiş değildi. II. Mahmud’un bir gecede katlettiği binlerce yeniçerinin akıbeti hâlâ dilden dile dolaşıyordu. Gerçi kendileri yeniçeri değildi ama sonuçta onlar gibi Devlet-i Aliyye’ye isyan eden askerlerdi.</p>
<p class="calibre1">Ayasofya Camii’nin önüne geldiğimiz ilk saatlerde isyancıların yüzlerinde, aynı çekingenliği gördük. Hâlâ ellerindeki bayrakları sallayarak coşkuyla sloganlar atıyor, hâlâ konuşmaları can kulağıyla dinliyor ama öte yandan sık sık ürkek gözlerle meydana açılan yollara bakıyorlardı. En küçük bir karmaşa olsa, sesler biraz yükselse hemen tedirgin oluyorlardı. Fakat öğle ezanı okunurken vaziyet değişti. Divan Yolu’ndan bir güruh meydana akmaya başladı. Ulemanın önderliğinde, medrese öğrencileri ve askerlerden oluşan bu kalabalık, büyük bir moral kattı meydanda toplananlara. Ayasofya’nın önü hep bir ağızdan getirilen tekbir sesleriyle inliyordu. Elbette koronun en önünde Derviş Vahdetî yer alıyordu. Allah’ın, Peygamber’in, <span class="calibre7">Kur’an’m</span> zikredilmesiye kalabalık adeta coşmuştu. Kendilerini, Haçlılara karşı kutsal harbe katılmış mücahitler gibi hissediyor olmalılardı.</p>
<p class="calibre1">Bu kendi görüntüsü, kendi sesiyle sarhoş olmuş kalabalığı izlerken çok değil dokuz ay önce Selanik’te hürriyet, eşitlik, kardeşlik ve adalet nidalarıyla toplanan insanları düşünüyordum. Daha aradan bir yıl geçmeden iki önemli tarihsel olaya şahit olmak müthiş bir tecrübeydi ama o zamanlar böyle düşünmemiştim. Hissettiğim büyük bir hayal kırıklığıydı, büyük bir ümitsizlik. Ama tuhaftır, ne Basri Bey ne de Fuad karamsarlık içindeydi. İkisi de kendilerini vazifelerine kaptırmış, etrafı izliyorlardı. Ayasofya’nın önündeki durum hakkında yeterince malumat topladığımızı düşünen Basri Bey, “Biraz da Bab-ı Âli’nin oraya gidelim,” teklifinde bulunmuştu. “Hükümet binasının önünde neler olup bitiyor, kendi gözlerimizle görelim.”</p>
<p class="calibre1">Tam kalabalığın arasından sıyrılıyorduk ki, bir el Basri Bey’i omzundan yakaladı.</p>
<p class="calibre1">“Bir dakika hemşerim, bir dakika. Sen Selanikli değil misin?” Üçümüzden de en az bir baş uzun, kara yağız bir çavuştu bu. Galiba kumandanımızı tanımış, az sonra da kudurmuş kalabalığa duyurarak, bizi linç ettirecekti.</p>
<p class="calibre1">“Yok,” diye omuz silkti Basri Bey. “Ben Prizrenliyim, aslen Arnavut’um... Ne oldu ki?”</p>
<p class="calibre1">İnanmayan gözlerle süzüyordu çavuş.</p>
<p class="calibre1">“Adın Basri değil mi senin?”</p>
<p class="calibre1">Sinirlenmiş gibi baktı kumandanımız.</p>
<p class="calibre1">“Ne Basri’si kardeşim, benim adım Ferruh... Prizrenli Ferruh...”</p>
<p class="calibre1">Tereddüt ediyordu çavuş ama sonunda karan vermiş olacak ki,</p>
<p class="calibre1">“Sen gelsene az şöyle,” diyerek kendine çekecek oldu Basri Bey’i, “Ne yapıyorsun kardeşim?” diye Fuad girdi araya. “İteklemesene zaten kalabalık, ahali birbirini mi ezsin istiyorsun?”</p>
<p class="calibre1">“Sahi kimsin yahu sen?” diye bu kez ben atıldım önüne. “Ne kanştınyorsun ortalığı?”    <span class="calibre7"><sup class="calibre12">f</sup></span></p>
<p class="calibre1">Ama başçavuş kuru gürültüye pabuç bırakacak biri değildi. Fınncı küreğini andıran iri elleriyle, hem Fuad’ı hem de beni itekledi.</p>
<p class="calibre1">“Asıl siz ortalığı karıştırıyorsunuz lan. Çekilin önümden, bu adam ittihatçı. Tanıyorum ben bunu. Selanikli bir zabit. Ittihatçılann önde gelen zabitlerinden biri.” Tekrar Basri</p>
<p class="calibre1">Bey’in yakasına yapışmıştı. Tartıştığımızı gören molla takımından iri yarı altı kişi etrafımızı sarmıştı. ‘Bu iş buraya kadar,’ diye düşündüm. Galiba üçümüzün de hayatı burada neticelenecekti. Bana söylediklerini hatırladım:</p>
<p class="calibre1">“Burası Fransa değil, bakma coğrafi olarak Avrupa’da olduğumuza, burası Doğu medeniyeti Şehsuvar. Bizde hayat daha serttir, daha acımasız... Başka ihtimal yok, ya zalim olacaksın, ya mazlum, ya katil ya da kurban. Evet, vaziyet bu kadar mühim... Yarın daha da beter olacak, çünkü eninde sonunda kaybedeceksin, o zaman mazlum olacaksın, senin kıydıkların sana kıyacaklar...”</p>
<p class="calibre1">O an gelmiş miydi? Bu kadar çabuk mu? Bütün fikirlerimin, bütün inançlarımın yıkıldığını, paramparça olduğunu hissettim. Bir an çek silahını, önce şu çavuşu vur, ardından tek kurşun kalıncaya kadar boşalt şu ne yaptığını bilmeyen güruhun üzerine diye geçirdim içimden, son kurşunu da kendi kafana sık, bitsin bu kâbus. Hatta elimi kuşağıma kaydırdım, tabancamın kabzasını kavrayacakken koptu kıyamet.</p>
<p class="calibre1">“Hüseyin Cahit... Hüseyin Cahit... Hüseyin Cahit’i yakaladık...”</p>
<p class="calibre1">İttihat Terakki’nin sadık kalemşoru Hüseyin Cahit o kadar nefret edilen bir kişiydi ki, hem çavuş, hem etrafımızı saran mollalar anında unuttular bizi. Çok daha büyük bir balık yakaladıklarını düşünerek sesin geldiği tarafa yöneldiler. Basri Bey ise kurtulduğumuza sevinmemiş gibi,</p>
<p class="calibre1">“Nasıl yani, Hüseyin Cahit’i mi yakalamışlar?” diye mırıldandı üzüntüyle. “Hadi, arkadaşlar yetişelim, belki kurtarırız onu.”</p>
<p class="calibre1">Azrail henüz bırakmışken yakamızı, yeniden ölüme doğru gitmemizi istiyordu. Daha önceden de yazdığım gibi cesur adamdı Kolağası Basri, hem de çok cesur... Az önce bizi linç etmek isteyen isyancıların peşi sıra sol taraftaki yolun üzerinde dalgalanan güruha doğru ilerlemeye başladık. Ama yaklaşmak ne kelime, yerimizden bile kıpırdayamıyorduk. Sadece Lândon bir arabanın parçalarını seçebiliyorduk dalgalanan kalabalığın arasında. Çünkü Hüseyin Cahit ismi, meydandaki herkesi arabanın üzerine doğru harekete geçirmeye yetmişti. “Vurun! Vurun! Öldürün!” bağırışları arasında herkes arabaya yaklaşmaya çalışıyordu. “Şeriat isteriz!” ve tekbir sesleri arasında paramparça ettiler adamcağızı. Ancak neden sonra yaklaşabildik, Hüseyin Cahit’in linç edilmiş cesedine. Korkunç bir manzaraydı. Vücudu kanlı bir pelte halinde yatıyordu parçalanan arabanın birkaç metre ilerisinde; dişleri dökülmüş ağzı ardına kadar açıktı, alnının derisi kafatası ortaya çıkacak kadar yüzülmüştü. İşi biten kalabalık geri çekilirken, biz yaklaşıyorduk linç edilen gazeteciye, Basri Bey birden durdu. Eliyle işaret ederek bizi de durdurdu. Bakışları hunharca öldürülen gazetecideydi.</p>
<p class="calibre1">“Geri,” diye fısıldadı. “Hadi, geri dönüyoruz.”</p>
<p class="calibre1">İkimizin de hayret içinde baktığını görünce,</p>
<p class="calibre1">“Hüseyin Cahit değil,” diye mırıldandı. “Bu adam Hüseyin Cahit değil.”</p>
<p class="calibre1">Akşam öğrenecektik hakikati. Aklını yitiren kalabalığın linç ettiği kişi cemiyetimizin kalemşoru değil, Hüseyin Cahit’e çok benzeyen Lazkiye Mebusu Arslan Bey’di.</p>
<p class="calibre1">O anda fark ettim ki, bu tür durumlarda son ana kadar sükûnetimizi korumamız gerekiyordu. Eğer, çavuş, Basri Bey’i sürüklemeye kalktığında silahıma davransaydım, üçümüzü de hiç düşünmeden öldürürlerdi orada.</p>
<p class="calibre1">Neyse, biz yine o kanlı bahar gününe dönelim. Ayaklanmanın dinî bir kisveye bürünmüş olması bilhassa askerleri rahatlatmıştı. Çünkü sadece kendilerinin değil, medrese talebelerinin ve ulemanın da katıldığı kutsal bir kalkışmaya dönüşmüştü isyan. Öğleden sonra bin kişiye yakın deniz askeri de katıldı aramıza. Mollaların, medrese talebelerinin, alaylı subayların, Ahrar Fırkası yanlılarının korkusu anbean azalmaktaydı. Meclis-i Mebusan’ın kuşatılmış olması, <span class="calibre7">Tanin </span>ile <span class="calibre7">Şura-yı Ümmet</span> gazetelerinin basılması, İttihat ve Terakki kulüplerinin yağmalanması havadisleri geliyordu... Bunları duyan kalabalık vahşi zafer çığlıkları atıyordu. Elbette onları cesaretlendiren en önemli husus, hükümetin müdahalede geç kalmış olmasıydı. Evet, sadarettekilerin adeta basireti bağlanmıştı, kimse isyanı bastırma kararını veremiyordu.</p>
<p class="calibre1">Bir müdahale olmayacağını anlayan isyancılar iyice zıvanadan çıktı. Bir kısmı Harbiye Nezareti’ne gfrmeye kalkıştı, hükümetin emrinde olan askerler ancak havaya ateş açarak durdurabildi onları. Ordu, isyancılar Harbiye Nezareti’ne hücum ederken bile kararlı davranamıyor, mütecavizlerin üzerine ateş edemiyordu. Hal böyle olunca, isyan da amacına ulaşmakta gecikmedi. Ayaklanmanın başlamasının üzerinden yirmi dört saat geçmeden, hükümet düştü, bizim desteklediğimiz Hüseyin Hilmi Paşa yerine Ahmed Tevfik Paşa sadrazam olmuştu. Ama isyancılar yine de dağılmak istemediler, ta ki yeni Harbiye Nazın Ethem Paşa Ayasofya’ya gelip onlara görünene kadar. Muvaffak olduklanndan ve padişahın kendilerini affettiğinden emin olduktan sonra rahatladılar. Ama asıl gümbürtü de bunun ardından koptu. Amaçlanna ulaştıklannı gören askerler ve onlarla birlikte hareket eden güruh pervasızca silahlarını ateşlemeye başladı. Evlerine kaçan millet, kapıyı pencereyi sıkı sıkıya kapatarak, çoluğunu çocuğunu, annı namusunu muhafaza altına almaya çalıştı. Genizleri yakan barut kokusu gün doğana kadar kalkmadı sokaklardan...</p>
<p class="calibre1">Peş peşe cinayetler de işlenmişti; başka bir yanlış anlama sonucu; Adliye Nazın Nazım Paşa, Meclis Reisi Ahmed Rıza’ya benzetilerek katledilirken, harbiyeli dört subay da sokaklarda şehit edilmişti. İttihat ve Terakki’nin üç gizli fedaisi olarak, bu kudurmuş kalabalığın arasında dolaşmaktan, olanı biteni hafızamıza kaydetmekten başka bir şey gelmiyordu elimizden. Sabahtan beri ayakta kalmanın yorgunluğuna, olayları çaresizce izlemenin getirdiği ruhsal yıkım da eklenince üçümüz de hem moral hem de bedensel olarak çökmüştük. Acayip bir başağnsı tebelleş olmuştu bana, Basri Bey’in sağ ayağı incinmiş, Fuad’ın ise açık teni yanmıştı güneşin altında durmaktan. Gece yarısı yıkılmış bir halde evlerimize dönerken,</p>
<p class="calibre1">“Acaba, hepimiz aynı yerde mi kalsak?” diye bir teklifte bulundu Mülazım Fuad. “Tek tek daha kolay avlarlar bizi.”</p>
<p class="calibre1">Basri Bey’in kaşlan çatıldı.</p>
<p class="calibre1">“Ne avlaması Fuad?” diye çıkıştı. “Ne biçim lakırdı bunlar? Kim kimi avlıyor? Bu çakal sürüsünün muvaffak olacağını mı zannediyorsun? Hükümet istifa etmişmiş, sadrazam değişmişmiş, hepsi palavra. Görmüyor musunuz Ingilizle-rin kışkırtması bu! Vahdetî’nin de, Prens Sabahattin’in de, o ‘hakkımızı isteriz’ diyen alaylı subayların da, hepsinin arkasında yabancı parmağı var. Bir de saraydaki o kurnaz ihtiyar. Ama çok sürmez, hüsrana uğrayacakları saatler yakındır, bizimkiler toparlanmaya başlamışlardır. Bakın, ne Talat’ı yakalayabildiler, ne Hüseyin Cahit’i ne de Ahmed Rıza’yı... Manastır’da, Selanik’te hazırlıklar başlamıştır çoktan. 3. Ordu, bugün yann dayanır Dersaadet’in kapısına. İşte o vakit, çil yavrusu gibi dağılacak bu millet düşmanlan, bu hamiyetsiz herifler, bu şer ittifakı. Yok, arkadaşlar moral bozmanın, imanımızı sarsmanın sırası değil. Vazifemizi unutmayacağız. Bugün Ayasofya’nın önünde gördüklerimizi, talebelerini kışkırtan Derviş Vahdeti gibi hainleri tıpkı bir fotoğraf makinası gibi hafızamıza nakşedeceğiz, hürriyet yeniden Dersaadet’in sokaklannda gezmeye başlayınca bu hainleri saklandıkları inlerinde bulup tek tek adalete teslim edeceğiz. En yüksek cezayı almalan için şahitlik yapacağız.”</p>
<p class="calibre1">Bir kez daha saygı duymuştum Basri Bey’e. Zor zamanlarda sarsılmayan iradesi, tehlike anında gerilmeyen sinirleri ve akıllıca muhakemeleriyle bir kez daha örnek olmuştu bizlere. Ama kalbimiz, onun bu fedakârane, cesur sözlerine inansa bile aklımız, olaylann hiç de öyle kolayca lehimize döneceğine ikna olmuyordu. Baksanıza adamlar bir günde hükümet değiştirmişlerdi, ne sadrazam kalmıştı ne harbiye nazın... Şüphesiz ki Yıldız Sarayı gizli ya da aşikâr bir memnuniyet duyuyordu bu durumdan. Henüz meşrutiyetin kurulmasının üzerinden dokuz ay gibi kısa bir süre geçmesine rağmen, inkılap büyük bir buhrana düşmüştü. Elbette daha iki ay önce sadrazamlıktan alman Kamil Paşa da gayet memnun olmuştu bu isyandan. Ama hepsinin sevinci kursakla-nnda kalacak, Basri Bey’in, o meşum akşamda söyledikleri hakikat olacaktı. Gerçi Hareket Ordusu’nun şehre gelmesi on gün kadar gecikecekti, fakat tarihin akışını geriye çevirmeye çalışanlar çok ağır bir hezimete uğrayacaklardı.</p>
</body>
</html>
