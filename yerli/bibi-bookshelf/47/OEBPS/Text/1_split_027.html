<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_26"><br class="calibre3" />
  <br class="calibre3" />
  25</h1>

  <p><br class="chapter" />
  <br class="chapter" /></p>

  <p class="normal1">Yusuf, daha eve adım atar atmaz Roxy’nin yüzündeki sevecen, mutlu ve huzurlu ifadeyi fark edip çok şaşırmıştı ve bu şaşkınlık akşam boyunca devam etti. Leyla’nın sürpriziyle kendilerinden geçtikleri yemek şöleni boyunca Ankara’yı, Meclis’i, politikacıları, Ankara’nın erkek erkeğe yemek yenilen kebapçılarını, rakıcı milletvekillerini, bakanı anlatırken, arada bir göz ucuyla Roxy’yi süzüyor, onun yüzünde ilk kez gördüğü bu huzurlu ifadeye ve Leyla’ya gösterdiği sıcaklığa bir anlam veremiyordu.</p>

  <p class="normal1">Ama çok hoş bir şeydi bu. Roxy’nin yüzüne bir ışık vurmuştu sanki, içinden aydınlatılıyor gibiydi.</p>

  <p class="normal1">Kız bu akşam Leyla’ya yağdırdığı övgü cümleleri dışında fazla konuşmuyordu, suskundu. Yemekten sonra Leyla yerinden doğrulunca “Hayır! Siz hiç kıpırdamayın, bu kadar güzel yemeklerden sonra sofrayı kaldırmak ve bulaşık bize ait” diyen de oydu, “Size bir kahve yapacağım” diye tutturan da.</p>

  <p class="normal1">Yusuf gözlerine inanamıyordu. Bu akşam yeni bir Roxy hediye ediliyordu kendisine. Tutkuyla bağlı olduğu kızın, hayatın konforunu bozmayacağı güveni yayılıyordu içine. Ne muazzam bir şeydi bu.</p>

  <p class="normal1">Yemek boyunca Yusuf’un Hüseyin’den ne cevap aldığı konuşulmadı. Bu da herkesin durumun farkında olduğunu gösteriyordu. Leyla Hanım da sormadı. Belli ki bir müjde olsa Yusuf ilk olarak bunu söyleyecekti. Sözü dolandırdığına göre, iş besbelli olmamıştı.</p>

  <p class="normal1">Yusuf gece yatakta Roxy’ye, “Bu akşam sende bir değişiklik var!” diyerek sözü açtı.</p>

  <p class="normal1">Roxy, “Hüseyin’le pek anlaşamadınız galiba” diye konuşmanın yönünü ustaca çeviriverdi.</p>

  <p class="normal1">“Yoo, beni pek iyi karşıladı. Otogardan kırmızı plakalı arabasıyla aldı, lokantalara götürdü ama yine de pek içime sinmedi.”</p>

  <p class="normal1">“Neden?”</p>

  <p class="normal1">“Bilmiyorum, akrabam ama yine de artık başka bir dünyaya ait gibi. Bu politikacılar senden aşırı bir saygı mı bekliyor, yoksa birbirlerine öyle davrandıkları için bize mi öyle geliyor, anlayamadım.”</p>

  <p class="normal1">“Ama aranız artık eskisi gibi değil.”</p>

  <p class="normal1">“Doğru, değil. İlişkimizde bir yapmacıklık var sanki, konuşulamayan, eksik kalan bir şeyler. Sonra o İçişleri Bakanı...”</p>

  <p class="normal1">“Ne oldu, kötü mü davrandı?”</p>

  <p class="normal1">“Hayır, tam tersine. Hüseyin beni İstanbul’dan gelen, geleceği parlak gazeteci akrabası olarak tanıttı. Adam da çok ilgi gösterdi.”</p>

  <p class="normal1">“Evet?”</p>

  <p class="normal1">“Ama yine de Hüseyin’in tavrında beni müthiş rahatsız eden bir şey vardı. Sanki bu dünyada bir hacim işgal ettiğinden utanır gibi, kendini silmek, sıfırlamak ister gibi iki büklüm duruyordu adamın yanında. Hüseyin’i hiç böyle görmemiştim.”</p>

  <p class="normal1">“Bana kalırsa şaşılacak bir şey yok. Politika da aynen hayat gibi. Senden kuvvetlinin önünde eziliyorsun, senden güçsüzü de eziyorsun. Merak etme, Hüseyin sana belli etmemiştir ama o da şu anda çok kişiyi eziyordur.”</p>

  <p class="normal1">“Belki” dedi Yusuf. “Ama bırak artık bu lafları. Anka ra’dan sıkıldım. Sendeki değişikliğin sebebini anlat bana. Niye bu kadar mutlusun? Ben Ankara’ya gittim diye mi?”</p>

  <p class="normal1">Roxy kıkır kıkır güldü. Sonra yatağın içinde doğrulup oturdu ve Yusuf’u da doğrulmaya zorladı.</p>

  <p class="normal1">Oğlan şaşkındı.</p>

  <p class="normal1">“Kalk!” dedi.</p>

  <p class="normal1">“Ne oluyor?”</p>

  <p class="normal1">“Kalk, hadi doğrul. Sana bir teklifim olacak.”</p>

  <p class="normal1">Yusuf teklifin ne olduğunu düşürerek kalktı, Roxy’nin gösterdiği yerde ayakta durdu; sonra kızın, önünde yere diz çöktüğünü gördü.</p>

  <p class="normal1">Gerçi kızın garipliklerine, deliliklerine alışıktı ama bu sefer iyiden iyiye şaşırdı. Roxy’nin, yüzünde şakacı bir ifadeyle önünde diz çökmüş olmasından çok rahatsız oldu.</p>

  <p class="normal1">O sırada Roxy, “Sana bir teklifim var” dedi.</p>

  <p class="normal1">“Bırak şakayı.”</p>

  <p class="normal1">“Hayır çok ciddiyim, sana da çok ciddi bir teklif yapıyorum.”</p>

  <p class="normal1">“Neymiş o?” dedi Yusuf.</p>

  <p class="normal1">Roxy, Yusuf’un sağ elini aldı, törensel bir edayla tuttu, onun gözlerinin içine baktı ve “Benimle evlenir misin?” dedi.</p>

  <p class="normal1">Yusuf şaşırdı, ne diyeceğini bilemedi, kız şaka mı yapıyor, ciddi mi, anlayamadı.</p>

  <p class="normal1">Onun bu şaşkınlığına aldırmayan Roxy, “Hep erkekler mi evlilik teklifi yapmalı?” dedi. “Çok saçma bir kural. Şimdi ben sana ciddi ciddi soruyorum Yusuf Yılmaz, benimle evlenir misin?”</p>

  <p class="normal1">Yusuf, “Elbette!” dedi. “Elbette evlenirim. Ama nereden çıktı bu birdenbire?”</p>

  <p class="normal1">“Senin yaramazlıklarından” dedi Roxy gülerek.</p>

  <p class="normal1">“Ne demek, hangi yaramazlıklarım?”</p>

  <p class="normal1">“Gece yatakta yaptıkların gibi mesela.”</p>

  <p class="normal1">Eliyle, ani bir hareketle Yusuf’un karnına dokununca, delikanlı gıdıklanarak iki büklüm oldu.</p>

  <p class="normal1">“Vallahi bir şey anlamadım Roxy” dedi.</p>

  <p class="normal1">Bunun üzerine Roxy yine onun sağ elini eline aldı ve karnının üstüne götürdü. Sakin ve gizemli bir tavırla, “Şimdi anlıyor musun?” diye sordu. Yusuf, bir an kalbi duracak sandı ve Roxy’ye sarıldı. Onun, çocuğunu taşıyan karnını öptü. Evlenme teklif etmekteki gözü pekliğini içinden alkışladı. Bu kızın kuytu yerlerine, sıcaklığına, birkaç ay sonra büyüyecek olan karnının gerginliğine, kokusuna ve ağzının tadına, kadınlığına taptığını düşündü.</p>

  <p class="normal1">Artık Roxy’nin eski sevgililerine, onun bedenini daha önce tanımış, ona zevk vermiş erkeklere aldırmıyor, onları umursamıyordu. Çünkü hiçbiri, karısı ve çocuğunun annesi olacak kıza kendisi kadar yaklaşmayı başaramamıştı.</p>

  <p class="normal1">O geceki sevişmeleri diğer gecelerden bile daha şefkatli, daha yoğun ve daha derin bir alışverişe dönüştü.</p>
</body>
</html>
