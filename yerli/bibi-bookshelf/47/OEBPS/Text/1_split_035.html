<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_34"><br class="calibre3" />
  <br class="calibre3" />
  Zülfü Livaneli’ye <span class="ideitalik1">Leyla’nın Evi</span> için sorular</h1>

  <p><br class="chapter" />
  <br class="chapter" /></p>

  <p class="normal2">“... [Leyla’nın] yalıda baş başa kaldığı anneannesi Üftade Hanım’dan başka, ona aile hikâyelerini aktaracak kimse yoktu. Leyla belki de bu yüzden kendisine anlatılanları kutsal bir aile emaneti olarak kabul etmiş, hiç unutmamıştı. Sanki bu olaylardan birini unutsa, yanlış hatırlasa ya da bir gün aklından geçirmese bütün aile yok olacaktı. Leyla’nın belleği, Bosnalı Abdullah Avni Paşa ailesinin yaşadığının tek kanıtı, onların görkemli geçmişinin tek yuvasıydı. Kendisi bu aileyi düşünmediği gün gerçekten ölmüş olacaklardı.” Bu alıntı ışığında, Leyla’nın Evi’ne “hatırlama”nın, daha doğrusu “unutmama”nın, özellikle de varlığı nerdeyse sadece geçmişine, ölmüşlerine bağlı olan insanlar için önemi üzerine bir roman da diyebilir miyiz?</p>

  <p class="normal1">Bunu sadece Leyla karakteri için söyleyebiliriz. Çünkü o, gerçekten de hayatını, ailesinin geçmişini <span class="ideitalik">unutmamak</span> üzerine kurmuş. Boğaz’da uçan yelkovan kuşlarının bile bir zamanlar orada yaşamış olan insanların ruhlarını taşıdığına inanıyor. Ama bildiğiniz gibi romanda birçok karakter var. Leyla dışındakilerin ise şimdiki zaman ve gelecekle ilgili hırsları daha ağır basıyor. Ali Yekta Bey de anılarına bağlı ama onun da gelecek planları bu bağlılığın ötesine geçmekte.</p>

  <p class="normal1"><span class="idebold">Romanda –parçadan bütüne gidersek– kişileri, sınıfları, kuşakları, soyları, kavimleri (Paşa torunu Leyla ile Almancı kızı Rukiye/Roxy ve müzisyen arkadaşlarını, Leyla ile Bizans hanedanı torunu Konstantin Paleolog’u, Konstantin Paleolog ile Roman öğrencisini...) hem ayıran hem de birleştiren başlıca öğe müzik. Bütün yazdıklarınızda müzisyenliğinizden izler var ama, bu yanınızın en açık ve etkili biçimde göründüğü romanınız Leyla’nın Evi olmalı. Nietzsche’nin “Müziksiz bir hayat hatadır” dediği gibi “müziksiz bir roman” da mı hata yoksa?</span></p>

  <p class="normal1">Bilemiyorum, bilinçaltında olup biten şeyler bunlar. Evet, Nietzsche’ye katılmamak mümkün değil: “Müziksiz bir hayat hatadır!”; ama burada düşünürün “müzik” dediği şey, başta dostu Wagner olmak üzere görkemli bir müzik geleneği. Zaten Nietzsche de besteciydi, biliyorsunuz. O dönemlerde transistörler, hoparlörler olmadığı için müzik hayatınıza müdahale edemiyordu. Ama şimdi öyle değil ki... Her yerden, her köşeden bir ses saldırıyor üstünüze. Elias Canetti’nin <span class="ideitalik">Kamaşma</span> romanındaki kahraman, niye insanların göz kapakları var da kulak kapakları yok, diye düşünür. Ben de o haldeyim ve diyorum ki: “Kötü müzikle geçen hayat, daha büyük bir hatadır.”</p>

  <p class="normal1"><span class="idebold">Ali Yekta Bey, en az Leyla kadar sağlam çizilmiş bir karakter. Tuhaf bir ruh dengesi var: “Hizmetkâr” iken de, “Bey” olduktan sonra da, “manevi bağımsızlık” diyebileceğimiz hasletini korumayı bilmiş, “bey”liği de kendisine yakıştırmış. Anaakım medyada her gün haberlerine maruz kaldığımız, sayıları hiç de azımsanmayacak köle ruhlu “bey”leri gördükçe, Ali Yekta Bey için örneğinizin kim ya da kimler olduğunu merak etmemek elde değil.</span></p>

  <p class="normal1">Hizmet etme asaleti diye bir şey var. Bunu en iyi gösteren örnek Ishiguro’nun <span class="ideitalik">Günden Kalanlar</span> romanıydı. Galiba imparatorluklara özgü bir durum bu. Osmanlı’da da “efendisine hizmet etmek”le gururlanan ama bunu mutlaka etik kurallar içinde, özsaygısını yitirmeden yerine getiren bir “asil uşak” tipi vardı. Şimdi yok elbette. Dediğiniz gibi uşaklaşan beyler dönemindeyiz. Ama bu, yanlış anlamalara çok açık bir konu. Ya daha fazla konuşmak ya da burada susmak gerekiyor.</p>

  <p class="normal1"><span class="idebold">Romanda yalılar, konaklar, apartmanlar, bekâr evleri gibi pek çok tipte “ev”, nerdeyse birer roman kişisi işlevinde. Sizin gibi ömrünün büyük bölümü yurdunun dışında geçmiş ve geçmekte olan biri için, yerleşikliğin yeri ve önemi nedir? Ev sadece bir barınak mıdır, yoksa bir kültürün taşınmaz taşıyıcısı mı?</span></p>

  <p class="normal1">Bu sorunuz romanın özünü açıklıyor: Ev olgusu. Çünkü Maslow ilkelerine göre “barınma” temel gereksinimini karşılamak çok önemli. Ama Türkiye’de tuhaf bir durum var. Çoğu kişi bir başkasının evini işgal etmiş ya da kendi evi işgal altında. 1915 olaylarında Ermenilerden kalan yüz binlerce evde şimdi kimler oturuyor acaba? Ya da 1922 mübadelesinde giden milyonun üstünde Rumun evinde? Aynı soruyu Balkanlardan gelen milyonlarca Türk için de sorabiliriz. Hiçbiri bir daha evini, bahçesini, kedisini göremedi. Büyük bir trajedi bu. 1970’li yıllarda Çeşme’de Aya Yorgi koyuna gitmiştim. Bomboştu, yıkık bir manastır vardı. O dönemin belediye başkanı da yanımdaydı. “Burası kimin?” diye sordum. “Bizim!” dedi. Biraz ısrar edince de atalarından kaldığını söyledi. Ben de kendimi tutamayıp “Dedenizin adı Aya Yorgi miydi?” diye sordum. Biliyorsunuz, Aya Yorgi bir Hıristiyan azizinin adıdır. Bodrum’daki ünlü “Türkbükü”nün adı, eski haritalarda “Rumbükü”dür. Ama orada eğlenenler bilmez bunu.</p>

  <p class="normal1">Bu anlattıklarımdan kimse milliyetçi yaklaşımlar çıkarmasın. Çünkü imparatorluk yıkılırken bütün Osmanlı tebaası acı çekti ve herkes birbirinin evine yerleşti.</p>

  <p class="normal1"><span class="idebold">Sinema sizin hayatınızın bir parçası; romanlarınızdan uyarlamalarla ya da yönetmenlikle, ya da müzikle, hep var.</span> <span class="idebolditalik">Leyla’nın Evi</span> <span class="idebold">ise bilindiği kadarıyla tiyatro sahnesine aktarılan ilk eseriniz. Roman-tiyatro ilişkisine bu bağlamda nasıl bakıyorsunuz?</span> <span class="idebolditalik">Leyla’nın Evi</span><span class="idebold">’ni sahnede nasıl buldunuz?</span></p>

  <p class="normal1"><span class="ideitalik">Leyla’nın Evi</span> oyunu çok başarılı. Romandan daha komik olmuş. İzleyicilerin pek çok yerde güldüğüne, zaman zaman da ağladığına tanık oldum. Demek ki amaca ulaşılmış.</p>
</body>
</html>
