<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">Deplasmandır bu dünya</span></h2>

  <p style="text-align: right;">“Şimdi”nin ‘i’sine vardığınızda “ş’ tarih olur.</p>

  <p style="text-align: right;"><a id="bookmark7"></a><span style="font-weight:bold;">[MICHAEL FRAYN]</span></p>

  <p style="text-align: right;"><span style="font-weight:bold;"><br /></span></p>

  <p>Subaru’yla tam gaz ilerlerken Serpil Silahlıperi’ye telefon ettim. İlk çalışta açtı: “Civan merhaba.” Gülüyordu. İyi bir espriyi mi kaçırmıştım?</p>

  <p>Benimse yüreğim ağzımdaydı: “Serpilciğim, neredesin?” “Sahra’yla birlikte Nautilus’dayız. Meyve suyu içiyoruz.” Bu, ömrümde duyduğum en iyi haberdi.</p>

  <p>Sayıkladım: “Haaa? Sahra? Yanında mı?” Ayağımı gaz pedalından çektim.</p>

  <p>“Dur, Civan. Seninle konuşmak istiyor.”</p>

  <p>Küçük kızım tam bir cimcimeydi: “Babacığım? Nasılsın? Yanımıza gelir misin?”</p>

  <p>Sahra’nın sesini duyunca az daha sevinçten bayılacaktım: “Tabii ki bir tanem, hemen. Hangi kafeteryadasınız?”</p>

  <p>Konuşmasında doğaçlama bir ahenk var, şarkı söylüyor sanki: “Bilmiyorum babacığım, anneme sorayım. Anne, biz neredeyiz?” Derinden, Serpil'in “Mado” deyişini duyuyorum. “Mado’daymışız babacığım.”</p>

  <p>“Harika. Tamam tatlı kızım benim, telefonu annene verir misin?”</p>

  <p>“Peki babacığım. Geldiğinde Zara’yı, TeknoSa’yı, Migros’u gezeriz!”</p>

  <p>Ne?! Yoksa, Sahra’nın beynine de mi çip yerleştirilmişti?!</p>

  <p>Serpil yine gülüyor: “Sana ‘Peki’ derken başını sallıyor.”</p>

  <p>Boğazım kupkuru, nefes alırken canım yanıyor: “Sevgilim, Sahra’yı sakın yanından ayırma. Oturduğun masadan kalkma...”</p>

  <p>“N’oldu Civan?”</p>

  <p>“Sivrisinek belasını ancak Raid’le savarsın.”</p>

  <p>“Efendim?”</p>

  <p>Dilim ağzımın içinde deniz yatağı gibi şişiyordu: “Innnnnnn”</p>

  <p>“Civan, iyi misin? Telefonumun şarjı bitmek üzere. Hay Allah...”</p>

  <p>“Birazdan oradayım” diyebildim.</p>

  <p>Alışveriş merkezine varana kadar tüm trafik kurallarını, tabiat, mantık ve fizik kanunlarını çiğnedim. Namussuz p.çler, çocuğumun şakağını matkapla delmişlerdi! Arabayı otoparka bırakıp alelacele binaya girdim. Yürüyen merdivenlerde koştum. Sevgilimi ve kızımı kucakladım. Sahra’nın sağ şakağını parmaklarımla yokladım. Saçlarının arasında kabuk bağlamış minik yaraya dokununca ikimiz de irkildik.</p>

  <p>Özgürlük Parkı’nda uğradığımız saldırıdan sonra Timur Tümör’den kurtulmuştuk. Fakat yıkıcı kısırdöngü devam ediyordu. Masum Cici’nin yaşadığı gezegende deplasmandaydık.</p>

  <h2 class="sigil_not_in_toc"><a id="bookmark8"></a></h2>
</body>
</html>
