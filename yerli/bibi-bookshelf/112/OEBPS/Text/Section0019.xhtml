<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">“Bitmiyor isyanlar, bitmiyor suçlar”</span></h2>

  <p style="text-align: right;">Yaşlılık,&nbsp;<span style="text-align: justify; text-indent: 1em;">sonlanmasını istemeyeceğiniz tek hastalıktır.</span></p>

  <p style="text-align: right;"><a id="bookmark28"></a><span style="font-weight:bold;">[ORSON WELLES 1915-1985]</span></p>

  <p style="text-align: right;"><span style="font-weight:bold;"><br /></span></p>

  <p>Televizyonun uzaktan kumandasındaki hangi tuşa bassam, ekranda reklam beliriyor. Yorulana kadar zapladım, gene de reklamlardan kaçamadım. Nihayet, Nivea reklamında, bir çift barış güvercinini andıran göğüslerini okşayan sarışına teslim oldum.</p>

  <p>İnsan vücudunun hücreleri, her 7 yılda tümüyle yenilenir. 7 yıl öncesine ait tek orijinal zerre kalmaz. Maddi anlamda, tepeden tırnağa bambaşka biri olur çıkarsın. Bir bakıma insan kendi kendinin klonudur. Yani varoluşumuzda kalpazanca bir yön var. Sizi bilmem ama ben mazime baktığımda 15 Ruhi göremiyorum. Dikeldim - ya-muldum, gerildim - kırıştım, büyüdüm - küçüldüm, karardım - ağardım, sertleştim - yumuşadım... lakin kendimden büsbütün kurtulma talihine eremedim. Sözgelimi, tutarsızlıklarımın aynı kalmasında kendini gösteren tutarlılığın lanetinden yakayı sıyıramadım. Buna mukabil, Zülfikar Zarifoğlu’nun vefatından beri, her şeyin tanıdık göründüğü fakat tüm kuralları farklı bir gezegende uyandırılmış gibi hissediyorum.</p>

  <p>Rahmetli kızım Cevriye’nin küçük torunlarından birine hediye etmek üzere keman satın almıştım. Vermek kısmet olmadı. Kemanı kutusundan çıkardım. Berthier’yi kutuya koydum. Sokağa indim. İsabetsiz bir cinayet için güzel bir geceydi. Gökyüzünde Çin malı bir dolunay. Oksijenli lodosun ciğerlerime sızdığını duyumsadım. Geceleri, 30 yıl öncesine dönülen şehirde, ayaklarımı sürüye sürüye yürümeye koyuldum. En yavaş yayaydım. Herkesi takip ediyordum sanki.</p>

  <p><br /></p>

  <p>Rastlantılar, saçmalıklar ve ihtimaller özgürlüğün tadını yansıtır. Hayatın çerçevesini esnetir. Gelgelelim tesadüf, hakikate uygun bir kılıf değildir. Yine de, evet, kör karanlıkta belki Masum Cici’ye rastlarım diye düşünüyordum. Biliyorum, kaplumbağayı yarış atına dönüştüremezsin. Hiç değilse kalabalığa sürtünürüm... Umutsuzluğum, karamsarlığın sularında bir keşif gemisi gibi yüzüyordu.</p>

  <p>Bir türkü tutturdum. Hatırlayamadığım sözlerin yerine bir şeyler uydurarak türküyü kendime mal ettim:</p>

  <p><br /></p>

  <p>Yolum düşer mezarlıklar üstüne&nbsp;</p>

  <p>Toprağın altından binbir ses gelir&nbsp;</p>

  <p>Sulasam kabrini nemlensin diye&nbsp;</p>

  <p>Cehennemden hemen hararet gelir</p>

  <p><br /></p>

  <p><span style="text-indent: 1em;">Ruhi Mücerret’im, Ya Rab sabır ver&nbsp;</span></p>

  <p><span style="text-indent: 1em;">Iskalıyor beni gene mermiler&nbsp;</span></p>

  <p><span style="text-indent: 1em;">Bitmiyor isyanlar, bitmiyor suçlar&nbsp;</span></p>

  <p><span style="text-indent: 1em;">Bütün kanallarda lanet reklamlar&nbsp;</span></p>

  <p><span style="text-indent: 1em;">Şiddetin kendi yok yalnız adı var&nbsp;</span></p>

  <p><span style="text-indent: 1em;">Şehri baştanbaşa yakasım gelir</span><br /></p>

  <p><span style="text-indent: 1em;"><br /></span></p>

  <p><span style="text-indent: 1em;">Görüp de bilmeyen deli sanıyor</span></p>

  <p><span style="text-indent: 1em;">Yeri belli değil yaram kanıyor&nbsp;</span></p>

  <p><span style="text-indent: 1em;">Ben mazimi, mazim beni arıyor&nbsp;</span></p>

  <p><span style="text-indent: 1em;">Ölmeden mezara giresim gelir</span><br /></p>

  <p><span style="text-indent: 1em;"><br /></span></p>

  <p>Altıyol'daki saldırıya hazır, burnundan soluyan boğa heykelinden yukarı, Bahariye Caddesi’ne kıvrıldım. Hepsi benden genç insanların sözleri kulağıma çalmıyor: “Yılanları ben de çok severim” diyor bir kız “fakat örümcekten ödüm kopuyor.”</p>

  <p>Ortayaşlı şık bir adam, yanındakine fısıldıyor: “Başı büyük belada; deli raporlu şişko metres’i dördüz doğurdu.”</p>

  <p>Kabile kavgasına tutuşmuş yamyamlara benzeyen liseli gençlere biri bağırıyor: “Testosteronlarınıza hakim olun!”</p>

  <p>Yanlış çağda yaşamanın stresi içindeyim. Silahlı ve tehlikeli olmak beni bir nebze sakinleştiriyor.</p>

  <p>Bana “Mutlu sonla biten masaj ister misin yakışıklı?” diye sesleniyor bir hayat kadını. Deri mini eteği, kemer kadar. Etraftan metalik kahkahalar yükseliyor. Mezar taşıma <span style="font-style:italic;">“Kurtuluşu için savaştığım ülkeye yeni yeni adapte oluyorum”</span> yazdırmayı planlıyorum.</p>

  <p>Ağır ağır sol taraftaki bir kahve dükkanına yürüyorum. Yuvarlak ‘Starbucks Coffee’ tabelasının altından geçip içeri giriyorum. 5-10 basamaklı geniş merdivenle çıkılan locada, bir aktrisle televizyon röportajı yapılıyor. Camekanlı tezgahın arkasındaki çocuğa sesleniyorum: “Bakar mısın evlat.”</p>

  <p><br /></p>

  <p>Allah’ın yarattığı en iyi kalpli, en saf varlıkmışım gibi gülümsüyor bana: “Buyurun beyefendi.”</p>

  <p>“Masum Cici’yi arıyorum.”</p>

  <p>“Burada öyle biri yok. Kahve ister misiniz?”</p>

  <p>“Masum Cici adında kimseyi tanımıyor musun?”</p>

  <p>“Maalesef hayır.”</p>

  <p>Gerisingeri kapıya yöneliyorum. Beyaz bir cip fren çığlığı eşliğinde kayarak duruyor. içinden kar maskeli, tüfekli dört adam fırlıyor. Keman kutusunu alelacele açmaya çalışıyorum. Iıh. Elim ayağıma dolaşıyor. Bana nişan alarak yaklaşıyorlar. “Ben, Masum Cici’yi ararken, o beni buldu” diye geçiyor aklımdan. Yüz yıllık ömrümün en heyecanlı yerindeyim. Kutu elimden düşüyor ve kapağı açılıyor. Eğilip Berthier’yi kapıyorum. Başımı kaldırdığımda, teröristlerin üzerimden atlayıp içeri daldıklarını fark ediyorum. Kadınlar ciyaklıyor. Maskelilerden biri, yukarı ateş edip “Kimse kıpırdamasın!” diye haykırıyor. Bir diğeri koşarak aktrisi rehin alıyor. Herkes yere yatıyor. Röportaj kamerası, olup biteni kaydederken, kafasına silah dayalı aktris elinde kahve kabıyla dikiliyor. Tüfeğimi, bana arkası dönük haydudun sırtına doğrultuyorum. Affedilmek için yalvaran bir keçinin sesiyle “Silahları indirin, teslim olun” diyorum. Hiç tınmıyorlar.</p>

  <p>Kameraman, rehine ve teröristler tek sıra halinde olay yerini terk ederken, aktrisin elindeki kahve kabına keçeli kalemle Gamze Gama yazılmış olduğunu görüyorum. Gamze Gama ve maskeli haydutlar cipe binip vınlıyorlar. Kameraman cipin uzaklaşışını kayda alıyor. Tüfeğimi özenle kutuya koyuyorum. Kaçışan müşteriler tarafından itile kakıla caddeye ulaşıyorum. Yaklaşan polis arabalarının resmi ötüşleri arasında eve yollanıyorum.</p>

  <p>Televizyonda, ünlü oyuncu Gamze Gama’nın kaçırılışından bahsediliyor. Ekranın tepesinde ‘Son Dakika’ yazılı. Kahve dükkanındayken kafamın içinde yanıp sönen ‘Son Dakika’ yazısının aynısı.</p>

  <h2 class="sigil_not_in_toc"><a id="bookmark29"></a></h2>
</body>
</html>
