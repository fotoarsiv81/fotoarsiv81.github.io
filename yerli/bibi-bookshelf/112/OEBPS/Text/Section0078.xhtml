<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">Ceset torbanızı güle güle kullanın</span></h2>

  <p>Telefonu açan genç adam yüksek sesle ve çok hızlı konuşuyordu: “Samsa Sağlık Ürünleri, ben Ökkeş Körşebek, size nasıl yardımcı olabilirim, isminizi öğrenebilir miyim, buyurun?”</p>

  <p>“Adım, Civan. Ceset torbası satın almak istiyorum.”</p>

  <p>At yarışı sunan spiker temposuyla anlatmaya koyuldu: “Tabii Civan Bey. Efendim, öncelikle şunu belirteyim ki bebek, çocuk, kadın, erkek modelleri; yani farklı ebatlar mevcut. Bir de bizim ‘basketbolcu’ dediğimiz 220 X 110'luk model var. Ürünlerimiz dikişsiz, yekparedir. Aksi takdirde mevtanın vücut sıvıları torbamızın dikiş yerlerinden sızabilmekte, istenmeyen görüntüler, kalıcı lekeler oluşabilmektedir. Kalite seçeneklerimiz mevcuttur. 200 adetten fazla siparişlerde özel üretim de yapabiliriz. Rengi seçersiniz, biz de ceset torbasının üzerine logonuzu basarız. Torbalarımızda, cenazenin kimliği koyabileceğiniz şeffaf bir cep de bulunuyor. ‘Kefenin cebi yok’ sözü artık sadece mecazdan ibaret. Acaba elinizde torbalanması gereken kaç ceset vardı? PVC kaplama, kumaş, naylon hangisini tercih edersiniz Civan Bey?”</p>

  <p>“Naylon.”</p>

  <p>“PVC kaplamayı tavsiye ederim efendim, inanın çok memnun kalacaksınız. Ebat kaça kaç olsun?”</p>

  <p>“220 x 110”</p>

  <p>“Süper. Basketbolcu. Peki, kaç adet alacaksınız? Beş? On?” “Bir.”</p>

  <p>“Hımmm, 10 adet alırsanız, stoktan iskontolu verebilirim Civan Bey?”</p>

  <p>“İstemez. Tekinin fiyatı nedir?”</p>

  <p>“100 lira.”</p>

  <p>“Tamam. Adresinize uğradığımda beklemeden alabileceğim yani?”</p>

  <p>“Dilerseniz kredi kartıyla internet üzerinden ödeme yapabilirsiniz. Kuryemiz ceset torbanızı adresinize getirir efendim?”</p>

  <p>“Kredi kartı kullanmıyorum. Size uğrayacağım.”</p>

  <p>“Memnuniyet duyarız... Pardon! Renk?”</p>

  <p>“Pembe.”</p>

  <p>“Harika bir seçim. Tebrikler, Civan Bey. Bizi tercih ettiğiniz için çok teşekkür ederiz. Sizi bekliyoruz. Şimdiden hayırlı olsun. Güle güle kullanın.”</p>

  <h2 class="sigil_not_in_toc"><a id="bookmark9"></a></h2>
</body>
</html>
