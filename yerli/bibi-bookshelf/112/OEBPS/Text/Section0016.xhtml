<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2>1OO yıl süren öpücük</h2>

  <p style="text-align: right;">Dünya,&nbsp;<span style="text-align: justify; text-indent: 1em;">kuşların tuvaletidir.</span></p>

  <p style="text-align: right;"><a id="bookmark22"></a><span style="font-weight:bold;">[MÜLAZIM İSHAK BEY, 1888-1920]</span></p>

  <p style="text-align: right;"><span style="font-weight:bold;"><br /></span></p>

  <p>Civan Kazanova hemen her gün okul çıkışı evime geliyor. Şap şup elimi öpüyor. El öptürmekten hazzetmiyorum, fakat elime saldıranları artık durdurmaya çalışmıyorum. Öpsün. Gençliğimde el öpmeyi sevmezdim. Şimdi ise şu dünyada elini öpebileceğim bir tek Allah’ın kulu yok!</p>

  <p>Kah şakalaşıyor, kah dertleşiyoruz. Tuhaf bir biçimde, nüktelerim onu hüzünlendiriyor. Malum, biz kartolozlar ağzımızı şapırdatırız. Dişler dökülür, çene gevşer, dil laçkalaşır ve ağızda ilelebet sürecek bir şapırtı başlar. Civan, hipnotize olmuş gibi ağzıma bakıyor. “Gençlere iyi örnek olacak çağı çoktan geçtim” diyorum.</p>

  <p>Benim emir erim, lamba cinim, temizlik robotum gibi çalışıyor sürekli. Bakkaldan, marketten, pazardan alışveriş yapıyor. Evi boyadı. Çatıyı tamir etti. Köhne ve loş fakirhanem birden gıcır gıcır bir lunaparka benzedi. Güvercinler bile daha sık geliyor; arkadaşlarını da çağırıyorlar. Hak ettiğim hayatı nihayet yaşamaya başlıyorum galiba.</p>

  <p>Civanla birlikte camiye, konsere, parklara gidiyoruz: <span style="font-style:italic;">Kur’an</span> tilaveti, keman sesleri ve serçe ötüşleri bizi nereye çekerse oraya.</p>

  <p>Adıma bir kartvizit bastırdı. “Bu yaşta kimseye kart veremem! Ben olmuşum kart!” diye mızıkçılık ettim. Zira mızmızlığımdan taviz verip somurtkanlığımdan feragat edersem haysiyetimin zedeleneceğinden korkuyorum. Halbuki ilk defa kart sahibi olmanın mahrem sevincini yaşıyordum. Dahası, kartvizite “Asistan” sıfatıyla kendi telefonunu da yazdırmış.</p>

  <p>Gençler daha içtendir. İhtiyarlık huysuzluğun anavatanı. Şu anda, kaknemler liginde dünya şampiyonluğuna namzedim. Yine de günlerimin, hatta dakikalarımın, hatta ve hatta saniyelerimin sayılı olması, insanlarda saygı uyandırıyor. Bahse girerim, beni sevmekte zorlanmayacaksınız kıymetli okur. Zira, sizden önce öleceğimi biliyorsunuz.</p>

  <p>“Anne baban sağ mı?” diye soruyorum Civan’a.</p>

  <p>“Maalesef.”</p>

  <p>“Bu ‘Evet’ mi demek?”</p>

  <p>“Maalesef.”</p>

  <p>‘Hayır’ demeye çalışıyordu. Yalnızca kıt zekalı insanlarda görülen türde bir masumiyeti vardı Civan’ın. Kibir, nankörlük ya da küçümsemeden etkilenmeyen, leke tutmayan bir kalp taşıyordu.</p>

  <p>Benim gibi bir sineğe, kartal muamelesi yapıyordu. Maatteessüf, dünyaya gelmeden önce ne idiysem şimdi de oyum. alemde bir zerreden ibaret olmasaydık, belki işler kolaylaşırdı.</p>

  <p>“Cidden, sizden büyük kadınlardan mı hoşlanırdınız?”</p>

  <p>“Hayatım ‘yaş farkı’ denen ve sürekli kaybettiğim bir oyun üzerine kurulu. Gezegendeki herkesle aramda yaş farkı var. Bu eskiden de böyleydi evladım.”</p>

  <p>“Hiç aşık oldunuz mu? Yani sizin zamanınızda nasıldı, hep savaşta mıydınız?”</p>

  <p>“6 Şubat 1920 günü şehir top ve makinalı tüfek salvolarıyla sarsılırken, cephe gerisinde, sokaktan geçen bir kıza eşlik etmiştim.”</p>

  <p>“Hepsi bu mu?”</p>

  <p>“Kalp şeklinde dolu yağıyordu.”</p>

  <p>“Vay canına?!”</p>

  <p>“Kızın adı... şimdi kim bilir hangi mezar taşma kazılıdır. Öptüğüm ilk kız oydu işte.”</p>

  <p>“Sonra?”</p>

  <p>“Hala o ilk öpücüğün etkisindeyim.”</p>

  <p>“Gerçekten mi?”</p>

  <p>“Ve hala onsuz yaşamayı öğrenmeye çalışıyorum.”</p>

  <h2 class="sigil_not_in_toc"><a id="bookmark23"></a></h2>
</body>
</html>
