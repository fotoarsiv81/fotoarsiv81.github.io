<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">Son nefesim yahut Cici cinayet</span></h2>

  <p style="text-align: right;">Bundan sonrasını ancak müzik anlatabilir.</p>

  <p style="text-align: right;"><span style="font-weight:bold;">[IVAN TURGENYEV1818-1883]</span></p>

  <p style="text-align: right;"><span style="font-weight:bold;"><br /></span></p>

  <p>Camları jaluzili odanın kapısını nazikçe açıyorum. Masum Cici sigara yakıyor. Kaçıp saklanacağını veya bize mukavemet edeceğini sanmıştım. Gayet sakindi: “Şu anda bu odada dört kamera var... Canlı yayında cinayet işlemek isteyen, buyursun.”</p>

  <p>Şu Masum Cici o kadar da gaddar değil anlaşılan. Hatta iyi kalpli bile sayılır. Baksanıza, bir tek kendisinin manyak olduğunu sanıyor.</p>

  <p>Hiç tereddüt etmeden içeri dalıyorum. Bir an öylece dikiliyorum: “Kolla kendini harami bozuntusu!”</p>

  <p>“İnsanlık için küçük bir adım, fakat bir bunak için büyük bir cüret!” diyerek dudağını büküyor. Pardösümün altından Berthier’yi çıkarıp nişan almaksızın ateş ediyorum: DUF! Masum Cici’nin dazlak kafası, kızıl bir bulutun içinde kalıyor!</p>

  <p>Muz kabuğuna basıp kayarak yeri öpmüş maymun kadar şaşkın bakıyor.</p>

  <p>Can çekişirken devasa egosunun altında eziliyor.</p>

  <p>Sigarası ağzından düşüyor.</p>

  <p>“Tüm... kötülüklerin... sona erdiğini görebilmek için... kıyamete... ermek isterdim!” diyor ve kollarını denizyıldızı şeklinde açarak ruhunu teslim ediyor.</p>

  <p>Tüfeğim elimden düşüyor.</p>

  <p>Kalbimin içinden bir tel çekiliyor. Vadem doldu. Mükemmel zamanlama! Cinayeti, ecel randevusuna denk getirdim! Dünyayı kurtarır kurtarmaz dünyadan kurtuluyorum! Lakin... dilim dizginlenmiş vaziyette. Konuşamıyorum. Masum Cici’nin masasındaki kan birikintisinde Nazlı Hilal’in sureti mi yansıyor?</p>

  <p>0 ila 100 yaş arasındaki 10 saniyelik süre bitti bile.</p>

  <p>Canımın, bedenimden tarihi ve upuzun bir kılıç gibi çıktığını hissediyorum.</p>

  <p>Ve son nefesimi veriyorum.</p>

  <p style="text-align: center;"><span style="font-weight:bold;"><br /></span></p>

  <p style="text-align: center;"><span style="font-weight:bold;">*</span></p>

  <p style="text-align: center;"><span style="font-weight:bold;"><br /></span></p>

  <p>işte, Civan Kazanova karşımda!</p>

  <p>Ölüm dediğin, kavuşmadır!</p>

  <p>“Ruhi Bey...”</p>

  <p>“Civan, canım oğlum...”</p>

  <p>Sırtüstü uzanmış vaziyetteyim. Nazlı Hilal’in yüzü beliriyor! Avni Vav, Ozan, Fujer, hepsi etrafımdalar.</p>

  <p>Askeri törenlerdeki gibi bir dakika sessizlik.</p>

  <p>“Ne?! Yaşıyor muyum yani?.. Sen, Civan?..”</p>

  <p>“ikimiz de öldük efendim. Fakat geri döndük.”</p>

  <p>“Neden? Nasıl?”</p>

  <p>“Bir çizgi romandaki dua sayesinde.”</p>

  <p>“Bu bana reva mı Civan?..”</p>

  <p>“Ruhi Bey... Kelime-i şahadet...”</p>

  <p>Karşımda, tüm sevdiklerimin gözleri yaşlarla dolup taşmıştı.</p>

  <p>“Siz?..”</p>

  <p>“Ben, Serpil Silahlıperi” dedi gencecik bir kız.</p>

  <p>Yanındaki küçük cimcime “Benim adım da Sahra, çok memnun oldum beyefendi” diye cıvıldadı.</p>

  <p>Dünya ben öldükten sonra daha hızlı dönecekti. Ve hayat başka romanlarda devam edecek...</p>

  <p>Herkesle tek tek vedalaştım.</p>

  <p>Yazık ki ömrün ilk ve son nefeslerinde kahkahaya yer yoktur.</p>

  <p>Nazlı Hilal avucumu öptü: Bir anlık ebediyet... Şimdiye dek bizi hayat ayırmıştı, artık ölüm ayıracak. Cennete gidersem, meleklerden onun bir fotoğrafını isteyeceğim.</p>

  <p>Allah’a ısmarladık sabırlı okuyucum. Siz de hakkınızı helal edin n’olur.</p>

  <p>“Eşhedü en la ilahe illallah, ve eşhedü enne Muhammeden sulullah.”</p>

  <p>[«u)l &nbsp;&nbsp;&nbsp;<span style="font-weight:bold;font-style:italic;">XAA.a</span> jl <span style="font-weight:bold;font-style:italic;">j</span> &lt;uil <span style="font-weight:bold;">V|</span> ‘‘-l} <span style="font-weight:bold;">V</span> j’i</p>

  <h1 id="sigil_toc_id_2"><a id="bookmark6"></a><span style="font-weight:bold;">[Şimdi reklamlar.]</span></h1>

  <p><br /></p>
</body>
</html>
