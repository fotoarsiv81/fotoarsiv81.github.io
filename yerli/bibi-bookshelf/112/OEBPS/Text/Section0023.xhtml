<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">Beleş savaş</span></h2>

  <p style="text-align: right;">Savaşın amacı vatan için ölmek değil;&nbsp;</p>

  <p style="text-align: right;">karşı cephedeki piç kurusunun,&nbsp;<span style="text-align: justify; text-indent: 1em;">vatanı için ölmesini sağlamaktır!</span></p>

  <p style="text-align: right;"><a id="bookmark4"></a><span style="font-weight:bold;">[GENERAL GEORGE SMITH PATTON, 1885-1945]</span></p>

  <p style="text-align: right;"><span style="font-weight:bold;"><br /></span></p>

  <p>Savaş pahalı bir oyundur. Oyun da beleş bir savaş. Lakin yirmi küsur senedir, kurtuluş günü merasimlerindeki temsili nümayişler, beni savaştan daha çok yormuştu.</p>

  <p>Civan’ın yeğeni Ozan’la mutfak masasında harp oyunu oynuyoruz. Yüzlerce oyuncak askeri, kutulardan savaş meydanına döküyoruz. Ozan, benim harple ilgili bilgi ve tecrübemin, oyuna büyük heyecan katacağına hükmetmiş. Minik, plastik askerleri avuçluyorum.</p>

  <p>“Bütün oyunların temel kuralı nedir?” diye soruyorum.</p>

  <p>“Bilmem ?”</p>

  <p>“Oyuna kendini kaptırmamak.”</p>

  <p>“Hıhı.”</p>

  <p>“Bu pembeler Yunan, Ozan. İzmir’i işgal etmek için İtalyanlarla yarışıyorlar.”</p>

  <p>“Tamam.”</p>

  <p>“İtalyanlar, Antalya’ya doluşmuşlar, şöyle şurası Antalya... İtalyan birlikleri, Muğla üzerinden Söke’ye giriyorlar. Albay Selahattin Bey ve Binbaşı Saip Bey rehberliğinde Söke Müfrezesi kuruluyor.”</p>

  <p>“Oldu.”</p>

  <p>Çaydan bir yudum alıyorum. Ozan da, bir eliyle gofret yiyip ılık süt içerken, diğer eliyle savaş alanına asker sevk ediyor.</p>

  <p>“Bunlar Türk, bizimkiler. Demirci Mehmed Efe ve adamları. Nazilli’ye baskın yapıyorlar. Yunanlar, Nazilli’den kaçarken kırk Türk’ü esir alıp bir camiye kapatıyor... Cami yok mu?”</p>

  <p>“Yok.”</p>

  <p>“Camiyi ateşe veriyorlar... Bilirsin, insanları diri diri yakıyorlar yani. Yangından yaralı kurtulan birkaç kişi deliriyor...”</p>

  <p>“Korkunç.”</p>

  <p>“Aydın’da incirliova’ya bağlı Erbeyli Köyü var. Bu köyden demiryolu geçiyor. İstasyonda pinekleyen Yunan askerine bizim çeteler hücum ediyor. Bombalı saldırı... Bizden yedi kişi, Yunanlardan otuz kişi ölüyor. Bak, bu muharebeler işin başlangıç adımları. Sonra savaş patlayacak. Anlıyor musun?”</p>

  <p>“Anlıyorum.”</p>

  <p>“Yunanlarla Batı Anadolu’da müthiş gerilim yaşadık. Serçelerin bile asabı bozulmuştu. Minarelerden makinalı tüfekle ateş açtığımız oldu, sokaklarda haftalarca gece gündüz ecelin penaltıları atıldı.”</p>

  <p>“Penaltı mı?”</p>

  <p>“Lafın gelişi... Kadınlar nerede? Savaşta kadınlar da vardı.”</p>

  <p>“Niye?”</p>

  <p>“Savaş kadın işidir Ozan. Çünkü kilo vermeleri gerekir.”</p>

  <p>“Doğru.”</p>

  <p>Çocuk bir koşu çantasından başka oyuncaklar getiriyor.</p>

  <p>“Bunlar ne evlat?”</p>

  <p>“Bu Lara Croft, şu G.I. Jane, o da Resident Evil’daki Alice. Savaşçı kadınlar. Ha, bekle, bir tane daha var...” Yumurcak vınlıyor. Elinde Barbie bebekle dönüyor: “Berrin’in bebeği, bizde unutmuş...”</p>

  <p>Lara Croft’a Süreyya Sülün Hanım rolünü verdik: “Erzurum’da birbuçuk ay savaştıktan sonra ağır yaralanmıştı. Kız Lisesi Müdiresi Faika Hakkı Hanım'la tanışıyorlardı muhakkak...”</p>

  <p>G. I. Jane’i Yörük Fatma yaptık: “Antep’te Fransızlara karşı muharebede Yörük Fatma’yla beraberdik. Bu oyuncağın başörtüsü eksik...”</p>

  <p>Alice’i Nene Hatun’a denkleştirdik: “Nene Hatun 98 sene yaşadı. Aslında 93 Harbi’nde Ruslara karşı savaşmış, İstiklal Savaşı’na fiilen katılamamıştı. Tüm şehit ve gazi analarının mümessili addedilir... Barbie de bizim gelinimiz olsun, ne dersin?”</p>

  <p>“Ne gelini?”</p>

  <p>“Mehmetçik’in yolunu gözleyen meçhul yavuklusu, sözlüsü, nişanlısı yani.”</p>

  <p>“Ne yapacak?”</p>

  <p>“Dua edecek.”</p>

  <p>“Peki.”</p>

  <p>Dikdörtgen masada Amerikan malı oyuncakları elimizle oradan oraya sürüklerken “Allah Allah, Allah Allah, Allah Allah” diyoruz. Bizzat katıldığım harp, rüyalarımdaki muharebeler, temsili gösterilerdeki çatışmalar; toprağın altında, mezarlardaki milyonlarca askerin tam bir sessizlik ve hareketsizlikle sürdürdüğü, dünyanın çekirdeğini teşkil eden, gezegeni mayalayan savaş... Hepsi birbirine karışmıştı.</p>

  <p>Mezar taşıma belki şöyle yazdırmalıyım: <span style="font-weight:bold;font-style:italic;">“Benim için de dua et Barbie.</span> ”</p>

  <p><br /></p>

  <p style="text-align: center;">*</p>

  <p style="text-align: center;"><br /></p>

  <p>“Vampir misiniz?” diye soruyor Ozan. Çocuk işte.</p>

  <p>“Hayır yavrum, değilim.”</p>

  <p>“Vampirsiniz.”</p>

  <p>“Öyle mi görünüyorum?” Takma dişlerimi dilimle ittirip dudaklarımın ucunda sallayarak takırdattıktan sonra geri çekip ağzıma oturtuyorum.</p>

  <p>Şaşırıyor: “Değilsiniz!”</p>

  <p>“Ne sandın, kerata? Demin sarımsaklı cacık içtim!”</p>

  <p>Tokalaşmak için, latif bir vakarla uzattığı minik elini tutup öpüyorum.</p>

  <h2 class="sigil_not_in_toc"><a id="bookmark5"></a></h2>
</body>
</html>
