<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2 class="sigil_not_in_toc"><a id="bookmark0"></a><span style="font-weight:bold;">Şapşalın ulaşabileceği&nbsp;</span>en yüce mertebe</h2>

  <p style="text-align: right;">Maziyi çarpıtma.&nbsp;<span style="text-align: justify; text-indent: 1em;">İstikbal çarpar.</span></p>

  <p style="text-align: right;"><a id="bookmark1"></a><span style="font-weight:bold;">[ARRIGO GI0RGI0,1909-1999,</span> <span style="font-weight:bold;font-style:italic;">Belirsizlik Belirtileri]</span></p>

  <p style="text-align: right;"><span style="font-weight:bold;font-style:italic;"><br /></span></p>

  <p>Gözü dönmüş gazeteciler, evimi ablukaya almışlardı. Sokağa adım attığım anda tepeme üşüştüler:</p>

  <p><br /></p>

  <p><i>“Ruhi Bey, efendim, uzun yaşamanızın sırrı ne ?”</i></p>

  <p><i>“Ölümden her defasında kurtulmanızı neye bağlıyorsunuz?” “Rejim yapıyor musunuz?”</i></p>

  <p><i>“Ailenizde ortalama ömür kaç yıl?”</i></p>

  <p><i>“Seyahatlerinize devam edecek misiniz?”</i></p>

  <p><i>“Bu tarafa bakın lütfen, bir saniye...”</i></p>

  <p><i>“Genç kalmayı nasıl başarıyorsunuz?”</i></p>

  <p><i>“Keçi plasentası” dedim, “maymun teri ve elektrikli şapka.”&nbsp;</i></p>

  <p>İnsan, benim yaşımda Z planına ihtiyaç duyuyor.</p>

  <p><br /></p>

  <p>Dört koldan eroin almış keş yürüyüşüyle camiye yollandım. Cemaat boynuma sarıldı. Musalla taşı ile gasilhane hizasında, kefeni yırtışımı kutladılar.</p>

  <p><br /></p>

  <p>“İyi ceset lafının üstüne gelirmiş!” diye ünleyen Avni Vav, yokluğumda kendine yeni bir ahbap bulmuş: Korkut Üneli. Tokalaştık. Cildinin rengi yaslandığı duvarınkiyle uyumlu. Kulakları, spor araba kapılarına benziyor. Fotojenik centilmen, sabık Yeşilçam aktörüymüş. Avrupa yakasında mukim. Tuhafiyeci. Vaktiyle, senaryosunda Avniciğimin de imzası bulunan <span style="font-weight:bold;font-style:italic;">Uzay Yolu</span>’nda rol almış. Filmdeki performansından ötürü, yakınları ona hala Mr. Spock diyormuş.</p>

  <p>Laf öbür dünyayı ve uzayı dolaşıp kadınlara geldi. Mabet filozofu Avni Vav ne dese beğenirsiniz: “Boş gözleri, taş kalbi ve dimdik göğüsleriyle kadınlar beni zıvanadan çıkarıyor!” Sahabelere katılsa intibak sorunu yaşamayacağını vehmettiğim beyzadeye de bakın hele. Haşere okulundan mezun holigan ağzıyla konuşuyor. Kainatın kaygan zemininde, kimseye tutunmayacaksın...</p>

  <p>“İşimi, aklımı ve karımı kaybettim...” dedi Mr. Spock “İnancım zaten yoktu. Kalbime varan koridordaki turnike sıkışıp kalmıştı...” Sakal falı bakıyor, yani biteviye çenesiyle oynuyordu. “Sonra, Cenab-ı Hakk’ın inayetiyle hayatımın kadınını buldum.”</p>

  <p>Efkarlı bir iç çekişle “Sizler henüz gençsiniz. Bendenizin, kendimi kandırmak suretiyle maziye heyecan katmaktan başka çarem yok maalesef” dedim.</p>

  <p>Avni Vav’dan şoke edici bir itiraf: “Ben, söylemesi ayıp, bir sanal harem kurdum.”</p>

  <p>Mr. Spock’la ikimiz senkronize nida ettik: “Neee?!”</p>

  <p>“Sizin şövalye aşklarınız bana yaramıyor beyler. İnternette gönül sörfü yapıyorum. Yatsıdan sonra JamaikalI çıtır çerezlerle, Tokyolu tazelerle yazışıyorum. Bittabii, namevcutluk sathından aldığı destekle meşruiyet kesp eden yalan gırla gidiyor. Şu günlerde kısmetim iyiden iyiye açıldı. ‘<span style="font-weight:bold;font-style:italic;">Azrail’e bir beşlik çakan Ruhi Mücerret’i tanıyorum!’</span> dedim mi, akan sular duruyor, yelkenler suya iniyor. ”</p>

  <p>İşkillendim: “Bu beyanınıza istinaden, ben fakiri, pezevengin tazısı olarak kullandığınızı söyleyebilir miyiz Avni Bey?”</p>

  <p>Mr. Spock’tan haya efekti: “Tövbe estağfurullah.”</p>

  <p>Avni Vav sazı aldı: “Ruhi Bey, müsaade buyurursanız bu hususu mütalaa edelim: Cinsi latifin efsunlu cazibesini inkar etmiyorum. İtirazım, yeminlerle takviye edilen yalanlardan ibaret aşkadır.”</p>

  <p>Mr. Spock hiddetlendi: “Destur! Peygamberimiz de aşık olmuştu Avni Bey! Aşk, Efendimizin mirasıdır! Hz. Ayşe’ye diyor ki ‘Sana kördüğümle bağlıyım.’ Bir zaman sonra, Ayşe Validemiz soruyor: ‘Kördüğüm ne durumda?’ Rasulullah ‘Eskisinden de sıkı’ buyuruyor. Sen bu babı bizden ala bilsen gerektir.”</p>

  <p>Nazlı Hilal’in hasretiyle kavrulmuştum. Binaenaleyh, Avni’nin horozuna kravat takan uzaylı misafirimizle ittifak halindeydim: “Mr. Spock haklı. Sizi böyle bilmezdim Avni Bey. Meğer tescilli zampara, kıdemli hovarda, kadrolu Don Juan imişsiniz yahu!”</p>

  <p>Musallaya bir karga kondu. Avni dudağını büktü: “İkinize de acıyorum. Allah ıslah etsin. Kendinizi, kozmosun hilkat nedeni Peygamberimizle bir tutuyor, beni şefaat sahasından şutluyorsunuz, öyle mi? Ona bahşedilen hissiyatın mahiyeti ile sizin dangalaklığınız arasında hiçbir fark bulunmadığından da kati surette eminsiniz. Bravo. Sözüme kulak verin, cennet çayırında yayılası büyükbaşlar. Mukaddesat korsanlığını bırakın. Dur durak bilmeden gönül rahatlığıyla terör estirmeyi kafaya koymuş tüm hödükler, dine dört elle sarılırlar. Cehalet, bağnazlık ve nefretin ‘nuruyla’ aydınlanmışlardır. Halbuki çiğ samimiyet, düşünceye değer katmaz. Davranışı da makbul kılmaz. Acımasızlık, suçtan ziyade cezada ortaya çıkar. Yobazlar, cennete, kapısını tekmeyle kırarak gerebileceklerini sanırlar! Bu dünyada, her şey ama her şey ve tabii ki aşk da geçicidir. Kadınla münasebetini aşk eksenine ayarlayan adam kepazeleşir. Amenna: Romantiklik, bir şapşalın ulaşabileceği en ulvi mertebedir. Buna karşılık şehvet, aşktan daha net ve pratiktir. Aşkta tutarlılık enderdir. Mekanik erdemlerle örülü seks, çoğunlukla, günah mahiyetinde görünür. Aşk ise duygu yüklü bir aptallık şeklinde tezahür eder. Günahın aptallıktan daha çok saygı görmesi gerekirdi...”</p>

  <p>“Günah, aptallığın hasılası, hatta en büyük günah aptallık değil mi?” diye sordum.</p>

  <p>“Allah’ı sevdiğini söyleyen kimse, kendisini sevmiyorsa o iş sakattır. Yaşamak, yeni günahlar işleyebilecek güçte olmaktır.” Avni Vav’ın bu sözünden müteessir oldum. Yaşamaya devam ettiğimi ispatlayacak güç bende yoktu. Ölümden dönmüştüm, fakat hayata değil.</p>

  <p>Mr. Spock, aklımdan geçeni söyledi: “Yani?”</p>

  <p>“Hayatın anlamını ve değerini elbette bir tek günah belirlemez” dedi Avni Vav.</p>

  <p>Mr. Spock, şarlatanlığa teşne Avni Vav’ı didikliyor: “De hele, haz duygudan evla mı?”</p>

  <p>“Hedonizmden mezun olanlar, ahlakçılığa terfi eder.” Avni’nin mermisi hiç bitmiyordu. Onda fil hafızası, deve kini, tilki kurnazlığı,&nbsp;<span style="text-indent: 1em;">keçi inadı, maymun iştahı ve tavus kuşu tafrası biraradaydı.</span></p>

  <p>Mevzudan sapmıştık. Tren takla attıktan sonra yeniden raya otursun diye lafa karıştım: “Gönül vermek akıllıca değildir, olması da gerekmez.”</p>

  <p>“Siz ne biçim Müslümansınız?! Esaslı bir günah bile işlemiyorsunuz?”</p>

  <p>“Hoppalaaaaaaa?! Sen neyin peşindesin Avni Bey? Münkerin, şerrin davetçisi mi kesildin?” Mr. Spock, işinin ehli bir moderatördü.</p>

  <p>“Siz dindar beyleri, başkalarını günahlarından ötürü aşağılama ve cehennemle tehdit etme zevkinden alıkoymak istemem. Fakat...”</p>

  <p>“Fakat ne?” diye hırıldadım.</p>

  <p>“Can dostlarım... Günahkarlar hoşgörülü ve özgürlükçüdür, çünkü empati kurmalarına bir engel yoktur. Pişmanlık bir aydınlanma anıdır ve tövbe hem bir psikolojik analiz, hem de ‘kendini bilme’nin ideal görünümüdür. Şükür, güzellikleri keşfetmeye yönelik dikkatin gelişkinliğidir. Ayrıca, zamanla tatlanan acı hatıralar ile unutulan mutluluklar arasındaki farka denk gelen saçmalığı telafi eder. Şükreden kişi kendiyle barışarak yücelme imkanlarını genişletir. Dua, yoğun bir konsantrasyon ve dahiyane bir titizlikle tanzim edilmelidir. Ebeveyninden oyuncak isteyen şuursuz katır tohumunun münasebetsiz figanına benzer yakarışlar, içtenlikli olsa bile dua mıdır? Benliğinin rotasını çizmek üzere İlahi yardım talep eden kulun telaffuz ettiği her hece dünyayı değiştirir. Dolayısıyla, egoist talepler, Allah’a hitabı parazitlendirir. Velhasıl dua, mevcudiyetimizin; evrensel ve İlahi olanla bağını, İlmi usullerle tespit ve şiirsel ifadelerle tasdiktir. Tövbe, şükür ve duanın kesişim alanları vardır. Eylemindeki hatayı saptayarak tövbeye yöneldiğin için şükredebilir ve şükrünün niteliğinin zenginleşmesi için dua edebilirsin. Zikir ise... Hatırlamak ve hatırlanana münasip duygu, ifade ve davranışlara yönelmektir. Günaha, gaflete, teşevvüşe, hataya, nankörlüğe, tereddüde, şehvete, unutuşa, tembelliğe, boşboğazlığa, yanlışa, kazaya, aldanışa, açgözlülüğe, skandala, pespayeliğe, korkuya... kapılmadan Allah yolunda ilerleyemezsin. Bu sözlerimin manasını kavramada; göğsünüz ile kafanızdan müteşekkil dublekste ikamet eden şeytanın danışmanlığı fayda verir mi bilmem.”</p>

  <p>Mr. Spock ile birbirimize anlayışla baktık. Avni Bey’deki, delirmeyi hızlandıracak zekaya ve kaçıklığa ihtişam katacak çapta bilgiye sahip değildik. Aykırılığın randımanına, anormalliğin semeresine, acayipliğin ulviliğine talip olmamız muhaldi. Masumiyetin kısır, sevapların güdük, vecibelerin yapay sayılması ruhumuzu mahva sürüklerdi. Ufuk darlığı, bizi nefes darlığından beri kılıyordu.</p>

  <p>Mezar taşıma <span style="font-weight:bold;font-style:italic;">“Bu taş başka mezara ait, fakat elden ne gelir?”</span> yazdırabilirim.</p>

  <p>Akşamın alacakaranlığında, fırtına öncesi sessizliğince kuşatılmıştık. Camiye tırmanan kart kurtlara, zombi filmi seyreden zombiler gibi boş gözlerle bakıyorduk. “Eee,” dedim “Mr. Spock, hayatınızın kadınına kavuştunuz mu?”</p>

  <p>“Gönül İşleri Bakanlığı sayesinde...”</p>

  <p>“O bakanlık lağvedilmedi mi?”</p>

  <p>“Evet, malum, aşıkları tespit, aşkları teyit eden heyetin tüm azalan ile bazı müşavir ve memurlar katledilince...” Mr. Spock ceketinin cebinden bir kart çıkarıp gösterdi. “AŞKart hala tedavülde fakat.”</p>

  <p>Kış uykusu boyunca kabus görüp tersinden kalkmış kaplumbağa kılıklı Avni Vav: “Ne kadar dokunaklı! Resmi mühürle bağlanan kalpler, damga pullu duvak, arşiv dosyasının fotokopisiyle ebediyete adanan aile saadeti!..”</p>

  <p>“Hayırlı olsun,” diyerek Avni’nin aksiliğini baypas ettim.</p>

  <p>Ezanın ilk mısraıyla birlikte, akşamsefaları, bayram harçlığı veren cömert babanın cüzdanı gibi açıldı.</p>

  <h2 class="sigil_not_in_toc"><a id="bookmark2"></a></h2>
</body>
</html>
