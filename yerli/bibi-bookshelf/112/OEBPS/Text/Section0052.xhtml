<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">Şeytanın staj yaptığı şirket</span></h2>

  <p>Umutsuzum. Serpil Silahlıperi’nin ölümüyle ontolojik ofsayda düştüm. Tuzla buz olmuş kalbimin kırık parçaları, bir iğnenin deliğinden geçebilirdi. Kaderimin sigortası atmıştı. Ömrüm, hayatıma dar geliyordu. Varlığımı geçerli kılan muhatabımı yitirmiştim. Benliğimi anlamlandıran ilişki imha olmuştu. Kainat hükümsüzleşmişti. Ete kemiğe bürünmüş bir saçmalıktım. Ozan’ın yaşaması için çabalamak, bu uğurda kaçık bir dazlağın entrika değirmenine su taşımak ve asırlık bir moruğun kokuşmuş beynini işgal etmek makul görünüyordu.</p>

  <p>Aylardan Nisan’dı. Beysbol şapkası ve güneş gözlüğü takıp Ruhi Mücerret’in peşine düştüm. Kimi kimsesi yok. Evden camiye, camiden eve. Üç katlı fakirhanenin terasında kuşları yemliyor. Metruk bir binanın yıkık çatı katından seyrediyorum. Nikon D70Te birkaç fotoğrafını çekiyorum. Zehirli dumanlara bulanmış yabani güvercinlerle, Camille Saint Saens’in [1835-1921] <span style="font-weight:bold;font-style:italic;">Le Carnaval des Animaux</span> adlı orkestra eseri eşliğinde konuşuyor; yamuk teneke kutulardaki bitkisel paçavraları sulayıp duruyor. Bu adamın bir zamanlar Fransız askerlerinin gırtlağına süngü sapladığına inanmak zor.</p>

  <p><br /></p>

  <p style="text-align: center;"><span style="font-weight:bold;">*</span></p>

  <p style="text-align: center;"><span style="font-weight:bold;"><br /></span></p>

  <p>Urfa, Ağrı ve Hakkari’nin kurtuluş günü törenlerine katılmak için Doğu’ya uçtu. İki hafta ortalıkta görünmedi.</p>

  <p>Pakt’ta Masum Cici’ye, Ruhi Mücerret’ten bahsettim:&nbsp;</p>

  <ol>
    <li><span style="text-indent: 1em;">Erkek.&nbsp;</span></li>

    <li><span style="text-indent: 1em;">Alanında tek: İstiklal Harbi’nin yaşayan son gazisi.&nbsp;</span></li>

    <li><span style="text-indent: 1em;">Kendine mahsus bir kostüm giyiyor: Üniforması var.&nbsp;</span></li>

    <li><span style="text-indent: 1em;">Özel günlerde başrol üstleniyor: Kurtuluş günlerinde şeref konuğu.&nbsp;</span></li>

    <li><span style="text-indent: 1em;">İsmen veya simaen ülkede yüzde 90 oranında tanınıyor.&nbsp;</span></li>

    <li><span style="text-indent: 1em;">Köklü ve kalıcı bir saygınlığa sahip: Cumhurbaşkanı bile kameralar önünde onun elini öpüyor.&nbsp;</span></li>

    <li><span style="text-indent: 1em;">Ödül kazanmış: İstiklal Madalyası sahibi.&nbsp;</span></li>

    <li><span style="text-indent: 1em;">Ulusal medyada görünüyor.&nbsp;</span></li>

    <li><span style="text-indent: 1em;">Kitlesel organizasyonlarda konuşmacı konumunda.</span></li>
  </ol>

  <p><span style="text-indent: 1em;">Fotoğrafları masaya yaydım.</span><br /></p>

  <p>Masum Cici, Ruhi Mücerret’i ekrandan tanıyordu. “Nasıl oldu da bunu hiç düşünemedim! Harika fikir!” diye 100 watt’lık sırıtışla elimi sıktı.</p>

  <p>Ona planımı anlattım: “23 Nisan’da Fenerbahçe Şükrü Saraçoğlu Stadyumu’ndaki Çocuk Bayramı kutlamalarına bizim okul takımı da katılıyor. Orada, Ruhi Mücerret’le tanışacağım. Adam yüz yaşında. Kafatasını deldirme fikrine sıcak bakmaz. Bu durumda...”</p>

  <p>“Kadıköy’de Pakt’a ait bir ofis binamız var. Bir katı hastane şeklinde dekore ederiz. Fakat, Ruhi Bey’i doktorlarımızın muayene etmesini sağlamalıyız. Kolay iş. Hortik zaten makber müzikalinde oynayan piskopos kadavrasına benziyor. Ağımıza düştüğü an moruğun beynine altın çiviyi bir vuruşta çakarız! Evini de gizli kamera ve dinleme cihazlarıyla donatırız. Yanına hizmetçi veya asistan rolünde bir ajan yerleştirelim. Böylece, kartalozun yiyip içtiklerini, kullandığı ilaçları kontrol edebiliriz. Performans arttırıcı hapları dayarız, daha hararetli nutuklar çeker. Muşmulayı iksirlerle coşturur, terkiplerle yatıştırırız... Kurtuluş Savaşı’nın son askerini transfer edeceğiz! Kanının son damlasına kadar bizim için savaşacak!”</p>

  <p>Yutkundum. Şeytan, kariyerine bu şirkette stajyerlik yaparak devam ediyor olmalı. Birazdan bize ateş suyu getirecek ve “Üstat” diye hitap ettiği Masum Cici’nin elini öpüp çekilecek.</p>

  <h2 class="sigil_not_in_toc"><a id="bookmark6"></a></h2>
</body>
</html>
