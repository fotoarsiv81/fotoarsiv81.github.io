<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">Ceset piramidi merdiveninde bir basamak</span></h2>

  <p style="text-align: right;">Kellemi kaldırıp,&nbsp;<span style="text-align: justify; text-indent: 1em;">kalabalığa gösterin.&nbsp;</span><span style="text-align: justify; text-indent: 1em;">Çünkü ben buna değerim.</span></p>

  <p style="text-align: right;"><a id="bookmark13"></a><span style="font-weight:bold;">[Giyotinle idam edilen GEORGES DANTON’ın son sözü, 1759-1794]</span></p>

  <p style="text-align: right;"><span style="font-weight:bold;"><br /></span></p>

  <p>Trene toslamış boğa gibi sersemlemiştim. Arabadan atladım. Takım elbiseli komandolardan biri yanımıza yaklaştı. iri kıyım, kır saçlı, çakır gözlüydü. Nostaljik bir sırıtışla sordu: “İyi misiniz, yaralanmadınız ya?”</p>

  <p>“Normal” dedim.</p>

  <p>Adam elini yakama uzatırken nazikçe “Müsaadenizle” dedi ve omzumun altından bir cam parçası çekip çıkardı.</p>

  <p>“Aaah!”</p>

  <p>Sahra pandaya, Serpil ise Sahra’ya sarılmış halde Subaru’dan indiler. Ben de onları kucakladım.</p>

  <p>infaz şebekesinin elemanları bize duygulanarak bakıyorlardı.</p>

  <p>Serpil sordu: “O... Audi’deki adam... Timur Tümör müydü?”</p>

  <p>“Ta kendisi hanımefendi. Artık yaşamıyor tabii. Hatıra olarak saklamayı düşünürseniz, kafatasını sizin için temizletip cilalatabilirim.”</p>

  <p>“Ne yapayım ben onun kafatasını?!”</p>

  <p>Adam dudak büktü: “Bilemiyorum... Kül tablası?”</p>

  <p>Sahra sakinleşmişti: “Hayatımızı kurtardınız... Siz, polis misiniz?”</p>

  <p>“Polis mi?” Şakrak bir kahkaha koyuverdi. “Hayır. Biz bu işi hobi olarak yapıyoruz.”</p>

  <p>Yolun ilerisinden 1967 model siyah bir Cadillac Eldorado çıkageldi. 180 derecelik bir dönüşten sonra az ötemizde durdu. Arabayı bir yerden hatırlıyordum. Şoför indi ve önünü ilikledi. Onu da gözüm ısırıyordu. Kesik Baş İlkokulu’nun bahçesinde Masum Cici’yle telefonda konuşurken, bu şoför aynı arabayla gelip beni almış ve Pakt’a götürmüştü.</p>

  <p>Cadillac’ın arka kapısını açtı ve reverans yaparak bizi arabaya davet etti.</p>

  <p>Serpil’le birbirimize baktık.</p>

  <p>Komando, “Bizim burada biraz daha işimiz var. Sizi fazla tutmayalım efendim” deyip kaldırılmakta olan barikata doğru seğirtti.</p>

  <p>Cadillac’a bindik. Şoförün yanındaki koltukta Masum Cici oturuyordu. Başını çevirip bizi süzdü: “Geçmiş olsun Civan Bey.” “Teşekkür ederim.”</p>

  <p>Sahra pandaya yoldaki ağaçları, kuşları gösteriyor, cıvıl cıvıl bir şeyler anlatıyordu.</p>

  <p>Serpil Silahlıperi’nin gerildiğini hissettim. Yavaşça eline uzanınca fark ettim ki tabanca hala elindeydi. Silahı alıp belime, Glock’un yanına taktım. Serpil koluma sarıldı. Omzumdaki yaradan sızan kan, gömleğime düz bir çizgi çekmişti.</p>

  <p>“Pakt için çok değerlisiniz Civan Bey,” dedi Masum Cici “umarım bu kurtarma operasyonunu özel hayatınıza müdahale gibi algılamazsınız.”</p>

  <p>Başımı öne doğru uzatıp fısıldadım: “İki adam vurdum. Birini yaraladım. Muhtemelen arabamın plakası ve eşkalim polisin elinde...”</p>

  <p>Cadillac, Çamlıca’dan Acıbadem istikametine doğru ilerliyordu. “Hiç merak etmeyin. Personelimiz, çatışmadan önce aracınızın plakasını sökmüştü. Ayrıca aynı renk ve modelde bir Subaru şu anda evinizin önüne park edilmiş durumda.” Bileğimi tutup avucuma Subaru anahtarları tutuşturdu.</p>

  <p>Şaşalamıştım. Masum Cici’nin olayları bu derece sıkı kontrol etmesi gururuma dokunuyordu. Kendimi zayıf hissediyordum: “İyi</p>

  <p>ama nasıl?..”</p>

  <p>“Biliyorsunuz, Civan Bey, sizinle karşılıklı güvene dayalı bir işbirliğimiz var. Tehlike ihtimali belirdiği anda imdadınıza koşmak bizim dostluk vazifemiz. Aramızda böyle şeylerin lafı olmaz.”</p>

  <p>“Ben de çok teşekkür ediyorum” dedi Serpil Silahlıperi ölçülü bir yapaylıkla.</p>

  <p>Olup biteni anlamlandırmaya çalışıyordum. Timur Tümör’ün Özgürlük Parkı’nda ne işi vardı? Biri ona Serpil Silahlıperi’nin geleceğini haber vermiş olmalıydı. Bunu da yalnızca her an ne yaptığımı beynimdeki çip sayesinde izleyen Pakt elemanları ve tabii ki Masum Cici bilebilirdi. Timur Tümör denen kronik baş belasını kolayca yok ederek bana hem sadakat empoze ediyor, hem de gözdağı veriyordu. Hayatım onun iki dudağı arasındaydı. Kimle dans ettiğimi artık daha iyi anlıyordum. Alyon madikçinin peçesi düşünce maskesi görünüyordu! Sokaklarda yatıp kalkan bir serseriyken, şampiyondum, fakat şimdi sadece bir piyondum.</p>

  <p>“Affedin güzel bayan, size kendimi tanıtmadım. Ben, Masum: Civan Bey’in arkadaşıyım” diyerek elini uzattı.</p>

  <p>Tokalaştılar. Mideme kramp girdi.</p>

  <p>“Memnun oldum.”</p>

  <p>“Şeref duydum hanımefendi.”</p>

  <p>O anda belimdeki Glock’u çekip şarjörü Masum Cici’nin dazlak kafasına boşaltmayı düşündüm. Fakat Sahra fazlasıyla kan görmüştü. Masum Cici’yi gebertme fırsatı elime bir daha geçecek miydi? Tek temennim. Bu gösterişçi firavunun tırmandığı ceset piramidi merdiveninde bir basamak olmayacaktım.</p>

  <h1 class="sigil_not_in_toc"><a id="bookmark14"></a></h1>
</body>
</html>
