<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">Onun hayalarına beton çivisi çakacağım!</span></h2>

  <p style="text-align: right;">Öldüğün gün, diğerleriyle aynıdır.&nbsp;<span style="text-align: justify; text-indent: 1em;">Sadece biraz daha kısa sürer.</span></p>

  <p style="text-align: right;"><a id="bookmark15"></a><span style="font-weight:bold;">[DIOP DİA BA,</span> <span style="font-weight:bold;font-style:italic;">Çeyrek Empati]</span></p>

  <p style="text-align: right;"><span style="font-weight:bold;font-style:italic;"><br /></span></p>

  <p>Yeldeğirmeni’ne yollandım. Sevinç dolu kalbim ve kırmızı alarma geçmiş beynim ayrı kişilere aitti sanki.</p>

  <p>Trafik sıkışıktı. Masum Cici’nin bir mizansen dahilinde de olsa, geberişini görmek arzusundaydım. Oda tiyatrosunun ardından, onu ceset torbasına tıkacak ve sonsuza dek orada kalmasını sağlayacaktım.</p>

  <p>Ruhi Mücerret’in çok eskiden Haydarpaşa Garı’nda gece bekçiliği yaptığını biliyordum.</p>

  <p>Masum Cici de Coca Cola treninin Pepsi vapuruna çarpmasını sağlayarak cinai bir şamataya imza atmıştı.</p>

  <p>Gar Müdiresi Zehra Zarifoğlu, Masum Cici’nin sevgilisiydi. Olaydan sonra gar binasının çatısından atlayarak intihar etmişti.</p>

  <p>Zehra Zarifoğlu, Ruhi Bey’den 30 yıl sonra garda çalışmaya başlamıştı. Aralarındaki bağ neydi? Acaba, Zehra Hanım, dedenin torunlarından biri miydi?</p>

  <p>Masum Cici’nin Ruhi Bey tarafından vurulmayı kabul etmesine şaşmıyordum. Çünkü, Masum’un gözünde her şey bir oyundu. Cinayet hilesi, ölü taklidi ve suçsuz katil numaraları onu gıdıklıyordu.</p>

  <p>Ruhi Mücerret’e kurusıkı mermilerle dolu bir silah vereceklerdi. Allah’ım, ne acıklı...</p>

  <p>Elimden hiçbir şey gelmiyordu. Polis hala kapımı çalmamıştı.</p>

  <p>Hastane kameralarından kimliğimi saptayamazlardı. Zira resmi kayıtlara göre çoktan ölmüştüm. Gözlerimin birbirinden farklı renkte olduğu da siyah beyaz görüntülerden seçilemezdi.</p>

  <p>Masum Cici’nin planı neydi? Gerçekten, İstanbul’daki insanların birbirlerini öldürdükleri büyük bir reklam kıyameti mi tasarlıyordu?</p>

  <p>Frene basınca, düşünceler kafamdan fırlayıp ön camdan uçtular.</p>

  <p>Arabadan indim. Evin kapısına doğru yürürken bir el silah sesi duyuldu. DUF! Ceset torbasını yanıma almadığımı hatırladım. Koşarak bagajı açtım, malzemeyi kaptığım gibi binaya daldım.</p>

  <p>Daire kapısı açıktı. Torbayı dışarıdaki ayakkabı dolabına tıkıştırıp içeri girdim. Kana bulanmış Masum Cici, balkonun eşiğine devrilmişti. Ruhi Mücerret ile Figen Negatif’ten başka Avni Vav ve bir adam daha vardı.</p>

  <p>Ruhi Bey, namlusu tüten tüfeğiyle Chuck Norris’e benziyordu: “Gözüne n’oldu?”</p>

  <p>Suratımdaki morlukların bu odanın şartlarında önemini kaybetmesini beklerdim. Dün geceki ameliyathane kabusunu anlatamazdım. “Hiç” dedim.</p>

  <p>Avni Vav kaşlarını çatmıştı: “Onu öldürdün!”</p>

  <p>“Sohbetinizi en ballı evresinde kestim, kusura bakmayın” dedi Ruhi Bey.</p>

  <p>Sivri sakallı adam: “Bizi de vuracak mısın?”</p>

  <p>Ruhi Bey: “Burası hiç de sıkıcı bir yer değilmiş ha? Ne yalan söyleyeyim, giyinikken yaptığım en zevkli şeydi.” Tüfeği yemek masasına bıraktı.</p>

  <p>Figen Negatif: “Şimdi n’apacağız?”</p>

  <p>“Herkes sakin olsun!” diye haykırdım. “Önce şu yakışıklıyı paketleyeceğiz.” Hızla dışarı çıktım, ceset torbasını ayakkabılıktan alıp geri döndüm.</p>

  <p>Avni Vav kuşkulu: “O nedir, ceset torbası mı?”</p>

  <p>“Hayır, uyku tulumu. Ölüyü buna koyup taşıyacağız” dedim. Odadakilerin, daha önce pembe ceset torbası görmediklerini umuyordum.</p>

  <p>Avni Vav: “Bence maktulü parçalayalım. Taşıması, gömmesi kolay olur.”</p>

  <p>Torbayı, Masum Cici’nin kafasına geçirirken “Yo, yooo! Her şeyi halledeceğim, bu işi bana bırakın” dedim.</p>

  <p>Yabancı, sivri sakalıyla bana yaklaştı: “Burada neler olduğunu sormayacak mısınız?”</p>

  <p>“Siz kimsiniz?”</p>

  <p>“Korkut Üneli. Avni Bey’in arkadaşıyım,” dedikten sonra Ruhi Bey’e döndü: “Ruhi Bey, neden elinizi kana buladınız? İnsan hiç misafirini öldürür mü?”</p>

  <p>Avni Vav hikayeyi bilmediğim önemli kısımlarıyla birlikte anlatmaya başladı: “Zülfikar Zarifoğlu ölüm döşeğindeyken, Ruhi Bey’e Masum Cici’yi öldürmesini buyurmuş. Zarifoğlu, Haydarpaşa Garı’nın eski şefi. Ruhi Bey orada gece bekçisiydi. Tam 40 sene tek başına radyo dinleyerek sabahladı. O ayaktayken herkes uyuyordu. Dolayısıyla kimselerle tanışıp arkadaşlık kuramadı. Zülfikar Bey, Ruhi Mücerret’in -benimle tanışmasına dek- yegane dostuydu. Onun ricasını geri çeviremezdi... Belki son nefesimde Ruhi Bey’den ben de bir cinayet sipariş etmeliyim?”</p>

  <p>Bütün bunları duyan Masum Cici’den bir kıpırtı, bir seğirme bekledim. Iıh. Yoksa orospu çocuğu gerçekten zıbarmış mıydı?</p>

  <p>Demek, Zehra Zarifoğlu’ndan çok önce, dedesi gar müdürüydü? Ve Zülfikar Bey, kızına kurulan komployu fark etmişti...</p>

  <p>Şu anda bana mahcup gözlerle bakan Ruhi Bey de Masum Cici’ye borçlu olduğunu söylerken, aslında onun izini bulmaya çalışıyordu. Ilık bir gülümsemeyle Ruhi Mücerret’e bir teskin sinyali gönderirken, yüzümdeki çürükler acıdı.</p>

  <p>Korkut Üneli ve Figen Negatif’in yardımıyla cesedi sırtlayıp çıktım. Masum Cici, gavur ölüsü kadar ağırdı. Merdivenleri güçbela indim.</p>

  <p>Leşi sokak lambası ışığında Subaru’nun arka koltuğuna yatırdım. Hiç kıpırdamıyordu. Fermuarı indirip yüzüne baktım. Nefes almıyor. Sapığın eşek şakası ters mi tepti? Ruhi Mücerret ve arkadaşları pencereden bakarken burada oyalanamazdım. Şoför koltuğuna geçtim. Titanyum miğferimi taktım, Glock’u dizlerime koydum ve gaza bastım. Planım basitti. Birkaç sokak ötede Masum Cici’yi zımbalayacaktım. Yooo, elimden kolay kurtulamayacak... Onun hayalarına beton çivisi çakacağım! Kıçını kesip suratına dikeceğim! Kafatasından kendime abajur yapacağım!.. Fantezi bir yana, Ruhi Bey, Sahra ve benim beyinlerimizdeki reklam çiplerini söktürecektim. Pakt’ı polise ihbar edip, şehri kurtaracaktım. Sonra da ömrümün sonuna kadar mutlu mesut yaşay_</p>

  <p>VINK!</p>

  <p>Boğazıma bir kama saplandı.</p>

  <p>Boynumun sağından girip solundan çıkmıştı.</p>

  <p>Hepsi bu. Can çekişmeyi ballandıramazsın.</p>

  <p>Son gördüğüm şey, lav gibi püsküren kanımın ön camda oluşturduğu ekspresyonist desenlerdi.</p>
</body>
</html>
