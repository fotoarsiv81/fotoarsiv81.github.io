<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><span style="font-weight:bold;">Kelleni gömerim, asla bulamazsın!</span></h2>

  <p style="text-align: right;">Gençlikte günler kısa,&nbsp;<span style="text-align: justify; text-indent: 1em;">yıllar uzun;&nbsp;</span><span style="text-align: justify; text-indent: 1em;">yaşlılıkta günler uzun, yıllar kısadır.</span></p>

  <p style="text-align: right;"><a id="bookmark13"></a><span style="font-weight:bold;">[IMMANUEL KANT, 1724-1804]</span></p>

  <p style="text-align: right;"><br /></p>

  <p>Bir zamanlar jöndüm. Güçlüydüm. Taşı sıkınca suyunu çıkarırdım. Heyhat! Artık birini korkutmak istediğimde “Gençliğime çok benziyorsun” diyorum.</p>

  <p>İlaç inzibatı Figen Negatif bana yeşil bir hap ve bir bardak su uzatıyor. Sorgusuz sualsiz yuvarlıyorum. 19 Mayıs kutlamalarına katılmak için Ankara’ya gideceğim. Bu da son. Atatürk, Samsun’a artık bensiz ayak basacak. İstiklal Harbi bensiz başlayacak. Mehmetçik cepheye bensiz koşacak. Törende yapacağım konuşmayı düşünerek tuvalete doğru yürürken Civan’a rastlıyorum. Üstünde pijamasıyla ayaklarını sürüyerek çıkıyor tuvaletten: “Günaydın Ruhi Bey.”</p>

  <p>“Günaydın.”</p>

  <p>Demek artık benimle birlikte yaşıyor?</p>

  <p>Figen gözünü televizyondaki diziden ayırmadan çayları dolduruyor. Ekrandaki doktor, hastaya “En fazla iki yıl...” diyor. Keşke biri bana da aynı şeyi söylese.</p>

  <p>Kahvaltı sofrasında, tavadaki Avustralya biçimli omletin üzerinden Civan’a bir zarf uzatıyorum: “Al bakalım.”</p>

  <p>Duraksıyor: “Nedir bu?”</p>

  <p>“Masum Cici’ye benim namıma ödediğin 2 bin lira.”</p>

  <p>Zarfı parmağının ucuyla bana doğru itiyor: “Hiç gerek yok efendim. İnanın bana.”</p>

  <p>“Sen öğretmensin, değil mi? Beden eğitimi öğretmeni?” “Evet?”</p>

  <p>“Ne kadar maaş alıyorsun?”</p>

  <p>“T<span style="text-decoration:underline;">ıııı</span>, geçinmeme yetecek kadar...”</p>

  <p>“Bin? İki bin? Ne kadar?”</p>

  <p>“Ben sözleşmeli öğretmenim Ruhi Bey. Ayda elime yaklaşık 500 lira geçiyor.”</p>

  <p>“500 lirayı nasıl yetiriyorsun, sihirbaz mısın?”</p>

  <p>“Eh eh, biraz tutumlu ve kanaatkarım galiba.”</p>

  <p>Leylek gibi havaya girmiştim: “Dört aylık maaşını bana hediye etmene göz yumacağımı düşündün demek? Beni serseri mi zannediyorsun?”</p>

  <p>“Ah, olur mu hiç? Fakat durumum iyi. Biraz birikmişim vardı...”</p>

  <p>“Üstelik yeğenin hasta. Sence ben bir çocuğun ilaç parasını gasp edecek birine benziyor muyum?”</p>

  <p>“Hiç de bile, ne ilgisi var?..”</p>

  <p>“Bana hırsız mı demek istiyorsun?!”</p>

  <p>“Asla!”</p>

  <p>“O halde zarfı al da, ağız tadıyla kahvaltımızı edelim. Beni sinirlendirme. Kelleni gömerim, asla bulamazsın!”</p>

  <p>“Peki efendim...” Zarfı uslu uslu alıp kucağına koyuyor.</p>

  <h2 class="sigil_not_in_toc"><a id="bookmark14"></a></h2>
</body>
</html>
