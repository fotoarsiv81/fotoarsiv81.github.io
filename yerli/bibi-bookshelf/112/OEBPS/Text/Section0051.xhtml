<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <p style="text-align: right;"></p>

  <h2 style="text-align: start; text-indent: 0px;">i̇lk görüşte vurulmak</h2>

  <p style="text-align: right; text-indent: 0px;">Her insan ölecek yaştadır.&nbsp;</p>

  <p style="text-align: right;"><span style="font-weight:bold;">KAYBEDENLER KULÜBÜ KELAMIKİBARI]</span></p>

  <p style="text-align: left;"><span style="font-weight:bold;"><br /></span></p>

  <p style="text-align: left;">Daima acele edip hep geç kalanların şehrinde, Ruhi Mücerret’in acelesi yoktu. Ancak, tüm hatalarından bir şeyler öğrenmiş bir dam bu kadar yavaşlayabilir. Dünya zemininin kayganlığını bilen kiri. Sanki ona değil de fotoğrafına bakıyordum. Sniper’lar için ideal bir hedefti.</p>

  <p style="text-align: left;">Yeldeğirmeni’nden rıhtıma doğru yürüyordu. Saatin akrebini seyrediyordum adeta. Gizli görevin aşırı kolaylığından kaynaklanan zorluk baş göstermişti. Onu takip edebilmek için tek çare kaldırma oturdum.</p>

  <p style="text-align: left;">Rüzgar, sokağın iki yanında bahçe duvarlarından sarkan erik dallarındaki çiçekleri koparıp savurarak bir ağaçtan diğerine konduruyordu. Serpil Silahlıperi’yle Kadıköy sokaklarında el ele dolaştığımız günlerde buradan da geçmiştik. Yaz, üç sene sürmüştü.</p>

  <p style="text-align: left;">Hafta sonları Okan Ağabeyimle birlikte, Muvakkithane Caddesi’ni kaplayan kitap, afiş, plak sergilerinin civarında porselen kahve kupası satıyorduk. [O zamanlar kartvizitimde “Okan Kazanova’nın kardeşi Civan” yazılıydı.] Kupalarda, David Levine [1929-2009] imzalı yazar illüstrasyonları basılıydı: C.K. Chesterton, Jules Verne, Don Delillo, Michel Foucault, George Simenon, Milan Kundera, Jean Baudrillard, Louis Ferdinand Celine, Susan Sontag, James Joyce, Samuel Beckett, Chuck Palahniuk, Dylan Thomas... Ağabeyim, bu Amerikan malı fincanları, babamın çalıştığı gümrükteki palabıyıklı muhafaza memurunun gagasını ıslatarak almıştı.</p>

  <p style="text-align: left;">Bir keresinde, iki kişi kupaları incelerken Vladimir Nabokov illüstrasyonuna bakakalmışlardı.</p>

  <p style="text-align: left;">Adam kupanın resimli tarafını yüzüne yaklaştırarak bizim fikrimizi sormuştu: “Gerçekten bana benziyor mu?”</p>

  <p style="text-align: left;">“Hem de çok” dedi Okan Ağabeyim “isterseniz oğlunuza sorun.”</p>

  <p style="text-align: left;">Nabokov’un ikizi aniden sinirlendi: “O benim oğlum değil, karım!”</p>

  <p style="text-align: left;">Yıllarca bu olayı skeç gibi canlandırarak anlatıp güldük.</p>

  <p style="text-align: left;"><br /></p>

  <p style="text-align: center;">*</p>

  <p style="text-align: left;"><br /></p>

  <p style="text-align: left;">Günlerden Pazar. Etraf kalabalıktı. Kapalı bir parfümerinin önüne kurduğumuz tezgahın berisinde dikiliyordum. Henry David Thoreau’lu kupadan çay içmekteydim. Büyük birader, yavuklusu Nazlı Hilal'le tenhalara süzülmüştü. Tek başınaydım. Birden silah sesleri duyuldu. İnsanlar çığlık çığlığa kaçışmaya başladı. 10-15 metre ötemde, köşedeki Rabarba Bar’ın eşiğinde çatışma çıkmıştı. Rakip çeteden iki gangster, ünlü mafya babası Tahir Tümör’ü kurşunluyordu. Tümör’ün fedaileri de ateşle karşılık verince kan fıskiyeleri açıldı. Bardan fırlayan ‘dolu’ algarinaların da teşrifiyle çıngar tümden büyüdü. Kızıl havai fişekler iç içe patlıyordu. Yoldan geçenlerden birkaçı vurulup yere serilmişti. Kaldırımda sürünen yaralı kadın, doğum yapmakta olan bir mezzo soprano gibi feryat ediyordu. Bir mermi isabet edince elimdeki kupa tuzla buz oldu. Apar topar, arkamdaki apartmanın girişindeki içrek bölüme atladım. Sırtımı duvara yasladım. Serpil Silahlıperi’yi işte ilk o an gördüm. Ve kainata biçtiğim değer konusunda yanıldığımı anladım. Ateşli silahlı münakaşa sürüyordu. Serpil, sığınacak yer aranarak koşuyordu. Derhal ileri atıldım ve onu yakalayıp siperime çektim. Nefes nefeseydi. Korkudan tir tir titriyordu. Bana sımsıkı sarıldı. Zembereği boşalmış kalbi, göğsümde atıyordu. Az önce müthiş hızlı akan zaman, şimdi külliyen yavaşlamıştı.</p>

  <p style="text-align: left;">Kolları gevşedi. Yüzüme baktı. Sanırım, gözlerimden en az birini beğenmişti. Bir adım geri çekildi ve aniden eğilerek tişörtümdeki Muhammed Ali’nin üstüne kustu. Tişörtün eteğini çekip baktım, şampiyon muzipçe gülümsüyordu.</p>

  <p style="text-align: left;">Ortalık yatıştı. Polis arabası ve ambulans sirenlerinin huzur ve şifa veren düeti duyuluyordu.</p>

  <p style="text-align: left;">“Ben Civan” dedim. Kendimi, Azrail’in Eros’a fırlattığı bir bumerang gibi hissediyordum.</p>

  <p style="text-align: left;">“Ben de Serpil” dedi, elinin tersiyle ağzını silerken. Yüzü hareket ettikçe, burnunun üstündeki tam 13 tane çil yanıp sönüyordu. Muhasebesini tuttuğum bu fosforlu pulların bana uğursuzluk getireceğini sanmazdım.</p>

  <p style="text-align: left;">Yola adımımı attığım anda karnıma bir kurşun saplandı. DUF! Eros’a çarpan bumerang, ölüm meleğine gerisingeri dönmüştü. Her şey, birkaç saniyede olup bitmişti.</p>

  <p style="text-align: left;">Serpil’in deniz yeşili, yo, nehir mavisi gözlerinde sular yükseldi.</p>

  <p style="text-align: left;">Kesik kesik devrilirken kırık dökük heceledim: “Memnun ol-DUM.”</p>

  <p style="text-align: left;">‘ilk görüşte vurulmak’ diye bir şey olmasaydı ben icat ederdim.</p>

  <p style="text-align: left;"><br /></p>

  <p style="text-align: center;">#</p>

  <p style="text-align: left;"><br /></p>

  <p style="text-align: left;">Alınyazının altına imzanı atamazsın.</p>

  <p style="text-align: left;">Aşk’ı müjdeleyen ok kalbime girdiği anda, serseri kurşun postumu delmişti. Ruhum bedenimden ayrılmadı. Aksi takdirde size hikayenin devamını anlatamazdım. Mermi, önden girip ince bağırsağımı yarmış, arkadan çıkarak yoluna devam etmişti. Düşerken arnavutkaldırımının kesme taşlarından birine toslamıştım. Traje, yani kurşunun vücudumda seyrettiği yol kısaydı; demir leblebi kestirmeden gitmişti. Batında penetran travmalar oluşmuştu. Haydarpaşa Numune Hastanesi’nin yeşil maske çetesi, operasyon sırasında laparoskopi uygulamıştı. Hülasa, metabolizmamın sondan bir önceki istasyonunda tıbbi bahar temizliği yapıp, karın boşluğumdaki delikleri kapattılar. Şakağıma da dikiş attılar.</p>

  <p style="text-align: left;">Gece vardiyasında fırtınaya yakalanmış vatansız bir korkuluktum. Bir türbülans mıntıkasında uçuşuyordum. Yamyam kabilesine içgüveysi kontenjanından girmiş Stephen Hawking’den halliceydim. Muhayyel bir terminalde, ahirete giden infilak tramvayını bekliyordum. Neyse ki kefeni itinayla yırtıp mezardan sağ salim sıyrıldım.</p>

  <p style="text-align: left;">Sol gözümü açtım. Diğeri şişmiş, kapanmıştı.</p>

  <p style="text-align: left;">Okan Ağabeyim sordu: “Bilardo oynayalım mı?”</p>

  <p style="text-align: left;">“Oynamayı biliyor musun?”</p>

  <p style="text-align: left;">“Anaokulundayken bilardo takımındaydım.”</p>

  <p style="text-align: left;">Paydos etmiş, çıkmaya hazırlanan doktor amca, son dakika kontrolü için uğramıştı. Sarı siyah ekose gömleğiyle, tombul bir taksiye benziyordu.</p>

  <p style="text-align: left;">Yatakta doğruldum. Doktor elindeki minik fenerle gözbebeklerimi inceledi. İşaretparmağım kaldırdı: “Kafanızı oynatmadan parmağımı takip edin.”</p>

  <p style="text-align: left;">Dediğini yaptım.</p>

  <p style="text-align: left;">“Neden burada olduğunuzu biliyor musunuz?”</p>

  <p style="text-align: left;">“Immm...” Hatırlamıyordum. “Hayır.”</p>

  <p style="text-align: left;">“Adınız ne?”</p>

  <p style="text-align: left;">“Civan.”</p>

  <p style="text-align: left;">“Yanımdaki beyefendi kim?”</p>

  <p style="text-align: left;">“Ağabeyim.”</p>

  <p style="text-align: left;">“Anımsadığınız son olay?”</p>

  <p style="text-align: left;">“Fincanları arabaya yüklüyorduk.”</p>

  <p style="text-align: left;">“Travmatik amnezi geçiriyorsunuz Civan Bey.”</p>

  <p style="text-align: left;">“Yani?”</p>

  <p style="text-align: left;">“Endişelenecek bir şey yok. Silahlı bir çatışmanın ortasında kaldınız. Karnınızdan vuruldunuz. Sizi ameliyata aldık. Olay sırasında başınızı çarptığınız için vurulma anını ve biraz öncesini hatırlamıyorsunuz. Bu normal. Durumunuz stabil. İyileşiyorsunuz. Reçetedeki ilaçları kullanacaksınız. Bir süre sonra hafızanız da yerine gelecek. Geçmiş olsun.”</p>

  <p style="text-align: left;">*</p>

  <p style="text-align: left;">Evrende yalnız mıyız bilmiyorum ama dünyada yalnızız. Ben de hastanedeki odamda yalnızlık antrenmanı yapıyordum. Okan Ağabeyimin bıraktığı, eskice bir kitabı, Hüseyin Rahmi’nin [1864-1944] Mürebbiye’sini okuyordum:</p>

  <p style="text-align: left;">“Mürebbiye Anjel, zahirde latif fakat koklayanın başını döndüren bir çiçeğe benzer. Bahar hüsnünün, letafet-i nisvaniyesinin tam devr-i kemalinde yani yirmi yaşındadır. Kameti mutavassıt, endamı narin. [...] Anjel’de renk pembe beyaz... İnce kumral kaşların alt uçları biraz düşük, ağız da cüzi bir nebze büyük ama sarma ipekle yapılmış zannolunan lalgûn, rakik dudakları arasında tekellüm, daha tatlısı tebessüm esnasında görünen iki sıra dürdane-i dendan bu cesamet-i dehen kusurunu her muhataba affettirir. Ham şeftali kadifesini andıran biraz çıkıntılı yanakların arızalı noktalarıyla o top çenenin merkezindeki çukur beyn’i, birer hatt-ı mevhumla vasledilse husule gelecek hayali müselles-i mütesavi’ül-adlanın içinde nazar çıldırmış gibi dolaşarak adeta bir alem-i emel seyreder. İlle o gözler... İlle o gözler. Uzun kirpiklerle muhat, açık kestane rengindeki çeşmanını istediği vakit öyle süzer, o kadar menevişlendirir ki bu nigah-ı dilşikaraneye hedef olup da gayş olmak derecesinde bir şeyler hissetmemenin mümkünü yoktur. Suret-i telebbüsü pek basittir. Kumral saçlarını Paris kadınlarına mahsus o maharetle tepesine toplar.”</p>

  <p style="text-align: left;">Yaralarım zonklamaya başlayınca konsantrasyonum dağıldı. Kitabı indirdiğimde karşımda bulduğum kızın letafet-i nisvaniyesi, sahte mürebbiye Anjel'den bin misli ziyadeydi: Rönesans resimlerindeki göklere benzeyen yüzünü, Osmanlı kasidelerindeki yağmurlarla yıkamışlardı. Zarafetinden ufuklar şerbetle sıvanıyordu.</p>

  <p style="text-align: left;">“Galiba kapıyı yeterince kuvvetli tıklatmadım Civan Bey. Affedin lütfen.” Mahcup ağzı, baharın mührü şebboy. Sesi cennette dokunmuş ipeklerden süzülüyor.</p>

  <p style="text-align: left;">“Ho?” Ona bakarken bütün yaralarımın kapandığını hissediyordum. Damarlarımdaki kan çağlayıp köpürerek tersine akmaya başlamıştı.</p>

  <p style="text-align: left;">“Hayatımı kurtardınız. Teşekkür etmek için geldim.” Neden söz ettiğine dair hiçbir fikrim yok. Öyle nurlu ki, bahse girerim avuçlarını ayna olarak kullanıyordun</p>

  <p style="text-align: left;">Ağzımın içine elbise askısı yerleştirilmiş gibi sırıtıyorum: “İsminiz ne?”</p>

  <p style="text-align: left;">“Serpil Silahlıperi.”</p>

  <p style="text-align: left;">Serpil Silahlıperi. Bu adı tüm meridyenlere yazacağım: “Rica etsem, biraz yaklaşır mısınız?” Her adımı zeminde kelebek desenleri bırakıyor. Rüyalarımdaki mucizeler gerçekleşiyor sanki. Sonsuzluğun geri kalanını bu kızla geçirmek istiyorum. Kenara kaykılıp yatağımda ona yer açıyorum. Ne de olsa, dünyayı yöneten ‘Seksten Başka Bir Şey Düşünmeyenler’ adlı gizli örgütün doğal üyesiyim.</p>

  <p style="text-align: left;">“Evet?”</p>

  <p style="text-align: left;">Tek kelimeden ibaret muğlak cümlesi bana bir doz medeni cesaret aşıladı. Amneziden kaynaklanan pürüzsüz çelişki de cüretimi arttırmıştı: “Hafızam, zihnim, gönlüm ve bedenim bana karşı bir haçlı ittifakı kurduğu için... ilk rastlaşmamızı hatırlayamıyorum. Size ilan-ı aşk etmiş miydim?”</p>

  <p style="text-align: left;">“Hayır.” Karamel saçlarının arasında sütlü dondurmaya benzeyen yüzüne vişne şurubu damlalarıyla çizilmiş bir tebessüm yayıldı.</p>

  <p style="text-align: left;">“Ne müessif bir ihmal. Bu disiplinsizliğimi derhal telafi edeceğim.” Rus romanlarındaki subayların, dünya savaşından yalıtılmış bir odada, devlet sırrını aktarışı gibi konuşuyordum.</p>

  <p style="text-align: left;">Majör şifa, mutlak deva, saf sevinç Serpil Silahlıperi’nin tılsımlı endamına, kudretten esanslı tenine, efsunlu nefesine paylaştırılmıştı: “İltifat buyurdunuz. Fakat asıl ben size minnet borçluyum... Yaranız, acıyor mu?”</p>

  <p style="text-align: left;">“Bazen bir mermi, sadece bir mermidir” deyip usulca elini tuttum. Taciz ile iltifat arasındaki ince çizgideydim: “Sana ‘siz’ demesem olmaz mı?..”</p>

  <p style="text-align: left;">“Nasıl arzu ederseniz.” Hiyeroglif gibi kız. Kendimi tapmakta sanmama neden oluyor.</p>

  <p style="text-align: left;">İkinci ‘ilk görüş’te kalbimi ona vakfetmiştim. Yani frene basma zamanıydı: “Sade gazoz...” dedim, “şu aşamada sana verebileceğim tek şey bu.”</p>

  <p style="text-align: left;">İçeriye elinde enjektörle bir hemşire girdi. Buz pistindeki rahibe misali kayarak yaklaştı. Koluma bağlı incecik plastik boruya iğneyi sapladı ve sanırım Diazem zerk etti. Derin bir uykuya gömülüyordum. Serpil Silahlıperi’yle ellerimiz çözüldü, aramıza bir duş perdesi çekildi ve ardından kepenkler indi.</p>

  <p style="text-align: left;">*</p>

  <p style="text-align: left;">Serpil Silahlıperi benim için mecburi istikametti. Onunla tanışınca, artık kendi hayatımın başrolünü üstleneceğimi ummuştum. Avucumu yaladım. Mucizeler kaderi değiştirmez. Esas kız, sade gazoz teklifimi karşılıksız bıraktı. Galiba onu korkutmuştum. Taburcu edildim. Yaralarım iyileşti. Belleğimdeki boş çerçeveler de doldu. Gelgelelim, Serpil Silahlıperi’den sinyal yoktu. Kız tam anlamıyla buharlaşmıştı. Hakkında hiçbir şey bilmiyordum. Peşine düşemez, izini süremezdim. Şeytanın çitle çevrili özel mülkü olan dünya, onu benden saklamak için tasarlanmıştı sanki. Şairin de dediği gibi tarifsiz kederler içindeydim. Suratım, rutubetli bir yastığa benziyordu. Kıyameti tetikleyecek kozmik fay hattı kalbimden geçiyordu.</p>

  <p style="text-align: left;">Ağabeyim soruyor: “Nasıl gidiyor?”</p>

  <p style="text-align: left;">“Denize uçmuş cenaze arabası gibi.”</p>

  <p style="text-align: left;">“Hala o kızı mı düşünüyorsun?”</p>

  <p style="text-align: left;">“Dönmesi gerekirdi.”</p>

  <p style="text-align: left;">“Bu dünyanın kuralları güzel kadınları bağlamaz.”</p>

  <p style="text-align: left;">Ağabeyim haklıydı. İnsanın elini kolunu bağlayacak yoğunlukta duygular, aklı baştan savıyor. Serpil Silahlıperi’yi tanımıyordum. Aşk bu kadar münasebetsiz, hesapsız ve kontrolsüz olmamalıydı. Hiçliğin, yokluğun ve boşluğun vazgeçilmez cazibeye yataklık etmesi hayra alamet değildi. Platonik aşk diye bir şey olmasaydı, ben icat ederdim.</p>

  <p style="text-align: left;">Muvakkithane Caddesi’nde aylarca turladım. Belki gene çatışma çıkar, Serpil Silahlıperi’yi tekrar kurtarırım. Bu defa onu asla bırakmam... Tabii ki işe yaramadı. Manasız bir tesadüf beni ona bağlamıştı. Sahip olmadığım bir şeyi yitirmenin muğlak ıstırabıyla kavruluyordum.</p>

  <p style="text-align: left;">İnsanlar, boşlukları, saçmalıklarla doldurur. İki sene boyunca ben de öyle yaptım. Serpil Silahlıperi’nin aptal, suçlu, turist, evli, ölü veya hepsi birden olabileceğini düşündüm.</p>

  <p style="text-align: left;">Spor Akademisi’nde üçüncü sınıftaydım. Olimpik yüzme havuzunu gözyaşlarımla dolduruyordum. İzahtan vareste bir beyhudeliğin içinde boğuluyordum.</p>

  <p style="text-align: left;">Üniversitenin Anadoluhisarı’ndaki kampüsünden çıktım. Akşam tenhalığının buğusu etrafı sarmıştı. Toprak, bayat kurabiye kıvamındaydı. Çınar yaprakları 50’lik banknotlar halinde düşüyordu. Asfalt yolun denize nazır tarafında bir kayaya oturdum. Harap garajdaki hurda araba ne hissederse onu hissediyordum. Dalgaları saymaya koyuldum. Reenkarne olmuştum sanki: Ölü bir şampiyon, yaşayan bir fotokopi makinesiydim. Hayallerimde, Serpil Silahlıperi’nin dekupe fotoğraflarını, bildiğim tüm görüntülere montajlıyordum. Beynim, kıyamet gününün gazetesini basan matbaa makinesi gibi patlamak üzereydi. Cehennem ile cennet arasındaki kısa koridorda mekik dokuyordum.</p>

  <p style="text-align: left;">Serpil Silahlıperi’yle bir balinanın cenaze töreninde, tımarhane asansöründe, yanan bir vapurun güvertesinde... er veya geç rastlaşacaktık.</p>

  <p style="text-align: left;">Yanımda biri belirdi. “Hayat” dedi “anladıklarımızdan ibaret değil.”</p>

  <p style="text-align: left;">“Onu değerli kılan da bu” dedim. Dönüp baktığımda Serpil Silahlıperi’yi görünce hayretten nefesim kesildi.</p>

  <p style="text-align: left;"></p>

  <p style="text-align: left;">Ateşin keşfinden barutun icadına dek süren fetret dönemi nihayet sona ermişti.</p>

  <h2 class="sigil_not_in_toc"><a id="bookmark5"></a></h2>
</body>
</html>
