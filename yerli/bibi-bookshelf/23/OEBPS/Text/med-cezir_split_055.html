<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_54"><br class="calibre2"/>
  ÖNCE YÜZLERİNİ SİLERİZ SEVDİKLERİMİZİN</h1>

  <p class="resim"><img alt="" class="calibre58" src="../Images/64.jpg"/></p>

  <p><br class="chapter"/>
  <br class="chapter"/>
  <br class="chapter"/></p>

  <p class="normal1">Vaktiyle Hurufiler yaşardı bu memlekette, kitap okur gibi insan yüzleri okuyan Hurufiler...</p>

  <p class="normal1"><br class="chapter"/>
  &nbsp;&nbsp;&nbsp;Hurufi ki<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;harften mânâlar devşirir,<br class="chapter"/>
  &nbsp;&nbsp;&nbsp;Hurufi ki<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;harfle ağlar harfle sevişir;<br class="chapter"/>
  &nbsp;&nbsp;&nbsp;Hurufi ki<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;insanın yüzünde harfler, harflerin yüzeyinde<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;insancıklar bulur<br class="chapter"/>
  &nbsp;&nbsp;&nbsp;Hurufi ki<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Suret okur, surette kaybolur...</p>

  <p class="normal1">Vaktiyle Hurufiler yaşardı bu memlekette. Şimdi bir masal diyarı kadar uzak olan geçmişte, bir masal kahramanı kadar hayali bir Hurufi dervişi... Hurufi de en az altı yaşındaki ben kadar yalnızdı Osmanlı topraklarında, vav harfi kadar yalnızdı. Yetenek mi yoksa lanet mi, hediye mi yoksa kahır mı baktığın her suratta bir suret görme yetisi? Kaç kişi hazırdı bunu yapmaya? Sahi bir avuçtular, ne kadar azdılar. Kaç kişi razıydı kendi suretinde sonsuzluğu bulmaya? Ne kula kulluk, ne başkasına efendilik taslamak... çünkü harfler nasıl hem farklı hem de eşit ise, harfler nasıl birbirlerine muhtaç ve aşka âşık ise, insanlar da öyle olmalı, öyle kalmalı.</p>

  <p class="normal1"><br class="chapter"/>
  &nbsp;&nbsp;&nbsp;Hurufi ki<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;suçlandı kovalandı yanlış anlaşıldı ve mahkûm<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;edildi yaradılanın suratında Rab'den ibareler<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;gördüğü için?<br class="chapter"/>
  &nbsp;&nbsp;&nbsp;Hurufi ki<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;suçlandı kovalandı yanlış anlaşıldı ve mahkûm<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;edildi insanı eşref-i mahlukat bildiği için?</p>

  <p class="normal1">Padişah, devletlû efendi, o kadar büyük ki tasavvuru ne mümkün; kallavi bir boşluk ve devasa bir soyutlamadan ibaret. Muktedirin ismi ne kadar tanıdık ama cismi ne kadar ulaşılmaz olursa, o kadar pürüzsüz işler mutlak iktidar. Padişahın sureti olmamalı, bir muamma kalmalı ki soyutluğundan güç devşirsin. Padişah bir kelime, ismi değişen, kıyafetleri yenilenen ama yüzü hep muğlak ve ırak kalan. Padişahın yüzü nasıl bir muamma ise Osmanlı köylüsü, Osmanlı hamalı, Osmanlı mumcusu, Osmanlı askeri, Osmanlı şerbetçisi, Osmanlı lağımcısı, Osmanlı berduşu, Osmanlı papazı, Osmanlı imamı, Osmanlı hahamı için, memalik-i Osmaniye'nin köşe bucağında yaşayan envai çeşit sıradan insan için, aslında onların suratları da o kadar hayali ve fuzuli, öylesine dipsiz bir boşluktan ibaret padişahın nazarında. Ne iktidarın sureti söz konusu halkın bilgisi dahilinde, ne de tek tek yönetilen insanlara bir suret biçebilir iktidar. Okullarda okutulan biçimiyle tarih insansız bir akış, bireysiz bir kütle; düşman suretsiz bir Öteki, böylesi yeğ, böylesi çok daha iyi, olabildiğince ürkmek ve ürkütmek için bilinmeyenden.</p>

  <p class="normal1"><br class="chapter"/>
  &nbsp;&nbsp;&nbsp;Saltanat kayığından sallanan el kadar soyut<br class="chapter"/>
  &nbsp;&nbsp;&nbsp;Saltanat kayığından sallanan el kadar ulaşılmaz,<br class="chapter"/>
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Geçmişin insan suretleri...</p>

  <p class="normal1">Bu yüzden mi suret yoktur minyatür geleneğinde. Kıyafetler özenli, saçlar özenli, başlıklar hotozlar kavuklar pabuçlar, havuzlar bahçeler mekânlar özenli... ama suratlar alabildiğine özensiz resmedilmiştir minyatürde. Kılık kıyafet aracılığıyla ayrılır insanlar, yüz hatları ya da ifadeleri aracılığıyla değil. Toplumsal eşitlik değilse bile, suretsel eşitlik, hatta suretsel aynılık vardır minyatür sanatında. Aynı tornadan çıkmışçasına insanların yüzleri, aynı kalıptan dökülmüşçesine ya da aynı aynadan yansıyan yansımalarmışçasına, bireyselliğin teşvik edilmediği bu cemaatçi kültürde. Yüzlerin önemsenmediği, suretsel farklılıkların bir kalemde silinip aynılaştırıldığı yerde, Hurufi bir çığlık kadar yalnız.</p>

  <p class="normal1"><br class="chapter"/>
  &nbsp;&nbsp;&nbsp;Yüz bir hudut boyudur.<br class="chapter"/>
  &nbsp;&nbsp;&nbsp;Yabancıyı Ben'den, geçmişi Şimdi'den, tahammülü zor olanı tahammülü kolay olandan ayıran bir hudut.</p>

  <p class="normal1">Hurufiler gibi, hurufiler kadar, yüzün nasıl da aşılmaz bir hudut boyu çizdiğinin bilincinde olan bir başka insan grubu da "âşıklar" olsa gerek. Deleuze'ün yazdığı gibi, bir insana âşık olmak onu kalabalığın içinden çekip çıkarmak, çokluğun içinde tek kılmak ve sonra aynı hızla o teklik içindeki çokluğu keşfetmek ise eğer, öncelikle yüzler arasında bir tek yüze âşık oluruz; sonra da aynı yüzün içindeki pek çok yüzü keşfetmeye başlarız ürpertiyle. Keşfettiğimiz her yeni yüzle, ilk gördüğümüz yüzden biraz daha uzaklaşırız. Sevdiğimiz kişinin yüzünün çoğulluğu, belirsizliği, silinebilirliği içten içe huzursuz eder bizi. Bu yüzden olsa gerek, onlar derin uykudayken uzun uzun seyrederiz sevdiklerimizin yüzlerini. Ruhlarının yedi kat derinliğine açılan kapıların orada bir yerde saklı olduğunu içten içe sezinlediğimiz için... Gün boyu bizden sakladıkları yüzlerini görmek, gördüklerimizin sırrına erebilmek için...</p>

  <p class="normal1">Şöhretinin doruğunda iken Mevlana, uzun mesafeler kat edip de onu görmeye dinlemeye gelen hayranları arasından sıyrılan ve tepeden tırnağa karalara, çapullara, arayışa bürünmüş bir derviş, "ey dünyanın sarrafı gör beni!" demişti ona. Bir yüzü görmekle başlar aşk. Ve bittiğinde, gene aynı yüzü sildirir geride kalana.</p>

  <p class="normal1">Bir hudut boyudur yüz. Ve belki de bu yüzden ne vakit ayrılsak sevdiklerimizden, önce yüzlerini unuturuz. Şekerden yapılmış suretler gibi eriyip çözülür, dağılıp silinirler peyderpey. Hatlarını yitirdikçe kirli ama boş bir kâğıda dönüşüverir sevdiklerimizin yüzleri. Hudutlarından kurtulurlar, ipinden kopmuş balonlar misali. O zaman alıp istediğimiz yere yerleştirebiliriz onları. Yeniden yazabiliriz ortak geçmişimizi. Aşkın da bir resmi tarihi vardır ne de olsa, tarafların hafızalarının şaibeli tutanaklarında. Resmi tarihe aykırı düşen her türlü gerçeği ortadan kaldırabilmek, bizim haklı, onların ise haksız olduklarına inanabilmek için önce yüzlerini silmekle başlarız işe. Sonra istersek eğer, sil baştan çizebiliriz hatlarını. İşimize geldiği gibi.</p>

  <p class="normal1">Önce yüzlerini unuturuz sevdiklerimizin. En çok yüzümüzün unutulmasından endişe ettiğimiz halde.</p>

  <p class="sagnormal">İstanbul</p>
</body>
</html>
