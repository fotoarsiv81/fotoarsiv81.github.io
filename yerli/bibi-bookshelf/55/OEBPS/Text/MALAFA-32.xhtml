<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>MALAFA-32.xhtml</title>
  <link href="../Styles/template.css" rel="stylesheet" type="text/css"/>
<meta name="Adept.resource" value="urn:uuid:7414c3b3-8b38-4cd5-99b1-fd86ebe692bd"/>
</head>

<body>
  <div class="generated-style" id="malafa">
    <h1 class="foto-ustten-bosluklu" id="toc-anchor" xml:lang="tr"><span class="generated-style"><img alt="basliklar_bos.jpg" class="generated-style" src="../Images/basliklar_bos_fmt32.jpeg"/></span></h1>

    <p class="duz-ilk-paragraf-x" xml:lang="tr"><span class="duz">“Kozan!”</span></p>

    <p class="duz" xml:lang="tr"><span class="duz">Kendisini çağıranın kim olduğunu, göz kapakları yuvalarına çekilene kadar anlamadı. Tavanı gördü, sesi tanıdı. Konuşan kendisiydi. Çalan telefonuydu. Elini komodine uzattı. Gözkapaklarını indirdi ve “Alo” dedi.</span></p>

    <p class="duz" xml:lang="tr"><span class="duz">“Meterlendik! Martlar bizi meterledi! Çabuk gel!”</span></p>

    <p class="duz" xml:lang="tr"><span class="duz">Gözkapaklarını kaldırdı.</span></p>

    <p class="duz" xml:lang="tr"><span class="duz">“Kim meterledi? Ne diyorsun?”</span></p>

    <p class="duz" xml:lang="tr"><span class="duz">“Asiltur! Kredi kartları iptal oldu. Hiçbiri ödenmedi. Kartlar sahteymiş. Sami burada, çabuk gel!”</span></p>

    <p class="duz" xml:lang="tr"><span class="duz">“Tamam Saim. Tamam. İki saat içinde orada olurum.”</span></p>

    <p class="duz" xml:lang="tr"><span class="duz">Kozan telefonu kapatıp, aldığı yere bıraktı. Başını sağa çevirdi. Biraz yastık ve iki ahçiğin birbirine girmiş yüzlerini gördü. Doğruldu. Tişörtünü ve şortunu yerde buldu. Giyindi. Cüzdanını ve telefonunu alıp villadan çıktı. Musa’nın özel müşterisi olduğunun kanıtı golf arabasına binip yeşil patikalardan geçti. Musa’nın odasının olduğu binanın önünde durdu. Arabadan inip içeri girdi.</span></p>

    <p class="duz" xml:lang="tr"><span class="duz">“Günaydın Kozan Bey. Musa Bey’i mi arıyorsunuz?”</span></p>

    <p class="duz" xml:lang="tr"><span class="duz">“Evet.”</span></p>

    <p class="duz" xml:lang="tr"><span class="duz">“Kendisi yukarıda.”</span></p>

    <p class="duz" xml:lang="tr"><span class="duz">Musa’nın sekreterine teşekkür etmedi. Asansörü değil, merdiveni kullandı. Birinci kat. Koridorun sonundaki kapı. Açıldı. Musa çıkıyordu.</span></p>

    <p class="duz" xml:lang="tr"><span class="duz">“Seninle konuşmamız gerek.”</span></p>

    <p class="duz" xml:lang="tr"><span class="duz">“Ben de çıkıyordum.”</span></p>

    <p class="duz" xml:lang="tr"><span class="duz">“Olmaz, şimdi.”</span></p>

    <p class="duz" xml:lang="tr"><span class="duz">“Bu kadar acil mi?”</span></p>

    <p class="duz" xml:lang="tr"><span class="duz">“Evet Musa, haydi gir içeri.”</span></p>

    <p class="duz" xml:lang="tr"><span class="duz">Odanın kapısı kapandı. Kozan zaman kaybetmedi.</span></p>

    <p class="duz" xml:lang="tr"><span class="duz">“Büyük kazık yedik. Topaz’ı kazıkladılar. Er veya geç, benim de kellem gidecek. Başka çarem kalmadı. İşi kabul ediyorum. Patronuna haber ver.”</span></p>

    <p class="duz" xml:lang="tr"><span class="duz">Musa da zaman kaybetmedi.</span></p>

    <p class="duz" xml:lang="tr"><span class="duz">“Tamam Kozan, şimdi arıyorum.”</span></p>

    <p class="duz" xml:lang="tr"><span class="duz">“Ben Antalya’ya gidiyorum. Bir araba ayarla. Akşama dönerim.”</span></p>

    <p class="duz" xml:lang="tr"><span class="duz">Musa’nın patronu, merkezi İstanbul’da olan bir kuyum atölyesi kuracaktı. Daha doğrusu bir fabrika. Sadece içi boş mallar üretecekti. Almanya’da dükkânlar açacak ve malları şubelerine gönderecekti. Yüzlerce kilo mal. Ve içlerinde yüzlerce kilo eroin olacaktı. Altının içinde başka bir altın. Almanya’da eritilen malın içinden çıkan eroin Avrupa’da dağıtalacaktı. Patronun ihtiyaç duyduğu, kuyumdan anlayan biriydi. Musa, tanıdığı en iyi tezgâhtardan söz etmişti: Kozan. Üretimden, tezgâhtan ve her şeyden anlayan Kozan.</span></p>

    <p class="duz" xml:lang="tr"><span class="duz">Topaz’a girdiğinde hiçbir şeyin aynı olmadığını gördü. Yüzler sarkmıştı. Kimse, tam olarak ne olduğunu bilmiyordu. Sadece Sami’nin delirdiği konuşuluyordu. Birinci katta Saim’i gören Kozan sordu:</span></p>

    <p class="duz" xml:lang="tr"><span class="duz">“Şimdi ne olacak?”</span></p>

    <p class="duz" xml:lang="tr"><span class="duz">Saim telefondakinden çok daha sakindi.</span></p>

    <p class="duz" xml:lang="tr"><span class="duz">“Umurumda değil. Ne bok yerlerse yesinler. Kendi abuşluklarına ağlasınlar. Cevat’la konuştum.</span> <span class="italik">Golden Dreams</span><span class="duz">’e geçeceğim. Sen de gel. Deşala bu pörçleri!”</span></p>

    <p class="duz" xml:lang="tr"><span class="duz">“Nasıl anlayamadık Saim? Martların tezgâhına geldik!”</span></p>

    <p class="duz" xml:lang="tr"><span class="duz">“Hayır papi. Biz işimizi yaptık. Sadece, bizden isteneni yaptık. Hayko seni bekliyor. Ben arkadayım. Martı gör, sonra gel.”</span></p>

    <p class="duz" xml:lang="tr"><span class="duz">Kozan, üçüncü kata çıktığında Hicret’le karşılaştı. Sormasına fırsat vermeden, Hicret, salonun ucundaki VIP odasını gösterdi. Otuz yedi adımda salonu geçen Kozan kapıya vurdu. İki kez.</span></p>

    <p class="duz" xml:lang="tr"><span class="duz">“Gel!”</span></p>

    <p class="duz" xml:lang="tr"><span class="duz">Üç Çınarcıyan da odadaydı. Sami, ofisinde olmalıydı. Hayko “Otur” dedi ve Kozan girmeden önce sorduğu soruyu tekrarladı.</span></p>

    <p class="duz" xml:lang="tr"><span class="duz">“Nerede yanlış yaptık?”</span></p>

    <p class="duz" xml:lang="tr"><span class="duz">Yanıtlar, odanın zeminine düşüp kırıldı. Kozan, dinledi, konuştu. Hiçbir şeyin değişmeyeceğini herkes biliyordu. Hayatın, turizmin ve Topaz’ın devam edeceğini, her sabah tezgâhtarların binayı doldurup listedeki grupları bekleyeceğini biliyorlardı. Ama yine de konuşuyormuş gibi yapıyorlardı. Yirmi dört saat sonra unutulacak yasaklar koymaktan, yeni kurallar uygulamaktan söz ediyorlardı. Tezgâhtar kardeşler birbirlerine tezgâh atıyordu. Bir an için sessizlik oldu.</span></p>

    <p class="duz" xml:lang="tr"><span class="duz">“Ben gidiyorum Hayko.”</span></p>

    <p class="duz" xml:lang="tr"><span class="duz">“Tamam, yarın grubun var. Sabah onda. Gecikme.”</span></p>

    <p class="duz" xml:lang="tr"><span class="duz">“Hayır, ben istifa ediyorum. Antalya’dan gidiyorum.”</span></p>

    <p class="duz" xml:lang="tr"><span class="duz">“Saçmalama! Bir de seninle uğraşamam!” diyerek başladığı uzun tezgâha devam eden Hayko, Kozan’ın Topaz’da kalması için onlarca neden saydı.</span></p>

    <p class="duz-ilk-paragraf" xml:lang="tr"><span class="duz">Tezgâhtarlığın zorluklarından biri tekrardır. İnsanın en zor dayanabildiği çalışma koşulu olan tekrar, sağlıklı bir aklın ani ölümüne neden olur. Aynı cümleleri aynı mimikler eşliğinde iki bin kez duymuş olan tezgâhtar, artık ne dendiğini duymuyordur. Başka konular üzerinde yoğunlaşıyor, karşısındakinin banka hesabında ne kadar tramı olduğunu ya da yanındakinin vardik rengini tahmin etmeye çalışıyordur. Kimseyi duymayan tezgâhtar, konuşmanın hangi bölümünde olduğunu karşısındakinin yüz ifadesinden anlar.</span></p>

    <p class="duz-ilk-paragraf" xml:lang="tr"><span class="duz">Hayko’nun yüzü çaresizlikten bulanmıştı. Topaz’da kalması için attığı tezgâhın işe yaramadığını, Kozan’ın, sorularını yanıtsız bırakmasından anlamıştı. Son kez sordu:</span></p>

    <p class="duz" xml:lang="tr"><span class="duz">“Ne yapacaksın? Başka ne iş yapabilirsin? Sen bir tezgâhtarsın!”</span></p>

    <p class="duz" xml:lang="tr"><span class="duz">Kozan ayağa kalktı. Hayko’yu duymuyordu. Odadan çıktı. Ardından yetişmeye çalışan tehdit ve tekliflere aldırmadan bankoların arasından geçti. Düztoplar, şefler, çıraklar, müdür yardımcıları, Kozan’a bakıyordu. Herkes bir şeyler söylüyordu ama Kozan duymuyordu. Merdivene açılan kapıdan çıkıp Topaz’ın giriş katına indi. Oradan da arka kapıya yürüdü. Topaz’dan çıktı. Yıllardır almadığı derinlikte bir nefes yuttu. Saim’i gördü. Arabaların arkasındaydı. Yürüdü. Saim konuşmadı. Soru sormadı. Kendilerine ve Topaz’a bundan sonra ne olacağını merak etmenin bir tezgâhtara yakışmayacağını biliyorlardı. Arkalarındaki binayı görmemek için yüzlerini çevirdiler. Kozan, pafküfü Saim’in parmaklarından alıp içine çekti. Verdiği nefese birkaç kelime yapıştı:</span></p>

    <p class="duz" xml:lang="tr"><span class="duz">“Tomi’nin sana potpot borcu varmış. İdare et. Elbet öder.”</span></p>

    <p class="duz" xml:lang="tr"><span class="duz">Saim güldü.</span></p>

    <p class="duz-son-paragraf-1" xml:lang="tr"><span class="duz">“Ödeyecek tabiî! Tezgâhtarız biz, papi. Adamın anasını meterleriz!”</span></p>

    <p class="duz-son-paragraf-2" xml:lang="tr"><span class="duz">Dünya bir tezgâhtır. Tezgâhın hangi tarafında hayat olduğuysa ancak ölünce anlaşılır.</span></p>
  </div>
</body>
</html>