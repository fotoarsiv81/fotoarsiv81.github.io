<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>MALAFA-27.xhtml</title>
  <link href="../Styles/template.css" rel="stylesheet" type="text/css"/>
<meta name="Adept.resource" value="urn:uuid:7414c3b3-8b38-4cd5-99b1-fd86ebe692bd"/>
</head>

<body>
  <div class="generated-style" id="malafa">
    <h1 class="foto-ustten-bosluklu" id="toc-anchor" xml:lang="tr"><span class="generated-style"><img alt="basliklar_bos.jpg" class="generated-style" src="../Images/basliklar_bos_fmt27.jpeg"/></span></h1>

    <p class="duz-ilk-paragraf-x" xml:lang="tr"><span class="duz">“Şehriban, kız bunları takacak, değil mi? Boşuna almayalım da.”</span></p>

    <p class="duz" xml:lang="tr"><span class="duz">Martın karısı nadiren de olsa konuşuyordu.</span></p>

    <p class="duz" xml:lang="tr"><span class="duz">“Tabiî ki takar. Şimdi bunlar moda.”</span></p>

    <p class="duz" xml:lang="tr"><span class="duz">Mustafa, ahçiğin sözünü kesti.</span></p>

    <p class="duz" xml:lang="tr"><span class="duz">“Yalnız, şimdi biraz daha verseydin de anlaşsaydık.”</span></p>

    <p class="duz" xml:lang="tr"><span class="duz">Remzi kaşlarını kaldırdı.</span></p>

    <p class="duz" xml:lang="tr"><span class="duz">“Anlaştık biz seninle. Daha fazla veremem. Kalanı üç ay sonra halledeceğiz. Bir sürü masraf oldu zaten. Durup dururken. Ne etti şimdi bizim hesap?”</span></p>

    <p class="duz" xml:lang="tr"><span class="duz">Mustafa, önündeki kâğıttan okudu.</span></p>

    <p class="duz" xml:lang="tr"><span class="duz">“Altmış bin frank.”</span></p>

    <p class="duz" xml:lang="tr"><span class="duz">“Vay yavrum vay! Neyse, nasıl olsa alınacaktı. Şehriban, tamam değil mi, kızın istediği gibi.”</span></p>

    <p class="duz" xml:lang="tr"><span class="duz">“Evet Remzi. Nasılsa alınacaktı. Kız evleniyor işte. Yalnız, Mustafa Bey, bir de şu ortasında pırlanta olan Trabzon takıma bakayım.”</span></p>

    <p class="duz" xml:lang="tr"><span class="duz">Mustafa, tezgâhın üzerinde birikmiş mallardan ahçiğin söylediğini çekip çıkardı. Ne olduğunu anlamadan dacikler alışveriş yapmaya başlamıştı. Mustafa umursamıyordu. Onu ilgilendiren halı tezgâhıydı.</span></p>

    <p class="duz" xml:lang="tr"><span class="duz">“Buyur yenge. Bunun bir de bilekliği var.”</span></p>

    <p class="duz" xml:lang="tr"><span class="duz">Remzi mal görmekten yorulmuştu.</span></p>

    <p class="duz" xml:lang="tr"><span class="duz">“Seç artık kendine de bir şey. Bu güzel işte, al bunu. Kaç para bu Mustafa?”</span></p>

    <p class="duz" xml:lang="tr"><span class="duz">“On sekiz bin avro. Bileklik, kolye. Bir de kolye hafif uzun geliyor. Kestirip küpe yaptırırız. Fiyata dahil. Yirmi yedi bin frank ediyor.”</span></p>

    <p class="duz" xml:lang="tr"><span class="duz">“Geç şimdi yirmi yedi bini. Bize ne olur, onu söyle. Altmış binlik mal almışız senden. Hem ortak da olacağız. Doğru dürüst bir şey söyle.”</span></p>

    <p class="duz" xml:lang="tr"><span class="duz">“Aramızda kalacak mı? Gruptan kimseye söyleme. Patronlar anamı ağlatır.”</span></p>

    <p class="duz" xml:lang="tr"><span class="duz">“Ayıp ediyorsun, merak etme.”</span></p>

    <p class="duz" xml:lang="tr"><span class="duz">“Al on beş bin franga git. Parayı da altı ay sonra öde.”</span></p>

    <p class="duz" xml:lang="tr"><span class="duz">“Bak, bugün daha fazla veremem, ona göre. Beş bin frank verdim. Üç ay sonra elli beş bin, altı ay sonra da on beş bin ödüyorum. Tamam mı?”</span></p>

    <p class="duz" xml:lang="tr"><span class="duz">Mustafa, trio tezgâh için seçtiği martın doğru kişi olduğuna emin oldu. Remzi’de tram vardı ve Remzi, Mustafa’nın hayalindeki abuştu. Topaz’dan ayrılacağına göre, kişisel müşterisini üzemezdi.</span></p>

    <p class="duz" xml:lang="tr"><span class="duz">“Tamam canım kardeşim. Sen nasıl istersen.”</span></p>

    <p class="duz" xml:lang="tr"><span class="duz">Remzi ayağa kalktı.</span></p>

    <p class="duz" xml:lang="tr"><span class="duz">“Mustafa, bak buraya. Şu kaç para?”</span></p>

    <p class="duz" xml:lang="tr"><span class="duz">Daciğin gösterdiği mal, sahte bir Rolex’ti. Yüz altmış yedi gram altın. On sekiz ayar.</span></p>

    <p class="duz" xml:lang="tr"><span class="duz">“Bir şey değil. Sana altı bin beş yüze bırakırım.”</span></p>

    <p class="duz" xml:lang="tr"><span class="duz">Remzi yürüyordu. Odanın içinde attığı her adımda bir mal gösterip fiyatını soruyordu. Mustafa, müşterisinin ani gelişen mücevher ilgisini ağırdan alıyordu. Ta ki Remzi, “Hepsini alıyorum” diyene kadar.</span></p>

    <p class="duz" xml:lang="tr"><span class="duz">Bir Rolex. Üzerinde iki karat pırlanta olan bir erkek yüzüğü. Chopard taklidi, pırlantalı bir set. Mustafa doldurduğu</span> <span class="italik">sale contract</span><span class="duz">’ten başını kaldırıp, terlikli ve şortlu marta baktı. Duyduğundan emin olmak istedi.</span></p>

    <p class="duz" xml:lang="tr"><span class="duz">“Ne dedin?”</span></p>

    <p class="duz" xml:lang="tr"><span class="duz">Remzi, yerine oturdu.</span></p>

    <p class="duz" xml:lang="tr"><span class="duz">“Hepsini alıyorum. Madem taksit yapıyorsunuz. O zaman ben de yavaş yavaş öderim. Değil mi Şehriban? Beğendin mi o beyaz seti?”</span></p>

    <p class="duz" xml:lang="tr"><span class="duz">“Sen bilirsin Remzi. Çok güzel tabiî. Ama fiyat ne olur acaba?”</span></p>

    <p class="duz" xml:lang="tr"><span class="duz">Saatlerce halı hakkında konuşmuş ve mala hiç girmemiş olan Mustafa bir turist gibi, olanları izliyordu. Dacik çiftin, bu kadar kısa zamanda nasıl delirebildiğini düşünüyordu. On dakika içinde yetmiş beş bin franklık alışveriş yapmışlar, şimdi de devam etmek istiyorlardı. Mustafa, dacikleri hiçbir zaman anlayamayacağını düşündü. Yıllarca köpek gibi çalışıp biriktirdikleri tramı, yarım saat içinde harcayabiliyorlardı. Ama Mustafa, Topaz’dan sonraki hayatının geçici garantisi olan Remzi’nin tramını bitirmesini istemiyordu. Fiyatları yüksek çekecekti. Öyle de yaptı.</span></p>

    <p class="duz" xml:lang="tr"><span class="duz">“Yüzük otuz bin, set elli bin frank.”</span></p>

    <p class="duz" xml:lang="tr"><span class="duz">“Yarısını veririm.”</span></p>

    <p class="duz" xml:lang="tr"><span class="duz">Mallara ya da etiketlerine bakmak için yerinden bile kalkmamış olan Mustafa kesin konuştu.</span></p>

    <p class="duz" xml:lang="tr"><span class="duz">“Olmaz. Onlarda ancak yüzde yirmi beş indirim yapabilirim. Daha fazla değil. Yani...”</span></p>

    <p class="duz" xml:lang="tr"><span class="duz">Hesapladı.</span></p>

    <p class="duz" xml:lang="tr"><span class="duz">“Altmış altı bin üç yüz yetmiş beş frank. Altmış beş bin diyelim.”</span></p>

    <p class="duz" xml:lang="tr"><span class="duz">Remzi tereddüt etmedi.</span></p>

    <p class="duz" xml:lang="tr"><span class="duz">“Tamam. Yaz bir çek. Atayım imzamı. Altı ay sonrakine ekle.”</span></p>

    <p class="duz" xml:lang="tr"><span class="duz">Mustafa, her gördüğünü satın almaya karar vermiş olan Remzi’ye sinirlendi. Daciğin harcadığı tram kendisine aitmiş gibi sinirlendi.</span></p>

    <p class="duz" xml:lang="tr"><span class="duz">“Bak Remzi, seni sevdim. İyi bir adamsın. Bu kadar pahalı mücevheri ne yapacaksın? Boş ver. Aldıkların sana yeter. Bana sorarsan, bir de saati al ama gerisini bırak. Yenge, sen ne dersin? Çok para değil mi?”</span></p>

    <p class="duz" xml:lang="tr"><span class="duz">Herkesin hesabı farklıydı ve Topaz çatısının altında ilk kez böylesine bir tezgâh yaşanıyor ve tezgâhtar mal bozmaya çalışıyordu. Daha önce de, satılmış mallar bozulmuştu. Jojo ile Saim’in küçük oyunları sayılmazsa, hepsi de daha ağır mallara tezgâh atmak için yapılmıştı. Mustafa’nınsa böyle bir amacı yoktu. Aksine, Remzi’nin hiçbir şey satın almadan binadan çıkıp gitmesini tercih ederdi. Ama artık çok geçti. Dacikten süzdüreceği altmış bin frank, taksitle de olsa Topaz’ın kasasına girmişti. Şehriban, Mustafa’ya katılmıyordu. Kocasının iyi bir pazarlıkçı olduğunu düşünüyor ve Chopard seti kendine fazlasıyla yakıştırıyordu.</span></p>

    <p class="duz" xml:lang="tr"><span class="duz">“Öyle diyorsunuz da, bizim de hakkımız değil mi böyle güzel şeyler takmak? Gavur ellerde yıllardır çalışıyoruz. Biz de onlar gibi takıp takıştırsak, fena mı olur?”</span></p>

    <p class="duz" xml:lang="tr"><span class="duz">Ahçik gülüyordu. Mustafa, ahçiği öldürmek istiyordu. O an tezgâhın bozulması için kalp krizi geçiriyormuş taklidi bile yapsa, daciklerin satın almaktan vazgeçmeyeceğini görebiliyordu. Nasıl bir şans bu, diye soruyordu kendine. Nasıl bir şans? Kaç bin insana, tek bir mal almaları için yalvarmıştı? Kaç bin insana, kaç bin cümle kurup en karmaşık tezgâhları atmıştı? Şimdiyse tersini yapması gerekiyor ama olmuyordu. Elinin yanındaki bardağı dudaklarına götürdü. İçinde çay yoktu. Bitmişti. Cam tabağın üzerine bıraktı. Bardakta parmak izleri kaldı. Sakin olmalıydı. Çok sakin. Remzi’yi sinirlendirmemeliydi.</span></p>

    <p class="duz" xml:lang="tr"><span class="duz">“Tamam, siz nasıl isterseniz. Bunları söyledim çünkü ben de sizin gibi gurbetçi çocuğuyum. Para kazanmanın ne olduğunu iyi bilirim. Babam üç işte birden çalışırdı. Ama diyorsanız ki, bizim için sorun değil, o zaman yapacak bir şey yok. İyi günlerde kullanın.”</span></p>

    <p class="duz" xml:lang="tr"><span class="duz">“Sağol. Kimliğe yine ihtiyacın var mı?”</span></p>

    <p class="duz" xml:lang="tr"><span class="duz">“Yok Remzi, fotokopi çektirdim.”</span></p>

    <p class="duz" xml:lang="tr"><span class="duz">“Kaça anlaştık şimdi?”</span></p>

    <p class="duz" xml:lang="tr"><span class="duz">“Saat, yüzük ve set için altmış beş bin. Altı ay sonrasına bir çek yazıyorum.”</span></p>

    <p class="duz" xml:lang="tr"><span class="duz">Mustafa kalkıp vitrinden malları topladı. Yüzüğü denemeden satın almış olan Remzi’ye sordu.</span></p>

    <p class="duz" xml:lang="tr"><span class="duz">“Hangi parmağına takacaksın?”</span></p>

    <p class="duz" xml:lang="tr"><span class="duz">“Ben değil, babam takacak. Babama aldım.”</span></p>

    <p class="duz" xml:lang="tr"><span class="duz">“Senin baban pörç mü? Ne yapsın pırlantalı yüzüğü, anasını meterlediğimin martı!” diyecekti ki ağzını ve aklını topladı. İkisi bir araya gelince ortaya şu çıktı:</span></p>

    <p class="duz" xml:lang="tr"><span class="duz">“Ölçü yaptırmak lazım. Babanın parmakları nasıl? Seninkiler gibi mi?”</span></p>

    <p class="duz" xml:lang="tr"><span class="duz">“Hemen hemen öyle ama ölçüye gerek yok. Ben Aachen’da yaptırırım. Tanıdık bir çocuk var. Kuyumcu. Ona yaptırırım.”</span></p>

    <p class="duz" xml:lang="tr"><span class="duz">Mustafa kâbustan uyandı.</span></p>

    <p class="duz" xml:lang="tr"><span class="duz">“Olmaz!”</span></p>

    <p class="duz" xml:lang="tr"><span class="duz">Kuyumcu bir daciğin malı kötüleyip halı işinin turne olmasını istemiyordu.</span></p>

    <p class="duz" xml:lang="tr"><span class="duz">“Uğraşma sen oralarda. Hem ne para vereceksin? Ben sana yaptırırım. Yüzük parmağına mı takacak?”</span></p>

    <p class="duz" xml:lang="tr"><span class="duz">“Tabiî, öyle daha uygun olur.”</span></p>

    <p class="duz" xml:lang="tr"><span class="duz">Mustafa, masanın çekmecesinden yüzük ölçüsünü çıkardı. Ölçü, karikatürlerdeki gardiyanların anahtarlıklarına benziyordu. Bilezik genişliğinde bir halkaya asılmış ve küçükten büyüğe giden metal halkalar. Farklı boylarda, metal, yüzük iskeletleri. Remzi’nin parmağına bakan Mustafa, yanında altmış bir yazan halkayı diğerlerinden ayırıp “Elini uzat” dedi. Önce martın sağ elinin yüzük parmağına geçirdiği altmış bir numaraya sonra da martın yüzüne baktı.</span></p>

    <p class="duz" xml:lang="tr"><span class="duz">“Tamam, bu oldu. Rahat mısın?”</span></p>

    <p class="duz" xml:lang="tr"><span class="duz">Remzi de önce parmağındakine, sonra Mustafa’ya baktı.</span></p>

    <p class="duz" xml:lang="tr"><span class="duz">“Rahatım. Nasıl bildin bir bakışta? Vallahi bravo!”</span></p>

    <p class="duz" xml:lang="tr"><span class="duz">Ölçüyü parmağından çekip masaya koydu. İki adımda masanın arkasına geçip en üst çekmeceden malafayı çıkardı. Pırlantalı yüzüğü malafanın ucuna geçirip bıraktı. Yüzüğün düşüp sıkıştığı yerdeki sayıyı okudu.</span></p>

    <p class="duz" xml:lang="tr"><span class="duz">“Elli dokuz. Büyütmek lazım. Şimdi sen bunu Aachen’da yaptırsan bir sürü para isterler. Ben hallederim. On dakikada biter. Eklenecek altın da benden olsun. Normalde ona da para alınır ama senden istemiyorum.”</span></p>

    <p class="duz" xml:lang="tr"><span class="duz">“Eyvallah Mustafa.”</span></p>

    <p class="duz" xml:lang="tr"><span class="duz">Tezgâhtar, Trabzon kolyeyi ve yüzüğü alıp odadan çıktı.</span></p>

    <p class="duz" xml:lang="tr"><span class="duz">“Dilaver, gel buraya.”</span></p>

    <p class="duz" xml:lang="tr"><span class="duz">Çırak koşarak geldi.</span></p>

    <p class="duz" xml:lang="tr"><span class="duz">“Bunun iki yanından iki santim kesilip küpe yapılacak. İki ucuna da bant atılsın. Bantlar yarım santim olsun. Yüzüğü de altmış bir yapsınlar.”</span></p>

    <p class="duz" xml:lang="tr"><span class="duz">Mustafa daciklerin yanına döndü. Emin olmak istiyordu.</span></p>

    <p class="duz" xml:lang="tr"><span class="duz">“Akşama görüşüyoruz, tamam mı?”</span></p>

    <p class="duz" xml:lang="tr"><span class="duz">“Tamam koçum, sen merak etme.”</span></p>

    <p class="duz" xml:lang="tr"><span class="duz">Abuş daciğin bütün tramını çekmeye yemin etmiş olan Mustafa, Remzi’ye elini uzattı. Tokalaşmak için.</span></p>

    <p class="duz" xml:lang="tr"><span class="duz">“Hemşehri sayılırız Remzi. Göreceksin, bu mücevherler sana bedavaya gelecek. Halı işinden kazanacağınla hepsini ödersin.”</span></p>

    <p class="duz" xml:lang="tr"><span class="duz">“Evet” dedi Remzi.</span></p>

    <p class="duz" xml:lang="tr"><span class="duz">“Bu mücevherler bana bedavaya gelecek.”</span></p>

    <p class="duz-son-paragraf-1" xml:lang="tr"><span class="duz">Tokalaştılar. Güldüler.</span></p>

    <p class="duz-son-paragraf-2" xml:lang="tr"><span class="duz">Dacikler, yaşadıkları ülkelerin vatandaşlarından oluşan gruplara karışıp ülkelerine turist gibi tatil yapmaya gelirler. Bazen en kalın müşteri, bazen de en cevizi olurlar. Bir tezgâhtar için, dacik bir kumardır. Ne kadar harcayacağı kesinlikle belli değildir. Ülkesinden uzakta tram kazanan birini kazıklamanın yolu, etnik köken ya da dini etiketleyip mala çevirmekten geçer. Milli Görüş ya da PKK. Daciklerin tramı beyazdır, temizdir. Kara tramın aklandığı bir dünyada, beyaz tramın karalandığı tek coğrafi ve tarihi konum daciklerinkidir. Tram, abuşluğu sevmez. Elbet terk eder. Bağışlar, haraçlar, Türkiye tatillerinde girilen</span> <span class="italik">center</span><span class="duz">’lar. Tramın kaçacağı bir delik mutlaka vardır. Daciğin cüzdanıysa bir süzgeçtir. Süzgeç deliklerini tıkamak için daciğin yapması gereken ilk iş, Türk televizyon kanallarını izlemesini sağlayan çanak antenini satmasıdır. TRT Int, yeterlidir. Çünkü ne daciğin bıraktığı köy, ne de daciğin kendisi aynıdır. Daciğinki, laboratuvarda yaratılmış farklı bir Türklük biçimidir. Yaralı bir göbek bağını kesmek herkes için yararlıdır. Günümüzün daciği, asla Türkiye’de yaşayamayacak olan bir Türk’tür. Zaten Mustafa Kemal Atatürk de “Ne mutlu Türk’üm diyene!” demiştir. “Ne mutlu Türkiye’de yaşıyorum diyene!” değil.</span></p>
  </div>
</body>
</html>