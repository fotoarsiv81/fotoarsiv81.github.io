<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>MALAFA-14.xhtml</title>
  <link href="../Styles/template.css" rel="stylesheet" type="text/css"/>
<meta name="Adept.resource" value="urn:uuid:7414c3b3-8b38-4cd5-99b1-fd86ebe692bd"/>
</head>

<body>
  <div class="generated-style" id="malafa">
    <h1 class="foto-ustten-bosluklu" id="toc-anchor" xml:lang="tr"><span class="generated-style"><img alt="basliklar_bos.jpg" class="generated-style" src="../Images/basliklar_bos_fmt14.jpeg"/></span></h1>

    <p class="duz-ilk-paragraf-x" xml:lang="tr"><span class="duz">Her ne kadar eski tezgâhtarlar kâğıt ve kalemin her şeye yettiğini söyleseler de, turiste mal satabilmek için turistin dilini konuşmak gerekir. Türkiye’de tram harcayan turistlerin çoğu Rusça, Almanca, İngilizce, Flamanca, Fransızca ve Japonca konuşur. Diğer diller, konuşanlarının az harcaması nedeniyle ilginç değildir. Dolayısıyla onlarla iletişim kurmak için kâğıt, kalem yeterlidir. Rusça konuşan turiste deneyimli bir tezgâhtar eşliğinde Slav ve Orta Asyalılar bakar, çünkü Rus dili ve edebiyatı öğrenimi görmüş Türkler, Tolstoy okumaya eğilimli olanlardır. Japonlarla Nuruosmaniyeliler ve Kapadokyalılar ilgilenir. Kırk yıldır bölgelerine gelen Japonlardan çaldıkları kelimeleri kendilerine iade etmekte ustadırlar. Almanca, Flamanca, İngilizce ve Fransızca için durum farklıdır. Flamanca hariç, hepsinin öğretildiği ilköğretim okulları ve liseler vardır. Çoğunluğu özeldir ve tembel mezunları üniversiteye girememektense ulaşmaları kolay olan filoloji eğitimini almayı tercih eder. Üniversite bitiminde filolog olanlar, eğitimleri süresince yoksullaşmış olanlardır. Diğerleri aile işlerine karışır ve bildikleri yabancı dili nadiren</span> <span class="italik">curriculum vitae</span><span class="duz">’lerine yazmak, genellikle de Avrupa mutfağı satan lokantaların mönülerini masadakilere tercüme etmek için kullanırlar. Hiçbirinde tezgâhtar olabilecek yetenek ve hiçbiri için Antalya’nın tatilden başka anlamı yoktur. Oysa milyonlarca turist ve satılacak milyonlarca yumoşluk mal vardır. Bu noktada, yıllar önce Avrupa’ya göçmüş Türklerin, aileler ya da devletler tarafından sınırdışı edilmiş çocukları turizme dahil olur. Onların Almanca, İngilizce, Flamanca, Fransızca konuşabilme ve tezgâhtarlık yeteneği vardır. Mağaralara benzeyen evlerinden bin bir yalanla sokağa kaçmış ve bulundukları kenti parçalamış çocuklardır. Azılı olanların Münih parklarında gömülü tramları olmasına rağmen Almanya’ya girmeye izinleri yoktur. Mart ya da ahçik, her biri doğuştan sakatlanmıştır. Sakatlanmış olan ruhlarıdır. Milattan sonra birinci yüzyılda yaşamış olan Tacitus, günümüz Almanyası’na denk düşen topraklardan söz ederken “Kim Asya’yı, İtalya’yı, Afrika’yı terk edip bu bölgeye göç etmeyi düşünebilir? Burası, karanlık bir gökyüzünün altına yayılmış vahşi ve işlenmesi zor bir toprak” demiştir. Toprağın özellikleri, Tacitus’u dinlemeyen ve üzerine yerleşen göçmenlere miras kalmıştır. Vahşi ve karanlık göçmen çocukları Türkiye’ye gelip tezgâhtarlık yapmıştır. Çünkü onların başka şansları ve onlardan başka</span> <span class="italik">center</span><span class="duz">’larda çalışacak kimse yoktur.</span></p>

    <p class="duz-ilk-paragraf" xml:lang="tr"><span class="duz">Kozan’ın durumu çok daha karmaşıktı. İstanbul’da doğmuş ve Saint Benoit adındaki liseden sonra Bilkent Üniversitesi’nin Uluslararası İlişkiler bölümünden mezun olmuştu. Askerliğini Tatvan’da yaptıktan sonra dışişleri bakanlığının sınavını başbakanlık danışmanlarından biri olan dayısı sayesinde kazanmış ve yirmi sekiz yaşında Viyana’daki Türk büyükelçiliğine üçüncü kâtip olarak atanmıştı. Viyana havasını soluduğu günün akşamında Viv adındaki ahçikle tanışmış ve ona âşık olmuştu. Tanıştıkları yerin adı</span> <span class="italik">Boy’s</span><span class="duz">, ahçiğin mesleği dansçılıktı. Ancak Viv dans ederken çıplaklaşıyordu. O gece Kozan, iki şişe şampanya eşliğinde ahçiği kendine âşık etti. Eğer Kozan bir pezevenk olsaydı ilişkileri mükemmel biçimde ilerlerdi. Viv, geçmişi olmayan bir ahçikti. O kadar acıyla doluydu ki, geçmişi yok olmuştu. Kozan, iki saat içinde âşık olduğu ahçikle ne yapacağını bilemedi. Ahçik, mesleğini ve kendisini geçmişsizleştiren koksunu bırakmadı. Diplomatik plakalı arabasında Viv’le koks çekerken polise yakalanan Kozan, dışişleri bakanlığı tarafından Türkiye’ye çekildi. Kozan istifa etti. Avusturya’ya girmesi yasaklandı. Yirmi sekiz buçuk yaşında, ailesinden, Viv’den ve her şeyden uzaklaştı. Banka hesabındaki son tramıyla Antalya’daki bir pansiyona sığındı. Gazetede bir ilan görene kadar yüzüp güneşlendi. İlanda tezgâhtar aranıyordu. Belek’te bir pasan kuyumcusuna. Görüştü. Aşağılandı. Hazmetti. İşe kabul edildi. Kuyumu öğrendi. Diplomat olmak için dört yıl harcamış olan Kozan tezgâhtarlık adındaki mesleği iki ayda çözdü ve sezonda dört yüz bin yumoşluk mal sattı. Belek’te ünlendi. Her yerden teklif almaya başladı. Patronların çalıştırmayı hayal ettikleri tezgâhtarlardandı çünkü günde yedi müşteriye bakabiliyor, on dört saat boyunca konuşabiliyordu. Kozan, pişmanlığını ve üzüntüsünü sadece tezgâhta unutabiliyordu. Her tezgâhta başka birinin kimliğine bürünüyor, başka birinin geçmişini anlatıyordu. O kadar çok yalan söylüyordu ki günler bir şelale gibi dökülerek geçiyordu. Koksu azaltmış ve düzenli pafküfe başlamıştı. Patronunun kendisi için kiraladığı bir evde kalıyor ve sadece kevaşe meterliyordu. Her ne kadar bütün kevaşeler Viv’e benzese de Kozan boşalabiliyordu. Side’den ve Alanya’dan gelen tekliflerin cömertliği karşısında şaşırması gerekirken hepsini soğukkanlılıkla reddediyordu. Çünkü Kozan turizmi de öğreniyordu. Side’de ve daha birçok yerde tezgâhtarlar, senetler imzalatılarak, borçlandırılarak ve bazen de silah zoruyla çalıştırılıyorlardı. Konsomatrislerden farkı olmayan mart ve ahçiklerin dükkânlardan çıkması yasaklanıyor, kaldıkları yerlere patron köpekleri eşliğinde götürülüyorlardı. Kozan bekliyordu. Antalya’da</span> <span class="italik">center</span><span class="duz">’lar olduğunu duyuyordu. Yıllık cirosu on beş milyon yumoşu bulan Topaz adında bir</span> <span class="italik">center</span> <span class="duz">olduğunu da duyuyordu. Sezon bitti ve kasım ayında Hayko, Belek’i aradı. Teklifi başlangıç için vasattı ama Kozan önemsemedi. Yaşıtı diplomatların ikinci kâtipliğe terfi ettikleri bir yaşta Topaz’da çalışmaya başladı. Viv’i unuttu çünkü Viv’de görüp iğrendiği her niteliğe sahip olmuştu. Aralarındaki tek fark, ahçiğin soyunarak, Kozan’ın giyinerek satmasıydı. İnsan hayatından yapılmış giysiler giyiyordu. Kozan, Antalya’nın görüp görebileceği en garip tezgâhtardı. Kozan bir makineydi. Çalışması için düğmesine basılması gereken bir makine. Hepsi bu. Bütün kişilik özellikleri ve felsefi doğrularını Viv’i istemeyerek terk ettiği gün gerisinde bırakmıştı. Şimdiyse İsviçreli bir ailenin karşısına oturmuş, Ermeni olduğunu iddia ediyordu.</span></p>

    <p class="duz" xml:lang="tr"><span class="duz">“Ben Ermeni’yim. İstanbul Ermenisi. İki yüz yıldır mücevher üreten bir ailenin çocuğuyum. Kapalıçarsı’da atölyelerimiz var ve Çınarcıyanlar için üretiyoruz. Böyle bir kolyeyi yapacak usta kalmadı. Çünkü artık modeller değişti. Her şey değişti.”</span></p>

    <p class="duz" xml:lang="tr"><span class="duz">Gerard, gülümseyerek konuştu.</span></p>

    <p class="duz" xml:lang="tr"><span class="duz">“Bir araba kadar fiyatı olmalı.”</span></p>

    <p class="duz" xml:lang="tr"><span class="duz">Kozan’ın acelesi yoktu. Fiyat verilmesi için erkendi.</span></p>

    <p class="duz" xml:lang="tr"><span class="duz">“Topaz, aynı zamanda devlet tarafından desteklenen bir firma. Türk ekonomisine en büyük katkı, ihracat. Biz bunu gerçekleştiriyoruz. Müşterilerimiz mücevheri alıyor ve ülke sınırlarının dışına çıkıyor. Normalde değerli taşlar üzerinde yüzde on üçlük bir vergi vardır. Müşterimiz bunu ödemiyor ama Topaz da ödemiyor. Faturayı bakanlığa yolluyor ve ödenmesi gereken vergi, ihracat teşvik primi olarak düşüyor. Ama mücevher, mart ayına kadar satılmazsa stok sayımı yapan bakanlık müfettişleri tarafından üzerindeki taşların karatları belirleniyor ve her karat için vergi ödeniyor. Mart, Türkiye’de özel kuruluşların vergi ödediği aydır. Nakte çevrilmiş her mücevher Topaz için bir kazançtır. Çünkü ihracatta naktin vergisi yoktur. Bu kolyenin üzerindeki taşlar için yıllardır vergi ödenir. Gördüğünüz gibi duygusallık bazen çok pahalıya patlayabiliyor.”</span></p>

    <p class="duz" xml:lang="tr"><span class="duz">Son söylediğinin Viv’le yaşadıklarıyla hiçbir ilgisi yoktu çünkü gerçekten de Kozan hiçbir şey anımsamıyordu. Viv, onun için sadece bir addı. Yatağında kendini tatmin ederken bile Viv’in şaşosunu düşünmüyordu. Her şeyi gömmüştü. O kadar derine gömmüştü ki yeryüzünün diğer tarafından çıkmış olan anıları uzayda kaybolmuştu.</span></p>

    <p class="duz" xml:lang="tr"><span class="duz">Kozan, Bayan Jouvet’ye baktı. Rüzgârdan daha doğal bir sesle “Peki siz?” dedi.</span></p>

    <p class="duz" xml:lang="tr"><span class="duz">“En son ne zaman mücevher satın aldınız?”</span></p>

    <p class="duz" xml:lang="tr"><span class="duz">Ahçik, Gerard’a bakarak güldü.</span></p>

    <p class="duz" xml:lang="tr"><span class="duz">“Bizim hiçbir zaman böyle lükslerimiz olmadı. Evde, annemden kalma bir yüzük ve bir de alyansım var.”</span></p>

    <p class="duz" xml:lang="tr"><span class="duz">Kozan ayağa kalktı. Kolye elindeydi. Tamamen zaman geçirmeye çalışıyor gibiydi. Hiçbir şey satın almayacaklarına emin olduğu müşterileriyle eğlenen bir tezgâhtar. Ahçiğin arkasına geçip, oturduğu koltuğu çekerken konuştu:</span></p>

    <p class="duz" xml:lang="tr"><span class="duz">“Öyleyse şimdi bir hayal kuralım. Lütfen kalkın.”</span></p>

    <p class="duz" xml:lang="tr"><span class="duz">Ahçik gülerek kalktı ve tezgâhtarın boştaki elinin yönlendirmesiyle duvardaki boy aynasının karşısına geçti.</span></p>

    <p class="duz" xml:lang="tr"><span class="duz">“Lütfen gözlerinizi kapatın.”</span></p>

    <p class="duz" xml:lang="tr"><span class="duz">Kozan, kolyeyi ahçiğin başının üzerinden geçirip uçlarını ensesinde birleştirdi. Kesinlikle tokarlamadı. Kutu kilidinin kapandığı anda bir adım geri attı.</span></p>

    <p class="duz" xml:lang="tr"><span class="duz">“Gözlerinizi açın.”</span></p>

    <p class="duz" xml:lang="tr"><span class="duz">Ahçiğin gözleri, açıldıkları anda güldü.</span></p>

    <p class="duz" xml:lang="tr"><span class="duz">“Olağanüstü! O kadar hafif ki hissetmiyorum bile!”</span></p>

    <p class="duz" xml:lang="tr"><span class="duz">Ağırlığını bir ayağından diğerine geçirerek birkaç dakika sessizce aynayı izleyen ahçik, Audrey ve Maude’un iltifatları karşısında sadece başını sallamakla yetindi.</span></p>

    <p class="duz" xml:lang="tr"><span class="duz">Kozan konuştu.</span></p>

    <p class="duz" xml:lang="tr"><span class="duz">“Lütfen gözlerinizi kapatın.”</span></p>

    <p class="duz" xml:lang="tr"><span class="duz">Kozan bir adım ileri attı ve tek hamlede kolyeyi ahçiğin boynundan çekip aldı. Ahçik çıplak boynuna baktı ve sadece Kozan’ın hissedebileceği biçimde somurttu. Kozan yerine geçerken Audrey’nin sol omzuna dokundu. Gerard, üşenmeden aynı cümleyi kurdu.</span></p>

    <p class="duz" xml:lang="tr"><span class="duz">“Bir araba kadar fiyatı olmalı.”</span></p>

    <p class="duz" xml:lang="tr"><span class="duz">“Arabanın markasına ve modeline bağlı. Ancak bir fikir vermesi için şöyle söyleyeyim. Sizin ülkenizde böyle bir kolyenin fiyatı elliyle elli beş bin frank arasında değişir.”</span></p>

    <p class="duz" xml:lang="tr"><span class="duz">Kozan, masanın çekmecesinden A4 büyüklüğünde bir bloknot ile hesap makinesi, ceketinin iç cebinden de beyaz altınla kaplı bir Cross çıkardı. Kâğıda şunları yazdı:</span></p>

    <p class="duz" xml:lang="tr"><span class="duz">“On sekiz ayar altın. Dokuz karat safir. Yedi karat pırlanta. Yirmi bir bin avro.”</span></p>

    <p class="duz" xml:lang="tr"><span class="duz">Hesap makinesinin tuşlarına dokundu. Her ne kadar yumoş-çikolata paritesi bir nokta elli olsa da Kozan, bir nokta elli beşten hesapladı. Yazmaya devam etti.</span></p>

    <p class="duz" xml:lang="tr"><span class="duz">“Otuz iki bin beş yüz elli İsviçre frangı.”</span></p>

    <p class="duz" xml:lang="tr"><span class="duz">Gerard, tersten okuduğu sayıları çözmeye çalışırken sordu:</span></p>

    <p class="duz" xml:lang="tr"><span class="duz">“Vergi indirimi de var, değil mi?”</span></p>

    <p class="duz" xml:lang="tr"><span class="duz">Kozan, on iki haneli sayıların ekranına yazılabildiği makinenin üzerinde parmaklarını dolaştırıp ekledi.</span></p>

    <p class="duz" xml:lang="tr"><span class="duz">“Eksi yüzde on üç. Yirmi sekiz bin üç yüz yirmi frank.”</span></p>

    <p class="duz" xml:lang="tr"><span class="duz">Kozan, kâğıdı masanın üzerinde çevirip Gerard’a doğru itti. Konuştu.</span></p>

    <p class="duz" xml:lang="tr"><span class="duz">“Tabiî, böyle bir kolyeyi satmak için Çınarcıyanların izni de gerekiyor.”</span></p>

    <p class="duz" xml:lang="tr"><span class="duz">Kozan’ın cebindeki etiketin üzerinde on dört bin yumoş yazıyordu. Yani yirmi bin çikolata. Kozan fiyatları daima yüksek çekerdi. İndirim oranı en düşük olan tezgâhtardı. Dört yıl içinde tek bir turnesi olmuştu. Onun nedeni de beyaz çekle yapılmış taksitli bir satışta müşterisinin ölmüş olmasıydı. Malı, diplomat ahpariklerinden birine aldırmış, zararı en aza indirmişti. Topaz’ın en verimli hayvanıydı.</span></p>

    <p class="duz-ilk-paragraf" xml:lang="tr"><span class="duz">Turne, satışın bozulmasıdır. Birçok turne nedeni vardır. Bunların çoğu müşterinin ülkesine döndüğü zaman yaptırdığı ekspertiz kaynaklıdır. On bin yumoşa aldığı bir yüzüğe, yaşadığı kentin en saygın kuyumcusu iki bin yumoş değer biçtiğinde meterlendiğini anlayan müşteri malı iade edip tramını almak için elinden geleni yapar. Ancak zararı daha da büyür çünkü Türkiye’yle yapılan telefon konuşmaları pahalıdır. Mal asla geri alınmaz ve tram asla iade edilmez. Ancak taksitli satışlarda turne büyük sorundur. Müşteri, değerinin beşte birini ödediği malla birlikte ülkesine dönmüş ve mal değeri hakkındaki gerçeği öğrenmiştir. Hiçbir taksiti ödemeyeceğini belirtir ve satışı yapmış olan tezgâhtar, ikinci bir tezgâh atmak zorunda kalır. Aynı malı ikinci kez, telefonda satmak zordur. Bazen tehdit, bazen indirim, bazen de acındırma işe yarar. Ulaşması, semt kuyumcusundan çok daha zor ve pahalı olduğu için gemoloji enstitüsü ekspertizi istenir. Malın üzerindeki her taşın sökülüp ayrı ayrı incelenmesi gerektiği söylenerek müşterinin aklı karıştırılır.</span> <span class="italik">Center</span><span class="duz">’larda turne departmanları vardır. Telefonda konuşma ve Avrupa gümrük kanunları konularında uzmanlaşmış, eski tezgâhtarlar yıllık turne oranını düşürmeye çalışır. En kaprisli müşteriyi, malı gümrükten kaçak geçirdiğini söyleyip polise ihbar etmekle tehdit ederler ve konu kapanır. Oysa malı satın alırken müşteriye malın gümrükte deklare edilmemesi gerektiği, çünkü Avrupa Birliği ile Türkiye arasında bir gümrük anlaşması olduğu belirtilmiştir. Turneciler, tezgâhtarların yüzeye çıkan leşlerini tekrar gömenlerdir. Sahte turneler de vardır. Bunlar acente meterlemek için yapılır. Hanut ödememek için satışın döndüğü söylenir. Müşterinin, indirim rüşveti karşılığında yalana ortak olması sağlanır. Antalya’da, turizm bir rodeodur. Banknotların sırtında en uzun süre kalanın şampiyon olduğu bir yarışma.</span></p>

    <p class="duz-ilk-paragraf" xml:lang="tr"><span class="duz">Gerard arkasına yaslandı ve kadehinden bir yudum aldı. Ahçiğiyle göz göze geldi. Bayan Jouvet’nin gözleri dolmuştu ya da Kozan öyle sandı. Topaz’daki ışıklandırma yanıltıcıydı. Binanın içinde parlayan çoğu şey dışarıda düşmeye yüz tutmuş bir tırnak kadar solgunlaşırdı. Gerard, Kozan’ın beklediği tepkiyi verdi.</span></p>

    <p class="duz" xml:lang="tr"><span class="duz">“Çok pahalı.”</span></p>

    <p class="duz" xml:lang="tr"><span class="duz">“Hayır” dedi Kozan.</span></p>

    <p class="duz" xml:lang="tr"><span class="duz">“Çok ucuz. Ama zaten Çınarcıyanların satmak isteyeceklerinden emin değilim. Onun için boş verelim. Belki hazır buraya gelmişken, küçük hanımlar için birkaç şey bakmak istersiniz.”</span></p>

    <p class="duz" xml:lang="tr"><span class="duz">Kozan oynuyordu. Ama Gerard da oynuyordu.</span></p>

    <p class="duz" xml:lang="tr"><span class="duz">“Halıcılar yüzde elli indirim yaptılar. Anladığım kadarıyla Türkiye’de kural bu.”</span></p>

    <p class="duz" xml:lang="tr"><span class="duz">Kozan, kolyeyi satacağına emin oldu ve konuştu.</span></p>

    <p class="duz" xml:lang="tr"><span class="duz">“Yirmi bir yıldır evlisiniz. Bir an için bu kolyeyi eşinize armağan etmeye karar verdiğinizi varsayalım. Sahip olduğunuz her şeyi birlikte yarattığınızı söylediniz. Yirmi sekiz bin üç yüz yirmiyi yirmi bire bölelim.”</span></p>

    <p class="duz" xml:lang="tr"><span class="duz">Ne yapacağını anlayan Gerard’ın kahkahaları eşliğinde hesabı yaptı.</span></p>

    <p class="duz" xml:lang="tr"><span class="duz">“Bin üç yüz kırk sekiz frank. Bayan Jouvet’yle geçirdiğiniz her yılın bedeli bu kadar. Bakın, birlikte geçirilen bir hayatın değeri tanımlanamayacak kadar yüksektir. Bunu en iyi, biz Ermeniler biliriz.”</span></p>

    <p class="duz" xml:lang="tr"><span class="duz">Kozan’ın Ermeni katliamı hakkındaki düşüncesi şuydu: “Ermeni katliamı mı? Adı üstünde! Ermeniler yapmış! Kendileri hariç herkesi katletmişler!” Bundan da anlaşılabileceği gibi konu, kesinlikle umurunda değildi. Ne Siyasal Düşünceler Tarihi adındaki dersi, ne de Bilkent’e giden yolu anımsıyordu. Tanımlanmış ve bilinen hiçbir siyasi doktrine inanmıyordu. Sadece turizm. Turizm, Kozan’a göre bir ideolojiydi.</span></p>

    <p class="duz-ilk-paragraf" xml:lang="tr"><span class="duz">Yeryüzündeki olanakların sınırlı oluşu ülkeleri doğal düşmanlar haline getirmiştir. Sıcak ya da soğuk savaşlar, insan kadar eskidir. Turizm, doğal düşmanlıklar arasında savaşsız var olmayı savunan bir ideolojidir. Çünkü savaşlarda güçlüler kazanır, oysa turizmde zayıfların da şansı vardır. A ülkesi, B ülkesini işgal etmek yerine, o ülke vatandaşlarını kendi topraklarına çeker ve ev sahibi takım olmanın gücüyle istediği zararı verebilir. Hem daha ucuz, hem de barışçıl bir yöntemdir. Barışçıl olması Birleşmiş Milletler ya da Amerika Birleşik Devletleri gözetiminden kaçmak anlamına gelir. Turizm, asla yenilemeyecek bir sistemin kurucularının teker teker, üzerlerinde yazlık giysiler varken meterlenmesini sağlar. Turizm militanlarının hayali Amerika Birleşik Devletleri başkanına tezgâh atıp</span> <span class="italik">first lady</span><span class="duz">’yi tokarlamaktır. Hesap küçük ancak kitleseldir. Her yıl milyonlarca insan, milyonlarca insanın tezgâhına düşmek için tatile çıkar. Turizm ideolojisine göre, en çok turist alan ülke, en güçlü olandır. Antalya’daki otellerin görkemli Rus yapılarının benzerleri olması tesadüf değildir. Rus, kendini evinde hisseder ve rahatlar. Oysa evi çok uzakta ve o Türkler tarafından kuşatılmış durumdadır. Turizm, güneşin altında erimeden parlayan peynirlerin süslediği dev bir tuzaktır. Semirmiş fareleri yaralamanın tek yolu, onlara kendi dillerinde “Merhaba!” demekten geçer.</span></p>

    <p class="duz-ilk-paragraf" xml:lang="tr"><span class="duz">Kozan, Ermenicilik oynamaya devam ediyordu.</span></p>

    <p class="duz" xml:lang="tr"><span class="duz">“Çok uzun yıllar boyunca kendi toprağımıza sahip olamadık ve bir bölgeden diğerine sürüklenmek zorunda kaldık. Annelerimizin babalarımızdan ve babalarımızın annelerimizden başka kimsesi yoktu. Aramızda sadece sevgi vardı. Topraksız binlerce insanı bir arada tutan sevgi. Hatta bu yüzden Ermeniler mücevher işine girdi. Çünkü yurtsuz kaldılar ve avlandılar. Hep kaçtılar. Yanlarına sadece çocuklarını ve hafif eşyalarını aldılar. Hafif ve değerli olmalarına özen gösterdiler. Pırlanta gibi, altın gibi. Yahudiler de böyle yaptı. Başka çareleri olmadığı için elmasla birlikte anılan bir ırk oldular.”</span></p>

    <p class="duz" xml:lang="tr"><span class="duz">Kozan, Gerard’ın düşünmesine izin veriyordu. Bayan Jouvet’yi ne kadar mutlu etmesi gerektiğini hesaplaması için ona zaman tanıyordu.</span></p>

    <p class="duz" xml:lang="tr"><span class="duz">Gerard, gözlerini diktiği kolyenin üzerine kelimeler döktü.</span></p>

    <p class="duz" xml:lang="tr"><span class="duz">“Keşke bu kadar param olsaydı.”</span></p>

    <p class="duz" xml:lang="tr"><span class="duz">Kozan, dökülen kelimelerin üzerinden geçti.</span></p>

    <p class="duz-son-paragraf-1" xml:lang="tr"><span class="duz">“Keşke bu kadar paranız olsaydı.”</span></p>

    <p class="duz-son-paragraf-2" xml:lang="tr"><span class="duz">Tezgâhtar, müşterisinin tram sahibi olduğuna inanmak zorundadır. Aksini aklına getiremez. Getirirse tezgâh atamaz. Kendisi Antalya</span> <span class="italik">center</span><span class="duz">’larında oyun oynarken, müşterisi mutlaka üretmiş ve ürettiğini satmıştır. Kazandığı tramı da harcamamış ve biriktirmiştir. Çalışmayan ve biriktirmeyen turist, tezgâhtarın kabusudur. Birilerinin komisyonculuk yapabilmesi için diğerlerinin üretmesi gerekir. Tram mutlaka tezgâha dökülmelidir. Tezgâhtarlık, dünyanın ikinci en eski mesleğidir. Birincisi ahçikler tarafından keşfedilmiştir.</span></p>
  </div>
</body>
</html>