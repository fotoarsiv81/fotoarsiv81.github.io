<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>MALAFA-18.xhtml</title>
  <link href="../Styles/template.css" rel="stylesheet" type="text/css"/>
<meta name="Adept.resource" value="urn:uuid:7414c3b3-8b38-4cd5-99b1-fd86ebe692bd"/>
</head>

<body>
  <div class="generated-style" id="malafa">
    <h1 class="foto-ustten-bosluklu" id="toc-anchor" xml:lang="tr"><span class="generated-style"><img alt="basliklar_bos.jpg" class="generated-style" src="../Images/basliklar_bos_fmt18.jpeg"/></span></h1>

    <p class="duz-ilk-paragraf-x" xml:lang="tr"><span class="duz">O kadar derin bir nefes aldı ki, verene kadar bütün tezgâhı başlangıcından beri düşünüp sakinleşti. Kozan yeniden tezgâhtar oldu. Audrey odaya girmiş, annesine zincirini gösteriyordu. Maude, yunus biçimindeki küpeler taşıyan kulaklarını okşayan babasını öpüyordu. Odanın açık kapısından bir metre uzakta duran Kozan, görebildiği kadarıyla mutlu bir aileyi izliyordu. Kendi ailesini düşündü. Antalya’ya geldiğinden beri görüşmüyordu. Ne annesiyle ne babasıyla ne de iki kardeşiyle. Hiçbiriyle konuşmuyordu. Üzerinde rahatça oturup kahve içebilecekleri hiçbir ortak konuları yoktu. Kozan artık başka bir dilde düşünüyordu. Konuştuğu dilinse ancak yarısı Türkçe’ydi. Gözlerinin önünde sergilenen biri gerçek, diğeri hayali, iki mutlu ailenin fotoğrafları yırtıldı. Fotoğrafları yırtan bir kredi kartıydı.</span></p>

    <p class="duz" xml:lang="tr"><span class="duz">“İstediklerini getirdim.”</span></p>

    <p class="duz" xml:lang="tr"><span class="duz">Kozan, başını boynu tutulmuş gibi yavaşça sağına çevirdi. Sadri’yi gördü. Bir çocuk, diye düşündü. Ne yapacak burada? Hayatı nasıl geçecek? Kaç yalan söyleyecek? Bir ay aç, bir ay tok yatacak. Bir ay kör, bir ay sağır olacak. Bir dükkândan diğerine, bir</span> <span class="italik">center</span><span class="duz">’dan diğerine savrulacak. Şanslıysa haftanın altı günü, değilse tamamında çalışacak. Sabah yediden akşam ona kadar. Yaşlanacak. Farkında bile olmayacak. Çocuktan geriye hiçbir şey kalmayacak. Bir sigortası olacak mı? Şanslıysa evet. Satamadığı zaman kaç kez azarlanacak? Kaç kez kovulacak? Kaç kez işe başvuracak? Hangi uyuşturucunun bağımlısı olacak? Aklı ve belleği ne kadar daralacak? Öğle yemeklerini kaç dakika kuyrukta bekledikten sonra yiyecek? Kaç</span> <span class="italik">center</span> <span class="duz">servisinde sabahları uyuyakalacak? Aynı takım elbiseyle kaç mevsim geçirecek? Hırsız domuzlar yüzünden eksilen malların tramı kaç maaşından kesilecek? Orospu çocuğu teröristler otobüs bombaladığı için kaç sezon işsiz kalacak? Kendisiyle aynı yaşta olan ve tezgâh attığı kaç turisti saf oldukları için aşağılayıp kendi saflığını unutacak? Kaç milyon yumoş satacak? Bunların kaçı turne olacak? Sevdiğini söylediği zaman ona kim inanacak? Nerede ölecek? Bütün bunları yaptığı için ona kim teşekkür edecek?</span></p>

    <p class="duz" xml:lang="tr"><span class="duz">“Teşekkür ederim Sadri.”</span></p>

    <p class="duz" xml:lang="tr"><span class="duz">Çocuk gülüyordu.</span></p>

    <p class="duz" xml:lang="tr"><span class="duz">“Kopardın ağabey kafalarını. Ağzına sağlık!”</span></p>

    <p class="duz" xml:lang="tr"><span class="duz">Kozan gülmüyordu. Yanıt vermedi. Odaya girip kapıyı kapadı. Masanın ardındaki koltuğa yürürken, kartı ve Gerard’ın imzalaması gereken kâğıdı martın önündeki sehpaya bıraktı.</span></p>

    <p class="duz" xml:lang="tr"><span class="duz">“Çizginin üzerine bir imza atabilir misiniz lütfen?”</span></p>

    <p class="duz" xml:lang="tr"><span class="duz">Gerard, Kozan’ın masanın üzerinden uzattığı Cross’u alıp imzaladı.</span></p>

    <p class="duz" xml:lang="tr"><span class="duz">Kozan, karşısında yeğeniyle şakalaşan Audrey’e baktıkça midesinin bulandığını fark etti. Konuşmak istemiyordu. Hiçbir şey yapmak istemiyordu. İsviçreli aileye ölü gözleriyle baktı. Başka bir yolu olmalı, diye düşündü. Kimsenin bilmediği bir yol. Ancak kimse bilmediği için o yol da yoktu. Tezgâhtardı. Sattığı mal kuyumdu. İşi satmaktı. Bugüne kadar satılmış bütün kuyum, deri ve halı tramıyla kaç kişinin karnını doyurduğunu anımsadı. Tezgâhtarlığın</span> <span class="italik">center</span> <span class="duz">dışındaki hayattan hiçbir farkı olmadığını anladı. Sadece burada, her şey o kadar hızlı oluyordu ki insanın gölge düşmüş tarafları bir saat içinde aydınlanıyor ve buna tanık olanın aklı kamaşıyordu. Kozan’ın kamaşmış aklı Gerard’ın sözleriyle aydınlığa alıştı.</span></p>

    <p class="duz" xml:lang="tr"><span class="duz">“Tebrik ederim. Çok iyi bir satıcısınız. Hiç aklımızda yokken bu kadar büyük bir alışveriş yaptık. Ama bir yandan da, dediklerinizi düşünüyorum da, haklısınız. İnsan neyin değerli olduğunu bilip ayırt edebilmeli. Arada bir de kendisini şımartmalı.”</span></p>

    <p class="duz-ilk-paragraf" xml:lang="tr"><span class="duz">Acentelerin günlük ya da haftalık turlarına</span> <span class="italik">center</span><span class="duz">’ları dahil etmesi Türklerin icadı değildir. Uzakdoğu’da, Meksika’da, Pasifik adalarında, İtalya’da, İspanya’da, Çekoslovakya’da, Yunanistan’da, Çin’de yüzlerce</span> <span class="italik">center</span> <span class="duz">vardır. Hepsi birbirinin aynıdır. Kurallar, kuralsızlıklar. Her şey, aynı tezgâhların farklı dillerde atılmasından ibarettir. Şezlong kiralayandan hanutçuya kadar turizm, her yerde turizmdir. Monte Carlo sahilinde kumsal şemsiyesi satanın dili, Tayland’daki değerli taş</span> <span class="italik">center</span><span class="duz">’larında mal tanıtan üniformalı tezgâhtar ahçiklerinki gibi döner. Her kültürden insanın, turistik kasabasını görmeye gelmiş yabancıya davranışı aşağı yukarı aynıdır. Aşağısı İspanyol tezgâhtarlar gibi müşteriyi aşağılamak, yukarısı İtalyan tezgâhtarlar gibi müşteriyi tokarlamaktır. Ancak her yerde olduğu gibi turizm, ekmek bulamayanların paylaştığı bir pastadır. Hoyratlık oradan gelir.</span></p>

    <p class="duz-ilk-paragraf" xml:lang="tr"><span class="duz">“Evet,” dedi Kozan. Birden kalkıp kaçamayacağına, Gerard’a “Seni kazıkladım. Al aileni, deşala!” diyemeyeceğine göre sırtını koltuğa yapıştırmayı ve tezgâhına devam etmeyi tercih eden Kozan, önündeki çeki göstererek konuştu.</span></p>

    <p class="duz" xml:lang="tr"><span class="duz">“Hesap numaranızı biliyor musunuz?”</span></p>

    <p class="duz" xml:lang="tr"><span class="duz">“Evet, bir yere not etmiştim.”</span></p>

    <p class="duz" xml:lang="tr"><span class="duz">Gerard, yeniden sırt çantasının içinde kaybolurken Kozan, Bayan Jouvet’ye baktı.</span></p>

    <p class="duz" xml:lang="tr"><span class="duz">“Kolyenize iyi bakın. En küçük sorununuzda bizi arayın. Birazdan size bir garanti sertifikası vereceğim. Üzerinde kolyenizin fotoğrafı da olacak. Sigorta işlemlerinizde işinizi kolaylaştırır. Ayrıca, sizden bir ricam var. Evinize dönünce, lütfen bir kuyumcuya gidip kolyenizi gösterin ve bunun bir armağan olduğunu belirterek, aynısından yaptırmak istediğinizi söyleyin. Ne kadar fiyat biçeceklerini duyun. Bana teşekkür edeceksiniz. Ama sakın, Türkiye’den on beş bin franga aldığınızı söylemeyin çünkü kıskançlıklarından derhal kolyenizi kötülemeye başlayacaklar ve çok fazla ödediğinizi söyleyeceklerdir. Siz sadece aynısını ne kadara yapabileceklerini sorun.”</span></p>

    <p class="duz" xml:lang="tr"><span class="duz">Kozan, ister İsviçreli, ister Kongolu olsun, bir tüccarın nasıl davranacağını çok iyi bildiği için turneyi engellemek üzere ahçiğin kulaklarını dolduruyordu.</span></p>

    <p class="duz" xml:lang="tr"><span class="duz">“Tamam” dedi ahçik.</span></p>

    <p class="duz" xml:lang="tr"><span class="duz">“Buyurun. Hesap numaram.”</span></p>

    <p class="duz" xml:lang="tr"><span class="duz">Gerard’ın uzattığı kâğıdı alıp üzerindeki numaraları çeke geçiren Kozan sordu.</span></p>

    <p class="duz" xml:lang="tr"><span class="duz">“Hangi banka?”</span></p>

    <p class="duz" xml:lang="tr"><span class="duz">“UGC.”</span></p>

    <p class="duz" xml:lang="tr"><span class="duz">“Hangi şube?”</span></p>

    <p class="duz" xml:lang="tr"><span class="duz">“Vaudois.”</span></p>

    <p class="duz" xml:lang="tr"><span class="duz">“On iki bin frangı ne zaman ödeyebilirsiniz?”</span></p>

    <p class="duz" xml:lang="tr"><span class="duz">“Döner dönmez. Borçlu kalmak istemem.”</span></p>

    <p class="duz" xml:lang="tr"><span class="duz">“Ne zaman dönüyorsunuz?”</span></p>

    <p class="duz" xml:lang="tr"><span class="duz">“Yarın sabah.”</span></p>

    <p class="duz" xml:lang="tr"><span class="duz">“O zaman yedi gün sonrasının tarihini yazıyorum. Böylece işlerinizi düzenlemek için biraz zamanınız olur. Lütfen şurayı imzalar mısınız?”</span></p>

    <p class="duz" xml:lang="tr"><span class="duz">Gerard imzaladı. Kozan, çekin arkasındaki boşluğu gösterdi.</span></p>

    <p class="duz" xml:lang="tr"><span class="duz">“Buraya da adınızı, soyadınızı, adresinizi, telefon numaranızı yazıp imza atmanız gerekiyor.”</span></p>

    <p class="duz" xml:lang="tr"><span class="duz">Gerard denilenleri yaparken, Kozan ayağa kalkıp kolyeyi aldığı vitrine yürüdü. Daha fazla satmak istemiyordu. Ama yine de denemek zorundaydı. Müşterilerini yolladıktan sonra Hayko’dan izin istemeye karar verdi. Eve gidip, telefonunu ve kapısını kilitlemek istiyordu. Audrey’le yaşadığını ve o anın kendisine düşündürdüğü hiçbir şeyi unutamıyordu. Koks istiyordu. Viv’in mirası koks. Viv’in kalıntısı koks. Bankada ne kadar tramı olduğunu düşündü. Bir saat önce kolyenin süslediği boş babanın hemen yanında takımın diğer parçası olan bileklik duruyordu. Vitrinden salona baktı. İnsanların koşuşturmasını, birbirlerini süzmelerini, müşterilerin tezgâhtarlara bakarak birbirleriyle konuşmalarını izledi. Bankasında ne kadar tramı vardı? Üç bin, beş bin? Bilekliği alıp vitrin kapağını kapadı. Bayan Jouvet’ye yaklaştı. Bilekliği ilk gören küçük Maude oldu.</span></p>

    <p class="duz" xml:lang="tr"><span class="duz">“Süper!”</span></p>

    <p class="duz" xml:lang="tr"><span class="duz">Bilekliğin bileğine takılmasını izleyen Bayan Jouvet, aynı kelimeyi yedi kez söyledi:</span></p>

    <p class="duz" xml:lang="tr"><span class="duz">“Hayır!”</span></p>

    <p class="duz" xml:lang="tr"><span class="duz">Tezgâhtarlığın zorluklarından biri tekrardır. İnsanın en zor dayanabildiği çalışma koşulu olan tekrar, sağlıklı bir aklın ani ölümüne neden olur. Aynı cümleleri aynı mimikler eşliğinde iki bin kez söylemiş olan tezgâhtar, artık ne dediğini duymuyordur. Başka konular üzerinde yoğunlaşıyor, müşterisinin banka hesabında ne kadar tramı olduğunu ya da yanındaki ahçiğin vardik rengini tahmin etmeye çalışıyordur. Kendisini duymayan tezgâhtar, konuşmasının hangi bölümünde olduğunu karşısındakinin yüz ifadesinden anlar.</span></p>

    <p class="duz-ilk-paragraf" xml:lang="tr"><span class="duz">Fransızca hayır diyen ağzın içinde dilin gidip gelmesini, burnun üzerindeki yarığın iki kaşın iki ucunu kaldıran bir çadır direğine dönüşmesini, bakılan bilekliğin ağırlığından gözlerin yuvalarının ucuna kadar sürüklenmesini, bilekliğin üzerindeki her taşın yüzeyine bırakılan parmak izlerinin kendininkilerle karışmasını izleyen Kozan bir ses duydu. Biri konuşuyordu. Sesi düşündü. Çözdü. Konuşan Gerard’dı.</span></p>

    <p class="duz" xml:lang="tr"><span class="duz">“Bu da söz ettiğiniz safirlerle mi yapılmış?”</span></p>

    <p class="duz" xml:lang="tr"><span class="duz">Çeki doldurup imzalamış olan ve karısının elini tutarak incelediği bilekliğe bakan Gerard’a dönüp “Hayır” dedi.</span></p>

    <p class="duz" xml:lang="tr"><span class="duz">“Bu safirler İran’dan geliyor.”</span></p>

    <p class="duz" xml:lang="tr"><span class="duz">Tezgâhtarlık hayatında ilk kez böyle bir yalan söylüyordu. Neden İran demişti? Çünkü umursamıyordu. İran, Suriye, Kamboçya, ne fark eder?</span></p>

    <p class="duz" xml:lang="tr"><span class="duz">“Kaşmir safiri kadar olmasa da çok değerlidir. Hayko Çınarcıyan tarafından yaptırılmış bir bileklik. Kolyenin devamı. Hoşunuza gitti mi?”</span></p>

    <p class="duz" xml:lang="tr"><span class="duz">“Tabiî, tabiî” dedi Bayan Jouvet.</span></p>

    <p class="duz" xml:lang="tr"><span class="duz">“Ama kim bilir, ne kadar pahalıdır!”</span></p>

    <p class="duz" xml:lang="tr"><span class="duz">“Dilerseniz, ne kadar ucuz olduğunu size söyleyeyim.”</span></p>

    <p class="duz" xml:lang="tr"><span class="duz">Kurduğu tezgâhın hiçbir amacı ve niteliği yoktu. Kolyenin etiketini kopardığını bile anımsamıyordu. Bilekliğe de aynısını yapması gerekirdi. Kontramanyak olan tezgâh değil, Kozan’dı. Ahçiğin bileğini Gerard’dan ödünç alıp etikete baktı. Terlemeye başladı. Oysa odanın kliması yanlışsız çalışıyordu.</span></p>

    <p class="duz" xml:lang="tr"><span class="duz">“Kimliğiniz ya da pasaportunuzu alabilir miyim? Fotokopi çektirmem gerekiyor.”</span></p>

    <p class="duz" xml:lang="tr"><span class="duz">Fiyat soran ve gösterdiği malla ilgilendiği açık olan müşterisini kendi bozuyor ve bunu neden yaptığını anlamıyordu. Ama Jouvet’ler inatçıydı.</span></p>

    <p class="duz" xml:lang="tr"><span class="duz">“Tabiî, tabiî. Buyurun” dedi Gerard. Sırt çantasının ön cebine koyduğu cüzdanından çıkardığı kimliği uzattı. Kozan aldı ve müşterilerinin yüzüne bile bakmadı. Odadan çıktı. Başı dönüyordu. Salonun genişliğinden dolayı daha rahat nefes alacağını düşünmüş ancak yanılmıştı. Salon kalabalık ve nefes konusunda cimriydi. Kozan’ın tezgâhını gözleyen Sadri, hayran olduğu şefinin, elindeki kimlikle çevresine baktığını görünce bankosundan çıkıp yanına koştu.</span></p>

    <p class="duz" xml:lang="tr"><span class="duz">“Ver ağabey” dedi.</span></p>

    <p class="duz" xml:lang="tr"><span class="duz">Kozan, Sadri’ye bakıp “Fotokopi” dedi.</span></p>

    <p class="duz" xml:lang="tr"><span class="duz">“Tamam, iki dakika sonra getiririm.”</span></p>

    <p class="duz" xml:lang="tr"><span class="duz">Çocuk koşarak uzaklaştı. Çocuğun ayaklarına bakan Kozan, halıya her değdiklerinde zeminin sallandığını hissetti. Dev Sadri’nin dev ayakları Topaz’ı titretiyordu. Aslında ne bina titriyor ne de Sadri devleşiyordu. Bir duvar saati sarkacı gibi sağa ve sola kayan, tezgâhtarın sabit bedeninin içindeki organlardı. Küçülmüş olan Kozan’dı. Odaya girip İsviçrelilerin arasından geçti. Koltuğuna oturdu. Gerard’a baktı. Mart ağzını konuşmak için açtı ama Kozan önce davrandı.</span></p>

    <p class="duz" xml:lang="tr"><span class="duz">“İsviçre frangıyla on sekiz bin. Ama siz on bin daha verin ve bilekliği de alın. Ve bu on bini altı ay sonra ödeyin.”</span></p>

    <p class="duz" xml:lang="tr"><span class="duz">Gerard arkasına yaslanıp boşalmış kadehini gösterdi.</span></p>

    <p class="duz" xml:lang="tr"><span class="duz">“Bir tane daha alabilir miyim? Karar vermemde yardımcı oluyor. İnsanın bu kadar çok sayıyı hazmetmesinin başka yolu yok!”</span></p>

    <p class="duz" xml:lang="tr"><span class="duz">Mart gülüyordu. Karısı ve iki küçük ahçik gülüyordu. Ama Kozan hiçbir şeyi komik bulmuyordu. Tekrar kalktı. Salona çıktı. Önünden geçen garsonu sağ kolundan yakaladı.</span></p>

    <p class="duz" xml:lang="tr"><span class="duz">“İki rakı getir.”</span></p>

    <p class="duz" xml:lang="tr"><span class="duz">Garsonu bırakmadı.</span></p>

    <p class="duz" xml:lang="tr"><span class="duz">“Hayır, üç tane getir. Biri duble ve sek.”</span></p>

    <p class="duz" xml:lang="tr"><span class="duz">Garsonu bırakmıyordu.</span></p>

    <p class="duz" xml:lang="tr"><span class="duz">“Çabuk! Daha ne bekliyorsun?”</span></p>

    <p class="duz" xml:lang="tr"><span class="duz">“Kolum, şef.”</span></p>

    <p class="duz" xml:lang="tr"><span class="duz">Unutulmuş parmaklar gevşedi. Garson yürüdü. Kozan odaya döndü. Masanın, yani tezgâhın arkasına geçip oturdu. Sordu.</span></p>

    <p class="duz" xml:lang="tr"><span class="duz">“Bay Jouvet, Tanrı’ya inanır mısınız?”</span></p>

    <p class="duz" xml:lang="tr"><span class="duz">“Tabiî.”</span></p>

    <p class="duz" xml:lang="tr"><span class="duz">“O zaman her şeye inanırsınız.”</span></p>

    <p class="duz" xml:lang="tr"><span class="duz">“Ne demek istediğinizi anlamadım.”</span></p>

    <p class="duz" xml:lang="tr"><span class="duz">“İşte bu yüzden bana da inanıyorsunuz. Anlamadığınız için.”</span></p>

    <p class="duz" xml:lang="tr"><span class="duz">“Hâlâ neden söz ettiğinizi anlamıyorum.”</span></p>

    <p class="duz" xml:lang="tr"><span class="duz">“Bakın, o kadar farklıyız ki, bir sabah başka bir gezegende uyansak ve oranın yerlileri bizi görse aynı türden olduğumuza bile inanmazlar. Siz insan olduğunuzu iddia ettikçe benim insan olmadığımı düşünürler. Ama inanın bana, öyle bir durumda size değil bana inanırlar. Çünkü hayatımı konuşarak ve ikna ederek kazanıyorum.”</span></p>

    <p class="duz" xml:lang="tr"><span class="duz">Gerard’ın yüzündeki çizgiler, dik açılar oluşturmaya başlıyordu. Satıcı olarak başarılı ve dürüst olduğunu düşündüğü Kozan, hiç de eğlenceli bir konudan söz etmiyordu. Oysa geçirdikleri günlere tatil, kendilerine de turist deniyordu. Ama Gerard sakinliğini kaybetmedi. Bayan Jouvet’yle göz göze gelip, bakışlarını Kozan’a çevirip dinledi.</span></p>

    <p class="duz" xml:lang="tr"><span class="duz">“Sadece konuşuyorum. Hikâyeler anlatıyorum. Cümlelerle zikzaklar çiziyorum.”</span></p>

    <p class="duz" xml:lang="tr"><span class="duz">Tam “Çocuklarınızın bu işi yapmasını asla istemezsiniz çünkü anne ve babama bile bu kolyeyi aynı fiyata satabilirim” diyecekti ki garson girdi. Kozan, aralarında uçurumlar olan yüksek sözlerine son verdi.</span></p>

    <p class="duz" xml:lang="tr"><span class="duz">“Sek kime?” diye soran garsona elini uzattı. Garson, ahçik ile martın önüne rakılarını bırakırken, Kozan tek boğaz hamlesinde bir sek dubleyi içine boşalttı. Ağızdan mideye püskürtülen rakı yudumu değdiği her yeri dağladı. Piyzle kendini kundaklayan Kozan, Kozan’a yaklaştı. Tezgâhtar olduğunu ve bunu hiçbir şeyin değiştiremeyeceğini anladı. Yirmi yıl sonra da satacaktı. Ne olursa. Mal, hayvan, insan, her şey. Rakı alevlerinin dumanı gözlerini yaşarttı. Kozan’ın gözleri parladı. Dudaklarının iki yanı sivrilip yanaklarına saplandı. Dişleri göründü. Gülümsedi. Jouvet ailesi, aynı gün içinde aynı Kozan’la ikinci kez tanıştı.</span></p>

    <p class="duz" xml:lang="tr"><span class="duz">“Ama bazen bana söyleyecek tek bir kelime kalmaz. Mücevher kendini anlatır. Lütfen Bayan Jouvet, bileğinizi kulağınıza yaklaştırın. Bilekliğin mutlaka size fısıldadığı bir hikâye vardır. Neden İsviçre’ye sizinle gitmek istediğini anlatıyordur. Ona iyi bakın, Bayan Jouvet. Her aynaya baktığınızda teninizin üzerinde göreceksiniz. Her anınıza tanık olacak. Sadece bir mücevher değil, sizi asla terk etmeyecek bir yoldaş. Karşılaşmanız, iki gezegenin çarpışması gibi. Milyarda bir ihtimal. Evet, Bay Jouvet, iki gezegen çarpıştığında hangimizin insan olduğunun bir önemi kalmayacak ama bu bileklik Bayan Jouvet’ye kavuşmuş olacak. Onu yapan usta sizi tanımıyordu. Varlığınızdan bile haberdar değildi. Ama siz onu beğendiniz. Hayatınızı paylaşmayı düşünecek kadar. İşte bu, iki yabancının hayalinin çarpışmasıdır. Sizin ve bu bilekliği yaratan büyük ustanın. Kimse mucizelere kayıtsız kalamaz. Hele bizim gibi Tanrı inancı olanlar, asla! Tanrı, aklımızı ve ona inananları korusun!”</span></p>

    <p class="duz-son-paragraf-1" xml:lang="tr"><span class="duz">Her ne kadar göz parlaması bir hastalık olmasa da herkese bulaşmıştı. Kozan zikzaklar çizmemiş, önündeki uçurumdan aşağı kendini bırakıp göğe yükselmiş, peşinden de Jouvet ailesi gelmişti. Her şey bir mucizeydi. Her şey. Kozan’ın uluslararası ilişkiler bölümünü bitirebilmesi, başbakanlık danışmanı bir dayıya sahip olması, yaşıtları Ankara’da sürünürken Viyana’ya yollanması, Viv’le tanışması, Viyana’dan kovulması, tezgâhtarlığa başlaması, Jouvet ailesinin ilk kez tatile çıkması ve Topaz’da karşılaşmaları. Her şey mucizeydi. Tezgâh, Tanrı’nın varlığının kanıtı ve Topaz bir ibadethaneydi!</span></p>

    <p class="duz-son-paragraf-1" xml:lang="tr"><span class="duz">Aklının korunması için Tanrı’ya ilk yalvaran insanın dileği yerine getirildi. O günden bu yana insanın aklı, Tanrı tarafından korundu. Belki bir kasada, belki de cennette. Çünkü aklın, insan bedeninden kaçabileceği beş delik ve akıl yoksunu bedende delilik vardı. Akıl, insandan korundu. İnsan, beş duyulu bir hayvan oldu. Bedeni ölümlü, aklı korunan, beş duyulu bir hayvan. Tanrı’nın insan olarak doğacağı güne kadar böyle sürecek. Aklı, insanla öldüğü gün öpüşecek. Hayattakilerse son ana kadar koklayacak, duyacak, görecek, tadacak, dokunacak ama asla düşünemeyecek. Çünkü aklı alınmış insana bırakılmış olan beyin, sahibine sadece hayal veren bir organdır. Var olanın üzerine kurulan hayaller. Oysa akıl, yoktan düşünce yaratır. Yoktan var etmek bir düşünce, yoktan var ettiğini düşünmek bir hayaldir. İnsan düşünmez, düşündüğünü hayal eder. Akıl sadece Tanrı, beyinse bir çocuk tarafından korunabilir. İnsanı koruyansa ölümdür. Bir hayal organıyla yaşadığı sürece kendine zarar verecek olan insanı sonsuz acıdan kurtaran ölüm, doğumdan üstündür.</span></p>

    <p class="duz-son-paragraf-2" xml:lang="tr"><span class="duz">“Amin!”</span></p>
  </div>
</body>
</html>