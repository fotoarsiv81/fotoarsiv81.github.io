<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page312" title="312"></span>

      <h1 class="baslik">130</h1>

      <h2 class="baslik1">Ocak 1923, İstanbul</h2>
    </div>

    <p>Hem Türkiye’nin hem Abdülhak Hamid’in ömründe hayati bir kavşaktı 1923...</p>

    <p>Ve sert bir rüzgâr bu garip aileyi, o tarihî senenin başında bu kavşağa savurmuştu.</p>

    <p>İstanbul hâlâ işgal altındaydı; ama hava, iki sene evvel terk ettikleri işgal altındaki şehirden çok farklıydı.</p>

    <p>İzmir’i alan Milli Mücadele’nin muzaffer orduları İstanbul’a kadar yürümemişti gerçi; ama adeta tüfeklerinin süngüsü İstanbul’da hissedilmiş, işgalcinin süngüsünü düşürmüştü.</p>

    <p>Gülcemal vapuruyla Refet Paşa öncülüğünde Kabataş’tan karaya çıkan Türk ordusu şehri teslim almış, altı yüz sene işgal görmemiş Der-saâdet’i beş senelik esaret utancından kurtarmıştı.</p>

    <p>Galata Köprüsü’nün sevinen tarafı değişmişti:</p>

    <p>Bu sefer Eminönü yakası heyecanla bayrak asmış, Beyoğlu’na sessiz bir tedirginlik havası çökmüştü.</p>

    <p>Hamid ile Lüsyen, geldikleri şehrin nicedir başkentlik ettiği imparatorlukla birlikte itibar kaybettiğini anladılar.</p>

    <p>O şehirle aynı kaderi paylaşmaktaydılar.</p>

    <p>Parasız ve işsizlerdi.</p>

    <p>Çok geçmeden onlara Lüsyen’in eşi Kont Soranzo da katıldı.</p>

    <p>Bir süre Pera Palas’ta kaldılar. Ancak para yetmeyince Hamid’in yeğeni Keçecizade Nâzım Bey’in Çemberlitaş civarındaki evine taşındılar.</p>

    <p>Herkes iş aramaya koyuldu.</p>

    <p>Lüsyen, eski eşinin peşinden kendisi gelmekle kalmayıp yeni eşini de sürüklemişti, ama şimdi üçü birlikte koca bir muammanın avucundaydılar.</p>

    <p><span class="epub-type_pagebreak" id="page313" title="313"></span>Kendisi olmadan yaşayamayan, düşkün Hamid’le baş edememişken, bir başka düşkün yabancıyı da bu tuhaf oyuna dahil etmiş, arada sıkışıp kalmıştı.</p>

    <p>Aynı şey Hamid için de söz konusuydu.</p>

    <p>Şair, eski bir devrin tasfiyesiyle, yenisinin inşasının çakıştığı bir takvim sayfasında, ikisine de ait olamamanın sıkıntısı ve ıssızlığıyla Araf’ta kalakalmıştı.</p>

    <p>Lakin giden ile gelmekte olan iki devir, ona imdat eli uzatmakta birleşti.</p>

    <p>Evvela 18 Ocak 1923’te Ankara’daki Meclis, Şair-i Âzam’a “hidemât-ı vataniyye<a class="si-noteref epub-type_noteref" href="#f6" id="ref_f6">*</a> mükâfatı” tertibinden aylık bağladı. Emekli maaşını da almaya başlayınca Hamid, maddeten rahatladı.</p>

    <p>Ardından birkaç ay önce Meclis tarafından Halife seçilen yakın dostu Abdülmecid Efendi kendisine Dolmabahçe Sarayı’ndaki bir dairede üç oda tahsis etti.</p>

    <p>Hamid eski günlerin itibarına kavuştuğu inancıyla oraya yerleşti.</p>

    <p>Gelini Violet ile iki kız torununu da yanına aldırdı.</p>

    <p>Ve yeni hayatına başladı.</p>

    <div class="image1 html5_figure">
      <img alt="" src="../Images/r25.jpg" />

      <div class="rsm-metni html5_figcaption">
        Hamid, torunu ve gelini ile birlikte...
      </div>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f6">
      <a class="si-backref" href="#ref_f6">*</a> <span class="si-footnote-text">Vatan hizmeti.</span>
    </div>
  </div>
</body>
</html>
