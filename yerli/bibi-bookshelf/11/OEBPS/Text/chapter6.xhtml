<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page26" title="26"></span>

    <h1 class="baslik">6</h1>

    <p>İlk karımın sonu gelmez hastalığından usanmıştım.</p>

    <p>İkinci karıma gelince; maddi ve manevi kusursuz olmakla beraber, onun da aşırı derecede iyiliğinden, kalbinin temizliğinden, beni hiç kıskandırmayan tarz ve tavrıyla yalnız bana olan muhabbetiyle yetinmesinden şikâyet ediyor ve eziyet çekiyordum. İstiyordum ki kocasını seven bu kadın, bir başkasını da sevmeyi becerebilsin. Sevişmekten ziyade sevmek yolunda didinmek bana daha uygun geliyordu.</p>

    <p>Bu ise yalnız bir hayat ile yetinmemek, fakat birkaç şahıs olup birkaç türlü hayat istemek, kısacası kendi hudutlarını yahut haddini bilmemektir.</p>

    <p>Lüsyen bu kimliklerin hepsini idare edebiliyordu. O benim bu tabiatıma hoş gelen, bu eğilimlerimi okşayan bir yaradılışta olduğu için kendisiyle ruhen de birleşmiştim.</p>

    <p>(...)</p>

    <p>Aramızda tam kırk senelik bir hayat mesafesi vardı.</p>

    <p>Düşünüyordum:</p>

    <p>O, taptaze, nadir karakterde, bir hayat acemisi...</p>

    <p>Bense o hayatın nihayetinde idim.</p>

    <p>Senelerin geçmesine “ilerleme” denilemez. O ilerleyiş, bilakis gerilemedir; belki de ecel rehavetidir.</p>

    <p>Lüsyen Hanım, benim eşim bulundukça çocuk ve aile sahibi olamayacaktı.</p>

    <p>Şu halde ben ona karşı, hükümdarlara yaraşır bir bencillik mevkiinde kalıyor ve fikir sahibi insanlar nazarında, Allah’ın emri sayılan tabiat kanununa muhalif bir yola girmiş oluyordum.</p>

    <p>Mutlaka bu genç kıza, nefsimden bir fedakârlık etmeliydim.</p>

    <p><span class="epub-type_pagebreak" id="page27" title="27"></span>O bana gençliğinin tazeliğini, zekâsını, ilim ve irfanını, her türlü zevklerini feda ve ikram etmişti.</p>

    <p>Halbuki ben ona, herkes de bilir ki “Madam Hamid” isminden başka bir şey vermeye kâdir değildim.</p>

    <p>O, bununla yetinmişti. Ancak bu fakirane hediyeyi ben yeterli göremiyordum. O yüzden bir gün kendisine şaka yollu, “eğer makul birini bulursa, onunla meşru bir hayat kurmasına muhalefet etmeyeceğimi” söylemiştim.</p>

    <p>Buna fazlasıyla canı sıkılmış, fakat teklifim hatırında kalmıştı.</p>
  </div>
</body>
</html>
