<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page272" title="272"></span>

      <h1 class="baslik">111</h1>

      <h2 class="baslik1">1921 yazı, Viyana</h2>
    </div>

    <p>Viyana sefiri Hüseyin Hilmi Paşa azledildiğinden elçilik makamı epeydir boştu.</p>

    <p>Hamid, Viyana’yı terk etmeyip civar bir köyde oturan Hüseyin Hilmi Paşa ile sık sık buluşup dertleşiyordu.</p>

    <p>O buluşmalardan birinde Hamid’in boşalan sefarethanede kalması konusunu konuştular.</p>

    <p>Vekâletle yazışmalar yapıldı ve Hamid, Prinz Eugen Caddesi’ndeki sefarethaneye taşındı.</p>

    <p>Meclis açılıncaya kadar Viyana’da oyalanmak ve gelişmeleri izlemek niyetindeydi.</p>

    <p>Ancak sırtında bir yük vardı: Washington’da ölen oğlu Hüseyin’in Londra’da yaşayan İngiliz eşi Violet ile iki kızı ortada kalmıştı.</p>

    <p>Hamid, kendisi yardıma muhtaçken bir de oğlundan miras kalan aileye yardımcı olmaya çalışacaktı.</p>

    <p>1921 yazında Hariciye Nazırı Ahmed İzzed Paşa’ya bir mektup yazarak gelini ile torunlarını da sefarethaneye yerleştirmek için izin istedi.</p>

    <p>Sefir gitmişti, “Gayri resmî olarak sefaret işlerine de yardım ederim. Hazine’ye yük olmamak için Âyan maaşıyla yetinirim,” dedi.</p>

    <p>Olur gelince onları da Viyana’ya aldırdı.</p>

    <p>Ailece sefarete yerleştiler.</p>

    <p>Gelini Violet, Yunanlıları Anadolu’yu işgale teşvik ve taarruza razı eden meşhur İngiliz Hariciye Nazırı Lord Curzon ile uzaktan akrabalığı olan bir ailedendi.</p>

    <p><span class="epub-type_pagebreak" id="page273" title="273"></span>Hamid, nefretle “mel’ûniyûn”<a class="si-noteref epub-type_noteref" href="#f52" id="ref_f52">*</a> diye bahsettiği hasım İngilizlerle neredeyse hısım olmuştu.</p>

    <p>Hâlbuki o güne kadar gelini ve torunlarıyla hiç ilgilenmemişti. Oğlunun düğününe gitmemişti. Sadece 1904’ te ilk çocuklarının doğumunda yanlarında olmuş, doğumdan sonra da günlüğüne dua niyetine şu notu düşmüştü:</p>

    <p>“Allah’tan dilerim ki oğlumun bir kediye benzeyen İngiliz zevcesinden olan bu çocuk, dokuz canlı olsun.”</p>

    <p>Bebeğe “Belkıs” ismini vermek istiyordu, ama kendisine görüşü sorulmamıştı bile...</p>

    <p>İlk torununun ismi “Cynthia” konulmuştu.</p>

    <p>İkinci kıza halasından ilhamla “Hamide” ismini verdiklerini söylemişlerdi; oysa onun ismi de “Yvonne” idi.</p>

    <p>Dinî taassubu kuvvetli bir kadın olan Violet, kızlarını tam birer Hıristiyan ve İngiliz gibi yetiştirmişti. Türkçe de bilmiyorlardı.</p>

    <p>Ve Hamid, İstanbul’a onlarla birlikte dönerse bu “biçareleri” dinî baskılardan nasıl kurtaracağını da bilemiyordu.</p>

    <p>Kendisini zaten bedbaht hissettiği o ara bir de İstanbul’dan Reşad Fuad’ın vefat haberi geldi. Lüsyen’le onun Cağaloğlu’ndaki evinde nikâhlanmışlardı.</p>

    <p>Hamid, mektuplarda, “Ah Reşad, ah Reşad!” diye feryad ederken, Lüsyen “İnanamıyorum. Ne kadar üzgünüm,” diye yazıyordu.</p>

    <p>Ecelin orağının çevredeki eş dostu biçmeye başlaması, yaslı Hamid’i hepten buhrana sürükledi.</p>

    <p>Sağlığı bozuktu. Sevmediği gelini ve torunlarıyla Viyana’da bir konutta sıkışıp kalmıştı.</p>

    <p>1921 yazında gönderdiği bir mektupta, “Burada yapayalnızım. İstanbul’a ne zaman döneceğimi yalnız Allah biliyor,” diye yazdı.</p>

    <p>O ara Almanca derslerine başladı ve aradığı teselliyi, her zamanki adresinde, yani yeni bir kadında buldu.</p>

    <p>Bu seferki can simidi, kızıl saçlı Almanca öğretmeniydi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f52">
      <a class="si-backref" href="#ref_f52">*</a> <span class="si-footnote-text">Lanetliler.</span>
    </div>
  </div>
</body>
</html>
