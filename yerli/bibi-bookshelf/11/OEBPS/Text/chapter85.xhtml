<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page221" title="221"></span>

      <h1 class="baslik">85</h1>

      <h2 class="baslik1">1920, İstanbul</h2>
    </div>

    <p>Roma’dan gelen mektubu defalarca okudu Hamid; her okuyuşunda biraz daha gamlandı.</p>

    <p>Uzayıp giden satırlar, paslı bir tırmığın parmakları gibi çiziyordu yaşlı yüreğini...</p>

    <p>Haset, asabiyet, feryat, feveran, gazap, hırs, hışım, keder, rıza, merhamet, teslimiyet, beynine birbiri peşi sıra üşüşüp sonra süratle yer değiştiriyor; dağılan aklı, avucundaki kâğıdı yırtıp atmakla gözyaşına mendil yapmak arasında gidip geliyordu.</p>

    <p>“Başka biri”nden bahsediyordu Lüsyen...</p>

    <p>Başka bir erkekten...</p>

    <p>Venedik aristokrasisinin tanınmış isimlerinden olan bir konttan...</p>

    <p>Roma’da tanışmışlardı.</p>

    <p>Hamid’in kıskançlık, anlayışsızlık, itimatsızlık yüklü mektup yağmuru altında mutsuz, sıkıntılı ve yılgın olduğu bir dönemde Lüsyen’e yardım eli uzatmış, derdini paylaşmıştı.</p>

    <p>Lüsyen de ona yakınlık hissetmişti.</p>

    <p>Hamid’e karşı hissettiğinden farklı bir yakınlık...</p>

    <p>İtirafların burasında, Şair’in damarlarında öfke ağır basmaya başlıyordu.</p>

    <p>Biliyordu sanki bunun olacağını; bekliyordu.</p>

    <p>Tanıyordu sevdiği kadını; hissediyordu.</p>

    <p>İlk tanıştıklarında onu etkileyen şeyler, göğsünde asılı şaşaalı nişanlar, asilleri buluşturan partiler, iktidarın karşı konulmaz çekiciliği, bir imparatorluk başkentinde yaşam vaadi, el üstünde tutulduğu yalılar, konaklar, saraylar, ona yazdığı şiirler, oyunlar, hepsi karaya oturmuş bir devlet <span class="epub-type_pagebreak" id="page222" title="222"></span>gemisinin enkazı altında kalmıştı.</p>

    <p>Ve Lüsyen, bütün bunları bir başkasında bulduğunda, batan gemiyi sevgili yolcusuyla birlikte terk edip yeni adamın nişan dolu göğsüne başını yaslamış; onun iktidarının cazibesine kapılıp, onun vaat ettiği kentte, davet ettiği konağa gitmek üzere onun gemisine binmişti.</p>

    <p>En azından Hamid böyle hissediyordu.</p>

    <p>Eksikliği kendinde değil, gözden düşmüş nişanlarında, satılmış yalılarında, mütemadi yoksulluğunda ve (kelimenin bütün manalarıyla) iktidarsızlaşmasında arıyordu.</p>

    <p>Lakin bu, onun hep söyleyegeldiği şey değil miydi?</p>

    <p>Nelly için, “İstiyordum ki, bu zevce bir başkasını da sevmek yeteneğini göstersin,” diyen kendisi değil miydi?</p>

    <p>Lüsyen’e evlenirken, “eğer makul ve uygun birisini bulursa, onunla meşru bir yaşam kurmasına karşı çıkmayacağını” kendisi söylememiş miydi?</p>

    <p>“Nefsimden fedakârlık etmeye hazırım,” dememiş miydi?</p>

    <p>Kabrini erken kazan bir hasta gibi, bugünü o sözlerle en baştan, bizzat hazırlamamış mıydı?</p>

    <p>Şimdi hayıflanmaya, kederlenmeye, öfkelenmeye hakkı var mıydı?</p>

    <p>Ama bu beyti yazan da oydu:</p>

    <blockquote class="alinti">
      <p>Hakikaten iki şahsım ben i’tikadımca</p>

      <p>Biri hemîşe mübeşşer, biri mükedderdir<a class="si-noteref epub-type_noteref" href="#f45" id="ref_f45">*</a></p>
    </blockquote>

    <p class="no-indent">Şiirini kâh en ağır sözlerle yere çalan, kâh yerden alıp göklere çıkartan oydu.</p>

    <p>Aynı kalem aynı gün, aynı masada, bir elemin mürekkebine batar, sonra oradan kalkıp bir düğünün neşesine konardı.</p>

    <p>En sevdiği kadının cenazesinden, yeni bir kadının kollarına koşardı.</p>

    <p>Gururla tevazu kol kolaydı onda; öfkeyle şefkat; yaşlı<span class="epub-type_pagebreak" id="page223" title="223"></span>lıkla çocukluk; şaşaa ve yoksulluk...</p>

    <p>Tıpkı onun gibi işte; “Zevcem başkasını da sevsin,” diyenle, sevdiğinde delice kıskançlık gösteren de oydu.</p>

    <p>Bir bedende iki ruhtu.</p>

    <p>Ve o ruhlar her daim cenge tutuşurdu.</p>

    <p>Şimdi terk edilme felaketiyle karşılaşan her insan gibi onun önünde de iki yol vardı:</p>

    <p>Gidenden vazgeçmek...</p>

    <p>Veya kendinden vazgeçmek...</p>

    <p>Yıkık Hamid, kendinden vazgeçmeyi seçti.</p>

    <p>Acısını gömdü.</p>

    <p>Kibrini yendi.</p>

    <p>Ve Lüsyen’i hepten kaybetmektense paylaşmayı kabullendi.</p>

    <p>“Gel,” dedi:</p>

    <p>“Kontunu da al, İstanbul’a gel... Yeter ki gel!”</p>

    <p>Bunu söylerken çok acı çekmişti belki; ama söylemeyip onu kaybetse çekeceği acının yanında bir hiçti bu...</p>

    <p>Delice sevdiği kızına görücü talebi gelmiş bir baba gibi, hem ondan vazgeçmeye yüreği el vermiyor, hem de bunun kaçınılmaz olduğunu biliyordu.</p>

    <p>Lüsyen için gitme vaktiydi.</p>

    <p>Hamid ise, bu hakikatin ağırlığıyla ezilirken, bir yandan da kendi istikbaline hayıflanıyordu.</p>

    <p>Sevdiği kadını paylaşmaya razı olmaktan, “kızını” kendi elleriyle evlendirmekten başka çaresi yoktu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f45">
      <a class="si-backref" href="#ref_f45">*</a> <span class="si-footnote-text">Gerçekten iki kişiyim ben inancımca / Biri her zaman müjdeyle sevinen, biri kederli.</span>
    </div>
  </div>
</body>
</html>
