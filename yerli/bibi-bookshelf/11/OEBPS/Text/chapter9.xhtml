<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page36" title="36"></span>

      <h1 class="baslik">9</h1>

      <h2 class="baslik1">1912 güzü, Londra</h2>
    </div>

    <p>Senelerdir yayımlanmayı bekleyen eserler, evdeki yeni ilham perisinin yeliyle raflardan iniyordu. Ama Lüsyen’in Şair’e verdiği, sadece ilham da değildi.</p>

    <p>Hamid’in günbegün daha fazla fark ettiği gibi bu genç kadın, yaradılıştan sanatkârdı.</p>

    <p>“Hem pûr sihirden bir şiir, hem hürmet edilecek bir şair”di.</p>

    <p>Bilgisinden yararlanılacak derecede tarihe, özellikle de dinler tarihine ilgi duyuyor, mitolojiyle, büyük edebiyatçıların, meşhur siyasetçilerin hayatlarıyla, asrın icatlarıyla, savaş ve barışlarla ilgileniyordu.</p>

    <p>Aynı zamanda “makul ölçüde” bir takı meraklısı idi.</p>

    <p>Hem mükemmel ev kadını hem ideal diplomat eşiydi.</p>

    <p>Hayırsever, fakir dostu ve hatırşinastı.</p>

    <p>Hamid onun görüşünü almadan, yazdıklarının isabetine karar veremez olmuştu.</p>

    <p>Eşini, Londra’da ilk eşi Fatma Hanım’dan olan oğlu Abdülhak Hüseyin ve kızı Hamide Nasip’le iftiharla tanıştırdı.</p>

    <p>Hamid’in çocukları ansızın babalarının hayatına giriveren bu Belçikalı “cicianne”ye mesafeli durdular.</p>

    <p>Hamid’in “Türk ailesi”nden saydığı bir başka isim “çenebaz” Rıza Tevfik idi. İttihatçıların önde gelenlerinden biriydi Rıza Tevfik... Ama o yıl partisiyle anlaşmazlığa düşmüş ve Hürriyet ve İtilaf Fırkası’na geçmişti. O da Hamid gibi sarayla barışabilmek için yazdığı bir şiirle Sultan II. Abdülhamid’den özür dilemişti.</p>

    <p>“Nezaket yarışında her kavalyeyi geride bırakan” diplomat Ragib Raif de Londra’daydı, “hayat yoluna iyilik<span class="epub-type_pagebreak" id="page37" title="37"></span>ler serpen” Emin Chester da...</p>

    <div class="image1 html5_figure">
      <img alt="" src="../Images/r11.jpg" />

      <div class="rsm-metni html5_figcaption">
        Hamid, kızı Hamide ve oğlu Abdülhak Hüseyin ile.
      </div>
    </div>

    <p>Bu sonuncu isim, dikkatini çekmişti Lüsyen’in...</p>

    <p>Sonradan “Chester”ın, Emin Bey’in ismi değil lakabı olduğunu öğrenmişti. Yedi düvelin imtiyaz elde edebilmek için “Hasta Adam”ın kapısına yığıldığı o dönemde kervana hayli geç katılan Amerikalıların Doğu’da demiryolu inşa edip maden işletmek için imtiyaz istediği Chester firmasının temsilcisiydi Emin Bey...</p>

    <p>İstanbul’da giderek palazlanacak bir sektörün öncülerindendi.</p>

    <p>Lüsyen, sevdiği adamın kokusunun tüttüğü yepyeni bir ocakta, onun ailesinin yanındaydı.</p>

    <p>Geriye dönüp bakmıyor, yokuşun bittiğini düşünüyordu.</p>

    <p>Bundan sonrası gönlünce koşacağı bir düzlüktü.</p>

    <p>Öyle sanıyordu.</p>

    <p>Yanıldığını çabuk anladı.</p>

    <p>Hamid, gün boyu çalıştıktan sonra geceleri yalnız başına sokağa çıkıp sabaha karşı eve döner olmuştu.</p>

    <p><span class="epub-type_pagebreak" id="page38" title="38"></span>Gündüzlerin latif asilzadesi, gün batarken huzursuzlanıyor, kurt adam misali hüviyet değiştiriyor, Londra’nın sisine karışıp bambaşka hayatlara dalıyordu.</p>

    <p>Lüsyen, bu esrarengiz kaçışların sebebini keşfetmekte gecikmedi.</p>

    <p>Hamid içiyordu.</p>

    <p>Hem de çocuk yaşından beri...</p>

    <p>Hem de sabahın ilk ışıklarından itibaren...</p>

    <p>Hem de çok içiyordu.</p>

    <p>“<em>Sodayla</em> <em>viski; benimçin budur gıda-yı seher</em>” <a class="si-noteref epub-type_noteref" href="#f3" id="ref_f3">*</a> mısrasının yazarı için bu “alkollü gıda,” onu hayata bağlayan, hislerini dalgalandıran bir “cevher damlası” idi.</p>

    <p>Bu bağımlılığını genç sevgilisinden gizleyebilmek için kaçıp saklanıyordu.</p>

    <p>Sakladığı sadece alkol zaafı değildi; alkolle kolayca silinen asaletini ve onun altından çıkan hoyrat kişiliğini, keskinleşen dilini, yalpalayan bedenini de gizlemeye çalışıyordu.</p>

    <p>Bir vakitler yurtdışında içkiyi fazla kaçırıp dağıttığında yanındaki bir zat kendisine “Siz diplomatsınız, büyük adamsınız, şairsiniz. Bu yaptıklarınız yakışmaz,” dediğinde ne cevap vermişti:</p>

    <p>“Ben şu an bu saydıklarınızın hiçbiri değilim.”</p>

    <p>“Ya nesiniz?”</p>

    <p>“Ben burada sadece sarhoşum.”</p>

    <p>Evde de öyleydi işte.</p>

    <p>Bütün unvanlarından soyunmuş bir demkeş...</p>

    <p>Gündüz kalemiyle kâinatı gören, ama gece burnunun ucunu göremeyen bir ayyaş...</p>

    <p>Hakikati öğrenince asıl alkol duvarına çarpan Lüsyen oldu.</p>

    <p>Hamid, bir sarhoşluk anında içkisini bir başka bağımlılıkla açıkladı:</p>

    <p>“Ben her içişimde bir kadınla sevişirdim. Hayatımda <span class="epub-type_pagebreak" id="page39" title="39"></span>yüz elli kadın sevdim. Tek kadınla yetinmem mümkün değildi” dedi ve sarhoşluğun cüretiyle ekledi:</p>

    <p>“Zaten içmesem evlenemezdim ki... Seninle evlenmeye de yine böyle bir içki âleminden sonra karar vermedim mi?”</p>

    <p>Lüsyen, bu sözlerden yaralandı.</p>

    <p>Tanıdığını sandığı, güvenip koltuğunun altına sığındığı, onunla bir hayat uğruna eski hayatına kıydığı adamın içinden çıkıveren bu kaba saba sarhoştan ürktü.</p>

    <p>Henüz yirmisine varmamış ve yıpratıcı bir aile çatışmasından yeni çıkmışken, şimdi bir de boyunduruğu altına girdiği adamın yolunu kesen bin başlı ejderi dize getirebilmek için çabalayacaktı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f3">
      <a class="si-backref" href="#ref_f3">*</a> <span class="si-footnote-text">“Sodayla viski; benim için budur sabah gıdası.”</span>
    </div>
  </div>
</body>
</html>
