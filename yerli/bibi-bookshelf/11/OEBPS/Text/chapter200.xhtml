<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page496" title="496"></span>

      <h1 class="baslik">200</h1>

      <h2 class="baslik1">12 Nisan 1937, İstanbul</h2>
    </div>

    <p>12 Nisan Pazartesi sabahı kendini dinç hissederek uyandı Hamid...</p>

    <p>Yataktan kalktı, kahvaltısını etti.</p>

    <p>Lakin gün böyle gitmedi.</p>

    <p>Öğleyin ağır bir yorgunluk çöktü üstüne...</p>

    <p>Tansiyonu bir ara 25’e çıktı. Yeniden yattı. Derin bir uykuya daldı.</p>

    <p>Evde sadece Lüsyen ile Sabiha vardı.</p>

    <p>Lüsyen hemen doktorlara telefon etti.</p>

    <p>Cerrahpaşa’nın başdoktoru Rüştü Bey koşup geldi.</p>

    <p>Midede gaz tazyiki vardı. Kauçuk borularla o gaz alındı.</p>

    <p>Akşam yedide General Besim Ömer ile Şişli Sıhhat Yurdu’nun Müdürü Doktor Marko İkiz, yanlarında başka hekimlerle geldiler. Yatağında arkasını besleyen yastıklara sırtını vermiş, yarı oturur haldeki Hamid’e derhal konsültasyon yapıldı.</p>

    <p>Marko İkiz, grip neticesi oluşan bronşitten mustarip hastayı ümitsiz buldu.</p>

    <p>General Besim Ömer sessizce mırıldandı:</p>

    <p><em>“Pauvre humanitê!”</em> <a class="si-noteref epub-type_noteref" href="#f8" id="ref_f8">*</a></p>

    <p>Nabzı 106, tansiyonu 19,9, teneffüs 30’du.</p>

    <p>Gözleri bulanık; yarı açık...</p>

    <p>Dr. Besim Ömer, “Nefesinde bir sıkıntı olursa arkasına kuru hacamat çekin,” dedi. Yapacak bir şey kalmamıştı. Doktoru uğurlarken Lüsyen hakiki vaziyeti öğrenmek istedi:</p>

    <p>“Çok vahim, fakat ümit kesilmez,” dedi Besim Ömer...</p>

    <p><span class="epub-type_pagebreak" id="page497" title="497"></span>Hamid kendinden geçmiş gibiydi.</p>

    <p>Bir ara yanına gelen torunu Fahir’i tanıdı; “Anneni neden getirmedin?” diye sordu.</p>

    <p>Hemşiresi Mihrünnisa’ya, “Çamlıca pek güzeldir, değil mi?” dedi.</p>

    <p>“Bir yerin ağrıyor mu Hamid?” diye soran Lüsyen’e, “Hayır, ağrımıyor,” cevabını verdi.</p>

    <p>Tedavisiyle uğraşan Doktor Suat Hanım’a, “Beni kurtardınız,” diye fısıldadı. Sesi öylesine derinden geliyordu ki, başucundakiler “kurtardınız” mı, yoksa “kurtarınız” mı dediğini tartıştı.</p>

    <p>Bu arada sol kolundan bir bardak kan alındı. Çehresi birkaç dakika için pembeleştiyse de hızla yeniden soldu.</p>

    <p>Son bir ümitle ağzına oksijen verdiler, vilkanfre yapıldı. Nabız 100’den 95’e düştü.</p>

    <p>Hamid büsbütün daldı.</p>

    <p>Geceyarısı bir ara gözlerini açtığında başucunda Lüsyen’i gördü.</p>

    <p>Başı, onun kollarının arasındaydı.</p>

    <p>Mırıltıya benzer kısık bir sesle, “Lüsyen... Lüsyen...” diye inledi.</p>

    <p>Sevdiği son kadının adı, son lafı oldu.</p>

    <p>Yüzü önce sarardı, sonra beyazlaştı.</p>

    <p>Nabzı ağır ağır durdu.</p>

    <p>Sonunda sustu.</p>

    <p>Ecel, beklediği gibi gece vakti, o uykudayken gelmişti.</p>

    <p>Gün, salıya dönmüştü. Saat biri beş geçiyordu.</p>

    <p>Eve ilk koşan Mithat Cemal, Lüsyen’i antrenin karşısındaki küçük odada siyah matem elbisesi içinde, sapsarı bir çehreyle otururken buldu.</p>

    <p>Hamid’in pencere yanındaki, pembe kadife perde önündeki geniş kadife koltuğu boştu.</p>

    <p>Cansız bedeni odasında, sonsuzluk uykusundaydı.</p>

    <p>Az sonra Hıfzı Tevfik yetişti.</p>

    <p>Lüsyen onu görünce, kısık bir sesle, “Beyefendi kollarımın arasında son nefesini verdi,” diyebildi.</p>

    <p>Hamid, hep kalemiyle dürtüklediği, tanıdığı, sorgula<span class="epub-type_pagebreak" id="page498" title="498"></span>dığı, yargıladığı, korktuğu, kaçtığı ölümün soğuk kollarındaydı şimdi...</p>

    <p>Lüsyen, orada üşümesini istemedi.</p>

    <p>Yan odaya gidip eski bir sandığın kapağını açtı.</p>

    <p>İçindeki örtüyü, ulvi bir emaneti alır gibi çıkarttı.</p>

    <p>Bu, zifaf gecesi onları uykusuz bırakan sırma işlemeli yorgan yüzüydü.</p>

    <p>En son Yeniköy’de bir paravanı süslemek için kullanılmış, Hamid’in, “Harap olacak,” itirazıyla yeniden sandığa kaldırılmıştı.</p>

    <p>Hamid’in o günkü sözleri, kulağında çınlayıp ağlattı Lüsyen’i:</p>

    <p><em>“6 Mayıs 1937’de, evlenmemizin gümüş yıldönümünü kutlarken kullanırız; iyi sakla...”</em></p>

    <p>Lüsyen hesapladı:</p>

    <p>Evliliklerinin yirmi beşinci yılına sadece yirmi üç gün kalmıştı.</p>

    <p>Birlikte kullanmak nasip olmamıştı.</p>

    <p>Güvey yorganını öperek sevdiği adamın naaşının üzerine örttü.</p>

    <p>O yorgan, Hamid’le birlikte toprağa gidecek ve artık ebediyen onu örtecekti.</p>

    <div class="image1 html5_figure">
      <img alt="" src="../Images/r54.jpg" />

      <div class="rsm-metni html5_figcaption">
        Hamid, 12 Nisan 1937’de hayata gözlerini yumdu.
      </div>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f8">
      <a class="si-backref" href="#ref_f8">*</a> <span class="si-footnote-text">“Zavallı insanlık!”</span>
    </div>
  </div>
</body>
</html>
