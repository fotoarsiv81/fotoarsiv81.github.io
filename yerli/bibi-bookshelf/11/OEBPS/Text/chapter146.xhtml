<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page357" title="357"></span>

      <h1 class="baslik">146</h1>

      <h2 class="baslik1">1925, İstanbul-Ankara</h2>
    </div>

    <p>1925 Eylülü’nde Abdülhak Hamid, İstanbul’da ilk şapka giyenlerden biri oldu.</p>

    <p>Şapkaya aşinaydı zaten...</p>

    <p>Paris yıllarından itibaren Avrupa’da herkesin tuhaf bakışlarını celbeden fesi takmaktansa şapka giymeyi tercih etmişti.</p>

    <p>O sebeple de Mustafa Kemal Paşa, Kastamonu’da “medeni ve beynelmilel kıyafet” timsali olarak şapka giyince Hamid derhal şapkasını kafasına geçirip sokağa çıkmış, bir de fotoğraf çektirip Lüsyen’e yollamıştı.</p>

    <div class="image html5_figure">
      <img alt="" src="../Images/r30.jpg" />

      <div class="rsm-metni html5_figcaption">
        Şapka Devrimi’nin destekçisi Hamid.
      </div>
    </div>

    <p>Ondan kendisine İtalya’dan şapka yollamasını istemiş, mektuba kafa numarası ile tercih ettiği rengi de yazmıştı.</p>

    <p><span class="epub-type_pagebreak" id="page358" title="358"></span>Ne var ki, herkes onun kadar hevesli değildi.</p>

    <p>İstiklal Marşı’nın şairi Âkif, milletvekili ve memurlara şapka giymeyi mecbur kılan kanunun çıkmasından bir ay sonra Mısır’a gidecekti.</p>

    <p>Şapkanın simgelediği bir inanç ve fikir ayrılığı, devrin iki büyük şairini iki ters yöne savurmuştu.</p>

    <p>Âkif’in on senelik bir gönüllü sürgün için Mısır’a taşındığı günlerde Hamid, davet üzerine onun kaçtığı Ankara’ya gitti.</p>

    <p>Onu Ankara’ya davet eden gazeteci, adını Hamid’in sevilen eseri <em>Tarık</em>’tan alan Hakkı Tarık’tı.</p>

    <p>Hamid, Ankara’da yeni bir medeniyetin doğuşuna tanıklık edecek, Karpiç’te votka içecek ve Çankaya’da Gazi tarafından kabul edilecekti.</p>

    <p>Sekiz sene evvel oturdukları evi kiralamak niyetiyle görmeye gelen o general, şimdi Köşk’te, İnkılap’ın Cumhurreisi olarak ağırlıyordu kendisini...</p>
    <hr class="margin" />

    <p>Sekiz senede şartlar nasıl da değişmişti?</p>

    <p>9 Kasım 1925 günü Gazi, Çankaya Köşkü’nün salonunda ağırladığı Şair’e iltifat etti.</p>

    <p>Harp Okulu yıllarında ve daha sonraları Meşrutiyet’ te Tevfik Fikret, Namık Kemal gibi şair ve ediplerle birlikte onun kitaplarını da okumuş, beğenmiş, etkilenmişlerdi.</p>

    <p>Mustafa Kemal Paşa, kütüphanesindeki kendisine ait kitapları da gösterdi:</p>

    <p><em>Validem</em>’i altını çizerek okumuştu.</p>

    <p><em>Finten</em>’i, <em>Eşber</em>’i, <em>Tarık</em>’ı, <em>Sahra</em>’yı, <em>İlhan</em>’ı da...</p>

    <p>Hamid ise kendisine, doğduğu yıl, yani 1881’de yazmaya başladığı hacimli eseri <em>İbn Musa</em>’yı imzalayıp armağan getirmişti.</p>

    <p>İstanbul’un kara günlerindeki ilk karşılaşmalarının hatıralarından söz ettiler.</p>

    <p>Hamid, <em>Validem</em>’de vatan ufkunun karardığı günlerde yol gösteren bir yıldızın doğacağını müjdelediğini hatırlatarak şöyle demişti:</p>

    <blockquote class="alinti">
      <p><span class="epub-type_pagebreak" id="page359" title="359"></span>Onu mahir ve muktedir bir el</p>

      <p>döndürür iktizâ-yı hâle göre<a class="si-noteref epub-type_noteref" href="#f18" id="ref_f18">*</a></p>
    </blockquote>

    <p>İşte o eli sıkıyordu bugün bu yerde...</p>

    <p>Mustafa Kemal, “Zât-ı âlinizin şairane dehası fevkaladedir,” dedi ama peşinden sitem etti:</p>

    <p>“Ne yazık ki bunu Türklüğün büyüklüğünü ve Türk kahramanlarını anmak uğrunda kullanmadınız.”</p>

    <p>Hamid sarsılır gibi oldu; ama Reisicumhur, “Yetiştikleri devrin Türk’ün ne olduğunu bilmediği için mazur görülebileceklerini” söyleyerek gönlünü aldı.</p>

    <p>Hamid, Ankara izlenimlerini kaleme alırken adeta bu eksiği tamamlamak ister gibiydi.</p>

    <p>Hakkı Tarık, Hamid’in Ankara notlarını, <em>Vakit</em>’te şu giriş yazısıyla yayımladı:</p>

    <blockquote class="alinti1">
      <p>“Şair-i Âzam Abdülhak Hamid Bey, Türklüğün en büyük iftihar kaynağı olan Ankara’ya gitti, geldi. Duygularını dün Vakit’e göndermek lütfunda bulundukları mektuplarıyla bildiriyorlar.</p>

      <p>İftiharla yayımlıyoruz.”</p>
    </blockquote>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f18">
      <a class="si-backref" href="#ref_f18">********</a> <span class="si-footnote-text">Onu becerikli ve güçlü bir el / döndürür olan ihtiyaca göre.</span>
    </div>
  </div>
</body>
</html>
