<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page71" title="71"></span>

      <h1 class="baslik">25</h1>

      <h2 class="baslik1">3 Mart 1913, İstanbul</h2>
    </div>

    <p>Hava, bıçak gibi soğuktu.</p>

    <p>Lüsyen, zahmetli bir gecenin sabahında kendini dermansız hissediyordu.</p>

    <p>Onları yeni hayatlarına taşıyan vapur Galata rıhtımına yanaştı. Çoğu edebiyatçılardan oluşan bir kalabalık, kendilerini bekliyordu.</p>

    <p>Bu, sıradan bir karşılama değil, Hamid’e reva görülen muameleyi, işten el çektirilmesini protesto eden “bir nevi gösteri” idi.</p>

    <p>İskele verilir verilmez kalabalık Hamid’in etrafını sardı; Üstad’ın ellerini, yüzünü öperek karşıladı. Hamid, buluta girmiş bir güneş gibi, kalabalıkta kayboluverdi.</p>

    <p>Lüsyen, hayatına girdiği adamın hayatındaki adamları ilk kez görüyor; onların ilgisini, biraz hayret, biraz iftiharla izliyordu.</p>

    <p>Bir an, kenarda kendini kaybolmuş hissetti.</p>

    <p>Hamid bunu fark etti ve yeni gözdesini eski dünyasının karakter oyuncularına teker teker takdim etti:</p>

    <p>“İşte Süleyman Nazif...”</p>

    <p>“İşte Ahmed İhsan...”</p>

    <p>Uzayıp giden ve o gün için Lüsyen’e hatırda tutulması imkânsız gelen bu liste, birer ikişer hayatlarına dahil olacaktı.</p>

    <p>Beyoğlu Belediye Reisi Ahmed İhsan, onlara Continental Oteli yerine Tokatlıyan’ı ayarlamıştı.</p>

    <p>Bu “iyi yüzlü, kır saçlı adam” Viyana’daki rahatsızlığının üzerine bir de zahmetli yolculuk eklenen Lüsyen için bir sedye getirtti. Birkaç hamal çağırttı.</p>

    <p>Hamid’i rıhtımda, “bulutların arasında” bıraktılar.</p>

    <p><span class="epub-type_pagebreak" id="page72" title="72"></span>Ve Lüsyen, Ahmed İhsan’ın Belçika şivesine çalan, hafif İsviçre aksanıyla konuştuğu Fransızcası eşliğinde, hamalların taşıdığı battaniyeden bir tahtın üzerinde, yeni mekânına doğru yola çıktı.</p>

    <p>Kış yamandı.</p>

    <p>Soğuk, insanın çehresini yakıyordu.</p>

    <p>Tırmandıkları yokuşlardaki buzlaşmadan dolayı atlı arabalar işleyemez haldeydi.</p>

    <p>Ama karlar altındaki şehirle bu tanışma, dört kollu sedyesinden çevreyi süzen Lüsyen’e romantik göründü.</p>

    <p>Gönüllü kollarına atıldığı istikbal, ete kemiğe, şekle şemale bürünmeye başlamıştı.</p>

    <p>Ve ilk bakışta, harikulade görünüyordu.</p>

    <p>İstiklal Caddesi’ne çıktılar.</p>

    <p>Lüsyen caddenin atmosferinde, Londra’daki sosyete hayatının Şark tülüne sarınmış bir versiyonunu kokladı.</p>

    <p>Az sonra Tokatlıyan Oteli’nin İstiklal’e sapan sokak köşesindeki dairesindeydi.</p>

    <p>Bir müddet sonra Hamid de parıldayan gözler ve canlı bir çehreyle geldi.</p>

    <p>Zannettiklerinden de uzun sürecek İstanbul hayatları işte böyle başladı.</p>

    <p>Şimdi payitahtta, altı asırlık bir imparatorluğun çözülüş devrine, dağılan bir âlemin son günlerine şahit olacaklardı.</p>
  </div>
</body>
</html>
