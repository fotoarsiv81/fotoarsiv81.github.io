<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page114" title="114"></span>

      <h1 class="baslik">40</h1>

      <h2 class="baslik1">Haziran 1913, İstanbul</h2>
    </div>

    <p><em>Validem</em>’in yayınının sona erdiği günkü <em>Tanin</em>, vahim bir haberle çıktı:</p>

    <p>Sadrazam Mahmud Şevket Paşa, Beyazıt Meydanı’nda uğradığı bir suikastla öldürülmüştü.</p>

    <p>Aynı zamanda Harbiye Nazırlığı’nı da yürüten Paşa, daha 4,5 ay evvelki Bâbıâli Baskını’nda İttihatçı olmadığı halde kendisine güvenen İttihatçılar tarafından Sadaret’e getirilmiş, lakin Alman yanlısı İttihat ve Terakki’nin aksine, Rus tehdidine karşı İngiltere’ye meyleder olmuş, bu da onun sonunu hazırlamıştı.</p>

    <p>O gün de Beyazıt Meydanı’ndaki Harbiye Nezareti’nden Bâbıâli’ye giderken Çarşıkapı’da üç kişi tarafından açılan çapraz ateş sonucu makam otomobilinde yaveriyle birlikte vurulmuştu.</p>
    <hr class="margin" />

    <p>İstanbul yeniden, içinde kanlı entrikaların perdelendiği bir gayya kuyusuna dönüşmüştü.</p>

    <p>Zaten akıbeti meçhul olan Hamid’i hepten belirsizliğe sürükleyen bir olaydı bu... Yine onu geldiğine pişman edecek bir sisin içine düşmüştü.</p>

    <p>Genç karısı Kapalıçarşı’da alışverişi alışkanlık haline getirmişken, evde aşçılar, uşaklar hizmet ederken, görevden alınmış yaşlı yazar, iki ayda bir tazminat adıyla aldığı yüz lirayla geçinmek durumundaydı.</p>

    <p>Onca köşkün, yalının, kostümün, yaldızın içinde parasızdı. Parasızlık onda aileden devraldığı, irsi bir hastalıktı.</p>

    <p>Bütün zenginliklerine rağmen Hekimbaşılar, büyük dededen miras kalan bir savurganlık sebebiyle hep varlık içinde yokluk çekmişlerdi.</p>

    <div class="image1 html5_figure">
      <span class="epub-type_pagebreak" id="page115" title="115"></span> <img alt="" src="../Images/r16.jpg" />

      <div class="rsm-metni html5_figcaption">
        Hekimbaşılar. Abdülhak Hamid’in ailesi. (Aşiyan Müzesi, İstanbul)
      </div>
    </div>

    <p>Aile hatıratı, en lüks şartlarda yaşanmış yılları izleyen ödenememiş borçlar, emanete kaptırılmış eşyalar, kapanmak bilmeyen taksitlerle doluydu.</p>

    <p>Hamid de bu ata mirasına sadakatle bağlı kalmış, bir türlü kesesiyle zevklerini denkleştirememiş, varken har vurup harman savurmuş, yoklukta parasızlıktan yakınıp durmuştu.</p>

    <p>Hatıraları kadar, mektupları, şiirleri de bundan sızlanan satırlarla doluydu.</p>

    <p><em>Sahra</em>’da yazdığı gibi:</p>

    <p>Âlemde, <em>“Para mabûd ve bankalar mabed,”</em> <a class="si-noteref epub-type_noteref" href="#f21" id="ref_f21">*</a> idi.</p>

    <p>Şimdi o Mabûd, kendinden yüz çevirmişti.</p>

    <p>Üstelik, ağustos ayında kendisinden yeni eser talep eden <em>Asâr-ı Nefise Mecmuası</em>’na verdiği cevapta da üzüntüyle itiraf ettiği gibi, “durum ve şartları, eser yazmaya müsait değil”di.</p>

    <p>“Pek yaman bir darlık içinde bulunduğundan” daha <span class="epub-type_pagebreak" id="page116" title="116"></span>önce yazdığı eserleri, gazete ve dergilerde tefrika ederek geçimini sağlamaya çalışıyordu.</p>

    <p>Celâl Sahir’den henüz yayımlanmamış <em>İlhan</em>’ın tefrika edilmesi için Hüseyin Cahit’le konuşmasını istemişti.</p>

    <p>Hüseyin Cahit, eserin tefrikası ve bin kopyalık ilk baskısını gazete hesabına yapmak üzere yüz lira teklif ediyor, lakin bu parayı ancak beş taksitte ödeyebileceğini söylüyordu.</p>

    <p>Mazereti, Hamid’le aynıydı:</p>

    <p>“Maddi imkânsızlık...”</p>
    <hr class="margin" />

    <p>Fakat Mahmud Şevket Paşa suikastıyla doğan kaos, Hamid için hayırlı bir tayinle sonuçlandı.</p>

    <p>İttihat ve Terakki, iktidarını mutlaklaştıran bir tercihle başvekâlete Said Halim Paşa’yı getirdi.</p>

    <p>Said Halim Paşa, öldürülen sadrazamın kabinesinde Hariciye vekili idi.</p>

    <p>Aylardır kendisine bir iş verilmesini bekleyen bu azledilmiş diplomatla ilgilendi.</p>

    <p>Tebrike gelen Hamid’e önce uygunsuz bir teklif yaptı:</p>

    <p>“Zât-ı Şâhâne’ye<a class="si-noteref epub-type_noteref" href="#f22" id="ref_f22">**</a> bir kaside yazsanız da size bir ihsan-ı Şâhâne<a class="si-noteref epub-type_noteref" href="#f23" id="ref_f23">***</a> alsak,” dedi.</p>

    <p>Hamid maaşlı bir şair olmanın tuhaflığının farkındaydı; lakin kiralık kalem muamelesine içerledi:</p>

    <p>“Ben hayatımda iki padişaha kaside yazdım; ikisi de sağ değildi” dedi. “Biri Fatih Sultan Mehmed’di, diğeri Yavuz Sultan Selim... Sağlara kaside yazmak âdetim değildir.”</p>

    <p>Londra’dan Sultan Abdülhamid’e yazıp yolladığı “Kaside”yi ya unutmuştu ya da unutturmaya çalışıyordu.</p>

    <p>Kendisi de yazıp çizen bir münevver olan Said Halim Paşa üstelemedi.</p>

    <p>1914 başında da Hamid’i, ismine kaside yazmayı reddettiği Sultan Mehmed Reşad’a tavsiye edip “Osmanlı’nın Lordlar Kamarası” sayılan Meclis-i Âyan’a üye seçtirdi.</p>

    <p><span class="epub-type_pagebreak" id="page117" title="117"></span>Hamid bu itibarlı senatoda dağılana kadar görev yapacak, bir ara İkinci Reis vekili makamına da oturacaktı.</p>

    <p>Nihayet İttihatçıların imdada yetişmesiyle itibarı iade edilmiş, hayatı istikrar kazanmıştı.</p>

    <p>Âyan üyeliğinden yüz lira maaş alacaktı.</p>

    <p>Fakat Hazine sıkıntıda olduğundan maaşlar düzenli ödenmiyor, Hamid yine geçinemiyordu.</p>

    <p>Sonunda yüzünü kızartıp dostluğu bulunan Maliye Nazırı Cavid Bey’e bir mektup yazdı ve geçinemediğinden yakınarak Maliye’den iş veya maaşına mahsuben borç istedi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f21">
      <a class="si-backref" href="#ref_f21">*</a> <span class="si-footnote-text">Para Tanrı ve bankalar tapınak.</span>
    </div>

    <div class="si-footnote html5_aside epub-type_footnote" id="f22">
      <a class="si-backref" href="#ref_f22">**</a> <span class="si-footnote-text">Padişah.</span>
    </div>

    <div class="si-footnote html5_aside epub-type_footnote" id="f23">
      <a class="si-backref" href="#ref_f23">***</a> <span class="si-footnote-text">Padişah’ın bağışı.</span>
    </div>
  </div>
</body>
</html>
