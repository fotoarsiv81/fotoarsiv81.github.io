<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page210" title="210"></span>

      <h1 class="baslik">80</h1>

      <h2 class="baslik1">1919, İstanbul</h2>
    </div>

    <p>İşgal dışında İstanbul’da Hamid’in boynunu bükecek bir haber daha vardı.</p>

    <p>Endişeyle beklediği, sormaya çekindiği, kötü bir haber...</p>

    <p>Onu da Edhem Bey’den öğrendi.</p>

    <p>Aziz dostu Edhem Bey’i, nazırlığa tayinini tebrik için makamında ziyarete gitmişti.</p>

    <p>Sohbet sırasında Edhem Bey, üzgün bir çehreyle “Hüseyin’e çok acıdım,” deyiverdi.</p>

    <p>Hüseyin, Abdülhak Hamid’in ilk eşi Fatma Hanım’dan olma kırk altı yaşındaki oğluydu.</p>

    <p>Amerika’da sefaret müsteşarıydı.</p>

    <p>Tedavisiz bir hastalığı olduğu söyleniyordu.</p>

    <p>Hamid, Trieste vapurunda rastladığı bir diplomat dostuna, “Hariciye’de Hüseyin’den haber var mıdır?” diye sormuş, net bir cevap alamamıştı.</p>

    <p>Onların sessizliğinden şüphelenmiş, kara haberi beklemeye başlamıştı.</p>

    <p>Korktuğu haber, beklemediği anda bir dost taziyesi şeklinde gelmişti.</p>

    <p>Hiç fark ettirmeden başını eğdi, teşekkür etti.</p>

    <p>Eve döndüğünde tek oğlu Abdülhak Hüseyin’in aylar önce vefat ettiğini, çetin şartlar altında bu üzücü haberin kendisinden gizlendiğini öğrendi.</p>

    <p>Sevdiklerini kıtalara paylaştırır gibi arzın dört bir köşesindeki kabirlere gömmüştü:</p>

    <p>Babasını Tahran’da, ilk eşini Beyrut’ta, ikinci eşini Londra’da toprağa vermişti.</p>

    <p>Şimdi oğlunu da Washington’da sonsuzluğa terk ediyordu.</p>

    <p><span class="epub-type_pagebreak" id="page211" title="211"></span>Onu evladının ölümü kadar üzen bir şey de, senelerce hizmet ettiği Hariciye’nin hayırsızlığı oldu.</p>

    <p>Amerika harbe girip de Osmanlı’yla ilişkileri gerginleşince Bâbıâli, elçiliği kapatma kararı almış, Abdülhak Hüseyin’e de “yurda dön” çağrısı yapmıştı.</p>

    <p>Lakin Hüseyin dönemeyecek kadar hastaydı.</p>

    <p>Bu mazeretini bildirdiyse de Hariciye’yi inandıramamamış, o vaziyetteyken maaşı kesilmişti.</p>

    <p>Hüseyin’in hastalığının ciddiyeti, ancak vefatıyla ispatlanabilmişti.</p>

    <p>Hüseyin’in dul kalan İngiliz eşi ile iki kızı parasız pulsuz İngiltere’ye sığınmışlardı.</p>

    <p>Hamid bu vefasızlığa isyan etti.</p>

    <p>Daha önce Hüseyin bir kez daha hastalanmış, o devirde tahtta olan Sultan AbdülHamid Han –Abdülhak Hamid hakkında kitapları, yazıları mektuplaşmaları sebebiyle defalarca tahkikat yaptırdığı halde– konuyla ilgilenmiş, Hüseyin’i tedaviye gönderdiği gibi, orada tıp eğitimi görmesi için maaş da bağlatmıştı. Hamid, o zaman çok duygulanmış, bu jesti hiç unutmayacağını söylemişti.</p>

    <p>Şimdi oğluna yapılan muamele, Devlet-i Âli’nin çöküşünün en acı kanıtı olarak karşısında duruyordu.</p>

    <p>Hamid, azledilmiş bir diplomat olarak dönüp işgaline şahit olduğu ülkesinde, evladının vefatı ve ona layık görülen vefasızlık sebebiyle bedbahttı.</p>

    <p>En yakın dostlarından Recaizade Mahmud Ekrem’in vefatının acısı küllenmeden, oğlunu kaybetmenin harladığı yangınla tarumar olmuştu.</p>

    <p>Ekrem’in kabri başında karaladığı mısralar, şimdi sanki oğluna hitap ediyordu.</p>
  </div>
</body>
</html>
