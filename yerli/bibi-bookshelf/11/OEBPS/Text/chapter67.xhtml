<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page177" title="177"></span>

      <h1 class="baslik">67</h1>

      <h2 class="baslik1">Ekim 1918, Peşte</h2>
    </div>

    <p>Balkanzuk bizi 1918 Ekim ayına kadar her sene Avrupa’ya götürdü, getirdi. O ay bir ihtilalin en ateşli devrinde Budapeşte Garı’na hışımla silkip attı.</p>

    <p>İster istemez üste çıkanın menfaatine iş görenlerin sıra ile işgal ettikleri Ritz Oteli’nde aylarca yerimizde saymaya mecbur kaldık. Komünist güruhu, Károlyi taraftarları, Arşidük Josef’inkiler, Müttefikler’in kuvvetleri, hiç durmadan birbirlerine halef oldular.</p>

    <p>Orada başımıza bir hayli felaketli iş geldi. Makineli tüfek ateşine maruz kaldık, hayatımız yüz kere tehlikeye girdi. Örfi idarelerin öyle haşin kanunlarına tahammül ettik ki, bu şartların kısmen de olsa ihlal edilmesi, neşredilen bildirilere en ufak itaatsizlik, ölüme mal oluyordu; duvara yapıştırılıyor ve merasime, hâkime, hükme lüzum görülmeden öbür dünyaya yollanıyordunuz.</p>

    <p>İşin en parlak tarafı, Abdülhak Hamid’in Allah’ın günü o yasaklara aykırı davranmasıydı. Hiçbir şey uğruna eğilmiyor, beni çıldırtan bir kaygısızlıkla hareket ediyordu.</p>

    <p>Falan saatte, filan yerde dolaşmak mı yasak; Abdülhak Hamid büyük bir masumiyetle oralarda dolaşıyordu.</p>

    <p>İçki mi yasak; Abdülhak Hamid bulup buluşturuyor, pervasızca içiyordu.</p>

    <p>Kendisini aranmış, sonunda yakalanarak Malta’ya sürülmüş sanırken o saklanmayı hatırına dahi getirmeden zaptiyelerle sohbet ediyordu.</p>

    <p>Ömrümü korku içinde geçiriyor, tedbirli olsun diye yalvararak boşuna nefes tüketiyordum.</p>

    <p>“Adam sen de... Olacak olan, her şeye rağmen yine olur. Kaderin gidişatını bozmayalım,” cevabını veriyordu.</p>

    <p><span class="epub-type_pagebreak" id="page178" title="178"></span>Her yeni bir emir ilanında, yerli ve yabancı bir emrin yeniden her görünüşünde yüzleşmelere engel olmak için mümkünü ve gayrimümkünü yapıyordum.</p>

    <p>Bolşeviklere karşı her teşebbüs boşunaydı. Bize iyi muamele ediyorlardı; fakat kaderimiz onları zerre kadar ilgilendirmiyordu. Macaristan’ı istediğimiz anda ve istediğimiz şekilde terk etmek müsaadesini vermişlerdi. Kalmamız ve gitmemiz (ya da nazikâne söyledikleri gibi) “kendimizi başka yerde astırmamız”, onlar için fark etmezdi. Fakat felaket şuradaydı ki komşu devletlerin çıkardıkları engeller, bizi oralara yanaştırmıyordu bile... Kazazede sayıldığımız bu siyasi karantina, kendimizi sakınmamızı gerektirmekteydi.</p>

    <p>Kargaşa, bilmediğimiz bir dilde bağrışmalar, tüfek sesleri, motor hırıltıları, ortalığı sarsarak uzaklaşan kamyonlar...</p>

    <p>İktidar bir kere daha bir elden diğerine geçmiştir. Bizim rica turları yeniden başlardı. Yeni gelenlere de aynı hararetle, aynı müphem ümitle başvururdum. Zira belirsiz bir müddet için, yeni efendiler onlardı. O yoldan geçmek elbette lazımdı. Bu suretle dilekçemi belki on iktidar sahibine arzettim. Günün galibini bazen aynı odada, aynı masa başında, biraz evvel oradan düşürülenin sıcaklığını henüz muhafaza eden aynı koltukta bulduğum olurdu. Yine bazen pek kısa bir aradan sonra ilk oturanı tekrar yerine geçmiş bulurdum. Sonunda tanışmış ve tekrar buluşmuş olurduk. Hele iyice bıkmış biri vardı ki, beni, “Yine siz ha!” diye karşılamış, ben de gerilemeden şakaya vurarak karşılık vermiştim:</p>

    <p>“Evet, yine biz!”</p>

    <p>Gerek onun, gerek ötekilerin ellerinden geldiği kadar iyi davrandıklarını, fakat başladıklarını bitirmeye yetecek zamanı asla bulamadıklarını teslim ederim. Olmayacak bir zamanda yerlerini sonrakilere bırakmaları lazım gelirdi. Tam bu taze filizlenmiş sürgünden bazı şeyler elde edeceğim sırada, bir anlık şef bozguna uğrardı. Haydi yeni baştan!</p>

    <p>Yorulmadan, kapı kapı geziyordum.</p>

    <p>Macarların elinden pek bir şey gelmiyordu.</p>

    <p>Müttefikler her şeye muktedirdi, fakat gönülsüzdüler. Pek sevimli bir zatın idare ettiği İngiliz heyeti ancak balık <span class="epub-type_pagebreak" id="page179" title="179"></span>kavağa çıktığı zaman işimizi görebilecekti. Bize gelinceye kadar daha kim bilir neleri vardı?</p>

    <p>Fransızlar daha doğrusu kendisine işim düşen Fransız, denemesi bedavadır diye, eline geçen fırsatı kaçırmak istemedi.</p>

    <p>En nihayet başvurduğum Sırp generali insanca davranan tek adam oldu: Zafer, başını döndürmemişti. Bize yardım için üstüne düşen her şeyi yaptı. Yaşadığımız korkulu günlere göre, tavsiyesi kolayca anlaşılabilirdi:</p>

    <p>Harp sonu karışıklığı içindeki Balkanlardan geçmek...</p>

    <p>Her şey altüsttü. Dosdoğru tehlikenin üzerine gidiyorduk. Askerî birlikler başıbozuk bir halde yayılmışlardı. Atılan köprüler, yolcuları kilometrelerce çamurda dolaşmaya zorluyordu ve daha neler, kim bilir...</p>

    <p>İnsan adam, o berbat yolu aşmak için yapmamız gerekenleri çizmekle beraber, bir yandan, kurdun ağzına atılmamamızı rica ediyor, “Kocanız ihtiyar, siz pek gençsiniz; ikiniz için de korkuyorum,” diye tekrarlayıp duruyordu.</p>

    <p>O adama müteşekkirim. Bana, Belçika’ya gitmeyi tavsiye edenlerin aksine hareket ettiği için...</p>

    <p>Tabii Hamid’siz... Çünkü siyasi durumu uygun değildi.</p>

    <p>Memura, “Ben de Türk’üm ama...” dediğim zaman, “Türk mü, saçmalamayın,” demişti.</p>

    <p>“Pasaportuma bakın.”</p>

    <p>“Sizin pasaportunuz kaç para eder, alın şu kâğıdı ve defolun buradan. İşler karıştıkça karışıyor.”</p>

    <p>“Ya kocam?”</p>

    <p>“Başının çaresine bakar elbet...”</p>

    <p>“Ondan ayrılmak istemem.”</p>

    <p>“Öyle ise birlikte geberin!”</p>

    <p>“Asıl siz geberin!”</p>

    <p>Bu küstaha tahsis edilen muhteşem sarayın kapısını çarparak çıkmıştım.</p>

    <p>Kaba bir söz söylemek, kapı çarpmak oldukça kolaydı, fakat İstanbul’a gönderilmek üzere kaydedilmiş olan eşyalarımız, vagonda Allah bilir nerelere gittiğinden, elbisesiz, parasız kalakaldık.</p>

    <p>Ne hikâye ve ne kadar hikâye...</p>
  </div>
</body>
</html>
