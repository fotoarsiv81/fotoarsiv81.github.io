<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page122" title="122"></span>

    <h1 class="baslik">43</h1>

    <p>Bazı arkadaşlarla Tepebaşı’nda Garden Bar’a gidişlerimizde Abdülhak Hamid’e sık sık rast geldiğimiz olurdu. Önce yanına yaklaşmaya cesaret edemeyerek uzaktan seyrine dalardık:</p>

    <p>Şair-i Âzam, vakit henüz pek geç değilse, Süleyman Nazif ve Süleyman Nesip gibi birkaç hayranıyla birlikte içki içip sohbet etmekte ve vakit bir hayli geciktikten sonra ise,</p>

    <blockquote class="alinti">
      <p>Cemşidî koyar bu halk merakte</p>

      <p>meyhane yıkıldı mest ayakta...<a class="si-noteref epub-type_noteref" href="#f25" id="ref_f25">*</a></p>
    </blockquote>

    <p class="no-indent">mısralarının ifade ettiği hale kendi durumuyla örnek vermek istercesine, önünde bir viski kadehiyle tek başına kalmakta, bakışlarını durmadan bar kızlarının üzerinde dolaştırmaktadır.</p>

    <p>Hemen hepsi Fransa’dan getirilmiş o kızlar birbirinden güzel görünürdü bize... Ama bunlar arasında Mariette adında bir dansöz vardı ki, gerek sahnede oynarken, gerek ortada dolaşırken yüreğimiz ağzımıza gelir gibi olurdu. Uzaktan baktığımız zaman Hamid’in de en çok onunla ilgilendiğini sezerdik. Bu yüzden Mariette’in değeri gözümüzde bir kat daha artardı.</p>

    <p>Bir gece, ne yapıp ne edip ve hepimizin cebinde ne varsa bir araya getirip onu masamıza çağırmak cüretinde bulunduktu. Kızcağız bizim yanımıza gelmek üzere kırıta kırıta yürürken bir de ne gördüktü:</p>

    <p>Hamid Bey’in masası önünde duraklayıp kalmasın mı?</p>

    <p><span class="epub-type_pagebreak" id="page123" title="123"></span>Hamid Bey, oturduğu yerden ona bir şeyler söylüyor, o da, “Ben şu masaya angajeyim,” demek ister gibi eliyle bizim tarafı gösteriyordu.</p>

    <p>Şair-i Âzam monoklünü taktı; Mariette’i bileğinden tutmuş olarak uzun uzadıya bulunduğumuz noktaya baktı. Bizi gördü mü, görmedi mi, gördüyse tanıdı mı, tanımadı mı; bilmiyorum. Tanımamış olacak ki, bizi hiçe sayarak bileğinden tuttuğu kızı çekip yanına oturtmuş ya da tanımış olacak ki, biraz sonra Garden Bar’ın başgarsonunu gönderip bizi masasına davet etmişti.</p>

    <p>Herhalde bu hadise öyle karışık bir durum yaratmıştı ki, hepimiz şaşırmış kalmış ve bilincimizi yitirmiş gibi Üstad’ın masasına gitmiştik.</p>

    <p>Üç kişiydik ve Mariette’le birlikte, o saçlı sakallı “muhteşem” ihtiyarın çevresinde herkesin dikkatini çeken acayip bir daire teşkil etmiştik. Ona kızını, oğul veya torunlarını (çünkü aramızda bol bol kırk yıllık bir yaş farkı vardı) etrafında toplamış bir baba, bir büyükbaba, bize de bir aile reisinin sofrasında oturan çocuklar denilemezdi.</p>

    <p>Kaldı ki, o anda Hamid Beyefendi tam manasıyla sarhoştu ve bizimle muamelesi ilk andan itibaren o kadar yarence, Mariette’e karşı davranışları o kadar laubali bir şekil almıştı ki, görünüşümüze türlü türlü şüphe uyandırıcı manalar verilebilirdi.</p>

    <p>Şair-i Âzam ikide bir kadehini kaldırıp bizimle toka ediyor ve her yudum içkiden sonra Mariette’in şurasına burasına öpücükler konduruyordu. Sonra da bize dönüp, “Bu, mezelerin en tatlısı... Fırsat kaçırmayın; siz de öpün bu nadide mahluku,” diyordu.</p>

    <p>Önceleri utancımızdan yerin dibine geçeyazdık. Fakat yavaş yavaş biz de açılmaya başladık. Kâh Şair-i Âzam’la şakalaşıyor, kâh onun tavsiyesini yerine getirmek teşebbüslerinde bulunuyorduk. Ama doğrusunu söylemek lazım gelirse bu teşebbüslerimiz daima yarıda kalıyordu. Zira Mariette hep onun kolları arasında idi ve ensesinde, gerdanında, kulaklarının ardında hatta dudaklarında boş bıraktığı bir nokta kalmıyordu.</p>

    <p><span class="epub-type_pagebreak" id="page124" title="124"></span>Biz, arada bir, “Üstad, Otöy’de <a class="si-noteref epub-type_noteref" href="#f26" id="ref_f26">**</a>, Lak’ta <a class="si-noteref epub-type_noteref" href="#f27" id="ref_f27">***</a>, Kaskat’ta <a class="si-noteref epub-type_noteref" href="#f28" id="ref_f28">****</a> da Fransız dilberleriyle böyle mi vakit geçirirdiniz” diyor ve şu şiirini okuyorduk:</p>

    <blockquote class="alinti">
      <p>Üç “fiakr” üzre kenâr-ı “Sen”de</p>

      <p>Bir gece hep Otöy’e gitmiş idik.</p>

      <p>Seyr-i mehtâba dalıp gülşende</p>

      <p>Ne safâlarla sabah etmiş idik.</p>
    </blockquote>
    <hr class="cizgi1" />

    <blockquote class="siir1">
      <p>Üç “fiakr”a<a class="si-noteref epub-type_noteref" href="#y6" id="ref_y6">1</a> binmiş “Sen”in kıyısında</p>

      <p>Bir gece hep (birlikte) Otöy’e gitmiştik.</p>

      <p>Mehtabı seyretmeye dalıp gül bahçesinde</p>

      <p>Ne safalarla (dalıp) sabah(ı) etmiştik.</p>
    </blockquote>

    <p>O ise kâh işitmemezlikten geliyor; kâh tatlı uykusundan uyandırılan bir adamın mahmur ve karık sesiyle, “Kim yazmış bu hezeyanı? Otöy de neresi?” diye söyleniyordu. Bunun üzerine hep bir ağızdan <em>Divaneliklerim</em>’deki şu mısraı tekrar ediyorduk:</p>

    <p>“Lak’ta, Kaskat’ta anınla randevular var idi.”</p>

    <p>Lakin Hamid Bey, bize artık cevap vermeye bile lüzum görmüyor, Mariette’in kulağına bir şeyler fısıldıyor, Mariette ise kıkır kıkır gülüyordu.</p>

    <p>İşte o gece, biz de Garden Bar’da böylece “sabahı etmiş” idik. İş bununla kalsa iyi... Fakat Şair-i Âzam bizi ağzımız açık halde ve zararlar içinde bırakarak Fransız güzeliyle birlikte sallana sallana çıkıp gitmiş idi.</p>

    <p>Nereye?</p>

    <p>Ne yapmak için?</p>

    <p>Bunu önümüzdeki gecelerin birinde Mariette’e sormuştuk:</p>

    <p><span class="epub-type_pagebreak" id="page125" title="125"></span>“Seni alıp götürüyor. Ya sonra ne oluyor?”</p>

    <p>Mariette şuh bir kahkaha atarak şöyle demişti:</p>

    <p><em>“Mais, qu’est que vous croyez, mes petits Messieurs? Il est un tigre...”</em><a class="si-noteref epub-type_noteref" href="#f29" id="ref_f29">*****</a></p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f25">
      <a class="si-backref" href="#ref_f25">*</a> <span class="si-footnote-text">Cemşid’i koyar bu halk merakta / meyhane yıkıldı sarhoş ayakta...</span>
    </div>

    <div class="si-footnote html5_aside epub-type_footnote" id="f26">
      <a class="si-backref" href="#ref_f26">**</a> <span class="si-footnote-text">Auteuil.</span>
    </div>

    <div class="si-footnote html5_aside epub-type_footnote" id="f27">
      <a class="si-backref" href="#ref_f27">***</a> <span class="si-footnote-text">Lac.</span>
    </div>

    <div class="si-footnote html5_aside epub-type_footnote" id="f28">
      <a class="si-backref" href="#ref_f28">****</a> <span class="si-footnote-text">Cascade.</span>
    </div>

    <div class="si-footnote html5_aside epub-type_footnote" id="y6">
      <a class="si-backref" href="#ref_y6">1</a><span class="si-footnote-text">. Fransızca <em>Fiacre,</em> kiralık araba anlamında.</span>
    </div>

    <div class="si-footnote html5_aside epub-type_footnote" id="f29">
      <a class="si-backref" href="#ref_f29">*****</a> <span class="si-footnote-text">Ne sanıyorsunuz, küçük beyler? O bir kaplan...</span>
    </div>
  </div>
</body>
</html>
