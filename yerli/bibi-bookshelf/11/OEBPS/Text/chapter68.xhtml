<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page180" title="180"></span>

      <h1 class="baslik">68</h1>

      <h2 class="baslik1">Kasım 1918, İstanbul-Peşte</h2>
    </div>

    <p>1 Kasım 1918 gecesi Moda’da karaya yanaşan bir Alman askerî motoru, iskelede bekleyen adama parolayı sordu:</p>

    <p>“Enver,” dedi Talat Paşa...</p>

    <p>Ve motora bindi.</p>

    <p>Sonra Arnavutköy’den Enver Paşa’yı, en son da Boyacıköy’den Cemal Paşa’yı aldılar.</p>

    <p>İttihat Terakki’nin üç kudretli askerini, Tarabya açıklarında bekleyen Alman torpidosuna götürdüler.</p>

    <p>Bir gece önce Mondros Mütarekesi’yle Osmanlı’nın mağlubiyeti belgelenmiş, işgal kesinleşmişti.</p>

    <p>İşgalcilerin ilk hedefi, Osmanlı’nın Almanya safında harbe girmesine neden olan İttihatçı paşaları Galata üzerindeki köprü direklerine asmaktı.</p>

    <p>Almanlar, eski ortaklarına son bir iyilik yapma kararıyla onları kaçırdı.</p>

    <p>2 Kasım sabahı Alman torpidosu Türk karasularını terk etti ve konuklarını bir meçhule sürükledi. Bir daha İstanbul’u göremeyeceklerdi.</p>
    <hr class="margin" />

    <p>Aynı sıralarda Hamid ile Lüsyen de Peşte’de “harp esiri vaziyetinde”ydiler.</p>

    <p>Şehir, müttefik askerlerince işgal edilmişti.</p>

    <p>Kaldıkları Ritz Oteli bir Fransız karargâhı olmuştu.</p>

    <p>Ve Fransızlar herkese zorbaca davranıyordu.</p>

    <p>“Osmanlı’nın ölüm fermanı” sayılan Mondros Mütarekesi’nin imzalandığını, kan pahasına savunulan Boğazlar’ın İtilaf donanmasına açıldığını, Hicaz’ın, Yemen’in, Suriye’nin, Irak’ın, Trablus’un, Bingazi’nin teslim olduğu<span class="epub-type_pagebreak" id="page181" title="181"></span>nu, Vilayat-ı Sitte’de<a class="si-noteref epub-type_noteref" href="#f41" id="ref_f41">*</a> işgalin kapıya dayandığını onlardan öğrendiler.</p>

    <p>Dehşete düştüler. Dönüş kapısı artık tamamen kapanmıştı.</p>

    <p>Bu ateşkes anlaşması, bari onların Peşte’deki hayatını kolaylaştıracak mıydı?</p>

    <p>Bir gün Lüsyen bu umutla, Fransız subaylarına “mütarekenin imzalandığını, iki ülke arasında yeniden dostluk kurulacağını” söyleyecek oldu; tepkiyle karşılaştı:</p>

    <p>“Bizim Çanakkale’de çok kaybımız var. O dostluk, pek kolay geri gelemez” dedi bir Fransız subayı...</p>

    <p>Hamid kızarak sordu:</p>

    <p>“Çanakkale’ye gelmek için Türkiye sizi davet mi etmişti?”</p>

    <p>Subaylardan biri hak verdi; diğeri Türkiye’nin Fransa’ nın ezeli düşmanı Almanya’yla ittifak ettiğini hatırlattı.</p>

    <p>“Siz de bizim en kadim ve tarihî düşmanlarımızla ittifak etmiştiniz,” diye tersledi Hamid...</p>

    <p>Karayollarına hükmeden Fransızlardan yol izni almaları imkânsız görünüyordu. İngilizce bildiği için Hamid’e hürmetli davranan oteldeki İngiliz subaylarına yaptıkları başvurudan da sonuç alamadılar. Nehir yollarına onlar hükmediyordu; ancak harp nedeniyle vapurlar da işlemiyordu.</p>

    <p>İstanbul’dan kimseyle de haberleşemiyorlardı.</p>

    <p>Peşte Konsolosluğu’ndan Hamid’in maaşına mahsuben borç olarak aldıkları dört yüz lira ile aç kalmayacak şekilde geçiniyorlardı.</p>

    <p>Konsolosluğu idare eden Celâl Münif Bey, onlara maddi manevi kol kanat gerdi.</p>

    <p>Hamid, minnettardı.</p>

    <p>Bu hamiliğe verebildiği tek karşılık, yaptıkları satranç karşılaşmalarında rakibini yenmeye kıyamayıp arada mağlup olmaktı.</p>

    <p><span class="epub-type_pagebreak" id="page182" title="182"></span>O azgın Balkan kışında, bir nevi sürgünde kalan Hamid’in üzerinde ince bir pardösüden başka bir şey yoktu.</p>

    <p>Lüsyen ona battaniyeden iç çamaşırları dikti. Bunları giyinirken eğleniyorlardı.</p>

    <p>Kaldıkları otel ısıtılmıyordu, ama yakındaki bir kaplıcadan banyoya gece gündüz kaynar su geliyordu. Onlar da banyoda o suyun buğusunda ısınmaya çalışıyorlardı.</p>

    <p>Islak saçlarından akan iplik iplik damlalarla “suya düşmüş kediler gibi”ydiler.</p>

    <p>Sıfırın üzerine çıkmayan soğuk, birkaç sene evvel Viyana’da Lüsyen’i teslim alan hastalığın orada yeniden nüksetmesine sebep oldu. Bir süre de onun iyileşmesini beklediler.</p>

    <p>Gıda temini güçtü. Bazen okkayla havyar bulunur, bazense kıtlık günlerine has bir ekmeğe bile muhtaç olunurdu. İçki için ise İaşe Dairesi önünde kuyruğa girmek gerekiyordu. Bu işi de Hamid üstleniyordu.</p>

    <p>Şair-i Âzam içki kuyruğunda!..</p>

    <p>Bu, başta kendisi olmak üzere hiç kimsenin hayal bile edemeyeceği bir sahneydi.</p>

    <p>O Hamid ki İsmail Hâmi’nin deyişiyle, bolluk devrinde “vardan hoşlanmaz, yoğa can atar”dı. Hoşlanmadığı “var” yok olunca gözünde kıymete biner; hoşlandığı “yok” var olunca gözünden düşerdi. Mesela kışın en şiddetli devrinde yaz sıcağının çileğini ister, bulup getirseniz ağzına almazdı.</p>

    <p>Bir gece saat birde canı dondurma çekmiş, İsmail Hâmi, her yerin kapalı olduğunu bildiği halde otomobille dondurma avına çıkmış, Pangaltı’da bulduğu dondurmayı sabah olmadan Maçka’ya yetiştirmişti. Hamid önüne konan dondurmayı kaşığının ucuyla tadar gibi yapmış, “Bu çok soğuk, ben bunu yiyemem,” deyip bırakmıştı.</p>

    <p>İsmail Hâmi de “sıcak dondurma” bulamamış olmanın ezikliğiyle boynunu büküp oturmuştu.</p>

    <p>Bir seferinde de, mevsimin bütün meyveleriyle donatılmış bir sofrada, “Dünyada bir karpuz da mı kalmadı?” diye tutturmuş, karpuz bulunup önüne konunca da, “Ben <span class="epub-type_pagebreak" id="page183" title="183"></span>kırmızı değil, sarı karpuz isterim,” diye diretmişti. Onun kaprisini emir sayan yakınları hemen sarı karpuz buldurmuş, ama Üstad, bu sefer de, “Bunun çekirdekleri sarı! Ben siyah çekirdekli sarı karpuz isterim,” diye burun bükmüştü.</p>

    <p>Evde mükellef sofra kurulsa ev sahibesine döner, “Kızım bir makarna da yok mu?” diye sorardı.</p>

    <p>Pişirip getirseler dokunmazdı.</p>

    <p>Evde lokanta yemeğine hasret çeker, Beyoğlu’na Abdullah Efendi’ye götürseler ev yemeğini methederdi.</p>

    <p>İşte o Hamid, şimdi tüm aristokrat edasını alkol düşkünlüğü uğruna hiçe sayarak Peşte’de sefil bir içki kuyruğunda sıra bekliyordu.</p>

    <p>Adam başı bir desilitre içki hakları olduğu halde o kocaman bir şişeyle gidiyor, görevlinin ölçüyü şaşırmasından medet umuyordu.</p>

    <p>Böyle günlerde, sofrada en sevdiği yemekleri sayarak Lüsyen’i kışkırtırdı:</p>

    <p>“Şimdi İstanbul sokaklarında, gür sesle ‘Enginar! Enginar!’ diye bağırırlar.”</p>

    <p>Halbuki o aralar, İstanbul sokaklarından bambaşka sesler geliyordu.</p>

    <p>İstanbullular bir kasım sabahı uyandıklarında, 61 parçalık bir filo teşkil eden işgal zırhlılarının limanda Dolmabahçe Sarayı’nın tam karşısında demirlediğini görmüşlerdi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f41">
      <a class="si-backref" href="#ref_f41">*</a> <span class="si-footnote-text">Altı ilin ortak adı: Erzurum, Van, Mamuretü’l-Aziz (Elazığ), Diyarbakır, Sivas, Bitlis.</span>
    </div>
  </div>
</body>
</html>
