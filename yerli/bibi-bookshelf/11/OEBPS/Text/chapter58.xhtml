<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page158" title="158"></span>

    <h1 class="baslik">58</h1>

    <p>“Bu bahtsızı ne yapacağım?”</p>

    <p>“Ne yapmak gerekiyor?”</p>

    <p>“Ortadan kalkması lazım.”</p>

    <p>“E, öyle ise kaderine küssün.”</p>

    <p>“Zavallı oğlan! Yok etmeye gönlüm razı değil...”</p>

    <p>“Mademki lazım...”</p>

    <p>“Şüphesiz...”</p>

    <p>“Vah vah!..” diye mırıldanarak uzaklaşıyordu. Birkaç saat sonra veya ertesi gün, (zira bu oyun günlerce sürdü) yine dolu geliyordu:</p>

    <p>“Lüsyen, şu heriften kurtulamıyorum.”</p>

    <p>“O halde bırakın yaşasın.”</p>

    <p>“Olamaz, onu seven, onun en sevdiği bir kadın var. O hayatta ve kadının karşısında iken asla razı olmaz.”</p>

    <p>“Rahat bırakın öyleyse de sevişsinler.”</p>

    <p>“İmkânı yok ki, eğer bu çapkın araya girerse iş bozulur.”</p>

    <p>“Ee, cehenneme gitsin canım!..”</p>

    <p>“Cehenneme... Söylemesi kolay ama hangi cehenneme?”</p>

    <p>“O kadarını bilemem ben... Bir yere gitsin işte, bir seyahat falan...”</p>

    <p>“Ciddi ol, o zamanlarda seyahat acentesi yoktu henüz...”</p>

    <p>“Pek yazık. Güzel bir kaza, bir aysberg falan? Ha?”</p>

    <p>“Evet, gerçi benim işimi hayli kolaylaştırırdı. Lakin ne deniz kazası hazırlayabilirim ne aysberg...”</p>

    <p>“Siz de bir pala sallayın olsun bitsin.”</p>

    <p>“Hayır pala istemem, fazla kaba...”</p>

    <p>“Ya bir zehirli hançer işi görmez mi?”</p>

    <p>“Ee, sonra?”</p>

    <p><span class="epub-type_pagebreak" id="page159" title="159"></span>“Sonrası hiç. Kurtulmuş olursunuz. Maksadınız da o değil mi zaten?”</p>

    <p>“Evet ölmesi lazım, başka çare yok.”</p>

    <p>Yeni “vah vah”lar, yeni bir gidiş, yeniden dönüş:</p>

    <p>“Lüsyen, şu oğlanı öldüremiyorum bir türlü, bilsen öyle hoş ki...”</p>

    <p>“A, yeter artık!..”</p>

    <p>“Bana yardım et Lüsyen...”</p>

    <p>“Nasıl edeyim? Onu kendi elceğizimle öldüremem ya? Bu iş yalnız size tabi bir şey...”</p>

    <p>“Dün ne diyordun? Hani seyahate dair...”</p>

    <p>“Cariyeniz, âcizane, seyahate göndertmek istiyordum.”</p>

    <p>“Alayı bırak... Seyahate yollamak...”</p>

    <p>“Yahut bir seyahat ayarlamak istedim ve siz de beni tersledinizdi.”</p>

    <p>“Ya, demek göndertmek...”</p>

    <p>“Gitmek biraz ölmektir; geride bıraktıklarının nazarında ölü sayılmak... Bu sözler size bir şey ilham etmiyor mu?”</p>

    <p>“Evet, mükemmel bir fikir bu; gidecek, önüne bakarak yürüyecek, evvela evinin etrafını çevreleyen parkta, dosdoğru, sonra park dışında... Orman oradadır, bakir orman, uzak değil... Tam ilerisine doğru yürüyecek ve artık bir daha hiç dönmeyecek. Hiçbir vakit!”</p>

    <p>“Ve hayvanlara yem olacak! Bu tavsiye ettiğim pala sallamaktan daha beter ve daha kaba olsa gerek...”</p>

    <p>“Belki hayvanlar yemezler canım...”</p>

    <p>“Bakir ormanda ha?”</p>

    <p>“Bilinmez ki? Neler olmaz.”</p>

    <p>“Hım, hım...”</p>

    <p>“Aman bir kere başımdan gitsin de, derdinin çaresine sonra kendi baksın... Mühim olan ondan kurtulmaktır.”</p>

    <p>“Oldu, bitti!”</p>

    <p>“Elhamdülillah...”</p>
    <hr class="margin" />

    <p><em>Cünûn-ı Aşk</em>, Hamid’in her kitabı, her şiiri gibi, o günkü genel havanın etkisiyle başlıksız olarak tamamlanmıştı. Onun yöntemi, eser meydana konduktan sonra isim seçmekti.</p>

    <p><span class="epub-type_pagebreak" id="page160" title="160"></span>“Bu tarzda,” derdi, “... atmosfer ismi doğurur ve doğrusu da budur.”</p>

    <p>Kahramanı ölü veya kayıp; <em>Cünûn-ı Aşk</em> bitince olay her türlü plan bozan güçlüklerden kurtularak çözüldü, işkence odası faaliyetine son verdi.</p>

    <p>Yok hayır!</p>

    <p>Daha isim bulma eziyeti var:</p>

    <p>“Lüsyen, kitabıma ne ad takayım?”</p>

    <p>“Benden iyi bilirsiniz.”</p>

    <p>“O kadar iyi bilsem sana sormazdım.”</p>

    <p>“En küçük bir fikrim bile yok.”</p>

    <p>“Lüsyen, imdadıma yetiş, senin görüşün herkesinkinden isabetlidir.”</p>

    <p>Olayın bütün ayrıntısını biliyorum, her şahsı adım adım takip ettim, diyebilirim ki hayatlarını yaşadım, bütün facia halen bende, doğru, fikrimi söyleyebilirim; lakin evvela bir fikrimin olması lazım. Zihnimi yoruyorum, iki üç başlık teklif ediyorum:</p>

    <p>“Evet, düşünmüştüm, ama o gitmiyor.”</p>

    <p>Tekrar aranıyor ama bir şey bulunamıyor.</p>

    <p>O akşam davetliyiz. Hazırlanmak gerekiyor. İkimiz de odalarımıza çekiliyoruz. Dönüşte Abdülhak Hamid’i salonda Ahmed Şevket Paşa ile çene çalarken buluyorum. Tam manasıyla hazır. Siyah elbisesi vücuduna tıpatıp oturmuş. Pırıl pırıl ayakkabılarından beyaz papyon kravatına varıncaya kadar son derece şık ve zarif... Elbiseme, bana o akşamki misafirimizin hediye ettiği güzel kokudan, onun şerefine sürmüştüm. Paşa, girişimi coşkuyla selamlıyor; yarı iltifat, yarı şaka:</p>

    <p>“Aman ne güzelsin!”</p>

    <p>Abdülhak Hamid:</p>

    <p>“Ve ne güzel kokuyorsun,” diye ekliyor.</p>

    <p>“Evet, nazik bir dostun getirdiği bir koku...”</p>

    <p>“Nazik dostun zevk sahibi imiş.”</p>

    <p>İki eski arkadaş birbirlerine muzipçe göz kırpıyorlar. Gülüşüyoruz, biraz konuşuyor ve yola koyuluyoruz.</p>

    <p><span class="epub-type_pagebreak" id="page161" title="161"></span>Arabada (küçük bir kupa), sıkışığız, tenimden belirsiz kokular yayılıyor, arabayı kaplıyor. Bu yeni koku etkili ve galiba ben de ölçüyü kaçırmışım. Halbuki Abdülhak Hamid’ in koku alma duygusu çok hassastır. Güzel koku bahsinde hayli titizdir. Aynı zamanda onlara tapar ve hoş görmez ve bazı esanslara da müthiş baş ağrılarıyla kıvranacak derecede tahammülsüzdür.</p>

    <p>Onu rahatsız etmek ve azarlanmak korkusuyla bir çare arıyorum; boşuna, koku gittikçe daha keskinleşiyor; diken üstündeyim.</p>

    <p>“Güzel kokuyorsun Lüsyen!”</p>

    <p>“Biraz fazla değil mi?”</p>

    <p>“Hayır, tatlı; ancak mest ediyor, uzaklardan gelir gibi, hoşuma gidiyor.”</p>

    <p>“Benim de hoşuma gidiyor, her ne kadar biraz tedbir zararlı değildiyse de... Şişeyi aceleyle açtım da...”</p>

    <p>“Ne kokusu bu?”</p>

    <p>“Galiba bir parça amberle karışık bir...”</p>

    <p>“Hayır, adını öğrenmek istedim.”</p>

    <p>Etiket üstündeki yaldızlı harfler gözümün önüne geliyor:</p>

    <p><em>“Folie d’amour...”</em></p>

    <p>Zihnen okuyorum ve birdenbire göklerin yukarısından sanki bir melek inerek bana ilham ediyor:</p>

    <p>“Kitabınıza koyabileceğiniz kadar güzel isimli bir koku: <em>Cünûn-ı Aşk</em><a class="si-noteref epub-type_noteref" href="#f37" id="ref_f37">*</a>!”</p>

    <p>Bir feryat:</p>

    <p>“Lüsyen! Tamam! Tam bu işte... Teşekkür ederim ruhum!”</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f37">
      <a class="si-backref" href="#ref_f37">*</a> <span class="si-footnote-text">Aşk Çılgınlığı.</span>
    </div>
  </div>
</body>
</html>
