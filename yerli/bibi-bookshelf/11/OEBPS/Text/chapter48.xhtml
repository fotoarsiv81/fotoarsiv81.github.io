<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <span class="epub-type_pagebreak" id="page132" title="132"></span>

    <h1 class="baslik">48</h1>

    <p>Memleketim, yani ailem, babam, annem, kardeşlerim, akrabalarım, dostlarım, evim, bahçedeki leylaklar, kameriyedeki gül fidanları, köpeğimin havlayışı, bacadan yükselen duman, bana ait ne varsa benden olan her şey...</p>

    <p>Dehşetli surette yaslıydım.</p>

    <p>Abdülhak Hamid beni teselli ediyordu:</p>

    <p>“Sakin ol, hepsi yakında geçer.”</p>

    <p>Yakında geçecek ha!</p>

    <p>Halbuki her şey daha yeni başlıyordu!</p>

    <p>Istırabım her gün birbiri peşi sıra zaptedilen yerlerin tebliğleri tutuşturan adlarıyla gıdalanıyordu:</p>

    <p>Meçhul bir küçük kasaba, hiç sanılan bir köy, isimleri belki Erkân-ı Harbiye’den <a class="si-noteref epub-type_noteref" href="#f31" id="ref_f31">*</a> başka hiç kimseyi alakadar etmezken... Ah oraları ne iyi bilirdim! Çan kulelerinin biçimi, topraklarının kokusu, göklerinin rengi hafızamda, ezberimdeydi.</p>

    <p>Çok yanıyordum. Istırabımın ifadesini Apollinaire’e bırakıyorum. O zaman yazdığı mısralar, bu acıyı benim söyleyeceğimden daha iyi anlatıyor:</p>

    <blockquote class="alinti">
      <p>Oradan, bütün bu dövüşen</p>

      <p>orduları kendimde götürerek</p>

      <p>bende yükseldiklerini ve kıvrımlandıkları yerlere yerleştiklerini hissederek;</p>

      <p>oradan ayrılıyorum, Belçika’nın</p>

      <p>bahtiyar köyleriyle, ormanlarıyla</p>

      <p>birlikte...</p>
    </blockquote>

    <p><span class="epub-type_pagebreak" id="page133" title="133"></span>Abdülhak Hamid şüphesiz çektiğim acıyı paylaşıyordu. Fakat gidişat, bu acının aylar ve aylarca, belki yıllarca sürmesi tehdidini gösteriyordu.</p>

    <p>O, kederi sevmezdi, bu itibarla yorulmaya başladı.</p>

    <p>“Yeter artık,” diye şikâyet ediyordu.</p>

    <p>Yeten neydi?</p>

    <p>Sorup soruşturmak humması içinde, “Bugün ne haber var,” deyişlerim, endişe ile solan çehrem, zaptedilen gözyaşlarıyla sislenmiş bakışlarım...</p>

    <p>En nihayet taştı:</p>

    <p>“Ne istiyorsun kızım? Katlan buna; harp uzun sürecek. Sürdükçe ağlayacak mısın? Beni ıstıraptan öldürmeye mi niyetin var?”</p>

    <p>“Ailem, oradakiler...?”</p>

    <p>“Üzülme, oradakiler curcunayı atlattı, cephe Garp’a doğru kaydı. Liège herhangi bir Alman şehrinden daha güvenlidir.”</p>

    <p>“Liège bir Alman şehri ha...”</p>

    <p>“Öyle demedim canım... Kendi dertlerim kendime yetişmiyormuş gibi (“kendi dertleri!”) küçük bir inatçı yüzünden aklım başımdan gitsin... Hem sana ne oluyor? Sen Belçikalı değilsin ki... Türk’sün. Cevap ver: Türk müsün değil misin? Önce bunu anlayalım.”</p>

    <p>“Evet, fakat...”</p>

    <p>“Fakatı makatı yok. İnsanın iki vatanı olmaz, sen burayı seçtin. Ya Türk’sün ya hiçsin!”</p>

    <p>Allahım ne kıyaslama!</p>

    <p>(...)</p>

    <p>Yara oradaydı ve ben mustariptim.</p>

    <p>Ruhanilerden biri, “Vatan, yuvanın olduğu yerdir,” der.</p>

    <p>Bir kadın için vatan, kocasının veya oğlunun kan borcunu ödedikleri yerdir; kadının oradan başka vatanı olamaz. Bazen yüreği kan ağlar; bu da onun kan borcudur. Gerek dini, gerek sosyal kanunlar ona bu sorumluluğu yükler:</p>

    <p>“Babanı ve ananı bırakacaksın. Yalnız kocanla bir olacaksın. Ve onun yeri yurdu, senin evin olacak; vatanı, vatanın... Başka hiçbir vatan tanımayacaksın.”</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f31">
      <a class="si-backref" href="#ref_f31">*</a> <span class="si-footnote-text">Genelkurmay.</span>
    </div>
  </div>
</body>
</html>
