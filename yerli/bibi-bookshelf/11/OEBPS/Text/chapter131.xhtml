<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page314" title="314"></span>

      <h1 class="baslik">131</h1>

      <h2 class="baslik1">6 Ekim 1923, İstanbul</h2>
    </div>

    <p>6 Ekim 1923 günü İstanbul sokakları Türk bayraklarıyla donatılmıştı.</p>

    <p>İşgal askerleri Lozan Antlaşması gereği 4 Ekim’de gemilerle şehri terk etmiş, Türk birlikleri de hemen ertesi gün Anadolu yakasına ayak basmıştı.</p>

    <p>6 Ekim sabahı Şükrü Nailî Paşa’nın komutasında Galata Köprüsü’nden geçip İstanbul’a girdiler.</p>

    <p>Şehir halkı çoluk çocuk yollardaydı.</p>

    <p>Bayraklar sallanıyor, marşlar çalınıyor, askerler alkışlanıyordu.</p>

    <p>O gün Nice’ten Damat Ferid Paşa’nın ölüm haberi geldi.</p>

    <p>Sanki ilahi bir tesadüf, İstanbul’un işgali ile o işgale cevaz veren adamın hayatına aynı gün son vermişti.</p>

    <p>Damat Ferid, sadece bir devrin değil, bir zihniyetin de sembolüydü. Onunla birlikte hem temsil ettiği devir, hem takip ettiği fikir göçüyordu.</p>

    <p>Abdülhak Hamid, kenti devralan Türk askerine sevindiği kadar üzülmüştü Damat Ferid’in ölümüne de...</p>

    <p>Vefat haberi gelince Lüsyen’e, Paris’teki ortak hatıralarından bahsetti. Nasıl birlikte Moulin Rouge’da <em>french cancan</em> izlediklerini, Bovary’de kadın tavlamak için maaşlarını araba kirasına harcadıklarını, maaş yetmeyince kumar oynadıklarını, aç kalınca elçilikten borç aldıklarını anlattı.</p>

    <p>Bir seferinde Madeleine Kilisesi civarında yalnız yürüyen bir kadını pek beğenip onu Champs-Élysées’ye kadar takip etmişlerdi. Ferid kadına yanaşıp selam vermiş, karşılık görmemişti. Israr edince de bir sonraki akşam için <span class="epub-type_pagebreak" id="page315" title="315"></span>bir randevu koparmayı becermişti. Lakin kadına harcayacak kadar paraları yoktu. Tasarruf edip randevu gününe kadar üç yüz Frank biriktirmişlerdi. Aralarında yaptıkları anlaşmaya göre birlikte gittikleri yemekten sonra birinden biri kadının evine davet edilirse, gidecek olan, kalacak olana cebindeki parayı verecekti.</p>

    <p>“Sonuç ne oldu?” diye sordu Lüsyen...</p>

    <p>“Ayrıntıya girmeyeyim. Ama Ferid’e borçlu kaldım,” diye tebessüm etti Hamid...</p>

    <p>Paris “divanelikler”ini sonradan şiire dökmüş, “Site Danten” isimli şiiri de uğruna bir gecede cebindeki tüm parayı harcadığı o Valentine’e ithaf etmişti:</p>

    <blockquote class="siir">
      <p>Mest-i kevser bir güzel huri ile,</p>

      <p>Ben o cennette enîs-i hâb idim</p>

      <p>Âb u tâb-ı zevk ile sîr-âb idim.</p>

      <p>Sinem olmuştu ana ârâmgâh ile</p>

      <p>Mest olurdum çeşm-i mahmuru ile,</p>

      <p>Cân bulurdum la’l-i pür-nûru ile,</p>

      <p>Bir tebessümle teselli-yâb idim.</p>
    </blockquote>
    <hr class="cizgi1" />

    <blockquote class="siir1">
      <p>Kevser sarhoşu bir güzel huriyle,</p>

      <p>Ben o cennette uykunun arkadaşıydım</p>

      <p>Zevkin güzelliğine kanmıştım.</p>

      <p>Sinem ona dinlenme yeri olmuştu,</p>

      <p>Mest olurdum uykulu gözleriyle,</p>

      <p>Canlanırdım nur dolu dudaklarıyla,</p>

      <p>Bir tebessümüyle avunurdum.</p>
    </blockquote>

    <p>Kim derdi ki, o Paris çapkınlıklarının yoldaşı Ferid, önce Saray’a damat, sonra Hanedan’a mensup ve nihayet hükümete sadrazam olacak, ardından Kuvacılara düşman olup İngilizlere yanaşacak, Mustafa Kemal ve arkadaşlarına idam kararı çıkartırken İstanbul’un işgaline göz yumacak, Anadolu’da vatana ihanetten idam hükmü yiyince de İngilizlere sığınıp ülkesini terk edecek, gençlik hatıralarının başkenti Fransa’da, sürgünde ölecek.</p>

    <p><span class="epub-type_pagebreak" id="page316" title="316"></span>Ya Hamid’in çevresini saran, “yârân-ı safâ”dan Rıza Tevfik’e ne demeli?</p>

    <p>Lüsyen’in Türkçe hocalarından “Filozof Rıza” da, Damat Ferid gibi Sevr Antlaşması’na imza attıktan sonra yüz ellilikler listesine dahil olup yurtdışına kaçmaya ve sürgünde yaşamaya mecbur kalmamış mıydı?</p>

    <p>Viyana günlerinin “şen arkadaşlarından” Nâzım Bey, bir kenara çekilmemiş miydi?</p>

    <p>Tokatlıyan sofralarının başkonuğu Maliye Nazırı Cavid Bey, Avrupa sürgününe savrulmamış mıydı?</p>

    <p>İstiklal Marşı’nın yazarı Âkif bile Meclis’te muhalif gruba mensup olması sebebiyle dışlanınca Mısır’a sığınmamış mıydı?</p>

    <p>Meclis-i Mebusan’dan arkadaşı Hüseyin Cahit, gözden düşmemiş miydi?</p>

    <p>Ama en fenası Lüsyen’in “hazin talihli” dediği Ali Kemal’in başına gelmişti.</p>

    <p>Lüsyen’in ilk tanıdığı Türklerdendi Ali Kemal... Hamid’in peşinden Türkiye’ye gelirken bir süre mecburen konakladıkları Viyana’daki hastalık günlerinin şifalarından biriydi.</p>

    <p>Daha sonra Damat Ferid’in kabinesinde nazırlık yapmış, Anadolu hareketine hakaretler yağdırarak karşı gelince Teşkilat-ı Mahsusa tarafından kaçırılıp halka teslim edilmiş, kafası taşla ezilerek öldürülmüştü.</p>

    <p>Çok da değil, on sene evvel Hamid’le aynı sofrayı paylaşan isimler, yeni devirde sahneden siliniyordu birer birer...</p>

    <p>Kimi küskün, kimi kasten, kimi kerhen...</p>

    <p>Hamid ise adeta onların küllerinden yeniden doğarak, eski dostlarının sürgüne gittikleri yolu tersine kat etmiş, yeni devrin fotoğrafına dahil olmaya gelmişti.</p>

    <p>Sevenlerinin olumladığı anlamıyla “her devrin adamı” idi o...</p>

    <p>“En güçlüler” birer birer devrilirken, Darwin’e hak verdirircesine, güçlülerin değil, yeni şartlara en iyi ayak uyduranların ayakta kalabileceğini ispatlamıştı.</p>

    <p><span class="epub-type_pagebreak" id="page317" title="317"></span>Eski devrin cenaze merasiminde de, yenisinin kundağının başında durduğu haşmetle duracaktı.</p>

    <p>6 Ekim günü İstanbul’un kurtuluşuyla Damat Ferid’in ölümünde bir arada hissettiği haz ve yas, onun ömrüne damgasını vurmuş bir çelişkinin iki koluydu.</p>

    <p>Her daim o iki kolu alabildiğine geniş açarak ince bir ip üstünde yürümüştü:</p>

    <p>Şark ile Garp arasında...</p>

    <p>Osmanlı ile Avrupa arasında...</p>

    <p>Bohem hayat tarzı ile alaturka kökleri arasında...</p>

    <p>Sanatçı kişiliğiyle bürokrat kimliği arasında...</p>

    <p>Geleneksel şiir diliyle, yeni bir tarz cüreti arasında...</p>

    <p>Mazi ile yarın arasında...</p>

    <p>Şaşaa ile inziva, yaşlılıkla çocukluk, kibirle tevazu, şefkatle öfke, böbürlenmeyle alay, kör kıskançlıkla alabildiğine tolerans arasında...</p>

    <p>II. Mahmud’un hekimbaşı Abdülhak Molla’nın torunu iken alafranga bir monşer olarak yetiştirilmişti o...</p>

    <p>Dengeyi sağlamasını kolaylaştıran eşsiz kabiliyeti, idrak kuvveti ve temkinliliği sayesinde o gergin ipin üzerinde yürüye yürüye her devirde devrilmeden ayakta kalma becerisi kazanmıştı.</p>

    <p>Osmanlı’yı sarsan başkalaşma yelini akranlarından evvel hissetmiş ve hayatını ona göre tanzim etmişti.</p>

    <p>Yaşı nedeniyle elindeki kabiliyet çubuğu bir hayli körelmişti gerçi; üzerinde yürüdüğü ip gevşemiş, kendisinin de kuvveti tükenmişti. Her sendeleyişinde ona şefkatli kucaklardan bir ağ geren sevenleri de seyrelmişti.</p>

    <p>Ama yine de Türkiye’nin medeniyet değiştirdiği bu geçiş devrinde teker teker devre dışı kalan eski dostlarının aksine Hamid, yeni mevsimin gerektirdiği kostümle yeniden sahneye çıkacak ve başarılı olacaktı.</p>

    <p>Bunu görebilen yegâne kişi, ondaki meddücezirleri ilk günden beri en iyi ölçen Lüsyen’di.</p>
  </div>
</body>
</html>
