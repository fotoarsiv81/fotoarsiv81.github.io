<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page372" title="372"></span>

      <h1 class="baslik">154</h1>

      <h2 class="baslik1">1926 yazı, İstanbul-Venedik</h2>
    </div>

    <p>Şimdi Lüsyen için en sancılı fasıl başlıyordu.</p>

    <p>Zaten bitmiş bir ilişkinin cenazesini kaldırmak ve, “Ben aslında başkasını seviyorum,” cümlesinin muhatabında yaratacağı hiddet seline karşı koymak...</p>

    <p>Bunu göğüslemeye hazırdı.</p>

    <p>Bir gün, bunu göze aldı. Michel’i karşısına oturtup, “Bedenim burada ama ruhum İstanbul’da,” dedi. “Bu işkenceden daha kötü bir şey olamaz. Ölüm bile iyi bundan...”</p>

    <p>Michel’in gözlerinde kanatlanıp uçuşan ölümü gördü.</p>

    <p>Ürktü.</p>

    <p>Bu azabın bir an önce bitmesi için dua etti.</p>

    <p>Mayıstaki bir mektubunda Hamid’e, “Dönmek istiyorum,” cümlesini yazdı ve sordu:</p>

    <p>“Birbirimize kavuşmak için her şeye hazırlıklı mıyız?”</p>

    <p>Konu vuslat olduğunda gözü kara bir savaşçıya dönüşür, yel değirmenlerine acımasızca kargı savururdu.</p>

    <p>Savaşa hazırdı; ama silahsızdı.</p>

    <p>Hamid, hasretten şartları düşünemeyecek kadar körleşmişti.</p>

    <p>Her birini numaralayarak gönderdiği mektupların yüz ellincisi de aynı nakaratla bitiyordu:</p>

    <blockquote class="alinti">
      <p>Sensiz hayatım kuş uçmaz, kervan geçmez, kısır bir topraktan ibaret... Yokluğunla sonsuz ve yeşilliksiz bir sıtmalı bahçeyim. Gel! Ne pahasına olursa olsun.</p>
    </blockquote>

    <p>Hamid’in tedbirsizliği sebebiyle İstanbul’a dönüşün imkânlarını düşünmek ve taşlarını döşemek yine Lüsyen’e kalıyordu.</p>

    <p><span class="epub-type_pagebreak" id="page373" title="373"></span>Michel, gitmesini istemiyordu.</p>

    <p>Ona rağmen gitmek ise eşinin maddi desteğinden mahrum kalmak demekti.</p>

    <p>O halde “saraydan kaçan gelin” nasıl eve dönecek, geldiğinde nasıl geçinecekti?</p>

    <p>Daha önceden vaat edilmiş birkaç işi yoklamasını istedi Hamid’den...</p>

    <p>Bunlar da sonuç vermeyince aile dostları Esat Bey’in evvelce teklif ettiği, ama kendisinin karşılıksız diye reddettiği yardımı almaya karar verdi.</p>

    <p>O arada ailesini ziyarete Liège’e gitti. Annesiyle kucaklaştı. Babasının mezarına gidip ağlayarak vedalaştı.</p>

    <p>Miras, vasiyet işleri için son evrakları tamamlayıp, imzaları attı.</p>

    <p>Artık dönmeye hazırdı.</p>

    <p>Yağmurlu bir sonbahar günü oradan Hamid’e şu satırları yazdı:</p>

    <blockquote class="alinti">
      <p>Beni bir hastalık gibi avucunun içine alan o acayip gitme isteğiyle doluyorum yavaş yavaş... Nereye gideceğim? Bilmiyorum... Bir başka yere... Gitme isteği içinde olmadığım tek yer sizin yanınız... Evcil hayvanlara mahsus bir uysallıkla yerleşip kalabildiğim tek yer sizin yanınız.</p>

      <p>Ah, kurtarın beni!.. Kurtarın beni!.. Yanınıza alın, kaçırın beni!.. Çocukluğumun, evimin, memleketimin hatıralarına kadar...</p>

      <p>Sizden uzakta titreyen küçücük bir şeyim ancak; o kadar...</p>
    </blockquote>
  </div>
</body>
</html>
