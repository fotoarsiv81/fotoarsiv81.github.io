<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page434" title="434"></span>

    <h1 class="baslik">175</h1>

    <p>Yazarlardan, heykeltıraşlardan, ressamlardan, doktorlardan kurulu ağırbaşlı bir heyet karşısında 1932 Güzellik Kraliçesi seçildi.</p>

    <p>Bu, esmer, heykelî, saf bir kızdı. Dolgun ve serpilmiş bir vücut, gözleri alan bir ten, yumuşak ve gölgeli saçlar, garip bakışlı, siyah, aynı zamanda hem yırtıcı hem de okşayıcı gözler, ahenktar kolların sonunda incecik eller, kemerli ayaklar, sütun gibi bacaklar; bütün şahsında gülümsemesiyle kaybolması bir olan nefis bir vahşi hal var. Yanağın klasik ciddiyetini tesirli gamzelerle çukurlaştıran ve 18 yaşına mahsus bir sıra küçücük ve mükemmel diş...</p>

    <p>Büyük çoğunlukla seçildi. Müsabakaya girenler arasında çok güzelleri de vardı; fakat bu göz kamaştırıcı rakibe karşısında gölgede kaldılar.</p>

    <p>Zevk meselesi...</p>

    <p>Güzellik tartışılır mı? Ben kendi hesabıma, onu sürekli arıyorum ve bulunca beni alıp götürüyor. Onun karşısında duyduğum türlü türlü hislerin kurbanıyım, esiriyim, şuursuz ve kör kurbanıyım.</p>

    <p>Güzel bir mahluk, peşinen benim oyumu alır. Mükemmel iki el, ahenkli bir eğiliş karşısındaki aksü’l-amel, benden çıkan bir ektoplazmın, ikinci bir benliğin ortaya çıkışından başka bir şey değildir. Ben bunları ne değiştirebilirim ne de üzerlerine etki yapabilirim.</p>

    <p>Bende, daima arkasından gittiğim ve hiç tatmin edilmeyen bir mükemmeliyet ihtiyacı vardır ki başkalarının güzelliğinde titrer ve çınlar. Onu kendime mal ediyorum ve artık bu ne onların ne de benim güzelliğimizdir. Sadece güzelliktir. Ve bu bana yetişir. Onu ruhumun bir köşesinde kapmak, <span class="epub-type_pagebreak" id="page435" title="435"></span>üstüne titreyerek korumak isterim; ona hararetli bir ibadetle tapınırım ve bu cömert ilahe, beni hayatta hırpalayan, azaltan, yaralayan ne varsa hepsini uzaklaştırarak mükâfatımı verir.</p>

    <p>Bu yorucu seçim esnasında Keriman Halis karşısında duyduğum hisler çok karışıktır. Bu hisler, onu bu kadar güzel bulmaktan, daha güzel olmasını istemekten, onun fani olduğunu bilmek azabından, onun güzelliğini etrafımdakilere zorla kabul ettirmek iradesinden oluşuyordu. Çünkü ister lehime, ister aleyhime olsun, ben aşırılığı severim ve renklerin, zevklerin münakaşa edilemeyeceğini bildiğim halde aynı hizadaki insanları bu duygularla dolu görmek arzusundayım.</p>

    <p>Ben bu tatlı yüzde, bu güzel bacağın çizgisinde, bu mağrur, kabarmış göğüste, bu çırpınan küçük elde titreyen ve gözlerini bu derece karanlık ve yanağını bu kadar çiçeklenmiş gösteren hayatın sırrını arıyordum. Aynı zamanda da hakim bir simayı bir çocuk yüzüne çeviren tebessümün muammasını arıyordum.</p>

    <p>“Güzellik kraliçesi”...</p>

    <p>Bu, benim kendisine bütün kıymetini bildirmek istediğim bir unvandır. Gelecek sene elinden alınacağı için asılsız bir unvan mı?</p>

    <p>Hayır!</p>

    <p>Bu unvan hiçbir zaman asılsız olamaz. Ona bir kere sahip olmak, daima sahip olmak demektir. Çünkü tabiatın kendisine bahşettiği müstesna güzellik, bu fani dünyada kendisine verilmiş bir rehineden başka bir şey değildir. İşte beşeri güzelliğin bir parçasına sahip olan kız... Bu unvanı mest olarak taşısın ve günü gelince, bunu kendinden sonraki nesillere devretsin.</p>

    <p>Bu, onun kadınlık vazifesi ve şerefidir.</p>
    <hr class="margin" />

    <p class="p-right">Lüsyen Abdülhak Hamid</p>
  </div>
</body>
</html>
