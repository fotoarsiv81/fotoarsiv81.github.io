<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page367" title="367"></span>

      <h1 class="baslik">151</h1>

      <h2 class="baslik1">1926, Venedik-İstanbul</h2>
    </div>

    <p>Lüsyen’in endişelendiği kadar vardı.</p>

    <p>Neredeyse bir yıldır ayrıydılar.</p>

    <p>Lüsyen’in artık Michel’den ayrı, kendine ait odasında, bir komodinin üzerindeki gümüş çerçeveye yerleştirdiği ve geceleri uykusu kaçtığında saatlerce konuştuğu adam, fotoğrafındaki haline göre hayli değişmişti.</p>

    <p>Her dem bakımlı, her daim zarif olmasıyla tanınan Abdülhak Hamid, gürleşmiş ak sakalı, eski parıltısını kaybetmiş kılığı ve bozulan sağlığı ile kendini koyuvermiş görünüyordu.</p>

    <p>Öyle ki gönderdiği mektuplardan birinin içinden sakalının kılları çıkmış; Lüsyen, bunları kutsal emanetlermiş gibi titizlikle saklarken bir yandan da bunu bakımsızlık alameti saymıştı.</p>
    <hr class="margin" />

    <p>O günlerde Mustafa Kemal Paşa, Türkiye’nin yeni yüzünü Avrupa’ya göstermek üzere bir vapur hazırlatıp Batılı limanları dolaştırmayı, Türk mallarını sergiletmeyi düşündü.</p>

    <p>Karadeniz adını taşıyan bu vapur, haziran ayında hareket edip 2,5 ay boyunca seferde olacak, Barcelona’dan Londra’ya, Amsterdam’dan Marsilya’ya kadar uğrayacağı limanlarda ziyaretçi ağırlayarak bir nevi gezici sergi işlevi görecekti.</p>

    <p>Hamid de 160 kişi ile yola çıkacak geminin davetliler listesindeydi.</p>

    <p>Ne var ki, çok gitmek istediği bu geziye katılmasına sağlığı engeldi. Zaten Lüsyen de “panayır gezisiyle yorucu bir seyahat tasarısını onaylamadığını” bildirdi.</p>

    <p><span class="epub-type_pagebreak" id="page368" title="368"></span>“Gemide hiç kuşkusuz sizin bulaşmanızdan hoşlanmayacağım birtakım işler de olacaktır,” notunu eklemeyi de unutmadı.</p>

    <p>Bir başka mektupta hiç hoşlanmadığı bir arkadaşıyla içki içtiği için azarladı Hamid’i... “Budalaca yem olmayın. Soyluluğunuzu kaybediyor, kendinizi gülünç duruma düşürüyorsunuz,” diye yazdı.</p>

    <p>“Yanınızda olmalıyım, yoksa öldüreceksiniz kendinizi,” diye sızlandı.</p>

    <p>O günlerde gönderdiği bir mektup, çapkın babasının kendisinin yokluğunda rezil olmasından endişe duyan bir kızın sitemkâr nasihatlarıyla doluydu.</p>

    <p>Tabii Hamid için Lüsyen’in ne anlam taşıdığını da belgeliyordu:</p>
  </div>
</body>
</html>
