<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="f-italik html5_section">
    <span class="epub-type_pagebreak" id="page365" title="365"></span>

    <h1 class="baslik">150</h1>

    <p class="p-right">Venedik, 27 Aralık 1925</p>
    <hr class="margin" />

    <p>Efendiciğim,</p>
    <hr class="margin" />

    <p>Son iki mektubunuzu aldım. Üzülüyorsunuz, çünkü yanlış anladınız düşüncelerimi... Sizden uzaktayken mutlu olabileceğime inanabiliyor musunuz gerçekten?</p>

    <p>Benim yaşantım bir cehennem ve size bahsettiğim savaş, günün her anında yüreğimde ve beynimde cereyan ediyor.</p>

    <p>Michel kesinlikle gelmeme izin vermek istemiyor. Bu gidişin kesin bir gidiş olacağını anlamaya başlıyor ve bütün gücüyle engellemeye çalışıyor.</p>

    <p>Nasıl gitmek istemek benim hakkımsa, nasıl beni sürekli çağırmanız sizin hakkınızsa, onun da hakkıdır bu... Kavga eden tarafların güvenleri azalınca kavga karmaşık hale gelir. Biz bu noktaya geldik.</p>

    <p>Michel bana güvenmiyor artık, siz kendinize güvenmiyorsunuz ve ben de hiçbir şeye güvenmiyorum.</p>

    <p>Ve işte bu amansız kavganın son bulmasından hepimiz bitkin düştük; her birimiz kendi tarafımızda tükeniyoruz ve hiç kimseye de yararı yok bunun... Kimseye kızmayın hepimiz aynı derecede kabahatliyiz.</p>

    <p>Ağlıyorum, somurtuyorum, çevremdeki hayatı yaşanmaz hale getiriyorum ve belki de her şeyi yoluna koyacak olan bir tek eylem için karar veremiyorum.</p>

    <p>“Dönüp geriye bakmadan çekip gitmek...” diyorsunuz.</p>

    <p>Bu bir çözüm, ama o kadar çok engel var ki!</p>

    <p>Son mektuplarımdan birinde saydım bunları... Söylediğiniz gibi sizi kızdırmak için yapmadım bunu; inanmanız <span class="epub-type_pagebreak" id="page366" title="366"></span>için, sizden uzakta geçirdiğim her saatin kendimi kurtarmak için harcadığım bir çabayla süslü olduğunu bilmeniz için yaptım. Buna inandırmak isterdim sizi... Ve eğer ben sizi bencil ve haksız buluyorsam, gerçekten de öyle olduğunuza inandırmak için yapıyorum bunu...</p>

    <p>Beni buraya bağlayan ve durmaksızın içinde debelendiğim bağların gücünü hissedemiyorsunuz siz...</p>

    <p>Sabredin, boş yere beni de kendinizi de üzmeyin. Çok sıkıntılıyım ve sizin mutsuz olduğunuzu bilmek beni ne avutmuş ne de güçlendirmiştir.</p>

    <p>(...)</p>

    <p>Güzel fotoğrafları aldım, ama gözünüzün üstündeki o perçem nedir Allah aşkına? Yanınızda saçlarınızı düzeltebilecek hiç kimse yok mu? Ah, bakmıyorlar size!..</p>

    <p>Bütün dostlarımıza selamlarımı söyleyin.</p>

    <p>Çabuk yazın bana Efendiciğim, hep sizi düşünüyorum, nankörlük etmeyin.</p>

    <p>Allah’a emanet ettim sizi...</p>

    <p class="p-right">L.</p>
  </div>
</body>
</html>
