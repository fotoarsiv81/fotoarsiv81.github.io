<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page229" title="229"></span>

      <h1 class="baslik">88</h1>

      <h2 class="baslik1">1920, İstanbul</h2>
    </div>

    <p>Hamid’in, kimi zaman tehditkâr bir koca, kiminde minnettar bir baba rolünde, kâh gider korkusuyla alttan alarak, kâh, “Giderse gitsin,” kibriyle kovarak, kâh söze dökülmemiş imalarla yalvararak yaptığı konuşmada susmayı tercih etti Lüsyen...</p>

    <p>Ve sonunda gitti.</p>

    <p>Ama eşi menendi görülmedik bir anlaşmayla ayrıldılar; daha doğrusu ayrılmamakta karar kıldılar:</p>

    <p>Bu yeni ilişki, görüşmelerine engel olmayacak, birlikte olduğu erkek de buna karşı çıkmayacak, hatta yardımcı olacaktı.</p>

    <p>Hamid her istediğinde Lüsyen’i görebilecekti.</p>

    <p>Ancak bu şartla sevdiği kadının yeni evliliğine olur verebilirdi.</p>

    <p>Olur verme yetkisi taşımadığının farkındaydı elbet; lakin aslen onu teselli gayretinden ibaret olan bu oyun, ona, elinden çıkmış olan ipleri, elindeymiş gibi hissettirme saadetini bağışlıyordu.</p>

    <p>Lüsyen’in kalmasını, ancak ipleri gevşeterek ve fiilen ondan vazgeçerek sağlayabilirdi.</p>

    <p>Yani sırf gitmesin diye Lüsyen’e, “Git,” demek mecburiyetindeydi.</p>

    <p>Bu, Lüsyen’i de tatmin edecek formüldü; o da geride bir harabe bırakmaya kıyamıyor; kanatları altında büyüdüğü erkeğin koruyucu gölgesinden mahrum kalmak istemiyordu.</p>

    <p>Şimdi o, Hamid’in eşiyken kızı oluyor; Hamid ise –fiilen de– kocalıktan babalığa terfi ediyordu.</p>

    <p>Peki etraf bu takasa ne diyecekti?</p>

    <p><span class="epub-type_pagebreak" id="page230" title="230"></span>Hamid’in karısını kendi eliyle evlendirmesi, etrafta nasıl bir etki yaratacaktı?</p>

    <p>Bunu, o anda hiç ka’le almıyorlardı.</p>

    <p>Bir serabın tam ortasındalardı.</p>

    <p>Yalnızca birliklerini koruma fikriyle meşgullerdi.</p>

    <p>Böylece anlaştılar.</p>

    <p>Helalleştiler.</p>

    <p>Ve Lüsyen, önce himayesinde ömrünün en fırtınalı devrini geçirdiği adama, sonra da kendisine huzur bahşetmiş sığınağı Çamlıca’ya gözyaşlarıyla veda etti.</p>
  </div>
</body>
</html>
