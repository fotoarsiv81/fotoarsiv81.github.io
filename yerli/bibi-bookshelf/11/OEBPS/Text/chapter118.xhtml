<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="f-italik html5_section">
    <span class="epub-type_pagebreak" id="page288" title="288"></span>

    <h1 class="baslik">118</h1>

    <p class="p-right">Venedik, 8 Eylül 1922, Cuma</p>
    <hr class="margin" />

    <p>Efendiciğim,</p>
    <hr class="margin" />

    <p>Dün yazmak istiyordum size, ama yirmi dört saat daha beklersem, Türk birliklerinin İzmir’e giriş tarihini de mektubuma koyabileceğimi düşündüm. Gazeteleri okuyorsunuzdur tabii ki ve şahane olayı da öğrenmişsinizdir!</p>

    <p>Allah’a şükür bu kadar çaba ve fedakârlık boşa gitmemiş. Bütün alçakça yorumlara rağmen, bugünleri de gördüm büyük bir keyif ve neşe içinde, benim için “gene de” tam bir mutluluk bu...</p>

    <p>İşte bir kez daha, sizinle ilgili şeylere bağlı olduğumu gösterme fırsatı...</p>

    <p>Acele yazın bana, olayların sizi ne kadar mutlu ettiğini sizden öğreneyim.</p>

    <p>Her sabah çılgınca bir sabırsızlıkla gazeteleri bekliyorum. Evin tamamı, benim duyduğum heyecanla altüst olmuş durumda. Kahvaltı tepsisini getirdikten sonra yatağımın başında duran Mitzi bile büyük bir heyecanla son haberleri bekliyor. Sanırsınız ki bu haberler Türkiye’yle ilgili değil, Avusturya ile ilgili!..</p>

    <p>Baş ağrılarınız ne durumda? Haydi haydi, şimdi hasta olma zamanı değil, mutlu olun, gökyüzünüzde en küçük bir bulut parçası olmasın.</p>

    <p>Sizi kucaklıyorum ve seviyorum.</p>

    <p class="p-right">L.</p>
    <hr class="margin" />

    <p class="p-right"><span class="epub-type_pagebreak" id="page289" title="289"></span>Venedik, Perşembe, 14 Eylül 1922</p>
    <hr class="margin" />

    <p>Gözümün nuru efendiciğim,</p>
    <hr class="margin" />

    <p>Mektubunuzu biraz önce aldım. Sizin sevinciniz dolayısıyla benim de nasıl sevindiğimi düşünün bir! Zaferler birbirini izliyor ve her gün biraz daha ilerliyoruz. Ne kadar mutluyum! Ah Trakya ve Edirne ve İstanbul da alınabilseydi bir!..</p>

    <p>Türk ulusu, harcadığı dev çabalar göz önünde bulundurulursa, daha fazlasını hak ediyor! Ah bu zafere bazı parıltılar ekleyebilmek için biz de bir şeyler yapamaz mıyız?</p>

    <p>Zavallı askerlerimiz!</p>

    <p>Nasıl yiğitçe savaştılar!</p>

    <p>Önceki mektubumu okurken sevinç gözyaşları döktüğünüzü söylüyorsunuz. Onların şerefine, onurlarına, şan ve şöhretlerine içiyorum ben bu sevinç gözyaşlarını!..</p>

    <p>Viyana’daki tanıdığım ve tanımadığım bütün Türkleri benim tarafımdan tebrik edin.</p>

    <p>Sağlığınızla ilgili hiçbir şey bilmiyorum, nasılsınız? Allah aşkına iyi olun. Ülkenizin size ihtiyacı var ve Abdülhak Hamid’in kaybının yerini hiçbir şey dolduramaz. İlgileneceğiniz, çözeceğiniz, iyiliğe ve doğruluğa taşıyacağınız yeni konular olacak. Reddetmeyin; dehanın bedeli, yurttaşlık görevi bu...</p>

    <p>Ellerinizden öpüyorum ve küçük bir yansıması olarak kalmak istediğim ruhunuza sığınıyorum.</p>

    <p class="p-right">L.</p>
    <hr class="margin" />

    <p class="p-right"><span class="epub-type_pagebreak" id="page290" title="290"></span>Venedik, 20 Eylül 1922</p>
    <hr class="margin" />

    <p>Efendiciğim,</p>
    <hr class="margin" />

    <p>Olayların gidişatından ne kadar memnun olduğumu bir kez daha söylemek istiyorum size... Neşe ve sevinç içinde yüzüyorum ve öyle bir Türk ruhu içinde olduğumu hissediyorum ki kendim de şaşıyorum buna!.. Beni getirdiğiniz bu ülkeye nasıl bu derece adapte olabildim?</p>

    <p>“Vatan, insanın mutlu olduğu yerdir,” derler. Türkiye’ deki kadar mutlu olduğum başka bir yer var mı? Sanmıyorum; daha mutlu ve daha mutsuz olduğum bir yer daha olmadı. Ama kabul etmek gerekir ki aradan belli bir zaman geçince, duygularımızı etkileyen birçok şey çıkıyor ortaya; bunlar eski fikirlerimizi değiştiriyor, yeni fikirler getiriyorlar kafalarımıza... “Gelişme” diyorlar buna, oysa “devrim” demek gerekir. Birlikte geçen yıllarımız bu anlamda etkilemiştir beni... Benim olmayan görme ve düşünce biçimlerinin bana özgü şeyler olmasının tek nedeni, sizin görme ve düşünme biçimleriniz olmasıdır. Gerçekten benim benimsemiş olduğum vatan Türkiye midir yoksa siz misiniz?</p>

    <p>Her neyse sizi sevdiğim gibi sevmek, sizden gelen ve sizden doğan her şeyi sevmek demektir. Ben sizin Turanlı kanınızdaki bilinen ve bilinmeyen her şeyi kesinlikle kabul ediyorum.</p>

    <p>Burada her şey yolunda, sağlığım iyi, ama birkaç günden beri bir sabırsızlık duygusu kapladı içimi; hareket etmek, başka bir yerde olmak istemiyorum. Şimdi sözünü ettiğim kabullenme duygusunun etkisi olmasın bu! Anadolu ovaları nostaljisi sarmış olmasın beni bu kadar çabuk!..</p>

    <p>Allah’a emanet ettim sizi...</p>

    <p class="p-right">L.</p>
  </div>
</body>
</html>
