<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="f-italik html5_section">
    <span class="epub-type_pagebreak" id="page244" title="244"></span>

    <h1 class="baslik">95</h1>

    <p class="p-right">Venedik, 2 Kasım 1920</p>
    <hr class="margin" />

    <p>Gözümün nuru, güzelim, efendim,</p>
    <hr class="margin" />

    <p>İşte Venedik’e yerleştim. Sizden ayrıldığım için çok üzgünüm, ama İstanbul’dan uzakta olduğum için de memnunum.</p>

    <p>Buraya benim yanıma gelme kararı aldırmak isterdim size, orada. Geleceğinize dair söz verdiniz bana... Yalvarıyorum size; gelin, birazcık mutlu olmayı o kadar istiyorum ki, ama siz olmadan mutlu olamam ben...</p>

    <p>Allahım, inşallah, güzel sözlerinizi rüzgâr götürmez.</p>

    <p>Burasını bomboş bulduk, konakta basılan mühürler, avukatların gidip gelmeleri, gelen sandıklar, giden sandıklar...</p>

    <p>Michel sabah erkenden kalkıp, bütün gün devamlı koşuşturmak zorunda... Oysa ne kadar nazlı, ne kadar şımarıktır.</p>

    <p>İnsanı çıldırtan bir düzensizlik içinde yaşıyoruz. Azapta bir ruh gibi dolaşıyorum bu kaosun içinde...</p>

    <p>Andrea’yı yanımıza almak zorunda kaldım. İyi, hoş, sevimli, ama bir üçüncü kişiyle uğraşmak başlı başına bir mesele benim için... Benim iki kişiyle ve hatta yalnız kendimle bile uğraşacak cesaretim yok. Çok yumuşak ve kibar bir çocuk ve iki kardeş arasındaki bitmez tükenmez tartışmalar beni hiç rahatsız etmiyor.</p>

    <p>Sandıklarımın nasıl yağmalandığını görmenizi isterdim! Allah affetsin beni; İstanbul’da öyle bir yağmalandım ki, ormanda başıma gelmezdi böyle bir şey... Sanki bile bile yapmışlar gibi; hırsız ya da hırsızlar benimle aynı zevkleri paylaştıklarını anlamışlar. Kayıp eşyalar ne yazık ki en beğendiğim, en sevdiğim eşyalarım; altın saplı iki bastonum, <span class="epub-type_pagebreak" id="page245" title="245"></span>altın kapaklı bir kutu, bütün çamaşırlar ve dantellerim! Bu olayların depoda olduğunu sanmayın. Sandıkları teslim aldığımda mühürlüydüler ve mühürler hiç bozulmamış durumdaydı. Dolayısıyla sandıkları gözümün önünde hazırlayan Andrea’yı suçlayamam; onun “şuurla” doldurduğu sandıkları güvenle kapamış ve mühürlemiştim.</p>

    <p>Ümit ederim telgraflarımı almışsınızdır. Nasılsınız? Bu ilk soğuklara çok dikkat edin. Gelirken, seyahatiniz sırasında giymek üzere kürkünüzü alın yanınıza, zira ben hâlâ yola çıkmak üzere ciddi ciddi hazırlık yaptığınıza inanmaya devam ediyorum.</p>

    <p>Bu çamurun içinden çıkın; bu konuda size bütün gücümle yardım edeceğim, bunu çok iyi biliyorsunuz. Özellikle de o Ruslarla daha fazla çılgınlık yapmayın artık ve eğer sizin için şimdi neysem, ileride de o olmamı, yani sizi seven ve size bağlı bir çocuk olarak kalmamı istiyorsanız, bu saçma hikâyeleri bırakın artık...</p>

    <p>Sağlığım yerinde... Michel’inki de... Sık sık sizden söz ediyoruz.</p>

    <p>Akşam yemeği için haber veriliyor. Zaten kâğıdın da sonundayım.</p>

    <p>Bu, biraz ipe sapa gelmez birinci mektup... Ama istedim ki, buraya geldikten sonra yaptığım ilk iş, size daima kalbimde olduğunuzu bildirmek olsun.</p>

    <p class="p-right">Lüsyen</p>
  </div>
</body>
</html>
