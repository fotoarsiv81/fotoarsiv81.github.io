<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page291" title="291"></span>

      <h1 class="baslik">119</h1>

      <h2 class="baslik1">1922 kışı, Viyana</h2>
    </div>

    <p>Artık Hamid’in kendini kilitlediği bu sürgünü beklemesi için hiçbir sebep yoktu. Lakin onu buraya savuran belirsizlik, hâlâ devam ediyordu.</p>

    <p>Âyan Meclisi de dağıtılmış, kendisi emekliye sevk edilmişti.</p>

    <p>Devrilen kadrolara mensup olmadığı gibi, devirenlere de mensup değildi.</p>

    <p>Bir zamanlar Osmanlı elçisi sıfatıyla itibar gördüğü Avrupa başkentlerinde kartvizitinin de, şahsiyetinin de bir hükmü yoktu artık...</p>

    <p>Hep özendiği kıyafetleri de şiirleri gibi parıltısını kaybetmiş, eskimiş, gözden düşmüştü.</p>

    <p>Ne dönecek kudreti ve parası vardı; ne onu hatırlayan, çağıran kimsesi...</p>

    <p>Bir zamanlar etrafını hürmetle kuşatan çevresi sular gibi çekilmiş, onu kuraklıkta bir başınalığa terk etmişti.</p>

    <p>Viyana’dan Süleyman Nazif’e yazdığı mektupta şöyle diyordu:</p>

    <blockquote class="alinti">
      <p>Ben Sıraserviler’deki yuvamda ne kadar bahtiyardım Nazif... Oradaki devlet kuşu uçtu gitti ve bana yadigâr olarak birkaç kanat parçası bıraktı.</p>
    </blockquote>

    <p>Tufan yemiş bir harabe halindeydi.</p>

    <p>Viyana’da işsiz, sıfatsız, parasızdı. Kendini kimsesiz, unutulmuş, işe yaramaz hissediyor, kederini eski dostu içkiyle paylaşıyordu.</p>

    <p>“Alkollü gıda”sına dönmüştü.</p>

    <p>Viski sodayla kahvaltı ediyor, gün boyu fasılasız içiyordu.</p>

    <p><span class="epub-type_pagebreak" id="page292" title="292"></span>Lüsyen’in, “Şu lanetli birkaç damla zehir için hayatınızı mahvetmeye devam edecek misiniz?” sorularını da tınmıyordu.</p>

    <p>Bir devrin son durağındaydı.</p>

    <p>Temsil ettiği imparatorlukla birlikte çöküyordu.</p>
  </div>
</body>
</html>
