<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page206" title="206"></span>

      <h1 class="baslik">78</h1>

      <h2 class="baslik1">1919, İstanbul</h2>
    </div>

    <p>“Yeni hayat,” neşesiz, kötürümdü.</p>

    <p>Dört yüz altmış beş senelik Osmanlı başkenti, ilk kez esaretle tanışıyordu.</p>

    <p>Matemdeydi. Boynu büküktü.</p>

    <p>On binlerce can pahasına savunulan Çanakkale, çaresizce açmıştı boğazını düşman gemilerine...</p>

    <p>Mustafa Kemal Paşa’nın tarifiyle, “Boğaziçi, toplarını sağa sola çeviren düşman zırhlılarıyla, lacivert sularını göstermeyecek kadar örtülüydü. Sokaklar, İtilaf Devletleri’nin süngülü askerleriyle dolmuştu. Herkes ancak pek zorunlu ihtiyaçları için evden çıkabiliyor, sokaklarda akla ve hayale gelmeyen hakaretlere uğramamak için caddelerin duvar diplerinden büzülerek, eğilerek ve korkarak yürüyebiliyordu. İstanbul ufuklarından yükselen şeyler, yalnız düşman sesleri, düşman hareketleri, düşman bayrak ve süngüleriydi.”</p>

    <p>Payitaht, İngilizlerin kontrolündeydi.</p>

    <p>Galata’yı Fransa’nın Senegalli zenci birlikleri tutmuştu; Pera’yı ise İtalyanlar...</p>

    <p>Kiliseler şenlik çanları çalıyordu.</p>

    <p>Etraf, cepheden dönmüş, tüfeğini teslim etmiş sakat askerlerle, bezgin, yılgın zabitlerle, ümitsiz, bıkkın Müslüman ahaliyle doluydu.</p>

    <p>Karaborsacılar, vurguncular işbirlikçiler, teslimiyetçiler, direnişçiler, fırsatçılar, ihbarcılar, mandacılar iç içe, yan yana, omuz omuzaydı.</p>

    <p>Şehir, Balkanlardan, Trakya’dan, Yunan işgali altındaki Ege kasabalarından göçen ve Rus devriminden kaçan sığınmacılarla dolmuştu. Sadece İstanbul’a sığınan Rusların sayısı yüz elli bini bulmuştu. Nüfusun artmasıyla bir<span class="epub-type_pagebreak" id="page207" title="207"></span>likte hem işsizlik yükselmiş hem kiralar artmıştı. Yollarda, yalvar yakar sigara veya çiçek satan, fahişelik yapan eski Rus soylularına rastlamak mümkündü.</p>

    <p>Hem kalabalıktan, hem kömür kıtlığından Şirket-i Hayriye vapurlarının seferleri aksıyor, tıklım tıklım dolan tramvaylar da yolcuya yetmiyordu.</p>

    <p>Elektrik ve su sık sık kesiliyor, un olmadığından beyaz ekmek, hayli pahalı satılıyordu.</p>

    <p>Fiyatlar alıp yürümüş, ihtiyaç olan ne varsa zam görmüştü. Her tarafta atadan kalma mallarını elden çıkaranlar, aç biilaç sokakta yatanlar vardı.</p>

    <p>Verem, şehri kasıp kavuruyordu; tabii tifo, tifüs, difteri ve grip de...</p>
    <hr class="margin" />

    <p>Hamid ve Lüsyen bu esir şehirde her şeyin çözülüp dağılmakta, çökmekte olduğunu anladılar.</p>

    <p>Konuştukları herkes ayrı bir telden çalıyor, kurtuluşun çaresini ayrı ideolojilerde arıyordu.</p>

    <p>Başını Ziya Gökalp, Yusuf Akçura gibi isimlerin çektiği bir grup aydın, Türk Ocakları’nda toplanmış Türkçülüğü savunmaya başlamıştı.</p>

    <p>Mehmed Âkif’in çevresi Panislamcıydı.</p>

    <p>Batıcılar çoktu, ama onlar da dağınıktı. Abdullah Cevdet ve çevresi, İngiliz Muhipleri Cemiyeti’ndeydi. Tek kurtuluş yolunu İngiltere’ye itaatte görüyorlardı.</p>

    <p>Buna karşın Wilson prensipleriyle dünya sahnesine çıkan Amerika’ya yakın duranlar da vardı. “Wilson Prensipleri Cemiyeti”, Halide Edib, Refik Halid, Celâl Nuri, Ali Kemal, Yunus Nadi tarafından kurulmuştu.</p>

    <p>Bir yandan da Anadolu’da her tür manda fikrini reddeden Millicilerin toplanmakta oldukları müjdesi kulaktan kulağa fısıldanıyordu. Sivas’taki kongrenin havadisleri sansüre rağmen gazetelere girebilmişti.</p>

    <p>Sisler içindeki işgal İstanbulu’nda karşılaştığı tablo karşısında kedere kapılan Hamid, ilk gözağrısı Çamlıca’ dan gördüğü manzarayı mısralara döktü.</p>

    <p>Şiiri, yayımlanabilmek için altı sene bekleyecekti.</p>
  </div>
</body>
</html>
