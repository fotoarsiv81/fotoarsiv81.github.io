<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page42" title="42"></span>

      <h1 class="baslik">11</h1>

      <h2 class="baslik1">Aralık 1912, Londra</h2>
    </div>

    <p>Londra’da Savoy Oteli’nde buluştular:</p>

    <p>Abdülhak Hamid, Tevfik Paşa, Mustafa Reşid Paşa, Salih Paşa ve Osman Nizami Paşa...</p>

    <p>Tevfik Paşa, Londra’da Hamid’in hep oturmak istediği koltukta oturuyordu; yani İngiltere’deki Türk büyükelçisiydi.</p>

    <p>Diğerleri Balkan Harbi müzakerelerine gelmişti.</p>

    <p>Buluştuklarının ertesi sabahı Saint James Kongre Salonu’nda sancılı bir diplomasi maratonuna girişeceklerdi.</p>

    <p>Sıkıntılıydılar.</p>

    <p>Osmanlı; Bulgarlara, Yunanlılara, Sırplara, Karadağlılara karşı verdiği savaşın her cephesinde yenilmiş; asker, silah, itibar ve toprak kaybetmiş; İttihatçıların anavatanı Makedonya elden gitmişti.</p>

    <p>Bulgarlar Çatalca’ya dayanmıştı; Yunan donanması Bozcaada’da Çanakkale Boğazı’nın Ege çıkışını kapatmıştı.</p>

    <p>Balkan muhacirleri, Türkler, Pomaklar, Arnavutlar, doğdukları toprakları terk ederek akın akın Anadolu’ya göçüyordu.</p>

    <p>Bâbıâli panikteydi.</p>

    <p>İşte bu havada, harbi bitirecek anlaşma için Balkanlılarla müzakereye İngiliz başkentine gelmişlerdi.</p>

    <p>O gün hepsi de yaklaşan facianın farkındaydı.</p>

    <p>Zafer sarhoşu Balkanlılar, Ege adalarının hepsini ve Edirne dahil bütün Rumeli’yi isteyecekti; bu kesindi.</p>

    <p>“Koca Osmanlı, eski başşehrini mi müzakere edecek?” diye hayretle sordu Hamid...</p>

    <p>“Yeniden harbi göze alır, Edirne’yi vermeyiz,” dedi paşalar...</p>

    <p><span class="epub-type_pagebreak" id="page43" title="43"></span>“Belki Makedonya’ya muhtariyet verilir, ama Edirne, ancak kanla terk edilir”di.</p>

    <p>Hamid, otel çıkışında, bu devirde Londra’da sefir olmadığına şükretti.</p>

    <p>“Sulh-ı menhûs-ı musibet” <a class="si-noteref epub-type_noteref" href="#f4" id="ref_f4">*</a> dediği Balkan barışı, imparatorluğun kaderini belirleyecekti.</p>

    <p>Lakin ondan evvel kendi kaderini belirleyen bir haber geldi İstanbul’dan...</p>

    <p>İki ay evvel sadrazamlığa getirilen Kıbrıslı Mehmed Kâmil Paşa, Gabriel Noradunkyan’ı Hariciye nazırı yapmıştı. O da bir irade çıkartıp Hamid’i Belçika elçiliğinden azletmişti.</p>

    <p>Şair, 1908’de gönderildiği sefaretten dört sene sonra alınıyordu.</p>

    <p>Bu, Belçika’da temsil ettiği imparatorlukla birlikte, kendisinin de mağlubiyetiydi.</p>

    <p>En yakınlarından sonra, zaten aylardır maaş alamadığı işini de kaybetmiş, Londra sefirliği beklerken, Brüksel sefirliğinden de olmuştu.</p>

    <p>Elinde kuru bir “Âyan azalığı <a class="si-noteref epub-type_noteref" href="#f5" id="ref_f5">**</a> vaadi” vardı.</p>

    <p>O günlerde kardeşi Mihrünnisa Hanım’a “Vücutça hamdolsun iyiyim; fakat maneviyat ciheti berbat,” diye yazdı.</p>

    <p>Zaten pek az uğradığı sefaretten alınması beklemediği şey değildi. Ama acaba şimdi azledilmesinin sebebi, yeni nazırın kendisinden hoşlanmaması mıydı, yoksa neşredilmeye başlayan eserlerinin, mesela <em>Garâm</em>’ın ateşlediği tepkiler mi?</p>

    <p><em>Garâm</em>, çeyrek asır evvel kaleme aldığı bir manzum eserdi. Güya deliler arasında geçen yarı felsefi, yarı alaycı sohbetleri kâğıda dökmüştü. Lakin o dönem kendisinin de “cinnet geçirdiği” söylentisi kulaktan kulağa yayılmış, hatta Midilli sürgünündeki Namık Kemal’in kulağına ulaşmıştı.</p>

    <p><span class="epub-type_pagebreak" id="page44" title="44"></span>Namık Kemal, “Biçare Hamid! Eğer cünûn getirdiği doğru ise ömrüm oldukça acırım,” diye yazmıştı, dostu Recaizade Mahmud Ekrem’e...</p>

    <p>Doğru sayılabilirdi.</p>

    <p>Hamid o dönem, yani 1870’lerin sonlarında yine yazdıklarından ötürü görevine son verildiğinde açıkta ve parasız kalmış, ruhi bunalım geçirmişti.</p>

    <p>Namık Kemal’e de, “Gerçektir, ben bir aralık cinnet geçirdim,” diye yazmıştı.</p>

    <p><em>Garâm</em> bu cinnetin tesiriyle yazılmıştı.</p>

    <p>Eserde, “<em>İhtiyarımla getirdim ben cünûn</em>” <a class="si-noteref epub-type_noteref" href="#f6" id="ref_f6">***</a> diyen kahraman, muhtemelen bizzat kendisiydi.</p>

    <p>İşte belki de o ruh sıtmasının etkisiyle kaleme aldığı eserinde Hamid, sosyal meselelere dalıyor; bir delinin postuna bürünüp vatan çökmekte iken susan, güllerden, bülbüllerden dem vuran şairleri eleştiriyor; softaları, tekkeleri, medreseleri, mabeyincileri tartaklıyor; cariyeliğin kaldırılmasını, fukaranın kollanmasını, taçların kırılmasını istiyordu.</p>

    <p>Mısraları, devrine göre devrime denkti.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f4">
      <a class="si-backref" href="#ref_f4">*</a> <span class="si-footnote-text">Uğursuz barış.</span>
    </div>

    <div class="si-footnote html5_aside epub-type_footnote" id="f5">
      <a class="si-backref" href="#ref_f5">**</a> <span class="si-footnote-text">Meclis-i Âyan (1876’da kurulan Meclis’in iki ayağından biri) üyeliği.</span>
    </div>

    <div class="si-footnote html5_aside epub-type_footnote" id="f6">
      <a class="si-backref" href="#ref_f6">***</a> <span class="si-footnote-text">“Kendi isteğimle delirdim ben.”</span>
    </div>
  </div>
</body>
</html>
