<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <span class="epub-type_pagebreak" id="page259" title="259"></span>

    <h1 class="baslik">103</h1>

    <h2 class="baslik1">Ocak 1921, Viyana</h2>

    <p>Abdülhak Hamid, 1921 başında, kendi deyişiyle “bir kuvvet-i maneviyenin celp ve cezbetmesi ile” İtalya’dan Viyana’ya geçti.</p>

    <p>Yaman bir tufan, yetmiş yaşına ramak kala onu budayıp köklerinden koparmış, önüne katıp kurumuş bir gövde halinde Avrupa’ya savurmuştu.</p>

    <p>Ne yapacağını, nerede nasıl bir düzen kuracağını bilmez haldeydi.</p>

    <p>Gidebileceği bir yer kalmamıştı.</p>

    <p>Artık dönemezdi de...</p>

    <p>Hadiselerin seyrini bir müddet Viyana’dan takip etmeye karar verdi.</p>

    <p>Lüsyen’le Türkiye yolunda konakladıkları, sonra da defalarca uğradıkları bu şehre bu kez yalnız geliyordu. Karısını soranları, “Biz onu sattık,” diye espriyle cevapladı.</p>

    <p>Avusturya başkentinde, Londra yıllarından dostu olan İzmirli Emin Bey’e misafir oldu.</p>

    <p>İlk zamanlar hoş vakit geçirdiler.</p>

    <p>Emin Bey, karşılaştıkları her Avusturyalı güzelin dikkatini çekecek denli yakışıklı bir adamdı.</p>

    <p>Lakin onun evi Viyana’nın uzak bir semtinde olduğundan Hamid’e Bristol veya Zaher otellerindeki akşam yemeklerinde Arif Paşazade Faik Bey eşlik ediyordu.</p>

    <p>Hamid için asıl sürpriz ise Mısırlı Muhib Paşa ailesinin de Viyana’da olmasıydı.</p>

    <p>Daha bir sene evvel İstanbul’da bu ailenin kızlarından Aliye ile yarım kalan bir ilişki yaşamıştı.</p>

    <p>Viyana’da karşılaşmaları, yalnızlıktan dertli Abdülhak Hamid için nimetti. O günlerde Bristol Oteli’nden yolla<span class="epub-type_pagebreak" id="page260" title="260"></span>dığı bir mektupta, “Allah beni hiç tesellisiz bırakmamıştır,” diye yazdı.</p>

    <p>Lüsyen’den gelen cevap ise adeta bu ilişkiyi onaylamak için yazılmıştı:</p>

    <p>“Bayan Aliye’yi çok güzel bulduğumu biliyorsunuz. Size ancak bu nitelikli kadının ve nefis insanın arkadaş olmasını isterdim.”</p>

    <p>Hamid, tam da hayatının büyük boşluğunda, gurbette sıla hasreti çektiği bir devrede karşısına çıkan bu kısmete evlilik teklif etti.</p>

    <p>Ancak kendisinin daha sonra “uçurum” diye tarif edeceği o tecrübeden iki şey sayesinde kurtuldu:</p>

    <p>Biri Emin Bey’in telkinleri...</p>

    <p>İkincisi talip olduğu kızın evlenmemeye yemin etmiş oluşu...</p>

    <p>Aliye, Hamid’e çocuk gibi ayak diredi.</p>

    <p>Reddedilmek, terk edilmiş Şair’e ağır geldi.</p>

    <p>Ayrıca, İstanbul’da sevdiğini sandığı bu hanım, inatçılığıyla Viyana’da gözüne pek sevimsiz göründü.</p>

    <p>Hatıra defterine, “Boğaziçi’ndeki mehtap, Viyana yıldızlarının içinde bir ateşböceği olmuştu. Söndü gitti,” diye yazdı.</p>

    <p>Onun yüreği sadece Lüsyen için çarpıyordu; belki ona düşkünlüğünden, belki vuslatın imkânsızlığından...</p>

    <p>Artık mektuplarında ağırlaşmış bir melankolik tat vardı:</p>
  </div>
</body>
</html>
