<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page418" title="418"></span>

      <h1 class="baslik">170</h1>

      <h2 class="baslik1">1932, İstanbul</h2>
    </div>

    <p><em>Lettres à Abdülhak Haamit, (1920-1927),</em> 1932 senesinde “Lüsiyen Abdülhak Haamit”in imzasıyla yayımlandı.</p>

    <p>Kitabın kapağında <em>Ovidius</em>’un Latince bir cümlesi vardı. Lüsyen’in sıla hasretiyle boyun bükerek resmedilmiş portresinin üzerine Hamid’in iliştirdiği cümleydi bu...</p>

    <p><em>“Nec sine te, ne tecum, vivere possum.”</em></p>

    <p>Hamid’in tercümesiyle:</p>

    <p>“Sensiz de, seninle de yaşanmaz.”</p>

    <p>Bu yalın cümlede, sevilene duyulan sonsuz aşkla, ona <span class="epub-type_pagebreak" id="page419" title="419"></span>tahammül güçlüğünü ilan cesareti bir aradaydı.</p>

    <p>Kitapta Hamid’in cevabi mektupları yoktu; sadece o uzun ayrılık senelerinde Lüsyen’in gönderdikleri...</p>

    <div class="image html5_figure"><img alt="" src="../Images/r39.jpg" /></div>

    <p>Hamid, camdan evin kendine ait odasındaki kepenkleri indirmişti.</p>

    <p>Kitabın çıkmasıyla Lüsyen ve Hamid, haklarında senelerdir devam edip giden söylentiye, kalbî satırlarla cevap vermiş oldular.</p>

    <p>İlişkileri, kendi üzerlerine tuttukları bir ışıkla aydınlandı.</p>

    <p>Kitap, edebiyat âleminde ilgi uyandırdı. Lüsyen hakkında iltifatkâr yazılar kaleme alındı.</p>

    <p>Cenab Şahabeddin, “edebiyatımızın hakanı Hamid”in bir yabancı diyar tazesine bağlanışının nasıl bazı kıskançların yüreğini burktuğunu hatırlatıyor, o kıskanç hizbi, o zaman Hamid’den ayırmayı başardıkları bu yıkık kadının önünde şimdi baş keserek özür dilemeye davet ediyordu:</p>

    <blockquote class="alinti1">
      <p>O ne kadar şakrak, uyanık ve kıvrak üslup ve ölçüye uymayı ne kadar unutmayan veya sayfa hakkını vermekte nasıl hiç sendelemeyen bir isabeti var. Ve hiçbir zaman ahenge hürmetlerini ihmal etmeksizin cümleler, ne şaşılacak bir maharetle şimdi bir feryat, ötede bir inilti, biraz sonra sakin bir hikâye ve nihayet dudakları bükerek bir zorba gülüşü oluyor. Zeki ve ince muharrir, hiçbir zaman boşboğazlığa düşmeksizin sık sık sevgili Hamidinin hayatından bir katmer kaldırmayı veya ruhunu örten perdenin bir ucunu aralamayı ihmal etmiyor. Bu yarım ifşaatından dolayı, edebiyat tarihimizin Lüsyen Hanımefendi’ye şükran duyması lazım gelecektir.</p>
    </blockquote>

    <p>Cenab Şahabeddin de cevapların kitapta mektuplarla yan yana bulunmayışına esef ediyor, “Şimdiki haliyle yarısı meçhulümüz kalan bu münasebet, bize telefonun yalnız bir ucundan dinlediğimiz bir muhabbet gibi geliyor,” diyordu.</p>

    <p>Samipaşazade Sezai ise Lüsyen’in mektuplarını, “Bir kalbin tarihi,” diye tasvir ediyor ve ekliyordu:</p>

    <blockquote class="alinti1">
      <p><span class="epub-type_pagebreak" id="page420" title="420"></span>Tarihin her sayfası bir olmaz. Bir sayfası zaferler, galibiyetler; diğeri mücadeleler, haksız kazalar, haklı hadiseler, inkılaplarla dolu...</p>

      <p>Ah bu mektuplar, bu mektuplar hem zalim hem mazlum; hem masum hem mesul... Bunları yazarken yazar, ölçüyü ve ahengini bozmayarak büyük bir itaat ve tabiiyetle ruhunu dinliyor. Denilebilir ki bu mektupların birçoğunu yazan, parmaklar değil, ruhun kendisi... Onun için bu yazılar, ulviyetinden, güzelliğinden hiçbir şey esirgememiş.</p>

      <p>Lüsyen Hanım, kendi gibi güzel, kadınlığa mahsus, nazik, müessir, dokunduğu yeri yakar edebiyatıyla ve seven kalbiyle ve bir deha tarafından sevilen maddi ve manevi yetenekleriyle edebiyat tarihine Dante-Béatrice ve Goethe-Stein gibi bir “Abdülhak Hamid-Lüsyen” ilave etti.</p>
    </blockquote>

    <p>Şu satırlar da Kemalzâde Ali Ekrem’den:</p>

    <blockquote class="alinti1">
      <p>Lüsyen Hanım, pek genç, adeta çocuk iken, Hamid’i görmüş, hemen sevmiş, onun için vatanını, ailesini, her şeyini, her ümidini ve her emelini terk ederek ve ölümsüz bir şairin vefasına sığınarak memleketimize gelmişti.</p>

      <p>Bu aşk macerası yahut kalp destanı, romanlarda okunsa hayal zannedilir; o kadar nadidedir.</p>

      <p>Sonra ne oldu, nasıl oldu; ayrıldılar. Lakin sebebi ne olursa olsun bu, hakiki değil, görünüşte bir ayrılık idi. Ve yedi sene iki kalbi yakıp kavuran zalim hicranın neticesi, Lüsyen Hanım’a bu enfes mektupları yazdırmak oldu.</p>
    </blockquote>
  </div>
</body>
</html>
