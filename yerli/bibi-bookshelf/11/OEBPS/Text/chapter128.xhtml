<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page309" title="309"></span>

      <h1 class="baslik">128</h1>

      <h2 class="baslik1">Aralık 1922, Lozan-Venedik</h2>
    </div>

    <p>Yani?</p>

    <p>“Hazır Lozan’dayken İtalyan temsilcisine söyleyiverin de bizim Lüsyen’le yeni kocasını Türkiye’ye tayin ettiriversin.”</p>

    <p>Bu yapılırsa Hamid de sevdiği kadınla yeniden İstanbul’da buluşmuş, onu gözünün önünde, elinin altında bulundurmuş olacaktı.</p>

    <p>Hamid’in kalemi, gözü kararan bir âşığın neleri göze alabileceğinin ispatı gibi şuursuzca karalıyordu.</p>

    <p>Daha kendisi işsizken, damadına iş arayan bir kayınpeder rolünde, eski zevcesinin yeni kocası için devlet katından torpil istiyordu.</p>

    <p>İsmet Paşa, mektubu alınca sinirlendi; kaşları çatıldı.</p>

    <p>O Lozan’da yeni devletin ölüm kalım senedini imzalama derdindeyken, Hamid’in böyle şahsi ve yakışıksız bir taleple karşısına çıkması akıl alır gibi değildi.</p>

    <p>Üstelik bu satırları yazan adam, karşısında kendisine ter döktüren Lord Curzon’la dünür sayılırdı.</p>

    <p>Mektubu okumak bile istemedi; cevap da vermedi.</p>

    <p>İstanbul Hükümeti, Hamid’e ancak memlekete dönebilmesi için az bir miktar yol parası gönderebildi.</p>

    <p>Hamid, o parayla Trieste üzerinden ve yine Lüsyen’le birlikte döndü İstanbul’a... Yanlarında Lüsyen’in kayınbiraderi Kont Andrea Soranzo vardı.</p>

    <p>Yeniden birlikte, bir meçhule kanat açıyorlardı.</p>

    <p>Ama Lüsyen’e göre Hamid’in yanında götürdüğü hakiki eşi, ıstıraptı... Ömrü boyunca ondan bir an olsun ayrılmayan ezeli yâreni ıstırap...</p>
  </div>
</body>
</html>
