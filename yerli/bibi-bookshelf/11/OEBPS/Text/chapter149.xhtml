<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page363" title="363"></span>

      <h1 class="baslik">149</h1>

      <h2 class="baslik1">1925, Venedik</h2>
    </div>

    <p>O sırada Venedik’te Lüsyen, Hamid’in, “Gel,” yakarışıyla, Michel’in, “Kal,” ısrarı arasında azaptaydı.</p>

    <p>İstanbul’a dönmeyi Hamid kadar o da istiyordu aslında...</p>

    <p>İstedikçe bunun güçlüklerini fark ediyor, ettikçe bunu zorlaştıran şartlara kahrediyor, gidemeyişinin acısını onu buralara sürükleyen, yanında alıkoyan adamdan çıkarıyordu.</p>

    <p>İster Milano’da Toscanini’nin yönettiği bir orkestrayı dinlemeye gitsinler, ister La Scala’da opera izlesinler, ister Piza’da freskleri incelesinler, hiçbiri ona tat vermiyor, onu içine düştüğü melankolik girdaptan çıkaramıyordu.</p>

    <p>Paris’e gitse, Champs-Élysées’nin çiçek açmış kestane ağaçları altında <em>Tarık</em>’tan mısralar okuyan o şık adamı arıyordu.</p>

    <p>Bunları yazmaya kalksa Hamid, kendisinden ayrı gezip tozmasına kızıyor, onu suçluyor, öfkeli yılanların ıslığını taşıyan cevaplar yolluyordu.</p>

    <p>Lüsyen, bu çatışmalardan, yazışmalardan, hasretten, gurbetten yorgundu.</p>

    <p>Bir eliyle uzaktaki Hamid’e sevecen satırlarla yakınlık hissettirirken, diğeriyle yakınındaki Michel’i keskin tavırlarla uzak tutmaya çalışmaktan bitap düşmüştü.</p>

    <p>Kocasıyla ilişkisindeki gizli yaralar, kapatmak istedikçe daha da kanıyor, irinleniyordu. Sonunda o irinden zehirlenmekten korkuyordu.</p>

    <p>Maskeli evlilikleri içinde ne kadar ikiyüzlü davranırlarsa davransınlar, iç savaşın şiddetini gizleyemiyorlardı.</p>

    <p>Altı yıldır içinde dolaşıp durduğu ve çıkışını bulama<span class="epub-type_pagebreak" id="page364" title="364"></span>dığı bu labirentten kaçmak, bir sıçrayışta çevresindeki surları aşmak için kendine hayalî tramplenler inşa ediyordu.</p>

    <p>Fakat aşması gereken öyle çok engel vardı ki...</p>

    <p>Kendisine ait bir varlığı yoktu. Zaten muhtaç vaziyetteki Hamid’e de yük olmak, onun yükünü ağırlaştırmak istemiyordu. Döndüğünde yanında, başı dik, alnı açık dolaşabilmek için evvela bu meseleyi halletmesi gerektiğine inanıyordu.</p>

    <p>Çalışsa ne iş yapabilirdi?</p>

    <p>“Yazarsın,” diyordu Hamid; ne kazanılabilirdi ki yazarak?..</p>

    <p>Koca Şair-i Âzam onca eserden ne kazanmıştı ki yanındaki çömezi yazdığıyla hayatını idame ettirebilsin?</p>

    <p>“Bırak onu ben düşüneyim,” diyordu Hamid. “Ne kadar yoksul olursam olayım, hiçbir şeyini eksik etmemek için çalışacağım.”</p>

    <p>Bu laflar çocukça geliyordu Lüsyen’e...</p>

    <p>“Hiçbir şey” dediği neydi ki?</p>

    <p>Şimdi belki de elinin altında olduğu için kıymet vermediği pek çok şeyin, yokluğunda ona mutsuzluk vermesine nasıl engel olacaktı?</p>

    <p>Bir çare bulabilmek için çırpınıyor, bulamıyor, bir yandan evde mutsuz olurken bir yandan da dönmeye ayak dirediği zannıyla onu azarlayan Hamid’i yatıştırmaya çalışıyordu.</p>

    <p>Acıları ölçüsüzdü.</p>
  </div>
</body>
</html>
