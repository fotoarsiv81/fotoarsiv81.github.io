<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page516" title="516"></span>

      <h1 class="baslik">206</h1>

      <h2 class="baslik1">Daha sonra Lüsyen...</h2>
    </div>

    <p>Hamid’in vefatını takip eden seneler boyunca, onun doğum yıldönümlerinde hatırasını yaşatmak için mevlit okutmak yerine bir çınar dikti Lüsyen...</p>

    <div class="image1 html5_figure">
      <img alt="" src="../Images/r66.jpg" />

      <div class="rsm-metni html5_figcaption">
        Lüsyen Hanım’ın yağlıboya portresi. (Aşiyan Müzesi, İstanbul)
      </div>
    </div>

    <p><span class="epub-type_pagebreak" id="page517" title="517"></span>Dul kadının bahçesinde zamanla küçük bir koruluğa dönüşen çınarlar, yaşlı adam-genç eş izdivacının da hazin neticesiydi adeta...</p>

    <p>Hamid’in dostları Şair-i Âzam’ı her doğum ve ölüm yıldönümünde törenle hatırlamaya bir müddet daha devam ettilerse de zamanın nankörlüğünden Hamid de payını aldı. Merasimler giderek azaldı, nihayetinde kalmadı.</p>

    <p>Zincirlikuyu’daki kabri için torununun eşi, ilk kadın heykeltıraşlardan Sabiha Bengütaş tarafından yapılan bronz büstü, İslam âdetlerine aykırı olduğu bahanesiyle hayli eleştirildikten sonra çalındı.</p>

    <div class="image1 html5_figure">
      <img alt="" src="../Images/r67.jpg" />

      <div class="rsm-metni html5_figcaption">
        Abdülhak Hamid’in yağlıboya portresi. (Aşiyan Müzesi, İstanbul)
      </div>
    </div>

    <p><span class="epub-type_pagebreak" id="page518" title="518"></span>Bebek’te doğduğu yalı yıkıldı.</p>

    <p>Vefatının ardından dostu İsmail Hâmi tarafından toparlanıp bir “Hamid” köşesi tanzimi ümidiyle İstanbul Maarif Müdürlüğü’ne teslim edilen evrakı, nice sonra Sahaflar Çarşısı’nda bir kaldırımın üzerinde yığılı halde bulundu. Maarif’in odacısı temizlik yaparken bu arşivi lüzumsuz evrak diye toplamış, götürüp satmıştı.</p>

    <p>Zamanla Dâhi’nin müsveddeleri, eksperler elinde müzayedelere çıkarıldı.</p>

    <div class="image1 html5_figure">
      <img alt="" src="../Images/r68.jpg" />

      <div class="rsm-metni html5_figcaption">
        Nasip Betül (Lüsyen) Tarhan’ın Türk nüfus cüzdanı.
      </div>
    </div>

    <p>Dağıldı gitti.</p>

    <p>Lüsyen’e gelince...</p>

    <p>Ölümünden sonra Hamid, ona iki kez göründü.</p>

    <p>İlki, gömüldükten hemen sonraydı.</p>

    <p>Kapıda birdenbire hayalini görüvermiş, ürpermişti.</p>

    <p>Arada onunla konuşuyor, dertleşiyordu.</p>

    <p>Şair’in kendisinde kalan eserlerini ve anılarını İstanbul ve Ankara üniversitelerine armağan etti.</p>
    <hr class="margin" />

    <p>Hamid’den sonra da Maçka Palas’tan ayrılmadı. Ondan arta kalan eşyaların arasında yaşadı.</p>

    <p>İstanbul Valisi Muhiddin Üstündağ’ın, “Hamid’in ailesi bize vediadır. Ona ayrılan tahsisat ailesine verilmelidir,” demesiyle Belediye Meclisi, hem kendisine maaş bağ<span class="epub-type_pagebreak" id="page519" title="519"></span>ladı, hem de kaldığı dairenin iki yüz elli liralık aylık kirasını ödemeye devam etti.</p>

    <div class="image1 html5_figure">
      <img alt="" src="../Images/r69.jpg" />

      <div class="rsm-metni html5_figcaption">
        Hamid’den kalanlar... Kartviziti, mürekkep hokkası, kamış kalemi, yazı takımları, mühürleri, mebus hüviyeti, monoklü, defteri, nişanları. (Aşiyan Müzesi, İstanbul)
      </div>
    </div>

    <p>Türkiye Büyük Millet Meclisi de, Hamid’in vasiyetine sadık kalarak ve Lüsyen’in müracaatına uyarak Şair’in emekli maaşını Lüsyen’e tahsis etti.</p>

    <p>Lakin, “masraflı bir kadın” olan ve “süsüne, giyimine düşkünlüğüyle tanınan” Lüsyen’e Hamid’den kalan emekli aylığı yetmedi.</p>

    <p>Abdülhak Hamid’in kızıyla miras yüzünden mahkemelik oldu.</p>

    <p>Bir ara kendisine Bursa’daki Çelik Palas’ın müdür yardımcılığı teklif edildi. Bursa’ya gidip bu işi denedi; fakat İstanbul’dan uzak kalmaya dayanamayınca vazgeçti.</p>

    <p>Kalan ömrünü İstanbul’da yalnız ve bunalım içinde geçirdi.</p>

    <p><span class="epub-type_pagebreak" id="page520" title="520"></span>Yakın dostu Münevver Ayaşlı’nın, “Belçika’ya, ailesinin yanına dönme” teklifini reddetti.</p>

    <p>“Ben artık güneşe alıştım. Güneşsiz yerde, kurşunî renkte bir gökyüzü ve yağmurla yaşayamam. Hem ailemden beni bilen, beni seven kim kaldı ki? Yüzlerini bile görmediğim yeğenlerim ve onların çocukları... Sizler bana onlardan çok daha yakınsınız,” dedi.</p>

    <p>O günlerin gazeteleri, Lüsyen’in Maçka Palas bahçesinde bikiniyle güneşlendiği için komşularınca şikâyet edildiğini yazdı.</p>

    <p>Bir sabun ilanında yüzü kullanıldı.</p>

    <p>1942’de ellinci doğum yılını kutlarken genç bir İngiliz profesör kendisine evlenme teklif etti. Onu da, “Ben artık Oxford’da oturamam,” diyerek geri çevirdi.</p>

    <p>1944’te Hamid’e yazdığı mektupları tefrika için <em>Vakit</em> gazetesine verdi.</p>

    <div class="image html5_figure">
      <img alt="" src="../Images/r70.jpg" />

      <div class="rsm-metni html5_figcaption">
        Abdülhak Hamid, yorgun, biraz mahzun.
      </div>
    </div>

    <p>Bir Belçikalı genç kızla, iyi aileden bir Türk’ün ilişkisi<span class="epub-type_pagebreak" id="page521" title="521"></span>ni anlatan, aslında otobiyografisi sayılan bir romana başladı; tamamlayamadı.</p>

    <p>Hamid’le geçirdiği seneler boyunca tuttuğu, yer yer acı eleştirilerle dolu notlardan oluşan kırk kalın defteri, gazetelerden kestiği kupürleri, Hamid’den gelen mektupları, hatıraları daha evvelki hoyratlıktan kurtarmak için, devrin İstanbul’daki Belçika büyükelçisine emanet etti; bunları yurtdışında emniyetli bir yerde muhafaza etmesini istedi. Kendisi yerine anavatanına göçen bu defterler de kayboldu gitti.</p>

    <p>Bebek’teki yalıdan sonra “çilehane” dedikleri Çamlıca’daki güzelim köşk de yıkıldı.</p>

    <p>Lüsyen’in “yirmi yaşındaki ocağı” kazma kürekle yerle bir edildi. Bir zamanlar “çevik adımları altında gümbürdeen merdivenler”, “rüzgârla ağır perdeleri yelkenler gibi şişen büyük divanhane” balyoz darbelerine kurban gitti.</p>

    <p>Dallarıyla evi kuşatan morsalkımlar söküldü.</p>

    <p>Köşkü son kez görmeye giden Münevver Ayaşlı, bir kıymetbilmezliğe şahit oldu:</p>

    <p>Kocaman bir odada, üzerinde yürüdüğü bir şilte kalınlığındaki evrakın, Hamid’in elyazısı mektupları ve bazı bitirilmemiş piyesleri olduğunu fark etti.</p>

    <p>Yere eğilip birkaç elyazısı mektubu kurtarmak istediğinde genç uşak, “Yasak,” diye başına dikildi.</p>

    <p>Sevgili yazarının mirasına gösterilen nankörlük, sevgili köşküne reva görülen bigânelik, Lüsyen’in zaten bitkin bedenini hepten hasta düşürdü.</p>

    <p>Yetmişli yaşlarında sıhhati iyiden iyiye bozuldu. Aort anevrizması tedavisi için Gureba Hastanesi’ne yattı.</p>

    <p>Hastaneye yattığı gün Belediye Meclisi bir karar alıp ev kirası ödemeyi kesti.</p>

    <p>Bir sene hastanede kaldı. Sonra birkaç ay Alman Hastanesi’nde yattı.</p>

    <p>Doktorlar ameliyat olması lazım geldiğini söylediler; karar veremedi.</p>

    <p>Art arda gelen darbelerle kendisini hayatta fazla bulmaya başlamış, arada ziyarete gelenlerle sohbet ederken <span class="epub-type_pagebreak" id="page522" title="522"></span>lafa, “Biz istenmeyenler,” diye girer olmuştu.</p>

    <p>Hamid’i hatırladığı son doğum gününde Alman Hastanesi’ndeydi; çınar fidanını o sene, hastanenin bahçesine dikti.</p>

    <p>“Geçmiş olsun”a gelen Abdülhak Hamid’i Sevenler Derneği Başkanı Tahir Karauğuz’a, “Keşke bu kadar yaşayıp bugünleri görmeseydim. Beyefendi unutuldu. Artık adı sadece okul kitaplarında geçiyor,” diye dert yandı.</p>

    <p>İyileşir gibi olunca hastaneden çıktı; Sıraselviler 67 numaradaki evin en üst katına taşındı.</p>

    <p>Orada yalnızlığıyla baş başa kaldı.</p>

    <p>Burası onun “son çilehane”si idi.</p>

    <p>Son senelerinde yeniden Katolikliğe döndü.</p>

    <p>Hastalık nedeniyle otomobile binemiyor, zar zor yürüyerek hastaneye gidip geliyordu.</p>

    <p>Zamanla yürüyemez oldu.</p>

    <p>Odasına kapandı.</p>

    <p>Artık yetmiş üç yaşındaydı.</p>

    <p>1966 senesinin 17 Temmuz Pazar günü, dostu Ferit İkdam, her gün olduğu gibi saat dokuzda Lüsyen’e gazetelerini gönderdi.</p>

    <p>İçerden ses gelmeyince, hastaneye gittiği zannedildi.</p>

    <p>Gece geç vakitlere kadar kapı açılmayınca meraklandılar.</p>

    <p>Karakola koşup polis çağırdılar.</p>

    <p>Evin kapısı kırıldı. İçeri girdiler.</p>

    <p>Lüsyen’i karyolanın önündeki koltuğun dibine cansız serili halde buldular.</p>

    <p>O sabah erken saatlerde düştüğü ve kimseleri yardıma çağıramadan vefat ettiği anlaşıldı.</p>

    <p>Yatak odasına girenler, başuçlarında iki komodin gördüler. Sol taraftakinin üzerinde Hamid’in bir fotoğrafı vardı. Üzerinde Şair’in <em>Tayflar Geçidi</em>’nin kapağına elle yazdığı ithaf yazısı okunuyordu:</p>

    <blockquote class="siir">
      <p>Var ol Lüsyen, tavâf et ey nûr,</p>

      <p>Ey âhir-i ömrümün baharı!</p>

      <p><span class="epub-type_pagebreak" id="page523" title="523"></span>Senden bu kitâbe-i esâtir</p>

      <p>Bir tâze hayat-ı san’at alsın!</p>

      <p>Sâyende tenevvür etti çeşmim</p>

      <p>Çeşmim kapanınca nûru kalsın!</p>
    </blockquote>
    <hr class="cizgi1" />

    <blockquote class="siir1">
      <p>Var ol Lüsyen, tavâf et ey nûr,</p>

      <p>Ey ömrümün sonunun baharı!</p>

      <p>Senden bu efsaneler kitâbesi</p>

      <p>Bir taze sanatın hayatını alsın!</p>

      <p>Sâyende aydınlandı gözlerim</p>

      <p>Gözlerim kapanınca ışığı kalsın!</p>
    </blockquote>

    <div class="not html5_section">
      <p><em>Tayflar Geçidi</em>, 1917, <em>Abdülhak Hamid’in Tiyatroları - 6 Kanbur</em>, hzl. İnci Enginün, İstanbul, Dergâh Yayınları, Temmuz 2002, s. 197.</p>
    </div>

    <p>Diğer komodinin üzerinde ise Hamid’in bir şiiri çerçevelenmiş halde duruyordu:</p>

    <blockquote class="siir">
      <p>Allah’a seni emanet ettim;</p>

      <p>Ettim seni Allah’a emanet...</p>

      <p>Seni Allah’a emanet ettim.</p>

      <p>Seni ettim Allah’a emanet...</p>
    </blockquote>
  </div>
</body>
</html>
