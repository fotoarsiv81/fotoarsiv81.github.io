<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page46" title="46"></span>

      <h1 class="baslik">13</h1>

      <h2 class="baslik1">Aralık 1912, Londra</h2>
    </div>

    <p>Devrin bağnaz yeldeğirmenlerine kılıç çeken bu cüretkâr mısralar, bir delinin dilinden dökülmüş gibi takdim edilse dahi, softaların şimşeklerini çekmekte gecikmemişti.</p>

    <p>Homurtular iyiden iyiye yükselince Hamid, yine mahir bir manevrayla geri adım atıp eseri tefrika etmekte olan <em>Şehbal</em> dergisine bir mektup yollamış ve, “Orada konuşan bir deliydi; ben değilim,” demişti:</p>

    <p>“<em>Garâm</em>, ne bendenizin halinin, ne de hayalimdeki fikrin tercümesidir; bıkıp usanarak şuurunu kaybetmiş bir aşkzedenin delice dertleşmesini ve âleme sitemini tasvir eder, ki benim hissiyatımla asla ilgisi yoktur.”</p>

    <p>Şimdi yıllar sonra <em>Garâm</em>’ın neşredilişi, acaba o bağnaz tepkileri yeniden mi ateşliyordu?</p>

    <p>Hamid, azlediliş nedenini Lüsyen’e açıklarken, onu ürkütecek bu detaylara girmedi; aldırmaz göründü:</p>

    <p>“Mühim değil; dünyaya kazık kakmaya gelmedim a; nam bırakmaya geldim ise bıraktım işte... Bir Brüksel’de, bir Londra’da... Artık serseri takımından olmuştum,” dedi.</p>

    <p>“Peki neden?” diye üsteleyen eşine alaylı bir dille cevap verdi:</p>

    <p>“Lüzumundan fazla zendostmuşum<a class="si-noteref epub-type_noteref" href="#f7" id="ref_f7">*</a>,” dedi.</p>

    <p>İstanbul basınının keskin kalemi Ali Kemal, <em>İkdam</em>’da Hamid’in görevden alınışını bu “çirkin dedikodu”ya bağlamıştı.</p>

    <p><span class="epub-type_pagebreak" id="page47" title="47"></span>Lüsyen’in hayreti, Hamid’in açıklamasıyla dehşete dönüştü:</p>

    <p>Hamid, muhtemelen zincirden boşandığı gecelerin birinde gittiği gece kulübünde, masasına davet ettiği bir kadın yüzünden hakarete uğramıştı. Kavga ettiği kişilere kartvizitini çıkarıp göstermiş, lakin üzerinde “Türk Elçisi” yazılı bu kart yırtılıp suratına fırlatılmıştı.</p>

    <p>Bâbıâli bunu affetmemişti:</p>

    <p>Tevfik Fikret’in deyişiyle: “Hükümet, Hamid’i Brüksel’e sefirlik yapsın diye göndermişti, rezalet yapsın diye değil...”</p>

    <p>İhtimal yine o “zendostluk” yüzünden Hariciye’nin kendisini Madrid’e sefir tayin etmek üzere gönderdiği danışma yazısı da cevapsız kalmıştı.</p>

    <p>Örnekler çoğalınca Lüsyen, endişeli bir merakla sordu:</p>

    <p>“Zendost musunuz gerçekten?”</p>

    <p>“Victor Hugo kadar,” diye cevapladı Hamid:</p>

    <p>“Paris’te birkaç kez kabul gününde onun evine gitmiştim. Her gidişimde etrafı kadınlarla doluydu. Hepsine yiyecek gibi bakardı.”</p>

    <p>“Birbirinize benziyormuşsunuz,” diye dokundurdu Lüsyen...</p>

    <p>Hamid, “Neden olmasın?” dedi. “Kadın eti her zaman lezizdir... fakat hazmı güç...”</p>

    <p>Kadın düşkünlüğü, onu hayatının her devrinde, hem saadete hem felakete sürüklemişti.</p>

    <p>İşte şimdi de “zendost Türk elçisi”nin yırtılan kartı, Belçika’daki hayatlarını da yırtıp atmıştı.</p>

    <p>Hamid, zaten kerhen yürüttüğü diplomatlığını noktalayacak ve “Emekli oldu” haberlerinin yayıldığı İstanbul’a dönecekti.</p>

    <p>Lüsyen’e bakılırsa, aslında bu nedenle bayram ediyordu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f7">
      <a class="si-backref" href="#ref_f7">*</a> <span class="si-footnote-text">Çapkın.</span>
    </div>
  </div>
</body>
</html>
