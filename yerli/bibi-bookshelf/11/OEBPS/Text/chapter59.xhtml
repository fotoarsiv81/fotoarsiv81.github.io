<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page162" title="162"></span>

      <h1 class="baslik">59</h1>

      <h2 class="baslik1">1917, İstanbul</h2>
    </div>

    <p>Kasım 1917’de Rusya’da patlayan ihtilal, her şeyi değiştirdi.</p>

    <p>Rusya’nın harpten çekilmesiyle Doğu Cephesi düştü; İtilaf Devletleri büyük darbe yedi.</p>

    <p>İstanbul’da pencereler bayraklarla süslendi.</p>

    <p>Bâbıâli, Almanların nihai zafere yürüdüğüne inanıyordu.</p>

    <p>Hamid’in görüştüğü Hariciye Nazırı Enver Paşa, “Harbin kaderini Alman ve müttefikler cephesi tayin eder,” diyordu.</p>

    <p>Hamid o kadar emin değildi:</p>

    <p>“Harbe yeni giren Amerika, yorgun Rusya’ya benzemez. Müttefik düşmanlardan birinde daha bir ihtilal olmazsa netice bizim için vahim olabilir,” dedi.</p>

    <p>Enver Paşa, “Fransa’da böyle bir ihtilalin belirtileri görülmeye başladı,” diye karşılık verdi.</p>

    <p>Bu arada Belçika’dan sürekli felaket haberleri geliyordu.</p>

    <p>Direniş tamamen ezilmiş, bütün Belçika toprakları Alman istilası altına girmişti.</p>

    <p>Belçikalı işçiler fabrikada çalıştırılmak üzere zorla Almanya’ya götürülüyordu.</p>

    <p>Ülkede açlık tehlikesi de baş göstermişti.</p>

    <p>Lüsyen, haberleri okudukça dehşete kapılıyordu.</p>

    <p>Aklı ailesindeydi.</p>

    <p>Onlardan haber alamıyor, meraktan içi içini yiyor, eşini Belçika’ya gitmeye iknaya çabalıyordu.</p>

    <p>Sonunda Hamid, ısrara dayanamadı. Kendisi de Avrupa’da harbin gidişatını bizzat görmek istiyordu.</p>

    <p>Gözlerinde baş gösteren bir rahatsızlığı bahane etti; <span class="epub-type_pagebreak" id="page163" title="163"></span>Meclis-i Âyan’dan “tedavi için” Avrupa’ya gidiş izni istedi.</p>

    <p>O harp şartları altında izin verilmesi çok güç bir seyahatti bu; ama Hamid artık iktidarın iltifatına mazhar bir kalemdi.</p>

    <p>Bu seyahatler de kendi tabiriyle “kalem hizmetinin mükâfatı” idi.</p>

    <p>Yani, “Avrupa’da kalemiyle seyahat ediyor”du.</p>

    <p>Uzunca bir süre kalmayı düşündüklerinden Beyoğlu’ndaki evlerine geçici olarak kiracı aramaya koyuldular.</p>

    <p>O günlerde eve kiracı adayı bir paşa geldi.</p>

    <p>Halep’ten yeni dönmüştü. Orada Alman komutanla ihtilafa düşünce İstanbul’a çağrılıp Genel Karargâh’ta görevlendirilmişti.</p>

    <p>Yorgun ve hasta gibiydi.</p>

    <p>Karşılarında, cephede harbin sıcağını yaşamış bir general bulunca evi gezdirirken merakla cephedeki son durumu sordular.</p>

    <p>General, ev sahiplerini hayrete düşürecek kadar kendinden emin bir eda ile, “Bu harbin sonu, Almanlar için vahim olacak,” dedi.</p>

    <p>Hamid, kendi endişelerini haklı çıkaran ve Enver Paşa’nın tahminlerinin tamamen aksini öngören bu sözler karşısında şaşırdı:</p>

    <p>“Fakat Paşa Hazretleri, halk sevinç içinde... Rusların çekilmesiyle Bâbıâli de rahatladı,” diye karşılık vermeye kalkışınca, Paşa, “Yanılıyorlar,” dedi ve duvarda asılı bulunan haritanın başına geçip niçin yanıldıklarını anlattı.</p>

    <p>Kendisini meraklı gözlerle takip eden Hamid, “Yaaa!.. Sahi mi? Sahi mi?”den başka laf söyleyemedi.</p>

    <p>Paşa, “Görürsünüz,” dedi ve ayrıldı.</p>

    <p>Lüsyen, “güzel yüzü hareketli, ince adam”ın tahminlerine şaşırmıştı:</p>

    <p>“Bu adam tam bir muamma,” dedi arkasından. “Herkes sevinç içinde; o yalnız düşünüyor. Çanakkale’deki o parlak zaferlerinden sonra kendisinde gururdan eser de yok. Ve onda o parlak zaferleri gölgede bırakacak başka bir galibiyet yeteneği var.”</p>

    <p><span class="epub-type_pagebreak" id="page164" title="164"></span>Hamid ise izlenimini, yıllar sonra kaleme alacağı hatıralarında şöyle yazacaktı:</p>

    <p>“Gözlerinden öyle anladım ki bu adam istikbali görüyor ve ellerinde büyük bir inkılabın dizginleri duruyor.”</p>

    <p>Mustafa Kemal Paşa, o evi kiralayamadı. Çünkü kısa bir süre sonra Alman karargâhını ziyaret edecek olan Veliaht Vahideddin’in mihmandarlığıyla görevlendirilecek ve Hamid ile Lüsyen gibi Berlin’e gidecekti.</p>
  </div>
</body>
</html>
