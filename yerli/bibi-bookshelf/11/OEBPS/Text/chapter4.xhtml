<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page22" title="22"></span>

      <h1 class="baslik">4</h1>

      <h2 class="baslik1">Mayıs 1912, Brüksel</h2>
    </div>

    <p>Lüsyen’in Türk elçisiyle birlikteliği Brüksel’de kısa zamanda dile düştü. Ve akisler, kulaktan kulağa yayılarak genç kızın baba ocağı Liège’e ulaştı.</p>

    <p>Lüsyen bir sabah, sorguya gelen annesinin baskınıyla uyandı:</p>

    <p>“Neydi bu yeni çılgınlık? Etrafta birlikte görüldüğü bu yaşlı mösyö de kimin nesiydi? Babası, kardeşleri, sözlüsü buna ne diyecekti?”</p>

    <p>Lüsyen anlatmayı denedi; anlattıkları, hiçbir annenin dinlemeyeceği bahanelerdi.</p>

    <p>Onunki de dinlemedi.</p>

    <p>“Dönüyoruz,” dedi; “... ve hemen evleniyorsun! Dedikodulara son vermenin yegâne yolu bu...”</p>

    <p>Hamid yine Londra’daydı.</p>

    <p>Lüsyen, baskında yalnız yakalanmıştı.</p>

    <p>Neşeyle körebe oynarken, unuttuğu ev duvarına toslamıştı.</p>

    <p>Boyun eğdi.</p>

    <p>Gözbağını çözdü; “yaralı bir halde” Brüksel’i terk etti.</p>

    <p>Şimdi Liège’de, şehzadesinden uzakta, kendi tabiriyle “bir alakasızlık uçurumu”ndaydı.</p>

    <p>Yaralarını ele vermemeye çalışarak yakında yapılacak evlilik merasimine ve yeni hayatına hazırlanıyordu.</p>

    <p>Birkaç hafta sonra çeyizine danteller almak için Brüksel’e gitmesi gerekti.</p>

    <p>Yaşlı bir dadı, refakatine verildi.</p>

    <p>Yeniden kalbinin çarptığı şehirdeydi.</p>

    <p>Alışverişten artakalan zamanlarda romatizmalı mihmandarını Hamid’le gezindikleri Cambre Ormanı’na gö<span class="epub-type_pagebreak" id="page23" title="23"></span>türdü. Sevdiği adamın ince endamıyla çevik yürüyüşünün hayalini kurdu.</p>

    <p>Şimdi neredeydi acaba?</p>

    <p>Aniden ortadan kaybolmasını nasıl karşılamıştı?</p>

    <p>Kendisini düşünüyor muydu, yoksa yeni bir kalbe girmenin gayretinde miydi?</p>

    <p>Bunları düşünürken apansız bir dönemeçte, dalgalı bir ot gölünün önünde, hayale dalmış bir adam gördü.</p>

    <p>Oydu!</p>

    <p>Belki rahat bir gezintideydi; belki kendisi gibi dertli, ormandaki ortak anıların peşindeydi.</p>

    <p>Kucaklaştılar.</p>

    <p>Lüsyen, mihmandar kadının gözetiminde ve o kısa aralıkta doyurulması imkânsız bir iştahla olup bitenleri anlattı.</p>

    <p>“Kaderime razı oldum,” dedi.</p>

    <p>Yakında evleneceğini söyledi.</p>

    <p>Hamid’in yüzü, koyu bir kederle gölgelendi.</p>

    <p>Lüsyen’e şimdi uğruna kendini feda eder göründüğü örf ve âdetleri vaktiyle nasıl hiçe saydığını, birlikte nasıl bir heyecan yaşadıklarını hatırlattı.</p>

    <p>“Sizi itildiğiniz çıkmazdan kurtaracak kudretim olmadığı için esef duyuyorum,” dedi.</p>

    <p>Sonra teessürü, teessüfe dönüştü.</p>

    <p>“Nasıl yaparsınız,” dedi. “Önünüzde, hür kalmayı bilenlere bahşedilmiş muhteşem bir kâinat var. Böyle iken ellerinizin humma ile tutuşarak karıştırmaya susadığı bu defineyi bölüşmeyi nasıl kabul ediyorsunuz? Belki oradan göz kamaştırıcı mücevherler çıkarırdınız. Belki bölüşmek değil, kârınızı çoğaltmak isterdiniz. Ama taksim etmek? İnsanın ihsanını ancak aşk lütfeder. Ben sizde, kendi kâinatını fethedecek kadar kuvvetli bir iştah var zannetmiştim. Şu geniş dünyayı dolaşmak üzere sabırsızlıkla titreyen ayaklarınız, bukağıya müsamaha edecek mi? Görür gibi olduğunuz ufuklar genişliğince açılmaya hazır, çırpındığını hissettiğim kanatlarınız kafese alışacak mı?”</p>
  </div>
</body>
</html>
