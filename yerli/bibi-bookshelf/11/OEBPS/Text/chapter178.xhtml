<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page440" title="440"></span>

      <h1 class="baslik">178</h1>

      <h2 class="baslik1">26 Eylül 1932, İstanbul</h2>
    </div>

    <p>O gün Dolmabahçe Sarayı’nda ayrı bir heyecan vardı.</p>

    <p>Sarayın merdivenlerinden birer birer devrin ileri gelen âlimleri, şairleri, yazarları tırmanıyordu.</p>

    <p>Büyük devrimler zincirinde sıra dile gelmişti.</p>

    <p>Türk Dili Tetkik Cemiyeti kurulmuş ve ilk Dil Kurultayı düzenlenmişti.</p>

    <p>Latin harflerine geçilmesinin ardından Türkçenin yabancı diller boyunduruğundan nasıl kurtulacağı, halkın diliyle aydınların dili arasındaki açığın nasıl kapatılacağı, mahalli ağızların ne şekil alacağı orada tartışılacaktı.</p>

    <p>Mustafa Kemal’in çağrısıyla kurultaya koşanlardan biri de Abdülhak Hamid’di.</p>

    <p>Saray’ın kapısına İsmail Habib’in kolunda geldi. Zar zor yürüyordu. Avluyu dönerken, Meclis’in olduğu gibi kurultayın da reisi olan Kâzım Paşa ile karşılaştı.</p>

    <p>“Niye buralara kadar zahmet ediyorsunuz?” diyen Kâzım Paşa, Hamid’in kolundaki İsmail Habib’i işaret etti:</p>

    <p>“Bunları yetiştirdiniz; artık istirahat sizin hakkınız, zahmet bunların vazifesidir.”</p>

    <p>“Büyük Adam’ın davetine bacaklarım tuttukça koşmak benim de vazifemdir,” cevabını verdi Hamid...</p>

    <p>Girişte vestiyerden bir numara verdiler; üzerinde “375” yazıyordu.</p>

    <p>Hamid, kendisine verilen fişin üzerindeki numarayı monoklüne yaklaştırıp okudu; sonra da İsmail Habib’e, “Bu, vestiyer numarası değil, ömür numarası olmalıydı,” diye tebessüm etti.</p>

    <p>Hayat, 375 sene olsa ona az gelecekti.</p>

    <p>İhtiyar Hamid’in koşar adım gelip kurultayın şeref tri<span class="epub-type_pagebreak" id="page441" title="441"></span>bününde yer alması, dil devrimine karşı çıkan çevrelerce yadırgandı.</p>

    <p>O, Osmanlıcanın şairiydi.</p>

    <p>Yıllarca eser verdiği dil, o sarayda gömülmek istenen dildi.</p>

    <p>Ve şimdi Şair-i Âzam, kendisini var eden dilin cenaze merasimine, adeta kendi mezarını kazmaya, yani “manevi intiharına” gönüllü gidiyordu.</p>

    <p>Kurultayda verilecek karar, onun şiirinin artık okunamaması, piyeslerinin oynanamaması, kitaplarının rafa kalkması anlamına da gelecekti.</p>

    <p>Öz Türkçeleşmenin kimi muhalifleri, Hamid’in kurultaya gitmekle hata ettiğini Lüsyen’e söylemişlerdi.</p>

    <p>“Ne yapıyor sizin beyefendi? Kendi eserlerini yok etmeye, kendisini mahvetmeye mi gidiyor Dil Kurultayı’na? Beyefendi’nin eserleri ancak Osmanlıca hayatta kaldığı müddetçe yaşar; Osmanlıca öldüğü gün Abdülhak Hamid ve eserleri de bu muhteşem lisan ile beraber ölür,” demişlerdi.</p>

    <p>Abdülhak Hamid, bunlara kulak asmamış ve kurultaya katılmıştı.</p>

    <p>Toplantıda Hüseyin Cahit’in, “Dil zorlanmamalı, doğal seyrine bırakılmalıdır; öyle olursa zaten sadeleşecektir,” itirazı kabul görmedi.</p>

    <p>Milli Eğitim Bakanı Reşid Galib kürsüye çıktı ve, “Bugün konuştuğumuz ve bilhassa yazdığımız dile Türk dili demekte hakiki tereddüt vardır,” dedi:</p>

    <p>“On yedi milyon Anadolu Türk’ü içinde ancak yüzde 10’a varabilecek bir zümrenin anlayabildiği dile Türkçe denemez. Selçuklulardan beri sekiz asır süren şaşkın bir inat ile, şuursuz ve kozmopolit bir kılavuzlukla Türkçe, bizzat Türkler tarafından ölüm çukuruna sürüklendi. İçinde pek az Türkçe, bazı Türkçe kurallar bulunan bir Osmanlıca, bu yeni dil oldu. Osmanlı şairleri, edebiyatçıları, âlimleri, yabancı istilasına karşı Türk dilinin kapısını ardına kadar açtılar.”</p>

    <p>Kürsüde suçlanan Hamid’in nesli; ölüm çukurunda olduğu söylenen Osmanlıca, kullandığı dildi.</p>

    <p><span class="epub-type_pagebreak" id="page442" title="442"></span>Ama Hamid, neslini de dilini de müdafaa etmedi.</p>

    <p>İnkılaba inanıp hak verdiğinden mi, yurda yeni rejimin şefaatiyle geldiğinden mi, iktidarla kurduğu bağların mecburiyetinden mi bilinmez; sustu. Bütün şöhretini borçlu olduğu Osmanlıcayı tek bir kelime ile olsun savunmadı.</p>

    <p>Bir zamanlar nasıl sevdiği kadını hepten kaybetme noktasına gelince onu kendi eliyle evlendirip yine hayatına yakın tutmayı başardıysa, şimdi de yazdığı dilin tarihe gömülüşüne bizzat destek verip yeni hayata yakın durmayı seçiyordu.</p>

    <p>Ödeyeceği bedel, bir daha anlaşılamamak olacaktı.</p>
  </div>
</body>
</html>
