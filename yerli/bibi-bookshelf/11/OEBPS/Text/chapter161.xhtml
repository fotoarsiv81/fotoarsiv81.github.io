<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page390" title="390"></span>

      <h1 class="baslik">161</h1>

      <h2 class="baslik1">1928, İstanbul</h2>
    </div>

    <blockquote class="alinti">
      <p>Karlar altında nevbahâr...</p>
    </blockquote>

    <p>Hamid’in yaşlılığını en iyi tarif eden mısraydı bu...</p>

    <div class="image1 html5_figure">
      <img alt="" src="../Images/r33.jpg" />

      <div class="rsm-metni html5_figcaption">
        Hamid’in ünlü kadife koltuğu, başucunda oğlunun fotoğrafı ile Aşiyan Müzesi’nde sergileniyor.
      </div>
    </div>

    <p>Yaşadığı yalılardan, konaklardan sonra ona bodrum gibi gelen evlerine o günlerde ziyarete gelen Hıfzı Tevfik, <span class="epub-type_pagebreak" id="page391" title="391"></span>“Yeni şiirleriniz var mı?” diye sorunca, içeri odadan Lüsyen’in iki ayakkabı kutusu içinde getirdiği kâğıtların en üstündekini çekip “Gazub Bir Şair”i göstermişti Abdülhak Hamid...</p>

    <p>Sonra da her vakit oturduğu, arkası yüksek, yumuşak kadife koltuğunda belini doğrultmuş, defterini yandan vuran ışığa, gözlerini de elindeki deftere yaklaştırarak tane tane okumuştu şiiri...</p>

    <p>Şiirin sonundaki <em>“Mest idim önce, şimdi bî-hûşum!”</em> mısrasını ezberden okuduktan sonra yazdığının doğruluğunu fiilen göstermek ister gibi başını koltuğuna dayayıp gözlerini kapamıştı.</p>

    <p>Hıfzı Tevfik, dizelerin ahengi, ulviyeti, samimiyeti karşısında hayrete düşmüş, günlerce tesiri altında kalmıştı.</p>

    <p>İsmail Habib de öyle...</p>

    <p>Aynı şiir, Şair’in doğum gününde Boğaziçi Lisesi’nde yapılan kutlamada İsmail Müştak tarafından davetlilere okunmuş ve heyecan uyandırmıştı.</p>

    <p>“Gazub Bir Şair” sahiciliğini sadeliğinden alan içten bir serzenişti aslında...</p>

    <p>Yazdığı şeyler anlaşılmaz olduğunda bir apartmanın inzivasına çekilmiş bir şairin feveranı...</p>

    <p>Yok olduğu zannedilen, ama şiiriyle bu zanna direnen bir ihtiyarın mevcudiyet ilanı...</p>

    <p>Gururu incinmiş, içi öfke dolmuş, zamanla harı sönmüş bir yanardağın isyanı...</p>

    <p>Halbuki ne nesil onun nesliydi; ne nesir onun nesri...</p>

    <p>Bunu görerek yeryüzündeki bodrumunu gökyüzünde uçuruma dönüştürüyor, açtığı ebediyet kapısından firar ediyordu.</p>

    <p>Bir mısra ile hem düştüğü bodruma sığmayacağını ilan ediyor hem zihnindeki uçurumun en dibinde olduğunu ima ediyordu.</p>

    <p>İstibdat’ta sefir, Meşrutiyet’te reis olmuş, ömrü boyunca el üstünde tutulmuş, her daim hayranlık duyulmuş, ebediyen genç kalacağı farz olunmuş bir mağrur için çocukluğundan beri oturduğu yaldızlı tahttan aniden indi<span class="epub-type_pagebreak" id="page392" title="392"></span>rilmek, mahrumiyetin, ihmalin, ihtiyarlığın zindanına atılıvermek, hep iken hiçe sevk edilmek, finallerin en zalimiydi.</p>

    <p>Buna isyan ediyor ve ancak gazabını mısralara akıttıktan sonra sakinleşiyordu.</p>
    <hr class="margin" />

    <p>Maçka Palas’ta Hamidler, meşhur Keçecizade İzzet Fuad Paşa ile komşuydu.</p>

    <p>Sadrazam Mehmed Fuad Paşa’nın torunu olan İzzet Fuad Paşa hoşsohbet bir askerdi. O da uzun itibar senelerinin ardından nisyana terk edilmişti.</p>

    <p>Biri şiir ve diplomaside, diğeri askerî bürokraside iz bırakmış bu iki isim, sık sık buluşup kendilerini bu bodruma süpüren yeni devri konuşuyorlardı.</p>

    <p>Nasıl olup da o yaldızlı mazinin kalabalığı dağılmış, yerini halihazırdaki yalnızlığa bırakmıştı?</p>

    <p>İzzet Fuad Paşa, bu soruyu dedesi Mehmed Fuad Paşa’nın nükteli cevabıyla karşılardı.</p>

    <p>Sadrazam Mehmed Fuad Paşa, “Gerçek dostlarınız kimlerdir?” sorusuna şu karşılığı vermişti:</p>

    <p>“Şimdi iktidardayım; bilemem.”</p>

    <p>İktidarını kaybetmiş Hamid, şimdi yüzleştiği tenhalıkta, gerçek dostlarını bilecek, onları kıymetlendirecek mevkideydi.</p>
    <hr class="margin" />

    <p>“Gazub Bir Şair”in feryadı, tıpkı bir zamanlar “Mevki Viyana”da olduğu gibi, gerçek dostları, edebiyatçıları harekete geçirmeye yetti.</p>

    <p>Öyle ki Hamid’in makberi olacağı sanılan bu küçük daire, kısa zamanda edebiyatçıların mabedi haline geldi.</p>

    <p>Genellikle “kabul günü” sayılan çarşambaları Maçka Palas’ta buluşur oldular. Gelenler, karşılarında korktukları gibi harap bir şair değil, hayata dönmüş; moralli, dinç bir kazazede buldular. O derbeder Hamid, Lüsyen’in gelmesiyle düzenli bir hayata, neşeye, zindeliğe, ahenge, bakıma kavuşmuştu.</p>

    <p>İkili konuklarını neşeyle karşılardı.</p>

    <p><span class="epub-type_pagebreak" id="page393" title="393"></span>İbnülemin Mahmud Kemal, tarihçi İsmail Hâmi Danişmend ile eşi Nazan Hanım, Mithat Cemal, Şükûfe Nihal, Samipaşazade Sezai, Florinalı Nâzım, Ahmed Reşid, İsmail Habib, Fazıl Ahmed, Necip Fazıl, Halit Ziya, Cenab Şahabeddin, Faruk Nafiz, Yusuf Ziya, Yunus Razi, Ali Ekrem, bestekâr Leyla Hanım, Übeydullah Efendi evin müdavimleri arasındaydı.</p>

    <p>Oturma düzeni önceden belliydi:</p>

    <p>Mesela Halit Ziya ile Cenab Şahabeddin, Hamid’e en yakın koltuklarda otururlardı. Faruk Nafiz, Necip Fazıl gibi gençler kapıya yakın köşelerdeki iskemlelerde ağırlanırdı. Ama İbnülemin Mahmud Kemal Bey gelirse o, Hamid’in hemen karşısındaki en itibarlı koltuğa buyur edilirdi. Buna rağmen Hamid, bu sohbette gençlerin bulunmasını çok arzu eder, özellikle o vakit henüz yirmilerinde olan Necip Fazıl gelmezse, “O gelmeyince içim sıkılıyor,” diye dertlenirdi.</p>

    <p>Hamid çok konuşmaz, ziyaretçilerini dinler, neşeliyse kısa nüktelerle karşılık verirdi. Siyasete bulaşmaz, ona ihtiyarlığını hatırlatacak hatıralardan hoşlanmaz, sadece laf edebiyattan açılınca canlanır, keyfi yerindeyse son şiirlerinden okur ya da bir misafirine okuturdu.</p>

    <div class="image1 html5_figure">
      <img alt="" src="../Images/r34.jpg" />

      <div class="rsm-metni html5_figcaption">
        Abdülhak Hamid ve eşi Lüsyen.
      </div>
    </div>

    <p>O arada Lüsyen, misafirlere bizzat yaptığı kekleri ikram eder, evdeki erkek hizmetçi de çay servisi yapardı. Her<span class="epub-type_pagebreak" id="page394" title="394"></span>kese en fazla iki çay verilirken sadece İbnülemin’e üçüncü çay da verilir, ayrıca porselen çay fincanıyla kahve ikram edilirdi. Samipaşazade Sezai’ye ise önce kahve, sonra çay verilirdi. O, erkek elinden bir şey almadığından çayını Lüsyen getirirdi.</p>

    <p>Sezai Bey ayrılırken Lüsyen’in onun koluna girmesi ve kapıya kadar geçirmesi âdettendi. Bu da, diğer davetlilere uygulanmayan bir istisna idi.</p>

    <p>Davetliler gittikten sonra yine Lüsyen’le baş başa kalıyor, bazı akşamlar Maçka’da yürüyüşe çıkıyor, geceleri ise satranç veya briç oynuyorlardı.</p>
    <hr class="margin" />

    <p>“Gazub Bir Şair”in elemle yazdığı gibi:</p>

    <blockquote class="alinti">
      <p>Bu, bir maslahattır<a class="si-noteref epub-type_noteref" href="#f22" id="ref_f22">*</a>, olunmaz idare...</p>

      <p>O halde ne çare,</p>

      <p>ya satranç veyahut,</p>

      <p>o mâhud</p>

      <p>briç.</p>

      <p>Demek önce hep</p>

      <p>sonra hiç,</p>

      <p>hiç,</p>

      <p>hiç...</p>
      <hr class="margin" />

      <p>Bu hiçlerden olsun geleydi gınâ..</p>

      <p>Düşündüm.</p>

      <p>Pekâlâ dedim</p>

      <p>ben buna...</p>
    </blockquote>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f22">
      <a class="si-backref" href="#ref_f22">*</a> <span class="si-footnote-text">Meseledir.</span>
    </div>
  </div>
</body>
</html>
