<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_5"/>
</span>

<p class="MsoNormal2"><span class="calibre11"><span> </span></span></p>

<p class="calibre19"><span> </span></p>

<p class="calibre18"><span class="calibre11">Berlin,
Brandenburg Eyaleti’nin merkezidir. 137 numaralı otobüs ise Berlin’in
kuzeydoğusundaki Falkensee adındaki kasabaya gider. Bindikleri son otobüs
değildi belki, ama son kez biniyorla<span>r</span>dı
137’ye. Zo başlamıştı esrarlı sigaralarını sarmaya. Yirmi kilometrelik bir yol
vardı önlerinde. Kentin ana caddelerinden yavaşça geçiyorlardı. Uyandırmadan
kimseyi. Berlin nefes alıp veriyordu. Kamının üzerinde ağır tekerlekler
dönüyordu. On iki durak geçtiler. On üçüncüye gelmeden Zargana ayağa kalktı. “İniyoruz”
dedi. Takip ettiler ev sahiplerini. Şoför frene bastı. Otobüs bir ileri, bir
geri gitti ve durdu. Sessiz bir sokağın kaldırımına değdi ayakları. Birbirine
benzeyen iki katlı, bahçeli evler vardı yol boyunca. Zargana yürüdü. Onlar da
peşinden. Zo sigarasını ağzına götürmüş olduğu halde vazgeçti yakmaktan. Siyah
yün beresinin kat yerine sıkıştırıyordu esrarlı kâğıtlarını. Kimsenin aklına
gelmeyecek bir yer. Almanya’daydılar, Hollanda’da ya da Jamaika’da değil.
Marihuana, diğer bir deyişle Mary Jane yasaktı eyalette. Böyle insanlar da
yasaktı bir yerlerde, ama yine de yaşıyorlardı.</span></p>

<p class="calibre18"><span class="calibre11">Bir
bahçe kapısına yöneldi küçük kafile. <span>Duraktan sonraki
sekizinci ev. </span>Koma sayıyordu her şeyi. Gerektiğinde kaçabilmek için
yollarını bilmediği kasabadan. Masaldaki çocuklar gibi, arkasında
bırakabileceği ekmek kırıntıları yoktu. Sadece sayılar vardı. 137 numaralı
otobüs, on üçüncü durak, sekizinci ev... Bahçede renkli cüce heykelleri ve
ortasında <span>f</span>ıskiye<span>s</span>iyle küçük bir havu<span>z</span> vardı. İk<span>i </span>katlı evin pencerelerinden sü<span>z</span>ülen bir ışık yoktu, ama Koma bu kadar aptalca bir bahçe
düzenini ancak orta yaşın üzerindekilerin yapabileceğini düşünüp Zargana’nın
ailesiyle birlikte yaşad<span>ı</span>ğını
tahmin etti. Saksılarla kuşatılmış iki basamağı çık<span>ı</span>p vernikli siyah kapının önüne geldiler. Zargana çantasını
kaldırıp Zo’nun ister istemez uzanan kollarına bıraktı. Fermuarı açtı. Kafasını
elleriyle birlikte çantanın içine daldırdı. Koma ile Zo gö<span>z</span> göze geldiler. Zo’nun ne
düşündüğünü anlamak kolay değildi, ama Koma o an bir şey hatırlamıştı. On altı
ay önce Münih’te sisin geceyi ve sakinlerini gizlediği bir saatte dolaşırken,
yüksek duvarların arasına sıkışmış bir sokağın derininde önüne çıkan kapıyı
düşünüyordu. Duvarın ortasındaki siyah kapının üzerinde bir tabela vardı.
Kapının hemen üzerinde duran mor bir ampulün aydınlattığı, üzerinde “Exit”
yazan bir tabela. Yani çıkış. Çevresine bakmıştı. <span>Sadece sis
ve sessizlik. </span>Kapının üzerindeki aslan kafasının ısırdığı halkayı ahşaba
vurmuştu. Üç kez...</span></p>

<p class="calibre23"><span class="calibre11">Üç
saniye sonra kapı aralandı. Sokağa kırmızı bir ışık sızdı. Bir de kadın başı.
“Ne istiyorsun?” dedi kadın. “Çıkmak istiyorum” diye yanıtladı. Parolayı
tutturmuştu. Ardına kadar açılan kapıdan geçip bir hole girdi. Duvarları ayna<span>l</span>arla kaplı bir hol. Kadın önden
yürüyerek Koma’ya yolu gösteriyordu. Güzel kalçaları vardı. Her attığı adımda
dalgalarla boğuşan bir tekne gibi sağa sola savrulan kalçalar. Başka bir
kapının önüne geldiler. Belki bir kamera, belki de metafizik. Tahmin etmişlerdi
geldiklerini. İkinci kapı da içeriden açıldı. Birkaç saniye boyunca Koma
anlayamadı içine adım attığı kulübün nasıl bir yer olduğunu. Sisters of
Mercy’nin solisti Andrew Eldritch uzaktaki bir sahnenin üzerinde bağıra bağıra
şarkı söylüyor ve dans edenler kendilerinden geçmiş, bililerinin gelip
kanlarını emmesini bekliyormuş gibi kafalarını sallıyorlardı. Karıştı
kalabalığın arasına. Belki de kalabalık Koma’ya karıştı. Ama Eldritch’in
gırtlağından çıkıp kulağına kadar gelen müzik öyle güçlü ve korkunçtu ki,
birazdan kalabalığın içinde eriyeceğini anladı. Hemen yanında duran siyah rujlu
bir kız omzundan tutup Koma’yı kendisine çekmiş ve öpmeye başlamıştı. Ruj
dudaklarına, yanağına bulaşıyordu. Ama birden bir acı hissetti. Altdudağının
parçalandığını anladı. Kız her gün iki kez fırçaladığı dişleriyle Koma’yı
ısırmıştı. Kızı belinden tutup iterken, girdiği yerin aslında hep duyduğu, ama
hiç görmediği gotik kulüplerden biri olduğunu anladı. İnsanların gelmeden önce
saatlerce makyaj yapıp XVII. yüzyıl kıyafetleri giydikleri bir yerdi burası.
Vampirler, karanlık kontlar, dişi köpekbalıkları, hepsi buradaydı. Gözleri
çıkışı arıyordu. Bulamıyordu. Bulamadıkça da korkuyordu. Sonsuza kadar bu
karanlıkta kalmaktan korkuyordu. Dudağını parçalayan kız çoktan yok olmuştu,
insanlar Koma’yı sürüklüyor, oradan oraya itiyorlardı. Gülüyor, sahneden
fırlayan şarkıya eşlik ediyor ve sadece kendilerinin anlayabileceği biçimde
dans ediyorlardı. Çok kalabalıklardı. Her yer siyah ve kırmızıydı. Göğüslerini
boynundaki kolyenin ucundaki jiletle kesen bir kadın ile onun kanını emen bir
adam aynı anda gözlerini kaldırıp Koma’ya baktılar. Siyah lensler takmışlardı. <span>Beyazı olmayan simsiyah iki çift göz. </span>Koma paniğin ve terin
yardımıyla soluk bir ışığın aydınlattığı o tabelayı gördü. Üzerinde yazanın
anlamsızlığına aldırmadan oraya doğru yürümeye başladı. Tabiî ki, maskeli
canavarlarla savaşarak. Tabelanın altında bir kapı vardı. Bütün gücüyle ve
bütün korkusuyla kapının demir koluna yapıştı. Sol omzuyla yüklenir yüklenmez
beklemediği bir kolaylıkla açıldı kapı. Kendisini Münih’te buldu. <span>Başka bir sisli sokağın kaldırımında. </span>İçerideki delilikten
kurtulmak için tek umudu haline gelmiş olan tabelanın üstünde yazan kelimeyi
düşündü: Giriş... Çıkış ve giriş tabelalarının ters asıldığı bir kulüptü bu.
Tabiî New York’taki, daha çok <i class="calibre20">gangstarap</i> şarkıcılarının gitmeyi tercih
ettiği Exit adlı kulübün varlığından bile haberdar olmadığı için, Koma bütün
çıkışların biraz önce girdiği yer gibi olduğunu düşünmüştü o gece... Birazdan
içine adım atacağı evin girişinin de bir çıkı<span>ş</span> olmasından korkuyordu. Anahtar, kilidin içinde iki kez sağa
döndü ve kapı açıldı. Zargana çantasını Zo’dan alıp içeri girdi. Adımlarını
takip ettiler. Dört adım sonra büyük bir salondaydılar. Işık onları
karşılamakta gecikmedi.</span></p>

<p class="calibre23"><span class="calibre11">-
Rahatınıza bakın. Ben şimdi geliyorum.</span></p>

<p class="calibre23"><span class="calibre11">Konuşan
ev sahibiydi. Salonun içinden üst kata yük<span>s</span>el<span>e</span>n ahşap
merdivenin basamaklarından seslenmişti. Sağ tara<span>f</span>ta siya<span>h </span>derinin
ve ahşabın birbirine karışt<span>ı</span>ğı
bir koltuk takıntı, sol <span>t</span>ara<span>f</span>ta ise çevresinde on iki sandalyenin
durduğu cam <span>b</span>ir yemek masası.
Üç kişilik deri kanepenin karşısında 120 ekran <span>b</span>ir televizyon ve hemen yanında Bang &amp; Olufsen marka
bir müzik seti. Zo tanımadığı evlerde dolaşmaya alışıktı. Eşyalara şöyle bir
göz attıktan sonra, gidip tek kişilik koltuğa oturdu. Hatta neredeyse yattı.
Ensesi normalde belinin olması gereken yerdeydi. Koma ise attığı dört adımda
kalmış ve hareket etmemişti.</span></p>

<p class="calibre15"><span class="calibre11">-<span>  </span><span>Nasıl ?</span> Fena değil,
değil <span>mi ?</span> Adam hayli zengin olmalı.</span></p>

<p class="calibre15"><span class="calibre11">-<span>  </span>Bilmiyorum Zo. Garip bir yer. Neyse, önceden
anlaşalım. En ufak bir rahatsızlık duyarsam derhal giderim. Sen de ya benimle
gelirsin ya da burada kalırsın. Tercih senin.</span></p>

<p class="calibre15"><span class="calibre11">-<span>  </span>Bence güzel bir ev ve adamda da hiçbir
gariplik yok.</span></p>

<p class="calibre15"><span class="calibre11">Zo
yanındaki siyah deriyle kaplı zigonun üzerinde duran uzaktan kumandayla
televizyonu açtı.</span></p>

<p class="calibre15"><span class="calibre11">Televizyonun
sesi çok açıktı. Demek ki, Zargana böyle seyrediyordu. Zo sesi kıstı ve
kanalları değiştirmeye başladı. Yüz kanalın üzerinde koşa koşa ilerledi.
Kanalların yansının uydu aracılığıyla seyredilebilen paralı bir pomo kanalına,
diğer yarısının ise <span>prodüktörlüğünü</span> Fred Quimby’nin
yaptığı döneme ait <i class="calibre20">Tom and Jerry</i> serilerini tekrar tekrar gösteren bir
çizgi film kanalına ayarlandığını gördü. Kanallar sırayla yerleştirilmişti. Bir
pomo, bir çizgi film kanalı. Uzaktan kumandanın kanalları ilerleten düğmesine
hızla basıldığında ortaya komik bir görüntü çıkıyordu. Biraz da hayal gücü
eklendiğinde, sarışın bir kadın, kedi Tom’un kuyruğunu emiyor<span>m</span>uş gibi görünüyordu. Zo kararını
verip sarışın aktrisin filminde durdu. Filmin yönetmeni <i class="calibre20">Üç Adam ve Bir Bebek</i>
filminden esinlenmese de, üç adam ve bir kadın koymuştu yuvarlak yatağa.
Çıkardıkları ses binlerce yıl önce piramitlerin inşaat alanında duyulan sese
benziyordu. <span>Çok ağır bir işi yapanların inlemeleri. </span>Koma
yorulmadığı halde oturma ihtiyacı duydu. Kanepenin en soluna bıraktı kendisini.
Rahat değildi. Ucunda oturuyordu kanepenin. Her an kaçmaya hazır gibi. Üst
kattan bazı sesler duyuldu. Dolap kapakları açılıp kapanıyor, bir odadan
diğerine geçiliyordu. Sonra, karışık sesler ayak seslerine dönüştü ve
merdivenin ahşap basamakları gıcırdamaya başladı. Koma kafasını çevirip
Zargana’ya baktı. Zo hâlâ televizyondaki sahneyle ilgileniyordu. Sevişeceği ilk
kadına aynısını uygulayacağına dair kendine söz verdiği, oyuncuların
gerçekleştirirken zevkten değil, hareketlerin zorluğundan ötürü terledikleri
bir sahneyi seyretmekle meşguldü. Hatta Playstation oynarken yaptığı gibi, bir
refleks sonucu başını çok az da olsa sağa sola çeviriyordu. Aktörlerin
başarısıydı tabiî ki izleyicinin bu tepkisi. <span>Her kasık
darbesinin karşısında çenesini oynatan bir seyirci. </span>Tebr<span>i</span>k etmek gerekiyordu filme katkısı
olan herkes<span>i</span>. Ancak, sahnenin
ve hareketin merkezindeki sarışına biraz daha dikkat edildiğinde, gözlerinde
bir depresyon belirtisi görülebilirdi. Bunun kaynağındaysa dört yıldır
kullandığı halüsinojen meskalin ve amfetamin <span>bazlı</span>
ecstasy’nin yattığını sadece yakın çevresi bilebilirdi. Ruhsal durumu
belirleyen serotoninin aşırı dozda salgılanmasına neden olan uyuşturucu, beyninde
serotonin yetmezliğine yol açmış ve kadını koyu bir karanlığın içine sokmuştu.
Zo’nun seyrettiği sahnenin çekimi bittiğinde, soyunma odasına gidip şahdamarını
keserek intihar ettiğinde, sette buna tek üzülen yönetmen oldu. Filmin
devamında, yine sarışın ve seyirciyi hayal kırıklığına uğratmamak için aynı
ölçülerde olan, ancak maske takmak zorunda kalan bir kadın oynadı. Ama bu kez
yönetmen de kendisine göre önlemler almıştı. Genç kadın ilk çekime elinde bazı
tahlillerle geldi... Serotoninli ya da serotoninsiz, gösteri devam etmeliydi.</span></p>

<p class="calibre15"><span class="calibre11">Zargana,
elindeki kıyafetleri yemek masasının üzerine bırakıp yine masanın üzerinden
aldığı bir kumandayla televizyonu kapattı. Zo’nun elektriklerin kesilmediğini
anlamasına kadar üç san<span>i</span>ye
geçti. Evinde iki televizyon kumandası olan bir adamın dave<span>t</span>ini bu kadar kolay kabul ettiği için
midesine kramp girdi. Ensesi terledi. Beresini çıkarıp dizinin üstüne koydu.</span></p>

<p class="calibre15"><span class="calibre11">-<span>  </span>Beyler, sizlere küçük hediyelerim var. Ancak
daha önce biraz konuşmamız gerekiyor.</span></p>

<p class="calibre15"><span class="calibre11">Zargana
gidip Koma’nın yanına oturdu.</span></p>

<p class="calibre15"><span class="calibre11">-<span>  </span>Size bir iş teklif ediyorum. <span>Bu sadece bir iş. </span>Her ne kadar birazdan duyduğunuzda size
öyle gelmeyecek olsa da, sadece pro<span>f</span>esyonel
bir ilişki.</span></p>

<p class="calibre15"><span class="calibre11">Zargana
yanlış kelimeyi kullanmıştı. İlişki kelimesinin Koma ve Zo’ya çağrıştırdıkları,
Schöneberg’deki yaşlı erkeklerin on dört yaşındaki esrarkeş çocuklara
sundukları tekliflere kadar uzanıyordu. Ama dinlemekten ve sakin olmaktan başka
çareleri de yoktu. Berlin’e dönemeyecek kadar uzaklaşmışlardı kentten. Zo
gözleriyle bir kül tablası aradı. Koma her gece jiletlediği sağ bileğindeki
kabuk tutmuş çizikleri pantolonunun üzerinden kaşımakla yetindi.</span></p>

<p class="calibre18"><span class="calibre11">-<span>  </span>Öncelikle, ne iş yaptığınızı ya da okula
gidip gitmediğinizi öğrenmeliyim.</span></p>

<p class="calibre18"><span class="calibre11">Zargana
Koma’yı üç aydır, Zo’yu on sekiz gündür takip ediyordu. Günlerini nasıl geçirdiklerini,
hangi şarabı tercih ettiklerini ve bir ay içinde ellerine geçen paranın miktarını
onlardan daha iyi biliyordu. Çünkü insan kendi hayatının içinde kaybolmuşken
nadiren dikkat eder sabah kahvaltısında kaç dilim ekmek yediğine. Zargana
sadece korkutmamaya çalışıyordu, kendisinden sekiz yaş küçük genç adamları
tanımıyormuş, misafirlerinin hayatlarını bilmiyormuş gibi davranıyordu. İlk
konuşan Zo oldu.</span></p>

<p class="calibre18"><span class="calibre11">-<span>  </span>Garsondum, ta ki yanında oturan geri zekâlı
gelip beni kovdurana kadar. Artık bir işim yok.</span></p>

<p class="calibre18"><span class="calibre11">Koma
nasıl bir yanıt vermesi gerektiğine karar verip yutkundu.</span></p>

<p class="calibre18"><span class="calibre11">-<span>  </span>Ben çalışmıyorum. Arada bir gittiğim ve
atılmak üzere olduğum bir okul var.</span></p>

<p class="calibre18"><span class="calibre11">Zargana
sanki büy<span>ü</span>k bir kabalık yapmış
gibi atıldı.</span></p>

<p class="calibre18"><span class="calibre11">-<span>  </span>Özür dilerim. Daha ne içtiğinizi sormadım. Ne
<span>istersiniz ?</span> Konyak, viski, votka, cin, bira?</span></p>

<p class="calibre18"><span><span class="calibre11">Koma’nın<span>  </span>aklı</span></span><span class="calibre11"> o güne kadar öğrendiği her şeyin kuşatmasında
olduğu için hâkim olamadığı bir ses tonuyla sordu.</span></p>

<p class="calibre18"><span class="calibre11">-<span>  </span>Hani içki içmiyordun? Neden evinde bu kadar
çeşit var?</span></p>

<p class="calibre18"><span class="calibre11">Zargana
bu çocukça soruyu yanıtladı.</span></p>

<p class="calibre18"><span class="calibre11">-<span>  </span>Her ne kadar dazlak bir faşiste benzesem de
onlardan biri değilim. Yani sırf ben içmiyorum diye misafirlerimin de içmesini
engelleyemem ya?</span></p>

<p class="calibre18"><span class="calibre11">Zo
esrarlı sigarasını yakmak için buna benzer bir cümle beklediğinden Zargana
sözünü bitirir bitirmez alevledi beresinin içinden çıkardığı Mary Jane’i. Önce
koyu bir duman, sonra da ağır bir çikolata kokusu yayıldı salona. Artık daha
dik oturuyordu Zo. Islahevinde şizofren bir Çinlinin tecavüzüne uğradığını
hatırlamıştı birden. Midesinde bir bulantı başladı. Tekrar içeri girip o Çinliyi
öldürmek istediğini düşündü. Adamın alnında sigara söndürdüğünü hayal etti. Ve
bunu o kadar derinden hayal etti ki, gerçekten yapmış gibi iyi hissetti
kendisini. Bulantısı bir ip yumağından tek bir düğüme dönüştü. Sonra o düğüm
de, küçükken babasıyla gittiği İtalyan sirkindeki adamın yaptığı gibi sihirli
bir biçimde çözüldü. Düz bir ipti artık zihni. Zargana’ya yanıt verdi.</span></p>

<p class="calibre18"><span class="calibre11">-<span>  </span>Bir bira çok iyi olur. Bir de kül tablası.</span></p>

<p class="calibre18"><span class="calibre11">Koma
kendini boş yere sıktığını düşünüyor ve sakinleşmeye çalışıyordu. Normal bir insanın
normal evine misafirliğe gelmişlerdi, birazdan, belki de çok para kazanacağı
bir iş teklifi alacaktı ve ortada kaygılanmasını gerektiren bir durum yoktu.
Konyak içmek istiyordu. Örneğin bir Courvoisier.</span></p>

<p class="calibre18"><span class="calibre11">-<span>  </span>Eğer Courvoisier varsa kesinlikle reddetmem.</span></p>

<p class="calibre18"><span class="calibre11">Zargana
yerinden kalkıp mutfağa doğru yürürken, arkasından ekledi.</span></p>

<p class="calibre18"><span class="calibre11">-<span>  </span>Müzik setin çok güzelmiş. Açabilir miyim?</span></p>

<p class="calibre18"><span class="calibre11">-<span>  </span>Bir dakika, dedi Zargana. Ben hallederim.
Karışık bir sistemi var.</span></p>

<p class="calibre18"><span class="calibre11">Koma
yanıt vermedi. Ev sahibinin, eşyalarına başkalarının dokunmasını istememesini
anlayışla karşıladı. Hatta normalliğin diğer bir ölçüsüyle karşılaştığı için
daha da sakinleşti. Gülümsedi. Tabiî, o an bir polis baskını olsa ve evdeki
parmak izleri toplansa Zargana’nınkiler ile kendisininkiler dışında hiçbir iz
bulunamayacağını bilemezdi. Zargana her ayın ilk pazartesi günü, elinde yeşil
bulaşık eldivenleriyle evdeki her nesneyi görünmez parmak izlerinden
arındırıyordu. Çok uğraşması gerekiyordu, ama zamanı vardı. Bibloları, fırının
düğmelerini, kap<span>ı</span> kollarını
teker <span>t</span>eker temizliyordu.
Temizliği yaparken hep aynı şeyi düşünerek eğlendirirdi kendini. <span>Elindeki bulaşık eldivenlerini. </span>Dünya üzerindeki bulaşık
eldiveni takan, kendi halinde bütün ev kadınlarının potansiyel birer katil
olabileceğini düşünerek gülerdi kendi kendine. Bulaşık eldiveni takmış bir
kadını kızdırmanın ölümcü<span>l</span>
olacağına inanırdı. Üzerinde “Ailemi seviyorum!” yazan önlükleriyle.</span></p>

<p class="calibre1"><span><span class="calibre11">yeni</span></span><span class="calibre11"> yıkanmış gömleklerine çilek
reçeli döktükleri için sekiz yaşındaki ikizlerini boğan, üstelik geride parmak
izi bırakmayan kadınları düşünürdü saatler süren temizlikleri boyunca.</span></p>

<p class="calibre18"><span class="calibre11">Zargana
geri döndüğünde, elleri misafirlerinin istedikleriyle doluydu. Hepsini üzeri
camla kaplı, metal ayaklı alçak masaya bırakıp müzik setinin yanma gitti. Tek
bir düğmeye bastı. Koma karışık sistemi seyretti ve sinirlendi. Müzik başladı.
Bang &amp; Olufsen’in hoparlörlerinden yükselen şarkı, 24 <span>ekim</span> 197<span>7</span>’de,
o zamanlar Chloe’nin tasarımcısı olan Kari Lagerfeld’in Paris’teki La Main
Bleue’de düzenlediği, ilerleyen saatlerde bir <i class="calibre20">fist fucking </i>gösterisiyle
skandala dönüşen, dünyanın para harcamaktan bunalmış zenginlerinin siyah
giyinerek geldiği Moratoire Noire adlı gecenin açılış parçasıydı. <span>Jim Morrison söylüyordu “The End’”i Tabiî, 1977’de La Main
Bleue’nün Paris’in en kötü semtlerinden birinde olduğu göz önüne alınırsa,
davetlilerin Rolls Royce’larının Thierry Mugler tarafından tasarlanmış kırmızı
ve dore ceketli yirmi iki görevli tarafından korunmak zorunda olması
anlaşılabilirdi, ama bu gece Koma ve Zo’yu korumak için kimse yoktu civarda. </span>Zargana’nın
karşısında yalnızlardı. Ödülleri ve cezaları o dağıtıyordu. Şimdilik bir
Courvoisier ile Heineken’i önlerine koymakla yetindi. Bir de mavi opal kül
tablasını. <span>Koma’nın<span> 
</span>yanına</span> gidip oturdu. İkisinin de yüzüne kısa bir süre baktıktan
sonra konuşmaya başladı.</span></p>

<p class="calibre18"><span class="calibre11">-
Ben tanıdığınız kimseye benzemiyorum. Kimseninkine benzer bir hayat
yaşamıyorum. Bir işim yok. Bir ailem yok. Bir köpeğim yok. Sadece bir ismim ve
bu gördüğünüz ev var. Bir arkadaşım ya da bir sevgilim de yok. Bunlara
hayatımın hiçbir döneminde sahip olmadım.</span></p>

<p class="calibre18"><span class="calibre11">Sustu.
Zo’nun sigarasının kokusu evin birinci katını yavaş yavaş ele geçirmeye
başlamıştı. Koma kadehinden sadece bir yudum almış ve kendine, gece boyunca
elindeki konyaktan bir kadeh daha içmeyeceğine söz vermişti. Çünkü bütün ruhu
ve aklıyla salonda olmak istiyordu. En ufak bir ayrıntıyı bile kaçırmamalıydı.
Göz ucuyla Zo’ya baktı. O da toparlanmış, geniş deri koltukta öne doğru
eğilmişti Zargana’nın söylediklerini daha iyi dinleyebilmek için. Jim Morrison,
“This is the end” dediği an uzun boylu adam tekrar başladı konuşmaya.</span></p>

<p class="calibre23"><span class="calibre11">-<span>  </span>Sizlerle bir oyun oynamak istiyorum. Aslında
çok basit bir oyun. Kaybedeni ya da kazananı yok. Sadece siz istediğiniz zaman
başlayacak ve yine siz istediğinizde sona erecek... Hepimi<span>z </span>küçük birer çocukken başka birinin
karakterine bürünmeyi istemişizdir. Başka biri gibi giyinip başka biri gibi
konuşmayı hayal etmişizdir. Gündelik hayatlarımızda yaşayamadığımız her şeyi o
karakterin görünmez hayatında yaşamışızdır.</span></p>

<p class="calibre23"><span class="calibre11">Zargana
yalan söylüyordu. Böyle bir çocukluk geçirmemişti. Kimseye özenmemiş, kimseye
de benzemeye çalışmamıştı. Ama misafirlerinin ilginç kişiliklerine rağmen o
hayalperest çoğunluğun içinde olduklarını düşünüyordu. Haklıydı.</span></p>

<p class="calibre23"><span class="calibre11">-<span>  </span>Kimimiz güç ve şöhreti, kimimiz de güzelliği
yaşamışızdır banyolarımızın aynalarına bakarak. Asansörlerde yalnız başımıza,
gözlerimizin önünden geçen katları seyrederken çok tehlikeli gangsterler ya da
dördüncü kez olimpiyat madalyasını almak için kürsüye çıkmayı bekleyen
sporcular gibi, ellerimiz arkamızda durmuşuzdur. Hepimizin kendimizden ve hayatımızdan
sıkıldığımız anlar olmuştur.</span></p>

<p class="calibre23"><span class="calibre11">Yavaş
konuşuyordu. Bir masal kitabı okur gibi. Küçük çocuklara güneş sistemini
anlatırmış gibi. Yorgundu Zargana. Anlaşılmadığı için bir cümleyi tekrarlamak
istemiyordu.</span></p>

<p class="calibre23"><span class="calibre11">-<span>  </span>Beyler, şimdi ben sizin içinizdeki o küçük çocuklara
bir teklif sunuyorum. Hiçbir işte kazanamayacağınız bir para karşılığında başka
birisine dönüşme hayalinizi gerçekleştirmek istiyorum.</span></p>

<p class="calibre23"><span class="calibre11">Koma
ve Zo birbirlerine bakarak gülmeye başladılar. Zargana’nın deli olduğunu
düşünüyorlardı. <span>Ya deli ya da tiyatro yönetmeni. </span>Ağızlarındaki
tebessümü bozmadan dinlemeye devanı ettiler.</span></p>

<p class="calibre23"><span class="calibre11">-<span>  </span>Ancak, bu işin geçmişteki tecrübelerinizden
tek farkı, sadece benim hayalimdeki karakterlerin hayat bulması olacak. Yani
her şeyi ben belirleyeceğim. Siz de oynayacaksınız.</span></p>

<p class="calibre23"><span class="calibre11">Zo
dayanamayıp sordu.</span></p>

<p class="calibre23"><span class="calibre11">-<span>  </span>Film mi <span>çekiyorsun ?</span></span></p>

<p class="calibre23"><span class="calibre11">-<span>  </span>Öyle de denebilir. Ama kamera olmayacak.
Belki de kameralar sadece gözlerimiz olacak demeliyim. Bir sahne olmayacak.
Dekor yok. Sadece benim çizdiğim karakterler ve hayat var. Her hafta size bir
senaryo vereceğim. Tabiî ki, bunun yanında doğaçlama gücünüze de güveniyorum.
Gerçeğin süslenmiş taklidi olacak. Belki de gerçeğin ta kendisi. Ne fark eder?</span></p>

<p class="calibre18"><span class="calibre11">Zo’nun
ilgisi oltanın ucundaki balık gibi çırpınıyordu. Daha önce hiç duymadığı bir
oyunun içine girebilme olasılığı bile heyecanlanmasına yetmişti.
Heyecanlandığında hep yaptığı gibi <span>ayak uçlarına</span> basıp
dizlerini zıplatmaya başladı. Koma’nın dikkati bir aşağı bir yukarı giden
dizlere kaydı. Gözlerini tekrar, yanında oturan Zargana’ya çevirip sordu.</span></p>

<p class="calibre18"><span class="calibre11">-<span>  </span>Ne kadar <span>kazanacağız ?</span></span></p>

<p class="calibre18"><span class="calibre11">-<span>  </span>Senaryo başına üç bin mark. Yani ayda on iki
bin mark. Tabiî, bütün masraflar ve kostümle de benden.</span></p>

<p class="calibre18"><span class="calibre11">Zargana
sustu. İki saniye geçti. Zo kendisinden ne istendiğini tam olarak anlamamıştı.
Daha açık bir anlatıma ihtiyacı vardı. “Kabul ediyorum” dedi. Babasının
istediği gibi üniversiteye girse ve mezun olduğunda bir iş bulsa bile ayda on
iki bin mark ka<span>z</span>anamayacağını
biliyordu. Matematiği kuvvetli değildi, ama çıkarlarını hesaplamasını iyi
bilirdi.</span></p>

<p class="calibre18"><span class="calibre11">Zargana,
biraz acele verilmiş bu yanıt karşısında sessiz kaldı. Komaya bakmaya devam
etti. Esas avlaması gereken yanında oturuyordu çünkü. Av konuştu.</span></p>

<p class="calibre18"><span class="calibre11">-<span>  </span><span>Peki</span> sen ne
yapacaksın biz oynarken?</span></p>

<p class="calibre18"><span class="calibre11">-<span>  </span>Seyredeceğim. Yanınızda olmasam bile
duyacağım. Kentin bir yerlerinde her harfini benim yazdığım konuşmaların
yapıldığını bildikçe kendimi iyi hissedeceğim. Şunu hiçbir zaman unutmay<span>ı</span>n: bu sadece bir oyun. Bir roller
oyunu. Korkulacak hiçbir şey yok. İstediğiniz zaman vazgeçip bırakabilirsiniz.
Sadece zamanınızı ve hayal gücünüzü istiyorum sizden.</span></p>

<p class="calibre18"><span class="calibre11">“İçinizdeki
küçük canavarları uyandırmak istiyorum” diyecekti, ama misafirlerini ikna
etmeye bu kadar yakınken kaygılandıracağını düşünerek cümlesinin sonunu de<span>ğ</span>iştirmişti. Koma yıllar sürecek bir
sözleşme imzalayacakmış gibi, aklına en zekice sorulan getirmeye çalışıyordu.
Pişman olmak istemiyordu. Çünkü şimdiye kadar hiç pişman olmamıştı. Pişman
olmanın ağızda nasıl bir tat bıraktığını bilmiyordu, ama acı olduğundan emindi.
Oysa Zargana her sabah uyandığına pişman oluyor ve ölümsüzlüğün sırrının bir an
önce bulunmasını, böylece kendini binlerce kez öldürebilmenin zevkini yaşamak
istiyordu. Garip <span>i</span>stekleri
vardı. Ama zaten kendisi de kabul ediyordu garip biri olduğunu. Jim Morrison
altıncı kez aynı şarkıyı söylüyordu. Müzik setinin karışık bir sistemi olduğuna
ikna olan Koma sordu.</span></p>

<p class="calibre15"><span class="calibre11">-<span>  </span>Hangi saatler arasında olacak çalışmalar?</span></p>

<p class="calibre15"><span class="calibre11">Özellikle,
işi kabul edip etmediği anlatılamayacak biçimde yöneltiyordu sorularını. Tam
olarak gözünün önüne getiremediği oyunun açık taraf<span>l</span>arını bulmaya çalışıyordu sadece.</span></p>

<p class="calibre15"><span class="calibre11">-<span>  </span>İstersen artık buna çalışma de<span>m</span>eyelim. Oyun demek daha doğru olur.
Belli saatleri olmayacak. Yani size her an ihtiyacı olabilir oyunun. Senaryolar
yirmi dört saatlik yazılacak çünkü. Oyunun sizi yorabilecek ve ailelerinizle,
arkadaşlarınızla, sevgililerinizle ilişkilerinizi etkileyecek olan tek kısmı da
bu. Bazen günlerce oyunun dışında kalacaksınız, bazen de yirmi dört saat
boyunca rolünüzü oynayacaksınız.</span></p>

<p class="calibre15"><span class="calibre11">Koma
bir açık yakaladığına, işi reddetmesi için bir neden bulduğuna inanıp
gizleyemediği bir heyecanla sordu. Rakibini nasıl mat edeceğini anlayan aceleci
ve acemi bir satranç oyuncusunun elleri gibi, Koma’nın sesi de titreyerek
çıkıyordu.</span></p>

<p class="calibre15"><span class="calibre11">-<span>  </span><span>Peki</span> oyunda
olmadığımız süreler içinde de para alacak mıyız?</span></p>

<p class="calibre15"><span class="calibre11">Soru
Zo’yu içine girdiğ<span>i</span> hayal
dünyasından çıkarmıştı. Şimdi yine ıslahevindeki Çinliyi düşünüyordu.
Ensesindeki soya kokan nefesi hatırlamıştı. Uyumadan önce Çinliye yapmak
istediği işkenceleri düşünerek rahatlatırdı kendisini, ama şimdi zamanı değildi
kopan etlerin rüyasını görmenin.</span></p>

<p class="calibre15"><span class="calibre11">-<span>  </span>Evet, dedi Zargana, kayıtsız bir sesle.</span></p>

<p class="calibre15"><span class="calibre11">Teklifinin
sadece para kısmıyla ilgilenilmesini utanç verici buluyordu. Aşağılık bir
tepkiydi yanındaki adamın verdiği. Ama Zargana zaten kendi hayatının da
aşağılık olduğunu düşündüğünden böyle bir işe giriştiğini hatırlayıp önemsememe<span>s</span>i gerektiğini<sup class="calibre24">1</sup> karar
verdi.</span></p>

<p class="calibre15"><span class="calibre11">Zo,
her dört dakikada bir gözünün önüne gelen Çinliyi öldürdüğü takdirde cesedi ne
yapacağını düşündü. Stef adındaki kız arkadaşının evinin bodrumu uygun
olabilirdi. Ama birden, polislerin bodruma girdiğini, cesedi topraktan çıkardıklarını,
kendisini de kelepçeleyip götürdüklerini gördü zihnindeki sinema perdesinde.
Mahkemede savunurken gördü kendisini. Zihni karardı. Tek bir kelime belirdi
beyin hizasında: yasallık.</span></p>

<p class="calibre15"><span class="calibre11">-<span>  </span>Bak, benim polislerle başım yeterince dertte.
Eğer bu işin ya da oyunun, her neyse işte, yasal olmayan bir yanı varsa ben
yokum, dedi.</span></p>

<p class="calibre15"><span class="calibre11">Ortaya
kendisininkilerden daha gerçekçi ve yararlı bir soru atıldığı için, Koma
kendine kızdı. Hep çevresindeki herkesten daha zeki olduğunu düşündüğünden, eve
döner dönmez ayak bileğini her zamankinden fazla keseceğine söz verdi içinden.</span></p>

<p class="calibre15"><span class="calibre11">-<span>  </span>Merak etme, dedi Zargana. Oyunda yasal
olmayan tek şey senin elindeki sigara olacak.</span></p>

<p class="calibre15"><span class="calibre11">Koma
yanıtın zekiliği karşısında ikna olmuştu. Zargana’ya böyle bir oyunu neden
oynatmak istediğini asla sormayacaktı. Çünkü sorsa da tatmin edici bir yanıt
alamayacağını anlamıştı. Hem yanındaki adam çok karmaşık bir düşünce sistemine
sahipti, hem de bir işe girmeden önce nedenini sormak, içindeki Marlon
Brando’ya ihanet etmek olurdu. Aklının bir yanı işi tamamen reddederken diğer
yanı oyunun içine girmek için yalvarıyordu. Onun için, salondaki koltuğa
oturduğundan ve teklifi duyduğundan beri tedirgindi. Yanlış giden bir şeyler
olduğunu hissediyor, zekâsının her türlü sorunu çözeceğine inandığından
aleyhine olacak her şeyi tespit edebileceğini düşünüyordu. Aklının retçi yanı,
yani ailesinin arada bir de olsa söz geçirebildiği yanı, günahlara ve her türlü
yeniliğe uçarak giden yanına yenilmişti. Aslında Koma’nın kafasının içindeki o
kadar da olağanüstü bir mücadele değildi. Dünya üzerinde insan aklının hüküm
sürdüğü günden beri kötünün iyiyi öldürmesi kadar sıradandı. Ölümün, hayatın
katili olması kadar...</span></p>

<p class="calibre15"><span class="calibre11">Koma
kararını açıklamadan önce konyağın son damlasını da boğazına akıttı. Kadehini
masaya koydu. Zargana’nın gri gözlerine bakarak konuştu. İlk kez bir iş
görüşmesi yapıyor ve ilk kez bir iş teklifini kabul ediyordu. Önemli bir andı.
İlk haftalığıyla ensesine bir dövme yaptıracağını düşündü. “KOMA” yazdıracaktı
ensesinin tam ortasına. Dövmesini tam olarak, şeytanın satın aldığı ruhları
bedenlerden çekip çıkardığı noktaya yaptıracağı düşünülürse, “SATILDI”
yazdırması daha uygun olurdu.</span></p>

<p class="calibre23"><span class="calibre11">-<span>  </span>Oyunu kabul ediyorum.</span></p>

<p class="calibre23"><span class="calibre11">Gri
gözlü adamın ağzı dikişi patlamış bir yara gibi açıldı yüzünde. Zargana güldü.
Uzun zamandır ilk kez. Yakışıklı değildi. Çirkin değildi. Gülünce biraz da olsa
insana benzemişti. Ama bu uzun sürmedi. Dikti yarasını. Artık bir sigara
içebilirdi. Koma’dan istedi.</span></p>

<p class="calibre23"><span class="calibre11">-<span>  </span>Bir sigaran var <span>mı ?</span></span></p>

</div>




</body></html>
