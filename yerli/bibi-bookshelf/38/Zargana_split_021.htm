<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_20"/>
</span>

<p class="MsoNormal2"><span class="calibre11"><span> </span></span></p>

<p class="calibre18"><span> </span></p>

<p class="calibre18"><span class="calibre11">Kullandığı
arabanın direksiyonunu hafifçe sağa çevirdi. Artık senaryo vermediği Rio’nun
Fuscha’yla paylaştığı evin önündeydi. Birazdan sabah yürüyüşlerini
yapacaklarını biliyordu. Yarım saat sonra, beklediği iki adamı binanın
kapısından çıkarken gördü. Rio’nun gözlerinde lens olup olmadığınıysa tıpkı
Fuscha gibi önemsemedi. Arabadan inmedi. Sadece iki âşık adamı seyretti.
Kaldırımdaki insanların arasında yok olana dek arkalarından baktı.</span></p>

<p class="calibre18"><span class="calibre11">Black
Sun’ın spotları geceden beri yandığı için hayli ısınmıştı. Işıkları söndürmeyi
unutmuş olan barmen içerideki kalabalığın dağılmasını bekliyordu umutsuzca. Bo
dışında herkesin uykusu vardı. Ama o bağırmaya devam ediyordu. Ona da senaryo
vermiyordu Zargana. Bırakmıştı kuklaları kendi haline. Black Sun’ın camından
içeriyi seyretti. <span>Okuldaki ilk gününde bahçedeki çocuğunu
gizli gizli seyreden bir baba gibi. </span>İndirdi ayağını gaz pedalına.</span></p>

<p class="calibre18"><span class="calibre11">Cerceuil
Rouge’un sandalyeleri masaların üstüne ters çevrilerek yerleştirilmişti. İki
garson yerleri silmekteydi. Yıllardır bin bir Zargana senaryosuna dekor olmuş
yer şimdi gecenin kirinin temizlendiği sıradan bir bar gibi duruyordu. Zargana
Alsace-Lorraine’li Pa-ul’ün kuzeni Daniel’i gördü. Barın arkasında akordeon
çalıyordu. Kimse onu dinlemiyordu. Orada da fazla durmadı. Tekrar indirdi
ayağını gaz pedalına.</span></p>

<p class="calibre18"><span class="calibre11">Sachs’ın
önünden de geçmeyi düşündü önce. Ama <span>s</span>onra
vazgeçti. Rigon’un ölümü nedeniyle kulübün geçici bir süre için kapatıldığını
hatırladı. Tekrar ne zaman açılacaktı? Zargana gülümsedi. “Rigon döndüğünde”
diye fısıldadı yeni yeni başlayan yağmur damlalarını camdan temizleyen
silecekleri gözleriyle takip ederken, “Rigon döndüğünde Sachs da açılır.” Bir
filmde gördüğü aktörün sırtındaki dövme geldi aklına: “Şu an yağıyorum, görüyor
musun? Boşalırken çıkardığım sesi soruyordun. Göğün gürlemesini bekle,
duyarsın.” Her yağmur yağdığında bu küçük şiiri hatırlardı.</span></p>

<p class="calibre18"><span class="calibre11">Hangi
yolların kapalı olduğunu biliyordu. Onun için arka sokaklardan gitmeyi daha
uygun buldu. Almanya’nın ulusal bayramının kutlandığı tarih olan üç ekimde
insanlar geldikleri kentlerin renklerini ve sembollerini taşıyan yöresel kıyafetlerle
şiddetlenen yağmura rağmen caddeleri doldurmuş yürüyorlar, Berlinliler de
gözlerinin önünden geçip giden korteji alkışlıyorlardı...</span></p>

<p class="calibre18"><span class="calibre11">Zargana,
birazdan önüne park edeceği binanın kapılarının bütün resmî kurumların kapalı
olduğu bir günde seyrek de olsa açıldığını biliyordu. Berlin’in dışına çıktı.
Otoban boş denecek kadar az araba taşıyordu sırtında. İkinci sapaktan girdi.
Radyoyu açtı. Lou Reed, arabanın sekiz ayrı hoparlöründen taşan bir şarkı
söylüyordu: “Berlin”. Şarkıcının, başladığı kelimeyi bitirmesine izin vermedi.
Radyoyu kapattı. Kırmızı tuğlalı büyük bir binanın önüne gelene kadar da
durmadı. Binaya girmek istemiyordu. Arabadan inip bir sigara yaktı. Birkaç adım
atıp kaportaya yaslandı. Beklemeye başladı. Üç saat içinde dokuz sigara içti ve
ıslandı. Onuncu sigarayı da yakacaktı ki, binadan çıkan birinin kendisine doğru
yürüdüğünü gördü. Daha yakmadığı sigarayı ve penis biçimindeki çakmağı yere
attı. Kendisine yaklaşan insan caddeyi geçmek için sağına soluna baktı. Gelen
bir araba olmadığından emin olunca yürüdü. Zargana’nın yarım metre yakınına
gelip durdu. Elindeki valizi yere bırakıp uzun boylu adama sarıldı. Aralarında
uzun mesafeler olan dört araba geçti yanlarından. Birbirlerinden ayrıldılar.
Konuşmadılar. Arabaya binip otobana çıkan yola girdiler. İki tabela yırttı
yolu. Biri Berlin’e gidiyordu. Öbüründeyse, “Diğer Yönler” yazıyordu.
Direksiyon sağa kırıldı.</span></p>

</div>




</body></html>
