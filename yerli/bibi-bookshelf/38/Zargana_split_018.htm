<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_17"/>
</span>

<p class="MsoNormal2"><span class="calibre11"><span> </span></span></p>

<p class="calibre15"><span class="calibre11">Malikânenin
bahçesini çevreleyen duvardan aşağı kendini bırakan iki çift <a name="OLE_LINK32" class="pcalibre pcalibre1" id="OLE_LINK32">ayak sokağın </a>taşına değdiği an koşmaya başladı. Ne de
olsa ayakların sahipleri kısa sürede birçok suç işlemişlerdi ve bir yerden bir
yere giderken koşmak yakalanmamanın en iyi yoluydu. On iki yaşındaki bir
oğlanla romantik bir gece geçirmek isterken ilaçla bayıltılıp soyulan adamsa
utancından ne polise, ne de arkadaşlarına olayla ilgili tek bir kelime
söyleyebildi. Sadece psikiyatrı, çocuğun yaşını ve cinsiyetini duyduğunda kaş<span>l</span>arını ka<span>l</span>dırıp burnunun ucundaki yakın gözlüğünün üzerinden ona uzun
uzun baktı. Taze bir sorunla karşısına çıkan eski hastasına sevindiğini belli
etmemek için önündeki kâğıda bir şeyler yazıyormuş gibi yaptı. Aslında
gerçekten de bir şeyler yazdı. Ama bunlar harf değil rakamdı. On iki yaşındaki
oğlanlarla sevişmek isteyen bir adam en azından altmış <span>terapi</span>
seansı demekti. Altmış ile seans ücretini çarpmak içinse hesap makinesine
ihtiyacı olduğundan hastasının gitmesini beklemek zorunda kaldı.</span></p>

<p class="calibre15"><span class="calibre11">-<span>  </span>Şurada biraz dinlenelim. Hem bir şeyler de
yeriz<span>.</span></span></p>

<p class="calibre15"><span class="calibre11">Zargana
başını salladı. Kadın satarak yaşayan bir insanı öldürmüştü. Bir adam
pantolonunun üstünden de olsa bacaklarını okşamıştı. Aynı adamın Malibu’suna
Betty’nin gizlice eline sıkıştırdığı san hapı atmış ve tam yatak odasının
kapısına geldikl<span>e</span>r<span>i</span>nde elinden tutan el kopup siyah
mermerden zemine yapışmıştı. Kadife bir pantolonun cebinden altı yüz seksen
mark çıkarmıştı. Ama bu ona okyanustan batık çıkarmak kadar zor gelmişti.</span></p>

<p class="calibre15"><span class="calibre11">-<span>  </span>Yesene. Ne bekliyorsun?</span></p>

<p class="calibre15"><span class="calibre11">Başını
kaldırıp ağzından çok daha büyük bir lokmayı çiğnemeye çalışan Betty’ye baktı. <span>Sonra da önündeki tabağa. </span>Pide arası döner. Pideyi açıp
içindek<span>i</span> etleri tek tek yemeye
başladı. Gözleri Betty’deydi. Ama gördüğü Betty değil, kendisiydi.</span></p>

<p class="calibre15"><span class="calibre11">-<span>  </span>Çok iyi bir iş başardık küçük dostum. Çok
iyi! Şimdi de kalacak bir yer bulmalıyız. Artık hayat boyu beraberiz. Hiçbir
sorun kalmadı. <span>Sen, ben ve para. </span>Bir otel biliyorum.
Çok pahalı değil. Rahattır.</span></p>

<p class="calibre15"><span class="calibre11">Rahat
kelimesi Zargana’ya ailesinin evindeki yatağı hatırlattı. Üzerinde Iron
Maiden’ın <span>maskotu</span> Eddie’nin yüzü olan yatak örtüsünü
düşündü. Evini özleyip özlemediğini bilmiyordu. Seyrettiği ve sürekli hareket
eden yüz birden yok oldu ve yerini siyah bir tişörtün altından görünen bir
göbek deliği aldı. Betty kalkmıştı. Kendisi de kalkmak için sandalyesini geri
itti, ama Betty’nin, “Sen otur, ben tuvalete gidiyorum” demesi üzerine masayı iki
eliyle tutarak kendini içinde sadece pide kalmış olan tabağa doğru çekti.
Gözlerini kırpmadan bakmaya başlamıştı yeniden. Bu kez görüş alanını mavi
kazaklı bir sırt işgal ediyordu. Betty’nin sandalyesinin arkasında oturan
şişman adamın geniş sırtı. Düşündü. Yaptıklarını, hissettiklerini, Betty’yi,
hatırladığı her şeyi. Önündeki boş pidenin ağzındaki karanlığın içinde seyretti
kendisine sonsuzluk gibi gelen sokaktaki birkaç günlük hayatım. Ellerini
tabağın iki yanına koyup yüklendi üzerlerine. Bir sonraki hareketine dair ipucu
taşıyan en küçük bir işaret yoktu gözlerinde. Ellerini ceplerine sapladı.
Hiçbir eşyaya ve hiç kimseye dokunmak istemiyordu. Masaların arasından geçerken
bir kadının sandalyesine astığı çantasını düşürdü. Kadın dönüp çocuğa baktı, ama
Zargana yürümeye devam etti. Kapıya üç adım kala bir yüzle karşılaştı. Betty,
Zargana ile çıkış arasında duruyordu. Çocuk karşısında duran kızı olanca
gücüyle itip kapıdan dışarı çıkabilir ve bacaklarını koparacak kadar açıp
karanlığın içine koşabilirdi, ama yapmadı. Betty’nin sol elinin gösterdiği yöne
bakmayı ve ağzından çıkanları dinlemeyi tercih etti.</span></p>

<p class="calibre15"><span class="calibre11">-<span>  </span>Bak, tuvaletler şu tarafta.</span></p>

<p class="calibre15"><span class="calibre11">Hollywood
filmlerinin kurallarından biri gereğince kameranın üç saniyeliğine bile olsa
tek başına gösterdiği bir nesnenin hikâyenin ilerleyen dakikalarında
kullanılacağından nasıl emin olunursa, Zargana’nın içindeki Betty’yi terk etme
isteğinin de bir gün mutlaka yeniden su yüzüne çıkacağı bir gerçekti. Belki bu
gece kaçmamıştı <span>ama,</span> âşık olduğu kızı bırakma fikrinin
aklından bir daha ne zaman geçeğini de kimse bilemezdi. Tıpkı Betty’nin
kendisinden dört yaş küçük bir çocukta ilgi çekici ne bulduğunu kimsenin
bilemeyeceği gibi.</span></p>

<p class="calibre15"><span class="calibre11">Girdikleri
otelin kapısının kanatlarından birinde “HOTEL”, diğerinde “FALL İNN” yazıyordu.
Hotel Richmont’u gören gözler burada kamaşabilirdi çünkü <span>resepsiyonunda</span>
kravatlı iki adam, lobisindeyse kahverengi deriden bir koltuk takımı
durııyordu. Üzerinde çizgi film kahramanı kedi Tom’un desenlerinin’ olduğu bir
kravat takmış olan resepsiyonist, çocukları fark edip dayandığı bankoya
yaklaşmalarını seyretti. Gerçekten de iyi görünmüyorlardı. Zargana evden
kaçtığı günden beri Cezayirlilerin yırttığı pantolonu giyiyordu, üstünde de
Betty’ye ait siyah bir kazak vardı. Sadece yeni aldığı ayakkabıları ve gri
gözleri parlıyordu. Betty dizleri yırtık, dar bir kot pantolon, üzerine de
fermuarını çenesine kadar çektiği, kolları saçaklı siyah bir deri ceket
giymişti. Onun ayakkabıları yanındaki çocuğunkiler kadar ışık saçmıyordu, çünkü
giyilmekten içlerindeki ayakların biçimini almış iki kalın çoraba dönüşmüştü.</span></p>

<p class="calibre15"><span class="calibre11">Dokuz
yaşındaki oğlunun hediye ettiği kravatı takmış olan adam gördüğü ikili
karşısında sadece bir sızı hissetti içinde. Kalbi ile midesi arasında bir sızı.
Küçük bir yırtılmaya benziyordu bu duygu. Cüzamlı biri görüldüğünde hissedilen
ürpermeye benzeyen bir duygu. Önce hemen kovmayı düşündü çocukları. “Çıkın,
haydi! Haydi!” demeyi. Ama insanın cüzamlının yüzüne bakmaya alıştığı o birkaç
saniyelik sürede fikrini değiştirip ne isted<span>i</span>kler<span>i</span>ni
öğrenmeye karar verdi.</span></p>

<p class="calibre15"><span class="calibre11">-
Evet çocuklar?</span></p>

<p class="calibre15"><span class="calibre11">Betty
dirseklerini bankoya yerleştirip yüzünü adamınkine yaklaştırdı. Adam doğruldu
ve ellerini arkasında birleştirdi. Eğer</span></p>

<p class="calibre1"><span class="calibre11">Betty
vücut dilinden anlasaydı otelde bir oda ayarlamak için yapabileceği iğrenç
tekliflerin hiç de gerekli olmadığını anlardı.</span></p>

<p class="calibre15"><span class="calibre11">-<span>  </span>Kardeşim ve ben bir oda istiyoruz.</span></p>

<p class="calibre15"><span class="calibre11">Adam
hemen yanıt vermedi. Kıza bakmaya devam etti. Küçük kardeşi görmek için olduğu
yerden sağa doğru uzandı ve önündeki vücudun arkasına saklanmış sarışın çocuğu
gördü. Gözlerini tekrar Betty’ye çevirdiği an birden ellerini beline koyup yeni
uyanmış gibi gözlerini kırpıştırarak sordu.</span></p>

<p class="calibre15"><span class="calibre11">-<span>  </span>Ne kadar <span>kalacaksınız ?</span></span></p>

<p class="calibre15"><span class="calibre11">Betty
odayı tutmak için Çinliye hediye ettiğini komik kravatlı adama da sunmayı
içeren planını bozduracak, bu hiç beklemediği yanıt karşısında şaşırıp sahte
gülümsemesini sildi.</span></p>

<p class="calibre15"><span class="calibre11">-<span>  </span>Bilmiyorum. Herhalde birkaç gün kalırız.</span></p>

<p class="calibre15"><span class="calibre11">Bu
kez gülümseme sırası adamdaydı.</span></p>

<p class="calibre15"><span class="calibre11">-<span>  </span>Tamam, dedi başını birkaç kez hafifçe
sallayarak. Kendisinin haberi yoktu, ama şu an için kalbi ile midesi arasındaki
rahatlamayı yüzyıllar önce XIV. Louis de hayatını bağışladığı suçluların
karşısında hissetmişti.</span></p>

<p class="calibre15"><span class="calibre11">Kısa
yanıtlar isteyen soruların olduğu bir kâğıdı doldurdular ve uzatılan anahtarın
açacağı kapıyı aralamak üzere asansöre bindiler. Yaşlı komi burnundan nefes almayı
bırakıp bu işi ağzına devretti. Çünkü iki çocuk da dayanılmaz bir ter kokusu
yayıyordu çevrelerine. Çocukların kendisine bahşiş vermeyeceğini bildiğinden
Zargana’nın eline çantayı tutuşturup asansörden sadece sol elini ve kafasını
çıkararak:</span></p>

<p class="calibre15"><span class="calibre11">-<span>  </span>Sağdaki dördüncü kapı, dedi.</span></p>

<p class="calibre15"><span class="calibre11">Üzerinde
kırmızı bir telefonun durduğu komodinin iki tarafındaki iki yatak karşıladı
çocukları. Aynı anda akıllarına gelen hareketi konuşmadan yaptılar. Aradaki
komodini pencerenin yanına taşıyıp yatakları birbirine yapıştırdılar. Sonra
Betty Zargana’yı elinden tutup artık çift kişilik olan yatağın ayakucuna
getirdi. Zargana, Betty’nin ne düşündüğünü anladı. Sırtlarını yatağa dönüp üç
saniye boyunca birbirlerine baktılar. Sonra da aynı anda gülüp geriye doğru
zıplayarak fırlattılar kendilerini yatağa. İki kez yükselip alçaldılar yaylı
yatağın üzerinde. Güldüler. Naser’in iki parmağıyla sıkarak mor bir renge
buladığı sağ bacağına rağmen Zargana güldü. Soydukları adamın bahçe duvarından
atlarken derisini yüzdüğü sol bileğine rağmen Betty de güldü. Çünkü onlar,
hiçbir şeyi unutmasalar bile iki çocuktular ve gülmek üzere ağızlarını açmak
için fazla bahaneye ihtiyaçları yoktu. Bir trenin yavaşlaması gibi ağır ağır
silindi gülümsemeleri. Çölün ortasındaki bir istasyona benzedi yüzleri. <span>Yalnız ve korkak. </span>Sarıldılar birbirlerine. Başka kimseleri
yoktu çünkü. Şimdiyse sadece korkuları kalmıştı. Yalnız olmadıklarını
biliyorlardı çünkü kolları doluydu. Uyudular.</span></p>

<p class="calibre18"><span class="calibre11">Koridorun
sonundaki odadan çıkarken, iterek yürüttüğü, temizlik malzemeleri taşıyan tekerlekli
dolabın köşesini yanlışlıkla duvara çarpan mavi önlüklü kadın, çıkardığı
gürültüyle gri gözlü bir çocuğu uyandırdığını tabiî ki bilmiyordu. Ama Zargana
hayatı boyunca Betty’nin yanında şu an yatmakta olduğu yatakta
yaşayabileceğinden emindi. Gözkapaklarını bunu düşünerek kaldırmıştı. Kepengini
yeni açmış, iflasın eşiğindeki bir mağaza sahibi gibi çocuk da iyi hissediyordu
kendini, bir gün daha açabildiği için gözlerini. Yanında uyuyan kızın, üstten
üç düğmesinin açılmış gömleğinin iki yakasının birbirinden kopmasını fırsat
bilip çıplak gözle görülmek üzere kendini dışarı atmış sol göğsünü seyretti bir
süre. Önce dokunmak için elini yaklaştırdı. Sonra korktu birden. Yapamadı.
Sadece kızın yumuşak derisinin bir santimetre üzerinde gezdirdi elini. Küçük
patikalardan gitti küçük eli. Havada asılı görünmez patikalardan geçti.
Gözlerini tekrar kızın yüzüne götürdüğünde her nefes alışında çok az da olsa
açılan burun deliklerini gördü. Zargana o sabah Betty’ye tekrar âşık oldu.</span></p>

<p class="calibre18"><span class="calibre11">-<span>  </span>Bugün ne yapmak istersin? <span>diye</span>
sordu Betty, kahvaltı yaptıkları masanın üzerinde duran portakal sularından
hangisin<span>i</span>n kendininki olduğunu
düşünürken.</span></p>

<p class="calibre18"><span class="calibre11">-<span>  </span>Bilmem. <span>Sen ne istersen.</span></span></p>

<p class="calibre18"><span class="calibre11">Zargana
öğreniyordu. Âşık olunanla yapılan şeyin hiçbir değerinin olmadığını yazıyordu zihnine
silinmez bir mürekkep<span>l</span>e.
Yapılan işlerin, gidilen yerlerin sadece âşık olunanın dışındaki insanlarla
birlikteyken önemli olduğunu öğreniyordu. Çünkü kendi dışındaki bir varlıktan
sırf nefes alıyor diye zevk alınabildiğini görüyordu ilk kez. Betty hiçbir şey
yapmasa bile, sadece içine oksijen çekerek mutlu edebilirdi Zargana’yı. Bir de
parklarda el ele yürümeleri gerekmezdi. Hatta birbirlerine dokunmaları bile
gereksizdi. Sadece var olduklarını göstermeleri yeterdi aşkı yaşayabilmeleri
için. Ama Betty, Zargana’ya kıya<span>s</span>la
çok daha normal bir çocuktu.</span></p>

<p class="calibre19"><span class="calibre11">-<span>  </span>Bugün seni bir yere götüreceğim. Çok hoşuna
gidecek, dedi.</span></p>

<p class="calibre19"><span class="calibre11">Bardaklarını,
içlerinde tek bir portakal suyu damla<span>s</span>ı
kalmayıncaya kadar ters tuttular. Aynı anda masaya koydular boş camları. Aynı
anda ittiler kendilerini geriye doğru. Kalkıp yürüdüler otelin kapısına. Komik
kravatlı adam yoktu. Gece mesaisi yerini gündüze bırakmıştı. Sadece bir saniye
için hayatın da mesaisi olması gerektiğini düşündü Zargana. Yani yaşanacak
zamanın tercih edilmesi gerektiğini. <span>Gece ya da gündüz. </span>İkisini
birlikte yaşadığı için mutsuzdu insan. Kaldıramıyordu aynı hayatın içinde hem
geceyi hem gündüzü. Onun içki uyku vardı belki de. Ve onun için bu kadar
mutsuzdu belki de uyuyamayan insanlar.</span></p>

<p class="calibre19"><span class="calibre11">Otelin
kapısından dışarı iki adım atmışlardı ki, Betty yoldan geçmekte olan bir
taksinin önüne atladı. Arka koltuğa oturdular. Şoför bir Türk’tü. Adı yazıyordu
taksimetrenin altındaki küçük kâğıtta.</span></p>

<p class="calibre19"><span class="calibre11">-<span>  </span>Falkensee’ye gideceğiz, dedi Betty.</span></p>

<p class="calibre19"><span class="calibre11">Zargana
dizini kızın dizine yasladı. Başını kızın omzuna yaslamış gibi iyi hissetti
kendini. Hayatının bir ucundan tuttuğu için seviyordu Betty’yi. Böylece daha
hafif oluyordu hayatı. Atılan her adımın nereye basılacağına karar vermekten
yorulduğu ve zihninde taşıdığı haya<span>t</span>
çok ağır olduğu için seviyordu Betty’yi. Ağır bir çantayı iki kişi
taşıyorlardı. Bu arada da konuşuyorlardı.</span></p>

<p class="calibre19"><span class="calibre11">-<span>  </span>Şimdi gideceğimiz yerde biraz garip şeyler
göreceksin. Ama korkma. Seni yalnız bırakmayacağım.</span></p>

<p class="calibre19"><span class="calibre11">-<span>  </span>Tamam.</span></p>

<p class="calibre19"><span class="calibre11">Taksi
uzun bir yol çiğnedikten sonra bahçe içindeki iki katlı bir evin önünde durdu.
Mercedes’ten inip havuzlu bahçenin iki alçak duvarını birleştiren ahşap kapının
önüne geldiler. Betty kapıyı açıp taş yoldan yürüdü. Patika evin kapısına
gidiyordu. <span>Kapının önündeki basamaklara. </span>Kız duvardaki
zile dokundu ve içeride çalan melodi duyuldu. Evin merdivenlerinden hızla inen
birinin ayak sesleri büyüdü, büyüdü ve kapı hızla açıldı. Zargana bir adım geri
attı. Çünkü gördüğü adam uzun boylu, fazlasıyla iri, sakallı ve uzun saçlıydı.
Çocuk korkmuştu garip bir aksanla konuşmaya başlayan adamdan.</span></p>

<p class="calibre19"><span class="calibre11">-<span>  </span>Hoş geldin Betty! İçeri girin.</span></p>

<p class="calibre19"><span class="calibre11">Betty
Zargana’nın elinden tutup çekti. Yanıtı eve sarktı.</span></p>

<p class="calibre19"><span class="calibre11">-<span>  </span>Merhaba Ben. Na<span>s</span>ılsın?</span></p>

<p class="calibre19"><span class="calibre11">İçine
girdikleri ev son derece düzenliydi. Zar<span>g</span>ana
kısa sürede görebildiği her yere baktı. Hemen hemen normal bir ailenin evini andırıyordu
parkesinin üstünde yürüdüğü ev. Normal olmayan tek şey normal mobilyaların
üstündeki anormal insanlardı. Sayılarını bir bak<span>ı</span>şta tahmin edemeyeceğini anladığı kadın ve erkekler
uyuyorlardı. <span>Yerde, koltuklarda, kanepelerde, yemek masasının
üzerinde, şöminenin önünde. </span>Holly Maddux adındaki sevgilisini öldürmek
suçundan Amerika’da aranan ve İrlanda’ya kaçıp Avrupa’nın çeşitli kentlerinde
evler satın almış olan ev sahibi, küçük misafirlerini mutfaktan geçirip arka
kapıdan bahçeye çıkardı. Burada hasır koltuklar ve üzeri camlı, hasır bir masa
vardı. Büyük bir şemsiye de bahçeyi gölgeliyordu. Oturdular. Üzerinde sadece
kirli bir şort ve kirli bir tişört olan Ben sigarasını yakıp Betty’le konuşmaya
başladı. Zargana söylenenleri dinlemiyordu. Sadece çevresine bakıyordu. Her ne
kadar çocuklar bilmese de karşılarında oturup bacak bacak üstüne atmış olan
adam “Unicom” lakaplı İra Einhom’du. Age of Aquarius tarikatının, altmışların
sonundan o korkunç cinayete kadar binlerce hippiyi bir araya getirmiş ruhanî lideri.
O gösterişli günlerden geriye sadece şişman ve alkolik görünümlü bir dev
kalmıştı. İra, yani Ben, Falkensee’deki evinde Philadelphia’da yaptığı gibi
küçük bir grup kurmuşt<span>u</span>.
Salonda ve evin değişik yerlerinde uyuyanlar ise genelde tembel, aptal ya da
hayata dair somları yanıtlarından fazla olan in<span>s</span>anlardı. İra nın sömürüyü bir meslek haline getirdiği
söylenemezdi, çünkü gariptir ki yüksek zekâsına rağmen anlattığı parapsikolojik
olaylara kendisi de inanıyordu. O bir guruydu. Her ne kadar son kullanma tarihi
geçmiş de olsa. Kadınları seviyordu. Tıpkı Betty’yi sevdiği gibi. Onunla
yatmayı kabul eden herkes <span>İra’nın<span>  </span>evinde</span> istediği kadar kalabilir,
odaların zeminini toza bulayan her türlü uyuşturucudan istediği kadar tadabilir
ve dilediğince yemek yiyebilirdi. <span>Şişmanlayıp çirkinleşmemek
şartıyla. </span>Betty de bir süre kalmıştı bu evde. <span>İra’nın
, Avrupa’nın</span> çeşitli kentlerindeki evleri arasında sürekli dolaşması
gerektiğinden yönetimlerini her kentteki ikinci liderlere bırakırdı ve
Berlin’deki ikinci lider Betty’ye İra kadar iyi davranmamıştı. Kız, kendisini
bir kurt köpeğiyle seviştirmek isteyen adamın yönettiği evden kaçmak zorunda
kalmıştı. Ama iki aydır, Almanya’ya dönen İra yönetiyordu evi. Ancak herkes onu
Ben Moore olarak tanıyordu tabiî. Ben Moore bir aptal gibi görünmeyi kendisine
en büyük kalkan yapmıştı. Çünkü vahşi zekilerden nefret ederdi. Bir aptal gibi
görünüp zekilerin ağızlarındaki zelurleri boşaltmaya yarayan bir mayına
dönüşmek en büyük isteğiydi. Ben, nasıl sırf çıplak diye kadınlara tecavüz
edilmesine karşıysa, bir aptalın zekilerin elinde oyuncak olmasını da o kadar
iğrenç buluyordu. Geliştirdiği felsefeye yeni bir açı katmış ve müritlerine
aptal gibi görünme emrini vermişti. Böylece, insanların içindeki benzerini ezme
isteğini ortaya çıkararak insan aklının aslında ne kadar da acımasız olduğunu
kanıtlamayı amaçlıyordu. Başarılı da oluyordu bu konuda. Aptal ya da sakar gibi
davranan müritlerinin çoğu yıllardır tanıdıkları dostlarının kendileriyle nasıl
alay etmeye başladığını görerek tiksiniyorlardı geçmişlerinden. Dürüstlüğünden
şüphe edilen zekinin içindeki şeytanın omzuna dokunarak onu uyandıracak elin
tek sahibi aptaldı. İra’ya göre aptallık bir acımasızlık radarıydı. Ben’in
tarikatında en aptal gibi görünen, aslında en zeki olandı ve Zargana gerçekten
de evdeki zihinsel sakatlığı olan tek insan gibi duruyordu. Kulaklarını
çevresinden yakınına çevirdiğinde konuşulanları duymaya başladı.</span></p>

<p class="calibre19"><span class="calibre11">-
Akşama küçük bir eğlence düzenliyorum. Siz de katılın. <span>Bugün
hava çok güzel. </span>İsterseniz akşama kadar burada kalıp
güneşlenebilirsiniz.</span></p>

<p class="calibre18"><span class="calibre11">Ben
ağır vücudunu kaldırıp eve girdi. Uyumaya gidiyordu. Düzenli olarak kullandığı
morfinden biraz daha alıp uyuyacaktı. Çocuklar bulutları delip geçen güneş
ışınlarıyla derilerini boyamak için çıkardılar üzerlerindekileri. İkisi de iç
çamaşırlarıyla kaldı. Şemsiyenin hemen yanındaki iki plastik şezlongu çektiler
güneşin ısıttığı noktaya. Yan yana yatıp gözlerini kapattılar. Önce gözkapakları
ısındı. Sonra göbekleri. <span>En son da alınları. </span>Çocuklar
ayak parmaklan ısınana kadar açmadılar gözlerini ve konuşmadılar. Bir gölge
girdi güneşle aralarına. <span>Bulutlardan daha yakında duran bir
şeyin gölgesi. </span>Gözlerini açtılar. Bir kadın gördüler. <span>Üstünde
uzun bir elbise olan, güneş gözlüklü, gülen bir kadın.</span></span></p>

<p class="calibre18"><span class="calibre11">-
<span>Haydi</span> çocuklar, yemek zamanı.</span></p>

<p class="calibre18"><span class="calibre11">Eve
girip salona geçtiler. Sabah uyuyan insanlardaki tek değişiklik hareket ediyor
olmaları ve ellerinde birer tabak tutmalarıydı. Yoksa durdukları ya da
yattıkları yer aynıydı. Zaten yemek masasında yiyemezlerdi, çünkü orayı üzerinde
bağdaş kurarak oturmuş iki adam işgal ediyordu. Mutfağa girince güneş gözlüklü
kadın iki tabak uzattı çocuklara. <span>İçlerinde sebze olan iki
tabak. </span>Birçok guru gibi Ben de vejetaryenliği savunuyordu. Dolayısıyla
ona inananlar da eti canlı ve yürürken görmeyi tercih ediyorlardı. Bir
tencerede ya da bir çatalın dişlerinde değil. Çocuklar, uzatılan tabakları alıp
tekrar bahçeye çıktılar. Hasır koltuklara oturup çatallarını sapladılar yeşil
yemeklerine. Bir süre sonra uzun elbiseli kadın da onlara katıldı. Güneş
gözlüğünden taşan bir morluk vardı sağ gözünde. Ben akıllara sokmak istediği
düşünce sistemini kelimelerle anlata-mayınca yumruklarına başvuruyordu. Kadınsa
Ben’in tarikatına katıldığında onun en çok değer vereceği sevgilisi olmaya
yemin etmişti. Ben’in yorulmasına gerek kalmamıştı. Kadın beyni yıkanmış olarak
gelmişti Falkensee’deki eve. Arada bir yediği yumruklar sevgilisinin kendisine
verdiği hediyelerin bir parçasıydı. Ben onun acıyı görmesini istiyordu.
Koklamasını, hissetmesini. Acı vücudundan uzaklaşırken duyduğu zevki eliyle
tutacak kadar hissetmesini istiyordu. Aslında İra sadece birine yumruk atmak
istiyordu. Bütün bunları istediğini düşünen, sıkılan yumruğun içine gizlenmiş
bu kadar çok şeyi oraya koyan sadece güneş gözlüklü kadındı.</span></p>

<p class="calibre18"><span class="calibre11">-<span>  </span>Siz çocuklar, Tanrı’ya inanıyor <span>musunuz ?</span></span></p>

<p class="calibre18"><span class="calibre11">Betty
evin kural<span>l</span>arını Zargana’dan
daha iyi bildiği ve yediği yemeğe para vermediği için kendini iyi
hissettiğinden hızlı davranıp yanıt verdi.</span></p>

<p class="calibre18"><span><span class="calibre11">-<span>  </span>Evet, ama içimizdeki Tanrı’ya.</span></span></p>

<p class="calibre18"><span class="calibre11">-<span>  </span><span>Peki</span> sen?” dedi
kadın elindeki çatalı bırakmadan başını Zargana’ya doğru çevirerek.</span></p>

<p class="calibre18"><span class="calibre11">Zargana
bugüne kadar kiliseye hiç gitmemişti. Sahte ailesinin hiçbir dinî inancı yoktu.
Onlar iyiliğe ve kötülüğe inanıyor, fazla da soru sormuyorlardı. Zargana da
sormamıştı bu soruyu kendisine bugüne kadar. Bir tanrıya inanıyor muydu?
Okuldaki sınıf arkadaşları gibi bir dine ya da bir mezhebe ait miydi? Boşalmış
tabağının yanındaki peçeteyle ağ<span>z</span>ının
iki kenarını silip yanıtladı. <span>Hem kadını, hem kendini.</span></span></p>

<p class="calibre18"><span class="calibre11">-<span>  </span>Bilmiyorum.</span></p>

<p class="calibre18"><span class="calibre11">Tabiî,
farkında değildi verdiği yanıtın herhangi bir tarikat üyesi için en kışkırtıcı
söz olduğunun. Neye inandığını bilmeyen biriyle konuşmaktan daha zevk verici ne
olabilirdi ki bir fanatik için?</span></p>

<p class="calibre18"><span class="calibre11">-<span>  </span><span>Peki</span> insanın nereden
geldiğini düşünüyorsun?</span></p>

<p class="calibre18"><span class="calibre11">Zargana
yediği sebze yemeğinin bedelini konuşarak ödeyeceğini anlamıştı. Konuşması
gerekiyordu. Üstelik kendisine bakan gözlerin sayısı artmıştı. Betty de
seyretmeye başlamıştı ağzını. Yutkundu. Ne söyleyeceğini kendisi de bilmiyordu.
Sadece dudaklarını araladı. Kelimeler kendiliğinden düştü. Kimse onları itmedi.</span></p>

<p class="calibre18"><span class="calibre11">-<span>  </span>İnsanlar bir yerden gelmedi bence. Bir yere
de gitmiyorlar.</span></p>

<p class="calibre18"><span class="calibre11">-<span>  </span>Ama bir başlangıç olması gerekmiyor mu? <span>Peki</span> ölünce nereye gittiğimizi düşünüyorsun?</span></p>

<p class="calibre18"><span class="calibre11">-<span>  </span>Hiçbir yere.</span></p>

<p class="calibre18"><span class="calibre11">Tanrı’ya
inanıp ina<span>n</span>madığını bilmeyen
bir çocuk için fazla kesin konuşuyordu Zargana. Tam kadın ağzını açmış içinden
birçok ünlü ve ünsüz ses çıkaracaktı ki, omuzlarına dokunan iki güçlü el
konuşmasını başlamadan bitirdi.</span></p>

<p class="calibre18"><span class="calibre11">-<span>  </span>İçeri gelin. Hayat başlıyor.</span></p>

<p class="calibre18"><span class="calibre11">Ben’i
takip ettiler sessizce. Eve adımlarını attıkları anda çok yüksek bir müzik görünmez
elleriyle bastırmaya başladı kulaklarına. Jefferson Airplane’in çok bilinmeyen
bir şarkısı her notasıyla doldurmuştu evi. Şarkının bilinmemesinin nedeni plak
kaydının Ben’in Philadelphia’daki evinin bodrumundaki ö<span>z</span>el stüdyoda gerçekleştirilmiş olmasıydı. LSD’nin halüsinojen
etkilerini kendileri üzerinde gerçekleştirdikleri bir deneyin sonuçları gibi
izlemeye başlayan insanlar düzensiz hareketlerle dans etmeye başlamıştı.
Çocuklar geniş salonda kendilerini onlarca uzun saçlı kadın ve erkeğin arasında
buldular. İnsanların hareketleri teker teker bakıldığında anlamsız olsa da,
bütünüyle görüldüğünde rüzgârda eğilen bir papatya tarlasını andırıyordu. <span>Ya da meltemin biçim verdiği bir kamp ateşini. </span>Çocukların
ellerinden tutup onları da danslarına kattılar daha önce hiç görmedikleri
yüzlere sahip insanlar. O gün ve o gece bilinçlerinin altını üstüne getiren
LSD’leri’dillerinde eriterek kollarını ve bacaklarını Hintlilerin kavalla dans
ettirdiği kobralar gibi hareket ettirdiler. Gecenin sonunda iki çocuk da ter
içinde ayrı odalardaki ayrı yataklara girdiler. Vücutlarını okşayan ellerin
kime ait olduğunu göremediler. Gözleri kapalıydı, ama zevki gördüler. Zargana
öğreniyordu. İnsanlığın fotoğraflarını çekiyordu retinasının ardındaki
makineyle. Betty gülüyordu. Ben konuşuyordu sanki kalbini yanlışlıkla yutmuş
bir adam gibi. Ölmekten söz ediyordu. Öldürmekten. Yaşamaktan. Yaşatmaktan.
Zargana insanları dinliyordu. Bir casus gibi düşmanlarının arasına karışmış,
insan hayatını seyrediyordu.</span></p>

<p class="calibre15"><span class="calibre11">-
Uyan.</span></p>

<p class="calibre15"><span class="calibre11">Çocuk
küçük bir ses çıkarıp gözlerini açtı. Betty’nin yüzünü gördü. <span>İnsanların arasında güvendiği tek kişiyi. </span>Yanındaki orta
yaşlı kadının ağır sol kolunu göğsünden çekip kalktı yataktan. Sevgilisini
takip etti. Geçtiler salondan hiçbir deriye basmamaya ça<span>l</span>ışarak. Zargana taksiye binmeden önce bahçeye attığı son
bakışında fıskiyeli havuzun çevresindeki cüce heykellerini gördü. <span>Sonra da kaldırımda yürüyen yaşlı insanları. </span>Aralarında
hiçbir fark yoktu. İnsanların saçlarının dökülmeye başladığını onlardan daha
önce anlayacak kadar uzun boylu olduğu gün geldiğinde, Zargana o cüce
heykellerini hatırlayacaktı. Defalarca okuduğu Gulliver’in Lilliput’ta geçen
hikâyesinin kendisi ve benzerleri için yazıldığını yavaş da olsa öğreniyordu.
Evinden kaçtıktan sonra yaşadıklarının zihninde hiçbir kalıcı hasar bırakmaması
cücelerin kendisine zarar veremeyeceğine inanmasından kaynaklanıyordu. İnsanlar
Zargana’yı yaralayabilir ancak öldüremezlerdi. Ve ölmemiş bir Zargana her zaman
yoluna devam ederdi. Adımları ağırlaşsa da yürürdü.</span></p>

<p class="calibre15"><span class="calibre11">Hotel
Fail İnn’in, üçüncü kattaki odasında uyuyan Betty’nin yanında, gözlerini beyaz
tavana dikmiş yatmakta olan Zargana insanın nereden geldiğini düşünüyordu.
Bedenindeki bütün dikkati sadece on iki yıldır hayatta olan beynine akıtmış,
bütün öğrendiklerinin ışığında arıyordu sorunun yanıtını. Ancak içinde
bulunduğu odanın kapısının kırılmasına kimse kayıtsız kalamayacağı için Betty
gözlerini açıp olduğu yerde doğruldu. Zargana içeriye giren postallara bakmadı.
Sadece, insanlar geldi, diye düşündü. Nereden geldiklerinin önemli olmadığını
anlamıştı.</span></p>

<p class="calibre15"><span class="calibre11">Komik
kravatlı resepsiyonistin, kendisine yeniden cüzamlı gibi görünen çocukların
polislerin arasında otelin kapısına doğru yürüyüşlerini seyretmesi yarım dakika
sürdü. Polis arabalarının sirenleri sadece insanları rahatsız etti. Zargana,
İra Einhom’un evinde geçirdiği geceyi düşünerek arka koltukta uyumaya başladı.
Betty, gözleri kapalı sevgilisini görünce rahatladı ve o da uyudu. Neyin rüya
olduğunu uyanınca anlayacaklardı.</span></p>

</div>




</body></html>
