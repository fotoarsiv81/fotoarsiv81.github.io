<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_7"/>
</span>

<p class="MsoNormal2"><span class="calibre11"><span> </span></span></p>

<p class="calibre18"><span> </span></p>

<p class="calibre18"><span class="calibre11">Schüterstrassedeki
L<span>u</span>tter &amp; Wegner XVIII.
yüzyıl m<span>imarisi</span> ve <span>t</span>ari<span>h</span>çil<span>e</span>ri kı<span>z</span>dırmayacak <span>res<span>t</span>orasyon<span>u</span>yla</span> Berl<span>i</span>n’in
en şık lokantalarından biridir. Müşter<span>i</span>lerine
geleneksel Alman mutfağından geniş bir yelpaze sunmanın yanı sıra, bodrumu<span>n</span>da da <span>B</span>rüksel’in merkezi<span>n</span>de<span>k</span>i Le Cygne a<span>d</span>lı l<span>o</span>kantanın
ödüllü koleksiyo<span>n</span>un<span>u </span>kıskandıracak sayıda şarap çeşidi
bul<span>u</span>ndurur. Pahalıdır. Ancak,
paranın eğitilmiş zevkle birleştiğinde neler satın alabileceğine iyi bir örn<span>e</span>k olduğundan, masalarında harcanan
her bir Alman markının defteri herhangi bir kaldırım taşının değerine düşmek<span>t</span>e gecikmez. İnsana, zengin olduğu
için mutlu olması gerek<span>ti</span>ğini
de hatırlatan bir yerdir.</span></p>

<p class="calibre18"><span class="calibre11">Cenne<span>t</span>in ve soyluluğun kiralandığı
zamanlan yeniden yaşamak için Lutter <span>&amp;</span> Wegner’i
dolduran müşterilerin arasında Fuscha da vardı. San Francisco’daki Kabare
Obscur<span>a</span> adındaki kulübün
sahibi. İşler<span>i</span>nin yoğunluğuna
rağmen saatler süren bir uçak yolculuğu yapıp A<span>v</span>rupa’ya gelmişti. Ama Fuscha yorgunluk hissetmiyordu <span>Ç</span>ünkü Almanya’ya bir aşkın sırtında
gelmişti. San Francisco ‘<span>dan</span> Berlin’e Zarganaya
duyduğu aşk taşımıştı Fuscha<span>’</span>yı.
Tanışmaları beş yıl önceki bir tesadüfün eseriydi. Kentin kuzeyinden Kabare <span>O</span>bsoura’nın bulunduğu Harrison
Street’e doğru giderken Golden Gate Bridge’i geçmiş, L<span>o</span>mbard Street’e girmiş <span>v</span>e
1963 model Lincoln Continental’ınin direksiyonunu Van Ness’e girmek için <span>sağa </span>çevirdiğinde bir adama <span>ç</span>arpmıştı. Radyosundan y<span>ü</span>kselen <span>Jane’</span>s Addietion’ın “Sex is <span>v</span>iolent”
şarkısını susturup arabasından inmiş ve yerde yatan adamın yanına koşmuştu. Diz<span>l</span>erinin <span>üstüne</span> çöktüğünde, sağ yanağı asfalta yapışmış olan yüzü <span>i</span>ki <span>elinin ara</span>sına <span>a</span>lmış
ve bir çift gri göz görmüştü. Zorlukla ayağa kaldırdığı adamı arabasının arka
koltuğuna sürükleyip evine gitmek üzere gaz pedalına basmıştı. Zargana üzerine
gelen arabayı gördüğü anda sıçrayarak kendini kaputun üstüne atmış ve bir
tehlikeli sahne dublörü gibi yaralanmadan yere düşmüştü. Fuscha, Zargana’nın
kazadan en ufak bir sıyrık bile almadan kurtulduğunu evde geçirdikleri ilk gece
anlamıştı. İkisi de sessiz kalıp birbir<span>l</span>erini
seyretmekle yetinmişlerdi. Montgomery Street’teki iki katlı beyaz ev, beş ay
süren hayalî bir iyileşmeye tanık oldu.</span></p>

<p class="calibre19"><span class="calibre11">İki
adam sevgili olmuşlardı. Fuscha düzenli olarak haftada yirmi bir saat
çalıştırdığı vücuduyla antik bir heykeli andırdığından sadece kendi düzeyinde
bir güçle yatağa girebileceğine inanıyordu. Kadınların yetersiz kas kuvveti,
gereksiz yağ parçalan midesini bulandırıyordu. Kadınlarla seksin bir fokla
yatmaktan farksız olduğunu düşündüğü için sadece dövüşebileceği sikletteki
erkeklerle sevişmeyi tercih ediyordu. Üstün yapıdaki bir erkeği ancak başka bir
üstün erkek, o da dövdükten sonra düzebilirdi. Basit bir mantığı vardı
Fuscha’nın. Üzerindeki damarların rahatça sayılabildiği bisepslerini zayıf
kadınlarla harcamak istemiyordu. Vücutlarını geliştiren kadınları ise tedavi
edilmesi gereken ruh hastalan olarak görüyordu. Zargana’yı da kasların
çarpıştığı bir arenaya benzeyen yatağına çekmesi uzun sürmemişti. Çünkü o
dönemlerde Zargana neyin gerçek olduğunu ayırt edemiyordu. Hayatı geldiği gibi
kabul edip bacaklarının arasından akıp gitmesini seyretmeyi tercih ediyordu.</span></p>

<p class="calibre19"><span class="calibre11">Beş
ay boyunca sadece konuşup seviştiler. Bir gün Fuscha kulüpteyken Zargana
giyinip evden çıktı. Bir taksiye binip “Havaalanı” dedi. Almanya’ya döndü.
Geçen yıllar içinde Fuscha birçok kez Zargana’yı bulmaya çalıştı. Özel
dedektiflerin hesaplarına yığınla para yatırdı, ama hiçbir sonuç alamadı, ta ki
geçen hafta posta kutusunda bir zarf bulana kadar. Rio imzalı bir mektup
çıkmıştı zarfın içinden. “Gel” diyordu. “Berlin’e gel.”</span></p>

<p class="calibre19"><span class="calibre11">Fuscha,
Zargana’yı Rio adıyla tanıyordu. Bir saniye bile tereddüt etmedi. Delsey marka
valizine birkaç eşyasını koyup Berlin’e geldi. <span>L</span>utter &amp; Wegner’de Rio adına ayırtılmış masaya oturdu.
Yanındaki masada oturan genç kadının Gucci marka saatinden mektupta yazan
buluşma anına sadece üç dakika kaldığını gördü. Eline aldığ<span>ı</span> Chris<span>t</span>ofle marka gümüş bıçaktaki yansımasına bakıp siyah saçlarının
otelden çıkarken taradığı g<span>i</span>bi
durup durmadığını kontrol etti. Uzun zamandır Almanca konuşmuyordu. Unuttuğu
kelimeler olduğunu fark edince üzüldü. Çünkü Rio’ya söylemek istediği çok şey
vardı. Çilekli liköründen bir yudum, restoranın tarihî havasından da bir nef<span>e</span>s alıp beklemeye başladı.</span></p>

<p class="calibre21"><span class="calibre11">Lokantaya
genç bir adam girdi. Ağ<span>ı</span>r ahşap
kapıyı ardından kapatıp masalara doğru döndü. Saatine baktı. Yanına gelen beyaz
saçlı ve bıyıklı şef garsonun kulağına bir <span>ş</span>eyler <span>f</span>ısıldadıktan
sonra yürümeye başladı. Masaların arasından geçti ve <span>Fuscha’nın<span>  </span>karşısına</span> gelip durdu. Sağ elindeki
likör kadehini incelemekte olan <span>F</span>uscha
kafasını kaldırıp baktığında:</span></p>

<p class="calibre21"><span class="calibre11">-<span>  </span>Oturabilir <span>miyim ?</span> <span>diye</span> sordu.</span></p>

<p class="calibre21"><span class="calibre11">-<span>  </span>B<span>i</span>rini
bekliyorum.</span></p>

<p class="calibre21"><span class="calibre11">-<span>  </span>Biliyorum. Beklediğin kişi benim.</span></p>

<p class="calibre21"><span class="calibre11">Fuscha’nın
itiraz etme<span>s</span>ine fırsat
kalmadan, önündeki bej saten koltuğu çekip oturdu.</span></p>

<p class="calibre21"><span class="calibre11">-<span>  </span>Berlin’e hoş geldin Fuscha.</span></p>

<p class="calibre21"><span class="calibre11">Her
ne kadar sinir krizleri bir kibritin yanıp sönmesi kadar sürse de, Fuscha çabuk
kızan biriyd<span>i</span>.</span></p>

<p class="calibre21"><span class="calibre11">-<span>  </span>S<span>i</span>zi
tanımıyorum. Adımı nereden biliyorsunuz?</span></p>

<p class="calibre21"><span class="calibre11">Genç
adam ceketinin iç cebinden çıkardığı filtresiz Camel paketinden bir sigara
çekip yaktı. Fuscha’nın sorusunu duymamış gibi yavaş hareket ediyordu. İlk
dumanı dudaklarının ara<span>s</span>ından
çıkarana kadar da konuşmadı.</span></p>

<p class="calibre21"><span class="calibre11">-<span>  </span>Beni çok iyi tanıyorsun Fuscha. Ben Rio’yum.</span></p>

<p class="calibre21"><span class="calibre11">Kabare
Obscura’nın sahibi yaptığı iş gereği birçok garip duruml<span>a</span> karşılaşmıştı, ama böyle bir olayı ilk kez yaşıyordu. Karşısın<span>d</span>a oturan olağanüstü yakışıklı adamın
Rio olmadığından emindi. Beş ay boyunca birlikte yaşadığı Rio olamazd<span>ı</span>, l al sız bir şaka olmalıyd<span>ı</span> bütün bunlar. Zihnindeki kibrit
tekrar yandı.</span></p>

<p class="calibre21"><span class="calibre11">-<span>  </span>Yalan söylüyorsun! Kimsin <span>sen
?</span></span></p>

<p class="calibre21"><span class="calibre11">Bağırmıştı
farkında olmadan. Yan masadaki kadın ağzındaki lokmayı çiğnemeyi bırakıp bir an
için sesin geldiği yöne baktı. Fuscha sesinin yüksek çıktığını çınlayıp sor<span>u</span>sunu tekrarladı. <span>Bu
kez fısıldayarak ve masaya doğru eğilerek.</span></span></p>

<p class="calibre15"><span class="calibre11">-<span>  </span>Sen Rio değilsin. <span>Kimsin ?</span></span></p>

<p class="calibre15"><span class="calibre11">-<span>  </span>Hâlâ çilek likörü mü içiyorsun? İnan bana,
seni bırakıp gittiğim günden beri hiç içmedim. Alabilir miyim? Deyip likör
kadehine uzandı ve içindekini bir dikişte bitirdi genç adam.</span></p>

<p class="calibre15"><span class="calibre11">-<span>  </span>Fuscha, beni hayal kırıklığına uğrattın.
Geçen dört yıldan sonra beni tanıyamamanı anlayabilirim, ama en azından
hatırlamaya çalışmalısın. Sana yazdığım mektubu <span>a</span>ldığına ve Amerika’dan buraya kadar geldiğine göre belleğinde
hâlâ bir yere sahip olmam gerekiyor, değil mi?</span></p>

<p class="calibre15"><span class="calibre11">O
an Fuscha en çok, Rio’yla tek bir fotoğraf bile çektirmediğine pişman oldu.
Kafası karışmıştı. Rio karşısındaki adamdan çok daha uzun boyluydu. Üstelik
daha çirkindi. Ayrıca aradan geçen dört yıldan sonra daha olgun bir yüzü olması
gerekiyordu ve gözleri... Gözleri ne <span>renkti ?</span>
Gözlerinin rengini hatırlayamıyordu. Farkında olmadan kavradığı Christofle
marka bıçağa baktı. Hatırladı. Gri!</span></p>

<p class="calibre15"><span class="calibre11">“Onun
gözleri griydi” diyecek oldu. Ama lokant<span>a</span>nın
loş ışığında karşısındaki adamın yüzüne baktığında iki gri göz gördü. Bir kâbus
yaşıyordu. <span>Belleğinin bir oyunu. </span>Emindi Rio’yla aynı
masada oturmadığından. Emin olmak istiyordu. Sorular sormalıydı. Yüzlerce,
binlerce. Gerçeğin ortaya çıkması için her şeyi sormalıydı.</span></p>

<p class="calibre15"><span class="calibre11">-<span>  </span>Peki, eğer sen Rio’ysan bazı şeyleri bilmen
gerekir. Bana kuzenimin kulübünün adını söyle.</span></p>

<p class="calibre15"><span class="calibre11">Genç
adam sigarasını söndürüp ciğerinden geçen son dumanı da havaya karıştırdıktan
sonra konuştu.</span></p>

<p class="calibre15"><span class="calibre11">-<span>  </span>Lütfen Fuscha. Bunu bana yapma. Tabiî ki New
York’taki Studio <span>0</span>. Ne anlamı
var bu soruların? Hatırlasana Bush Street’teki yürüyüşlerimizi, Market’teki
büyük kavgamızı, bana doğum günü hediyesi olarak aldığın Mercury Cougar’ı...
Lütfen Fuscha... Bana iyi bak. Gözlerimin içine bak. Ben Rio’yum. Beş yıl önce
sarı Lincoln’ünle çarptığın adam. <span>L</span>ütfen
gözlerimin içine bak ve beni tanıdığını söyle.</span></p>

<p class="calibre15"><span class="calibre11">Fuscha
artık kimi tanıdığını bilmiyordu. Biraz önce duyduğu bütün anılar gözünün önüne
gelmişti. Hepsini hatırlıyordu. Ama bu yüz<span>?..</span> Belki
de... Evet, belki de Rio’ydu karşısında oturan adam. Masanın üstündeki elleri
ellerinin arasına aldı. Sesi, büyük bir şok yaşayan her insanınki gibi
titriyordu.</span></p>

<p class="calibre19"><span class="calibre11">-<span>  </span>Sen Rio’sun. Evet, seni tanıyorum.</span></p>

<p class="calibre19"><span class="calibre11">Genç
adam masanın üzerinde birleşmiş dört erkek eli görüntüsünden rahatsız olmuştu,
ancak kendininkileri geri çekmemek için çaba harcıyordu. Birkaç dakika önceki
sözünü tekrarladı.</span></p>

<p class="calibre19"><span class="calibre11">-<span>  </span>Berlin’e hoş geldin Fuscha.</span></p>

<p class="calibre19"><span class="calibre11">Fuscha
belli belirsiz bir “Seni özledim” çıkarabildi ağzından. Hatırladığı bütün
anılarda artık karşısında oturan mükemmel çizgilere sahip adamın yüzü vardı.
Seviştiği, kavga ettiği, âşık olduğu adam karşısında oturuyordu. Sadece ilk
gördüğü anda hatırlayamamıştı. Yaşlanıyordu belki de. Güldü. Ellerini masanın
üzerinden çekip uzaktan onları seyreden şef garsona sağ işaret parmağını
gösterdi.</span></p>

<p class="calibre19"><span class="calibre11">-<span>  </span>Ne yemek istersin?</span></p>

<p class="calibre19"><span class="calibre11">Koma
tabağının yanındaki paketten bir sigara daha çıkarıp penis biçimindeki
çakmağıyla yaktı.</span></p>

<p class="calibre19"><span class="calibre11">-<span>  </span>Aç değilim Fuscha. Sadece konyak içmek
istiyorum. Bir Courvoisier.</span></p>

<p class="calibre19"><span class="calibre11">Ailesinin
evindeki odasının bir duvarını kaplayan çalışma masasının üzerindeki plastik
bir dosyada duran senaryoda tam olarak, “Aç değilim Fuscha. Tek istediğim bir
diyet cola” yazıyordu. Ama Koma istediğini elde ettiği için rahatlamış ve küçük
bir değişiklik yapmıştı. Bir atletizm rekoru kırıp elinde ülkesinin bayrağıyla
tur atan sporculara benziyordu. Senaryoyu ilk okuduğunda Zargana’ya kesinlikle
işi başaramayacağım, Fuscha’yı asla Rio olduğuna inandıramayacağını söylemişti.
Hatta Fuscha’nın polis çağırabileceğinden bile söz etmişti. Ama Zargana
sakinleşme<span>s</span>ini ve sadece
senaryodaki sözleri ezberlemesini istemişti. Falken<span>s</span>ee’deki evde yapılan ilk toplantının üzerinden bir hafta
geçmişti v<span>e</span> posta kutusunda
bulduğu ilk senaryoyu oynuyordu. <span>B</span>eklediği
kadar heyecanlanmamıştı. Ailesine yalan söylemesi kadar kolay gelmişti,
Fuscha’nın karşısında Rio olmak. Ama büründüğü karakteri beğendiği <span>s</span>öylenemezdi. Hayır, homoseksüellere
karşı değildi, ama Zargana nas<span>ı</span>l
olur da böylesi bir ruh hastasıyla birlikte ya<span>ş</span>amış olabilirdi? Yine de üzerindeki Pierre Bal<span>m</span>ain takımla Lutter
&amp; Wegner’de oturduğu için kendini iyi hissediyordu. İki hafta önce,
yüz metre ilerideki park yerinde duran bordo Daimler’in lastiklerini bir
sustalıyla yararak sahibini cezalandırdığı geldi aklına. Daimler’in sahibi kendisinden
seksen tane amfetamin almış ve sadece yarısının parasını ödemişti. Birkaç hafta
öncesinin küçük hesaplar ve intikamlar içinde boğuşan Koma’sı artık derin
sulardaydı. Ama on yedi yaşına kadar hep suyun altından gittiği için derinliğin
bir öneminin olmadığını bilmiyordu. Oyunda gözleri su hizasının üzerinde olan
sadece <span>Zargana’ydı</span>. Ve Koma düşündü. Fuscha’nın
geçmişe ait anıları canlandıran sözlerini dinleyen kulaklarını görünmez ellerle
tıkadı. Düşündü. Zargana böylesi bir senaryoyu nasıl yazabilmişti? Fuscha’nın
tepkilerini nasıl bu kadar iyi tahmin edebilmişti? O kaynayan soru gelip oturdu
aklına: acaba Fuscha’nın çalışma masasının üzerinde de mi bir senaryo
duruyordu? İşte o an aklı haşlandı ve hiçbir şeyden emin olamayacağını anladı.
Ne duyduklarını, ne de gördüklerini gerçek kabul etmeliydi. Çevresine baktı,
lokantadaki insanları gördü. Garsonlar, yaşlı kadınlar, iki küçük kız, yan
masadaki kadın, hepsi de Zargana’nın senaryolarından çıkmış olabilirdi. Zaten
öyle görünüyorlardı. Davranışları tuhaftı. Bakışları korkutucuydu. Havadaki
uğultunun içinden kelimeleri seçmeye çalıştı. Konuşulanları duymak istedi.
Fuscha’nın arkasındaki masada oturan yaşlı kadın, eğer bir dondurma daha yerse
dilinin donup kopacağını söylüyordu torununa. Kendi arkasındaki masadaysa <span>B</span>ali Adası’nın meşhur çıplaklar
kampında yaşanmış bir tecavüz olayından söz ediliyordu. Sonra, kendi sözlerini
hatırladı. Çevresinde duyduklarından farkı yoktu söylediklerinin. Kravatını
gevşetti. Fuscha’nın açılıp kapanan dudaklarından çenesine doğru kayan
kırışıklıkları gördü. Gözlerindeki lenslerden rahatsız olduğunu fark etti.
Ayağa kalkıp bağırmak istedi. “Kimsiniz siz ?” diye bağırmak istiyordu
çevresindeki nisanlara. Sonra birden sakinleşti. Fuscha’nın tavuklu krepi
masaya geldiğinde kendisine ikinci bir Courvoisier söyledi. Alışmalıyd<span>ı </span>karanlığa. Kuşkuya alışmalıydı.
Güldü. Fuscha kendisine güldüğünü düşünerek dürüst bir tebessümle yanıt verdi
ona. Koma gerçek hayatı ilk kez böyle görüyordu. Daha doğrusu gerçek bir
hayatın olmama olasılığını ilk kez düşünüyordu. “Sana içiyorum” dedi, Fuscha’ya
doğru kadehini kaldırarak. Amerikalı, Koma’ya attığı bir öpücükle selamladı
sevgilisini.</span></p>

<p class="calibre22"><span class="calibre11">Koma,
ilk üç bin markıyla dövme yaptırmaktan vazgeçmişti. Parasını başka şeylere
harcamak istiyordu. Bir saat boyunca <i class="calibre20">peep-show</i> seyrederek, Cri Cri
adındaki tek yı<span>l</span>dızlı bir
otelde üç fahişe ve on iki gram kokainle kendini ödüllendirmek istiyordu.
Fuscha’yı bir otele götürecekti. Ama otelde yapacağı şeyi gerçekleştirebilmesi
için üç Courvoisier daha içmek zorundaydı. <span>Bir erkeği öpmek.
Bir erkeğin bacağını okşamak. Yağlı ve sert bir deriyi ısırmak. </span>Üç
Courvoisier’den fazlası gerekiyordu...</span></p>

<p class="calibre22"><span class="calibre11">Friedriche<span>s</span>trasse’deki Maritim Grand Hotel’in
4003 numaralı odasına girdiler. Fuscha komiyi yolladıktan sonra banyoya girdi.
Koma elindeki Courvoisier şişesinin kapağını açıp büyük bir yudum aldı. Göz<span>l</span>erinin beyazında <span>kırmızı
çizgiler</span> dan<span>s</span> ediyordu.
Ceketini çıkarıp yatağın üzerine attı. Tekrar ıslattı dudaklarını konyakla.
Kravatını çözdü. Sol el<span>i</span>nde şişe
olduğu için sağ eliyle düğmelerini kopararak gömleğinin önünü açtı. Sarhoştu.
Hem de çok. Terlemişti. Hiçbir şey hatırlamıyordu. Ne senaryoyu, ne de
Zargana’yı... Sadece bir ad vardı aklının ucunda: Rio. Ayaklarının üzerinde bir
ileri, bir geri sallanıyordu. Derin bir nefes alıp yapıştırdı şişeyi ağzına.
Gözlerini kapattı. Yeşil şişeyi dudaklarından ayırıp gözlerini açtığında,
Fuscha karşısındaydı. Çırılçıplaktı. On yedi y<span>a</span>şındaki Koma’nın, çenesine gelen yumruğu görmesine olanak
yoktu. Bedeni geriye doğru eğildi, ayaklarının ucunda yükseldi ve yatağın
üzerine sırtüstü düştü. Şişeyi elinden bırakmamıştı. Her yer koyu bir
kahverengine boyandı. O gece neyin aşk, ney<span>i</span>n konyak olduğunu kimse an<span>l</span>ayamadı.</span></p>

</div>




</body></html>
