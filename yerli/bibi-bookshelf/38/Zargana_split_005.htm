<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_4"/>
</span>

<p class="MsoNormal2"><span class="calibre11"><span> </span></span></p>

<p class="calibre18"><span> </span></p>

<p class="calibre22"><span class="calibre11">1988
yılının 25 <span>şubat</span> gecesi Schönebergerstrasse’de devriye
gezen Opel Ascona marka polis arabasının farları kaldırı<span>m</span>da yatan bir karaltıyı aydınlattı. Arabadan inip ellerindeki
fenerlerle karaltıya doğru yürüyen iki polis, üzerinde deterjan markası Arterin
logosunun olduğu kartonlarla kendisini nemli soğuk<span>t</span>an korumaya çalışanın bir çocuk olduğunu anladılar. Yanına diz
çöküp kartonları çekince, el ve ayak parmaklarının donmak üzere olduğunu
gördüler. Ambulans gelene kadar çocuğun sokakta yatma konusunda acemi
olabileceğinden, gecelerini kısa bir süredir dışarıda geçiriyor olma
olasılığından söz ettiler. Çünkü evsizlerin çoğu <span>metro</span>
girişlerinde ya da büyük binaların yakınlarındaki ısıtma sistemlerinin
mazgallarının çevresinde yatılması gerektiğini bilirdi. Tabiî, mazgallara fazla
yaklaştıkları için uykularında kendilerini ağır biçimde yakan yüzlerce evsiz de
vardı. Yanmaların büyük bölümüne, ısınmak için alman yüksek dozda düşük
kaliteli alkol yüzünden vücudun mazgaldan çıkan yakıcı havayı hissetmemesi
neden oluyordu. Ama çocuk uyumak için dar bir sokağın kaldırımını tercih
ettiğine göre, sokak kurallarından tamamen habersiz olmalıydı. Sonra,
Rubensstra<span>s</span>se’deki
Auguste-Viktoria Hastanesi’nden çağrılan ambulansa yerleştirildi. Hastanenin ac<span>i</span>l servisindeki doktor, çocuğu
zamanında buldukları için polisleri tebrik etti. Birkaç dakikalık gecikme
parmaklarının kesilmesine neden olabilirdi. Tecavüze uğramamış olmasıysa başka
bir m<span>u</span>cizeydi. Hastane yönetimi
masrafların karşılanması için nöbetçi sosyal hizmet görevlisiyle görüştü ve
faturanın ödeneceğine dair güvence aldı.</span></p>

<p class="calibre18"><span class="calibre11">Verilen
sakinleştiricinin etkisi geçtiğinde çocuk gözlerini açtı. Susam<span>ı</span>ştı. Beyaz odanın içinde sekiz çocuk
daha yatıyordu. Yanındaki siyah saçlı oğlan kendisini seyrediyordu. Tam
kafasını tekrar yastığına koyup gözlerini kapatacaktı ki, siyah saçlı çocuk
konuştu.</span></p>

<p class="calibre18"><span class="calibre11">-
Neden burada olduğumu biliyor musun <span>?..</span> Ben kendimi
öldürdüm.</span></p>

<p class="calibre18"><span class="calibre11">Siyah
saçlı Alex, annesini çok sevdiği için kendini <span>a</span>smak istemişti. <i class="calibre20">Dragon Ball</i> adındaki çizgi filmin
kahramanı Sangoku’yu taklit ederek yatağının ayağına bağladığı çarşafın diğer
ucunu boynuna geçirip evin ikinci kat penceresinden kendisini aşağı
bıraktığında, çarşafın düğümü ağırlığa dayanamayıp çözülmüş, Alex de kendini
bahçede, bacaklarındaki acıyla kıvranırken bulmuştu. Büyük bir şans eseri
hiçbir kemiği kırılmamıştı. Hastaneye getirildiğinde kimsenin kelimelere
dökemeyeceği duygular içindeydi. Dokuz yaşındaki Alex dev bir suçluluk
duyuyordu. Kendisini öldürmeye çalış<span>t</span>ığı
için deği<span>l</span>. Ölmediği için.
Yattığı yerden gördüğü bütün insanlara da ne yaptığım anlatmak istiyordu, ama
sabahın yorgunluğu ve damarlarında akan morfin bazlı sakinleştiriciler intihar
kelimesini hatırlayamamasına neden olmuştu. Sadece kendini öldürdüğü gelmişti
aklına. Hâlâ hayatta olduğu için tekrar tekrar deneyecekti bunu. Ölene kadar öldürecekti
kendini, çünkü annesi başka bir adama âşıktı ve babasından boşanmak istediğini
haykırıyordu her gün. Alex, annesi ile sevgilisini salonlarındaki yemek
masasının üzerinde sevişirlerken görmüştü. Kendini öldürerek annesine yardımcı
olmak istiyordu. Alex de öldüğü zaman, annesinin evliliğinden geriye tek bir iz
bile kalmayacaktı. Bir de, on bir yıldır taktığı alyansı çıkardığında
parmağında kalacak olan iz vardı. Ama o da on bir saatte silinirdi.</span></p>

<p class="calibre18"><span class="calibre11">Otuz
yaşlarında bir hemşire büyük odaya girip “Herkese günaydın” dedi. Çocuklar
uyanmış esniyor, tanışanlar birbiriyle konuşuyordu. Bir tanesi de yatağını
kirlettiği için ağlıyord<span>u</span>. Ama
kızıl saçlı hemşire hiçbiriyle ilgilenmeyip gece getirilen çocuğun yanına
gitti. Ateşini ve tansiyonunu ölçtü. Kadın gece iyi uyuyamamıştı. Çok iyi ya d<span>a</span> çok berbat bir gec<span>e</span> geç<span>i</span>rmişti. Ama hiç uyumamıştı. Mavi gözleri iri kurbağalarınki<span>n</span>e benziyordu. Çocuk öyle düşündü. O
gözler parladı. Kadın konuştu. Üç yıldır çocuk ünitesindeydi ve her ne kadar
rahm<span>i</span>ni aldırmış olsa da, bir a<span>n</span>ne gibi davranmasını biliyordu.</span></p>

<p class="calibre22"><span class="calibre11">-<span>  </span>Nasıl, iyi uyuyabildin mi?</span></p>

<p class="calibre22"><span class="calibre11">Çocuk
yanıt vermedi. Anneler herhangi bir soruyu tekrarlamaya üşenmezlerdi.</span></p>

<p class="calibre22"><span class="calibre11">-<span>  </span>İyi uyuyabildin mi, nasıl hissediyorsun <span>ke<span>n</span>dini ?</span></span></p>

<p class="calibre22"><span class="calibre11">Çoc<span>u</span>ğun gözleri kısıldı. Bunu, kafası
yatağına yapışıkken yapsaydı boğulabilirdi. Hemşirenin olduğu tarafa eğilmeyi
tercih etti. İnce k<span>u</span>maştan
beyaz eteğin ortasına, yani arkadaki gün ışığından dolayı silueti görünen iki
bacağın arasına kustu. O sabah Auguste-Viktoria’nın çocuk ünitesindeki yoğun
bakım odasında Zargana’nın midesi ilk kez insanlardan bulandı.</span></p>

<p class="calibre22"><span class="calibre11">Hemşire
kısa bir çığlık atıp sakinleşti. Yaptığı, kiralık katillikten sonraki en zor
işlerden biriydi. Temizliyordu. Hast<span>a</span>ları<span>n</span> altlarını, ağızlarının kenarını,
kulaklarını, cinsel organlarını ve şimdi de kendi eteğini. He<span>m</span>şireliğin sadece savaşta işe yarayan
bir meslek olduğunu söylerdi annesi. Hak verdi yaşlı kadına diğer <span>ç</span>ocukların yataklarına doğru
yürürken.</span></p>

<p class="calibre22"><span class="calibre11">Zargana,
ellerinde dosyalarla yanına gelen birçok insanın sorularını yanıtsız bıraktı.
Hiçbirine tek bir kelime söylemedi. Oy<span>s</span>a
yapılan muayenede çocuğun duyma sorunu olmadığı anlaşılmıştı. Konuşmamasının
nedeni Almanca bilmemesi ya da basit bir kapris olabilirdi. Üzerinden kimliğini
belirten hiçbir belge çıkmadığı için, ilgili kişiler çocuğun ne olacağına karar
vermek üzere hastane yönetiminin toplantı salonunda bir araya geldiler. Sosy<span>a</span>l hizmet görevlisi kimsesiz çocuklar
evine götürülmesi gerektiğini anlatırken, yasalardan maddeler okudu yüksek
sesle. Berlin’deki kim<span>s</span>esiz
çocuklar evinin şöhreti hayli kötü olduğundan h<span>a</span>stane <span>y</span>önetimi
başka bir çözüm bulmaya çalışıyordu. <span>Amanda</span> Yon Lu<span>d</span>wig adlı çocuk doktoru, üyesi olduğu
bir kuruluştan <span>s</span>öz elli.
Çalışanlarının tamamı gönüllü olan ve bağışlarla ayakla duran</span></p>

<p class="calibre1"><span class="calibre11">Beuhal
adlı bir kuruluştan. Normalde intihar girişiminde bulunan çocukların bir süre
kalıp <span>terapi</span> gördükleri, aileleriyle ilişkilerini
düzelttikleri bir yerdi. Ama bir istisna yapılabileceğini ve adsız, konuşmayan
çocuğun da durumu kesinlik kazanana kadar bir süre Beuhal’de kalabileceğini
anlattı <span>Amanda</span>. Sosyal hizmetlerden gelen adam çocuğun
akıbetini aslında o kadar da umursamadığından, pek ya<span>s</span>al olmasa da doktorun teklifin<span>i</span> kabul etti. Gerekli kâğıtlar imzalandı. Bir iki tokalaşma
oldu.</span></p>

<p class="calibre16"><span class="calibre11">Öğle
yemeğine doğru hastanenin kapısına bir minibü<span>s</span> yanaştı. <span>Amanda</span>, Alex ile Zargana’nın
giydirilmelerini bekledi ve ellerinden tutup hastanenin dışına çıkardı. İkisini
de yanaklarından öptükten sonra, “Şimdi çok seveceğiniz bir yere gideceksiniz.
Akşam da ben geleceğim. Görüşmek üzere” dedi. Bir hemşirenin refakatinde
Beuhal’e doğru yola çıktılar. Minibüste tek konuşan Alex’ti. Michael Jackson’ı
ne kadar çok sevdiğini, onun gibi ayaklarını ileriye doğru kaydırarak geriye
yürüyebildiğim, ayak parmaklarının ucunda birkaç saniye de olsa durabildiğini
ve kendisini nasıl öldürdüğünü anlatıyordu. Zargana başını dayadığı camdan
dışarıyı seyrediyordu. Saçlarının yağı camı kirletmişti. Bir kırmızı ışıkta
durdular. Zargana yaşlı bir adam gördü. <span>Yanında da bir köpek.
</span>Kaldırımda durmuş, McDonald’s’tan alındığı belli olan elindeki kâğıt
Coca-Cola bardağını önünden geçen insanlara doğru uzatarak dileniyordu. Birden,
adının haykırıldığını duymuş gibi kafasını minibüse doğru çevirip Zargana’ya
baktı. Göz göze geldiler. Yaşlı adamın gözleri griydi. Zargana grisinden
gözleri vardı. Sonsuz gibi gelen bir zaman için birbirlerinden başka hiçbir şey
görmediler. Sadece baktılar. Birinci v<span>i</span>testeki
araba ilerledi, çocuk geriye doğru gitti. Zargana hayatı boyunca, baba<span>s</span>ının babasını bir daha hiç görmedi.
Ağlamadı, ama gözlerinin çevresinde bir gerilme hissetti. Burnu biraz sızladı.
Gözünün önüne, bardağın ağzına kadar kabaran, ama asla taşmayan bir bira köpüğü
geldi. Büyükbaba<span>s</span>ını
tanımıyordu. Gözlerinin ya<span>ş</span>larla
kuşatılmasının nedeni daha farklıydı. İki gün önce, evlat edinildiğini
öğrenmişti. Babasını annesiyle konuşurken duymuştu. Kendisini kimsenin çocuğu
değilmiş gibi hissetmişti. Bu duygu, on iki yaşındaki Zargana’nın zihnine o
güne kadar tattığı en büyük acıyı yaymıştı. <span>Kimsenin çocuğu
olmamak. </span>Evinden kaçmasının nedeniydi.</span></p>

<p class="calibre15"><span class="calibre11">Beuhal,
kentin yirmi kilometre dışında, yemyeşil bir manzaranın ortasına, otobanın altı
kilometre uzağına inşa edilmiş bir binaydı. B<span>i</span>r çocuğun kendisini iyi hissetmesi için gerekli her şey vardı
çevrede. Masallardaki kuzuların, tavşanların aynılarını sağa sola atmışlardı
sırf çocuklar sıkıntılarını unutab<span>i</span>lsinler
diye. Gerçek bir 0-12 yaş grubu cenneti. Güler yü<span>z</span>lü olmayan kimse yoktu. Surat asan çocukların yanında derhal
bir görevli bitiyor ve onu eğlendirmeye, onunla konuşmaya çalışıyordu. Çocuklar
dışında kimse Beuhal’de zorunlu olduğu için bulunmuyordu. Genellikle
çocuklarını erken yaşta kaybetmiş ya da kısır insanlardan oluşuyordu
görevliler. Tabiî, böyle bir özellik şart değildi çalışmak için, ama nedense
onlar çoğunluktaydı. Belki de cenin açlıklarını gideriyorlardı. Dört yıl önce
bir çocuğa yapılan cinsel saldırı dışında hiçbir sorun yaşanmamıştı merkezde.
Kısırlığını fırsat bilen erkek bir görevlinin on üç yaşındaki bir kıza düzenli
olarak tecavüz ettiği, çocuğun bir gün çırılçıplak bahçeye çıkıp parmaklarından
görevlinin spermleri damlaya koşmaya başlamasıyla ortaya çıkmıştı. Skandal,
Beuhal’i kapattıracak kadar büyük değildi. Görevli tutuklandı, kız intihar
etti, Beuhal de çalışmalarına devam etti.</span></p>

<p class="calibre15"><span class="calibre11">Beuhal’de
üç sınıf personel vardı. Uzmanlar, yani doktorlar, hastabakıcılar -ki aynı
zamanda hemşirelik de yapıyorlardı- ve yöneticiler. Zargana’yı bir hastabakıcı
karşıladı. Bir doktorun yanına götürdü. O da alıp bir yöneticinin odasına
soktu.</span></p>

<p class="calibre15"><span class="calibre11">Küçük
metal masanın arkasına sıkışmış çok şişman <span>b</span>ir adam yerinden kalkmadan selamladı içeri girenleri. Zargana
ile doktor oturacak başka bir yer olmadığı için ayakta kaldılar. <span>D</span>oktor birkaç cümleyle çocuğun
durumunu anlattı. Yönet<span>i</span>ci
seyrek sakallarının üzerinden pembe yanaklarını kaşıyarak dinledi. Doktor
sustu. Yönetici, çocuğa bakarak konuşmayı devraldı<span>.</span></span></p>

<p class="calibre15"><span class="calibre11">-
Anladığım kadarıyla konuşmak is<span>t</span>emiyorsun.
Olsun. Beni duyabildiğini biliyorum. Burası, ailen gelip seni alana kadar evin
olacak. Senden istediğim iki şey var sadece. <span>Uyman gereken
iki küçük kural. </span>Birincisi: sana söylenenlere her zaman uyacaksın.
İkincisi<span>:</span> buradan kaçmaya
çalışmayacaksın. Ne kadar kolay kurallar değil <span>mi ?</span>
Şimdi git ve odanı gör, çocuklarla tanış.</span></p>

<p class="calibre18"><span class="calibre11">Şişman
adam bütün konuşmasını ağzını sağa ve sola yayarak yapmıştı, yani sürekli bir
tebessüm vardı yüzünde. Alışmıştı çocuklarla konuşmaya, ama çocuklar ona
alışamamıştı. Çünkü her ne kadar sürekli gülse de korkutucu bir yanı vardı
yüzünün. Sarkmış yanakları onu daha sevimli yapacak yerde, bambaşka bir etki
salgılıyordu çevresine. Çocuk yemekten şişmiş bir adam gibi görünüyordu. Belki
de kısık gözlerinin, çarpık dişlerinin ve damarlı yanaklarının bir oyunuydu bu,
ama yine de sevimli bir şişkoya benzemekten çok uzaktı. Şişmanlığın zaten
yeterince aşağılık bir görüntü olduğunu düşünen Zargana, karşısındaki adamın
çirkinliğini de görünce, anlamıştı Beuha<span>i</span>
yöneticilerine ne kadar güvenmesi gerektiğini. İnsanların içlerine yüz
hatlarına göre karakterler yerleştiriyordu düşünmeye başladığından beri.
Hollywood yönetmenleri gibi ruhların yüzlere yansıdığını düşünüyordu. Onun
için, yüzüne asla belirleyici bir ifade takmamak için çabalıyor, ruhunun
okunmasından, aklından geçenlerin anlaşılmasından korkuyordu. Eğer
zihnindekiler de bilinirse geriye ne kalırdı? Bu nedenle ağlamamaya,
kızarmamaya, dişlerini sıkmamaya, gülmemeye, kaşlarını kaldırmamaya, ellerini
fazla hareket ettirmemeye, hatta terlemesini bile kontrol etmeye alıştırmıştı
kendini. Karanlık bir çocuktu Zargana. İntihara eğilimli olan diğer çocuklardan
daha koyuydu. Tuva<span>l</span>ette
kendisini tatmin ederek geçirdiği dakikalarda ölmekten çok öldürmeyi
düşünüyordu.</span></p>

<p class="calibre18"><span class="calibre11">Doktor,
Zargana’yı elinden tutup şişman yöneticinin odasından çıkardı ve gecelerini
geçireceği odaya giden koridora soktu. Yürüdüler. Yanlarından geçtikleri
pencerelerden bahçede oynayan çocuklar görünüyordu. San bir kapının önüne
gelince durdular. Doktor kapıyı açıp Zargana’yı omuzlarından yavaşça iterek
içeri soktu. Duvarları pastel boyalarla yapılmış çocuk resimleriyle kaplı odada
altı yatak vardı. İki de büyük dolap. Geniş odaya hâkim renk açık maviydi.
Psikiyatrların birçok deney sonucunda saptadıkları kadarıyla en sakinleştirici
renge boyanmıştı duvarlar ve mobilyalar. Tabiî ki, çarşaf ve yorganlar da açık
maviydi. Doktor kapının hemen yanındaki dolaba doğru yürüyüp kapağını açtı. İçinde
iki kazak ve iki pantolon vardı.</span></p>

<p class="calibre15"><span class="calibre11">-<span>  </span>Bunlar senin. Umarım çok büyük gelmezler.
Çamaşırların ve ihtiyacın olacak diğer eşyalar da alt çekmecelerde.</span></p>

<p class="calibre15"><span class="calibre11">Camların
arkasında sık dokulu bir tel örgü vardı. Etrafta insanın kendini kesmesine
yarayacak en ufak bir nesne yoktu. Pamuktan bir oda gibi yumuşak bir yerdi
Zargana’nın yeni evi. Duvarları battaniyeye benzeyen kalın kumaşlarla
kaplanmıştı. Nedeni, üç yıl önce bir çocuğun duvara kafasını vurarak geçirdiği
beyin <span>travması</span> sonucu ölmesiydi. Bütün duvarları yumuşak
bir deriyle kaplamak çok pahalı olacağından kumaşla yetinmek zorunda kalmıştı
düşünceli yöneticiler. Doktorun gösterdiği yatağın üzerine oturup çevresini
incelemeye başlayan Zargana’yı hayata çağıran yine doktor oldu.</span></p>

<p class="calibre15"><span class="calibre11">-<span>  </span>Haydi, şimdi gel de diğer çocuklarla tanış.
Bahçeye inelim.</span></p>

<p class="calibre15"><span class="calibre11">Merdivenlerden
inip bahçeye çıktılar. Doktor geniş bahçenin dört bir yanına dağılmış çocukları
toplamak için, boynuna astığı düdüğü ağzına götürüp içine üfledi. Sadece
köpeklerin duyduğu düdükleri hatırladı Zargana. Babasıyla tilki avına
çıktığında gördüğü o düdükleri hatırladı. Çünkü doktorun çaldığı düdüğü
duymayan tek çocuk kendisiydi. Hemen yanında çalmış olmasına rağmen duymamıştı
düdüğü. Çocukların se<span>s</span>e
geldiğini sadece gözleriyle tahmin etmişti. Belki isteyerek konuşmuyordu, ama
insan isteyerek duymayabilir <span>miydi ?</span> Çevresine
toplanan köpek<span>l</span>eri seyretti.
Çocuklar aynı anda bağırarak konuşuyor, Zargana’nın omuzlarına, kollarına
dokunuyorlardı. Sanki onu <span>b</span>ir <span>u</span>ykudan uyandırmak istermiş gibi. Ama
Zargana uyanmadı. Sarı saçlı zayıf bir çocuk:</span></p>

<p class="calibre15"><span class="calibre11">-<span>  </span>Geri zekâlı, dedi. Yeni gelen geri
zekâlıymış.</span></p>

<p class="calibre15"><span class="calibre11">-<span>  </span>Hayır! <span>dedi</span>
Zargana’nın hemen yanında duran <span>k</span>ısa
boylu, gözlüklü çocuk. O dilsiz. Bak, konuşamıyor.</span></p>

<p class="calibre15"><span class="calibre11">Doktor,
köpeklerin kuşattığı Zargana’yı <span>yalnız</span>
bırak<span>ı</span>p kızıl saçlı hemşirenin
yanına doğru yürüdü. Uzaklaşırken de, “Çocuklar lütfen, arkadaşınızı rahatsız
etmeyin, onu da oyunlarınıza alın” dedi. Ama önceki geceyi hemşireyle birlikte
uykusuz geçirdiğinden, çocukların söylediklerini duyup duymadıklarını
önemsemedi. Aklı başka bir yerdeydi, daha doğrusu başka bir saatte. Gecenin
karanlığında kızıl saçlı kadının sutyeninin sırtından değil de iki göğsünün
ortasındaki agraftan açıldığını görünce güldüğü dakikalardaydı.</span></p>

<p class="calibre19"><span class="calibre11">Zargana,
suskunluğundan sıkılıp oyunla<span>r</span>ına
dönen çocukların sırtlarını seyretmekle yetindi. Köpekler tilkiyi bırakmıştı.
Çünkü nasıl olsa kaçacak bir yeri yoktu. Bahçenin ortasında hareketsiz durdu.
Bekledi. Sahte ailesinin gelip kendisini alacağından emindi. En fazla bir günü
vardı önünde. Gelip alacaklardı onu eve götürmek için. Bir gün içinde
kaçmalıydı Beuhal’den. Köpeklerin birbirlerini ısırmasını seyretti biraz.
Yürümeye başladı. Bir ağacın geniş gövdesine yaslanıp oturdu. Kabuğuna birkaç
ad kazınmıştı ağacın. Dizlerini karnına doğru çekip başını dayadı.
Gözkapaklarını indirdi. Çimenlerin ezilme sesini duydu. Sonra da bir “Merhaba”.
Yanına oturan siyah saçlı çocuk Alex’ti.</span></p>

<p class="calibre19"><span class="calibre11">-<span>  </span>Annem gelecek birazdan. Beni almaya gelecek.
Sonra da gideceğiz. Doktora telefonda söylemiş. Bana hiç kızmamış. Senin annen
de gelecek <span>mi ?</span></span></p>

<p class="calibre19"><span class="calibre11">Zargana
gözlerini açtı. Başını yavaşça çevirip Alex’e baktı. Ve konuştu.</span></p>

<p class="calibre19"><span class="calibre11">-<span>  </span>Öldür kendini.</span></p>

<p class="calibre19"><span class="calibre11">Alex
ağlamaya başladı.</span></p>

</div>




</body></html>
