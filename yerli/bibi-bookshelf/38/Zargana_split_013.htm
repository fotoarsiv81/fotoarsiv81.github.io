<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_12"/>
</span>

<p class="MsoNormal2"><span class="calibre11"><span> </span></span></p>

<p class="calibre19"><span class="calibre11">Çıplak
bir ampulün aydınlattığı geniş odada bir yemek masasından başka mobi<span>l</span>ya yoktu. Masanın çelik ayakları
kare bir camı taşıyordu. <span>Cam da zayıf ve çıplak bir kadını. </span>Kadın
masanın üzerinde bağdaş kurmuş, dirseklerini dizlerine dayamış, başını da
ellerinin arasına almıştı. Odanın birbirine bakan iki kapısı vardı.
Almanya’daki bütün saat kuleleri 07.30’u gösterdiğinde iki kapı da açıldı. Ayak
sesi duyulmuyordu, çünkü odaya girenlerin ayakkabıları yoktu. Parkenin üzerinde
insan derisi ne kadar ses çıkarabilirse o kadar gürültü vardı. Aslında parkeye
değen tam olarak çıplak tabanlar değildi. Jartiyerle siyah sliplere tutturulmuş
file çorapların tabanları değiyordu soğuk zemine. Hemen hemen aynı anda
adımlarını atarak masanın yanına kadar geldiler. Kadın, elleri hâlâ başının iki
yanında, oraya yıllar önce yerleştirilmiş bir heykel gibi duruyordu. İki adam
birbirlerinin nefeslerini yüzlerinde hissedecek kadar yaklaştılar. Boyları,
gözlerinin arasına dümdüz bir köprü inşa edilecek kadar aynıydı. Birbirlerini
seyrettiler. <span>Daha doğrusu birbirlerinin gözlerini. </span>Biri
indirdi göz-kapaklarını. Diğeri burnunu yaklaştırdı karşısındakinin boynuna.
Derin bir nefesi çekmeye başladı içine. Öyle uzun sürdü ki nefesi içine
çekmesi, <a name="OLE_LINK14" class="pcalibre pcalibre1" id="OLE_LINK14">boyunda başladığı </a>yolculuğ<span>u</span> karşısındakinin alnında bitirdi.
Boyundan alna kadar bütün yüzden topladığı kokuyu ve oksijeni geri bırakmadı.
Hepsini <span>i</span>çinde tuttu. Göz
kapatma sırası ondaydı. Kokusunu ve yüzünü kaplayan oksijeni <span>h</span>ediye eden, gözlerini açtı. Bir
süredir artık nefes almayan, biraz önce aldığıyla yetinen adamı seyretti.
Nefesini tutan birini seyre<span>l</span>menin
belki çok ilginç bir tarafı yoktu <span>ama,</span> karşısındaki
adam kendisini sadece bir kişiyle doldurmuştu. İçinde tuttuğu, âşık olduğu
adamın kokuşuydu. Hızla inip kalkan göğse doğru eğildi ve sağ kulağını yasladı
sesin geldiği yere. Bir süredir nefesini tuttuğu için hızlanmış olan kalp atışını
din<span>l</span>emeye başladı. Kendi
oksijeniyle, kokusuyla atıyordu dinlediği kalp. O kadar heyecanlandı ki bunu
düşününce, kalp atışlarını saymadı bile. Sadece dinledi. Düzensiz ve sert
vuruşları dinledi. Her atışı kulağında hissetti. Hatta müziğini dinlediği
kalbin göğüs kafesini kırıp deriyi parçalayarak dışarı çıkacağını, ama derhal
karşısına çıkacak olan kulaktan içeri girip kendi beynine ulaşacağını hayal
etti. Bir kalp ile bir beynin tek bir organa dönüştüğünü gördü hayalinde.
Zorlukla ayırdı kendisini gittikçe hızlanan kalpten. Doğruldu. Gözler açıldı.
Kulaklarında hâlâ o eşsiz müziği duyan adam ağzını açtı ve beklemeye başladı.
Her şey üç saniye sürdü. Nefesini tutmuş olan adam büzdüğü dudaklarını <span>açık ağızdan</span> içeri soktu. Ve içinde tuttuğu nefesi âşık
olduğu insanın içine bıraktı. Kadın daha kafasını kaldırmaması gerektiğini
bilip emirlere uysa da, iki parmağının arasından gördüğü kadarıyla iki adamın
öpüştüğünü sandı. Oysa birbirlerine hayatı ikram ediyorlardı. Nefes tutup
hızlanan kalp atışını dinleme, sonra da nefesi alındığı yere geri bırakma
seremonisi üç kez karşılıklı olarak tekrarlandı. Daha fazla zamanları olsaydı
birbirlerine suni teneffüs de yapabilirlerdi, ama bu sabah bedenlerini ve
zihinlerini seviştirmek için sadece bir saatleri vardı. Birbirlerinin
burunlarını tıkayıp ağızlarından yolladıkları havayla şişen karınları görünce
aşkın ne olduğunu, aslında ne kadar elle tutulur, gözle görülür bir şey
olduğunu anlıyorlardı. Aşk o şişen karındı. O hızla verilen nefesti. Kadının
saçına dokundular ve siyah saçlar dalgalandı. Beyaz bir alın ve yeşil gözler
göründü. Kadın kollarını açarak iki adamı da kendisine doğru çekti. Koma ve
Fuscha bir kara deliğin içinde kayboldu.</span></p>

<p class="calibre28"><span class="calibre11">Kadına
parasının diğer yansını da verdiler, ama duş almak için evin banyosunu kullanma
isteğini geri çevirdiler. Sırayla kendilerini sıcak suyun altına bıraktılar.
Giyinip salonda buluştuklarında Fuscha konuşmaya başladı.</span></p>

<p class="calibre15"><span class="calibre11">-<span>  </span>Benimle Amerika’ya gel. Yine birlikte
yaşayalım. <span>Eskiden olduğu gibi.</span></span></p>

<p class="calibre15"><span class="calibre11">Koma
son üç buçuk aydır Rio adındaki karakteri canlandırıyordu. Üç buçuk aydır
Fuscha’yla birlikteydi. Ezberlediği sözleri sevgilisinin kulağına fısıldıyor ve
gittikçe kendinden uzaklaşıyordu. Ailesine bir arkadaşıyla birlikte
yaşayacağını söylemiş ve evden ayrılmıştı. Okula gitmiyordu. Atıldığından emin
olduğu için de durumunu öğrenmek üzere okul yönetimini telefonla bile
aramıyordu. Geceleri Fuscha uyuduktan sonra ya da hafta sonları, Berlin’deki
gece kulübü sahibi arkadaşlarıyla birlikteyken Zargana’nın evine gidiyor ve
sabahlara kadar konuşuyorlardı. Zargana onu Rio diye çağırıyordu. Koma on yedi
yaşında bir çocuk olarak büyümemek üzere donmuştu. Çünkü aynı bedenle yaşamaya
başlamış olan ve büyüyen kişinin adı Rio’ydu. <span>Kendisinden çok
büyük bir adamla aşk yaşamaktan başka hiçbir işi olmayan Rio. </span>Artık
banka hesabına yatan paraları ne yapacağını da düşünmüyordu. Ayak
bilekleriniyse uzun zamandır jiletlemiyordu. Fuscha’nın bileklerine saldırmayı
tercih ediyordu. Rio, Koma’yı öldürüyordu. Cinayeti herkes seyrediyordu.</span></p>

<p class="calibre15"><span class="calibre11">-<span>  </span>Bunu daha önce de konuştuk Fuscha. San
Francisco’ya gelmek istemiyorum. Berlin’de kendimi iyi hissediyorum. Eğer
istersen, sen gidebilirsin.</span></p>

<p class="calibre15"><span class="calibre11">Fuscha,
çocuğu yaşındaki genç adamın böyle konuştuğu zamanlarda deliye dönüyor ve
içinde birazdan patlayacak bir saatli bomba varmış gibi terlemeye başlıyordu.
Kendisine bu kadar bağlı görünen bir adam nasıl olur da aynı zamanda bu kadar
duyarsız olabilirdi? Fuscha anlamıyordu. Rio’nun aşkını görüyor, duyuyor, ama
varlığından emin olamıyordu. Her an elind<span>e</span>n
kayıp gidebileceğini bilmek onu çılgına çeviriyordu.</span></p>

<p class="calibre15"><span class="calibre11">-<span>  </span>Sakın bir daha bunu söyleme. Sakın<span>!..</span> Ben Amerika’ya sen<span>i</span>nle
gitmekten söz ediyorum. Benimle alay etme. İşimin başına dönmeliyim.
Yaşadığımız şey bir hafta sonu ilişkisi değil. Sana ne kadar değer verdiğimi
biliyorsun. Lütfen, bana bunu yapma. 1 lor sabah benimle yeniden
tanışıyormuşsun gibi davranma.</span></p>

<p class="calibre15"><span class="calibre11">Koma
söylenenleri duyuyor, ama dinlemiyordu. Radyodan gelen müzikle ilgileniyordu.
Seksenlerin başında techno-punk yapmış Atari Teen Riot’ın “Bum Berlin! Bum!”
adlı şarkısı çalıyordu. Şarkıyı daha önce nerede duyduğunu hatırlamaya çalıştı.
İlk kez iki yıl önce, Love Parade adındaki şarlatanlıkla alay etmek için
düzenlenmiş olan Fuck Parade’da duyduğunu hatırladı. Hatırlayınca rahatladı ve
Hermes marka spor ceketinin alt düğmesiyle oynamaya başladı. Senaryoları eski<span>s</span>i kadar okumuyordu. İçinde gittikçe
daha çok yer kaplayan Rio’ya bırakıyordu konuşmaları. Sadece hikâyenin başına
ve <span>s</span>onuna bakıyordu ve ikisini
bağlayacak kısımları Rio hallediyordu. Koma bir homoseksüel olmadığı ve hâlâ
tamamen Rio’ya dönüşmediği için Fuscha’yı aralarına bir kadın almaya ikna
etmişti. Zorlukla da olsa bunu başarmış ve Fuscha on sekiz yı<span>l</span> aradan sonra ilk kez bir kadını
okşa<span>m</span>ıştı. Herkesin değiştiği
bir sabah yaşanıyordu Berlin’de. <span>Kimin sahte, kimin gerçek
olduğunun anlaşılamadığı bir sabah. </span>Fuscha acıklı konuşmasına devam
ediyor, boyun kasları giydiği gömleğin yaka<span>s</span>ından taşsa da vücudu her yalvaran insanınki gibi gittikçe
küçülüyordu. Ama Koma sadece şarkıyı dinliyordu: “Bum Berlin! Bum!”</span></p>

<p class="calibre22"><span class="calibre11">-<span>  </span>İşte bu şarkı! <span>dedi</span>
Zo. Hatırlıyor musun Fuck Parade’ı? 1999 <span>ekiminde</span>. Ne
müthiş bir kon<span>s</span>erdi. Hanin’i
hatırlıyor musun? Kırmız<span>ı</span>
külotlu çorap, kırmızı bir boğazlı kazak, siyah deri etek ve burunları sipsivri
siyah deri botlar giymişti. Muhteşemdi o gece.</span></p>

<p class="calibre22"><span class="calibre11">Aynı
şarkının farklı marka bir radyodan dinlendiği ev Zargana’ya aitti. Zargana,
Zo’nun hangi Hanin’den söz ettiğini çok iyi bilıyor, hatta Atari Teen Riot
grubunun solisti olan kadını tanıyor, ancak yine de sanki adını ilk kez
duyuyormuş gibi karşısındaki adamı dinliyordu. Abrechtstrasse’deki Bunker adlı
kulübün kadınlar tuvaletinde Hanin’i sadece öptüğü geceyi hatırladı. Daha
fazlasını yapamamıştı, çünkü bir insan olmadığını o zamanlar çoktan anlamıştı.</span></p>

<p class="calibre22"><span class="calibre11">-<span>  </span>“Bana söyleyecek bir şeyin yok mu?”, diyerek
Zo’yu susturdu.</span></p>

<p class="calibre22"><span class="calibre11">-<span>  </span>Evet... Aslında nereden başlayacağımı
bilemiyorum. Şu an kırk iki kişi var kayıtlı olan. <span>Yirmi
dokuzu erkek. </span>İçlerinden üçü askerî eğitim almış. Sabıkalı olanlarsa
sekiz tane. Ama önemsenecek şeyler değil. Genellikle çevreyi rahatsız etmekle
ilgili ya da <span>metroda</span> biletsi<span>z</span> yolculuk etmekle. Hepsi de verdiğim bütün görevleri yerine
getirmeye çalışıyor. Bana inanıyorlar...</span></p>

<p class="calibre18"><span class="calibre11">Elini
kaldıran Zargana karşısında susmak zorunda kaldı. Zargana’nın avucunu gören
kimse konuşmazdı.</span></p>

<p class="calibre18"><span class="calibre11">-<span>  </span>Bo, bütün bunları ben de biliyorum. Benim
öğrenmek istediğim şey, senin kendini nasıl <span>hissettiğin ?</span></span></p>

<p class="calibre18"><span class="calibre11">Zo,
Lacoste eşofmanının arka cebinden çıkardığı Marlboro paketinden bir sigara
çekip yaktı. Gözleriyle bir kül tablası aradı. Hemen yanında bir tane olduğunu
görünce daha sigaranın ucunda kül oluşmasını beklemeden yanan kısmı kül
tablasına iki kez vurdu. Konu duygularına geldiği zaman sinirleniyordu. Çünkü
hiçbir şey anlatmak istemiyordu. İçinden geçenleri kimsenin bilmesini
istemiyordu. Bo’nun gücüne hayran kaldığını söylemek istemiyordu. Barakasındaki
boy aynasının karşısına geçip Bo taklidi yaptığını kimsenin bilmesini
istemiyordu. Ama bir şeyler söylemek zorundaydı.</span></p>

<p class="calibre18"><span class="calibre11">-<span>  </span>Bugüne kadar yapmadığım şeyler yapıyorum.
Konuşmadığım biçimde konuşuyor, giymediğim şeyler giyiyorum. Tek bir kelimemi duymak
için birbirini susturan insanların karşısında uzun konuşmalar yapıyorum.
Yaptığım her hareketi taklit etmeye çalışan, ben sesimi yükseltince gözlerini
kısan, benim<span>l</span>e konuşurken
kekeleyen, kelimeleri yanlış telaffuz eden insanlar görüyorum. Her ne kadar o
insanlara acısam da bundan büyük bir zevk alıyorum.</span></p>

<p class="calibre18"><span class="calibre11">Zargana
başını salladı ve Zo’nun kolundaki saate baktı. Misafiri gecikmişti.</span></p>

<p class="calibre18"><span class="calibre11">Çağırdıkları
iki taksinin kiralık süitlerle dolu apartmanın önüne gelmesini bekleyen Koma ve
Fuscha birbirlerine bakmadan duruyor, yoldan geçenleri seyretmeyi tercih
ediyorlardı. Tartışmaları her zamanki gibi sonuçsuz kalmıştı. Taksiler geldi.
Sadece tokalaşırken birbirlerinin yüzüne baktılar ve arabalara bindiler.</span></p>

<p class="calibre18"><span class="calibre11">Kapı
zili evdeki gürültüye karıştığında, Zo hâlâ tam olarak neler hissettiğini ifade
etmeyen, ama Zargana’nın sorusuna yanıt olmaya çalışan cümleler kuruyordu. Ev
sahibinin ayağa kalkması üzerine sustu. Zargana kapıyı açtı.</span></p>

<p class="calibre18"><span class="calibre11">-<span>  </span>Geciktin.</span></p>

<p class="calibre18"><span class="calibre11">Koma’nın
uzattığı sağ eli sıkmadan, hâlâ sırtının izini taşıyan deri koltuğa oturdu.
Yeni misa<span>f</span>ir de Zo’ya belli
belirsiz bir selam verdikten sonra, hafifçe eğilen başıyla evin ikinci tek
kişilik deri koltuğuna oturdu. Zargana dizlerinin üzerine koyduğu ellerine
bakıyordu. Zo dördüncü sigarasını yakıyor, Koma ise ceketinin alt düğmesiyle
oynuyordu. Belki evin salonu bir antik tiyatro sahnesine benzemiyordu, ama
koltuklardaki üç beden de birazdan başlayacak bir trajedinin aktörleri gibi
duruyordu. Radyo ve kalın perdeler kapatıldığı için yakınlarda yaşayan bir
Berlin olduğu bile anlaşılmıyordu. Sanki terk edilmiş ya da hiç keşfedilmemiş
bir adadaymış gibi yalnızdı üç adam. Her koltuk da ayrı bir adaydı, çünkü
üzerlerinde oturanlar birbirlerine bakmıyorlardı. Koma Fuscha’yı, Zo Hiç
hareketini, Zargana kendisini düşünüyordu. Ya biri konuşmaya karar verdi ya da
farkında olmadan yüksek sesle düşündü, ama salonun tozunu kaldıracak bir ses
duyuldu sonunda. Koma’ydı ağzını açan.</span></p>

<p class="calibre18"><span class="calibre11">-<span>  </span>Fuscha onunla San Francisco’ya gitmemi
istiyor.</span></p>

<p class="calibre18"><span class="calibre11">Zargana
gözlerini ellerinden ayırmadan konuştu.</span></p>

<p class="calibre18"><span class="calibre11">-<span>  </span><span>Peki</span> sen ne istiyorsun?</span></p>

<p class="calibre18"><span><span class="calibre11">-<span>  </span>Benimle Berlin’de kalmasını.</span></span></p>

<p class="calibre18"><span class="calibre11">Zargana
parmaklarını dizlerinin üstünden kaldırıp indirdi ve gözlerini Koma’ya dikti.</span></p>

<p class="calibre18"><span class="calibre11">-<span>  </span>Rio, sen o adamın şimdiye kadar âşık olduğu
tek insansın. Her ne kadar kendisinden daima emin görünse ve her istediğini
yaptırmaya alışmış olsa da, ona sözünü dinletebilirsin. Çünkü kimse onu senin
gibi tatmin edemiyor. Sen Fuscha’nın hayatındaki sihirli lambasın. <span>İçinden ne çıkacağı belli olmayan sihirli bir lamba. </span>Bu
yüzden seni okşamaktan va<span>z</span>geçemeyecektir.</span></p>

<p class="calibre18"><span class="calibre11">Zo
konuşulanlarla ilgilenmiyor, bir an önce evden çıkmak, Black Sun’a gidip
çocuklardan birkaçını görmek istiyordu. Gerçekleştirilmesi gereken bir toplantı
haberini herkese ulaştırmalıydı. Zamanını boşa har<span>c</span>adığını düşünüyordu. Koma’nın neler yaptığına dair hiçbir fikri
yoktu, ama oyundaki en iyi rolü kendisinin kaptığından emindi. Cümlelerin
arasında duyduğu Fuscha adının bir erkeğe mi yoksa bir kadına mı ait olduğunu
bile düşünmedi. Zo, Hiç dışında hiçbir şeyi önemsememeyi öğreniyordu. <span>Tıpkı hareketin üyelerine tavsiye ettiği gibi. </span>“Sadece Hiç
var, başka da bir şey yok” diyordu her toplantının sonunda.</span></p>

<p class="calibre22"><span class="calibre11">-<span>  </span>Benim gitmem gerek, dedi Zo.</span></p>

<p class="calibre22"><span class="calibre11">Zargana
yerinden kalktı, Zo’ya doğrıı yürüdü. Karşısında durdu. Oturan adam ile ayakta
olanın dizleri neredeyse birbirine değiyordu. Zo, Zargana’nın ne kadar uzun
boylu olduğunu bir kez daha düşündü. Açılan ve hareket eden ağzının ise büyük
bedeninde çok küçük bir delik olduğunu fark etti. </span></p>

<p class="calibre22"><span class="calibre11">-<span>  </span>Hiçbir yere gitmiyorsun. Yarın sabaha kadar
birlikteyiz ve siz isteseniz de istemeseniz de konuşacağız. Bana yaşadığınız
her anın içinizde doğ<span>u</span>rduğu
duyguyu anlatacaksınız. Kimse bir yere gitmiyor.</span></p>

<p class="calibre22"><span class="calibre11">Zo
bu rahatsız durumdan kurtulmak için bir hareket yapması gerektiğini düşündü ve
sigarasının uzamamış külünü kül tablasına düşürmek için yanındaki sehpaya
uzandı. Zargana olduğu yerde döndü. Koma’ya baktı. Yanlış yaptığım düşünüyordu.
<span>Her şeyin yanlış olduğunu. </span>Keşke hiç başlamasaydım,
diyordu içinden. Yeni oyunun kendisini bu kadar zorlayacağını tahmin etmemişti.
Kendi geçmişini canlandırmanın zihnini bu kadar yoracağını düşünmemişti. Zo ve
Koma’nın rolleri diğerlerinkine benzemiyordu. Diğerleri sıradan küçük
aktörlerdi. Hayalî bir hayatın gerçeğe dönüşmesi için ihtiyaç duyduğu kan ve
kemiklerdi. Oysa salondaki iki adamla beraber evde üç tane Zargana vardı.
Kendini iyi hissetmiyordu. Aklındaki her şey karışıyor, her şey birbirine
giriyordu. Hatırlaması gereken binlerce ayrıntı farklı loşlukta karanlıklara
saklanıyor, hiç tanımadığı insanlara oynattığı rollerin neler okluğunu
unutuyordu. Zargana uzun zamandır ilk kez bir insan gibi heyecanlanıyordu. Bu
duyguyu sevmedi ve bağırdı.</span></p>

<p class="calibre29"><span class="calibre11">-
Kimse bir yere gitmiyor! Ben gitmeden kimse bu evdin çıkmayacak.</span></p>

<p class="calibre29"><span class="calibre11">Misafirleri
kanlarının akışının hızlandığını hissettiler. Efendilerinin yüksek sesle
konuştuğuna ilk kez tanık oluyorlardı. Gözleriyle uzun boylu adamın salonda
yürümesini takip ettiler. Attığı <span>voltaları</span>
seyrettiler. Her adımda çok az da olsa sarsılan zemini hissettiler. Yeniden
eski adlarını ve hayatlarını hatırlamalarına ramak kalmıştı ki, Zargana
yürümesini kesmeden konuşmaya başladı.</span></p>

<p class="calibre23"><span class="calibre11">-<span>  </span>Rio, bana hayatta en çok yapmak istediğin
şeyi söyle.</span></p>

<p class="calibre23"><span class="calibre11">Koma
hiç tereddüt etmedi. İnsanlar adlan sorulduğunda bile saniyenin yansı kadar
duraksarlar, ama o derhal verdi yanıtını. Sanki salondaki konuşma da bir
senaryoda yazılıymış ve sorunun yanıtı beyaz bir kâğıdın üzerine mürekkeple
yazılmış gibi.</span></p>

<p class="calibre23"><span class="calibre11">-<span>  </span>Her şey. Ben bu hayatta her şeyi yapmak
istiyorum. Hiçbirinin farkı yok diğerinden.</span></p>

<p class="calibre23"><span class="calibre11">Zargana
koridorun başlangıcından sokak kapısına kadar attığı sekiz adımı tekrarlamak
üzere yaptığı dönüşte ikinci <a name="OLE_LINK15" class="pcalibre pcalibre1" id="OLE_LINK15"></a><a name="OLE_LINK16" class="pcalibre pcalibre1" id="OLE_LINK16"><span>sorusunu sordu</span></a>. Aklını ve aklında
barındırdığı düşünceleri kaybetmemek için polisiye bir sorgulama yapıyordu.
Sorular ve yanıtları. Evinin salonunda duymak istediği tek şey bunlardı.</span></p>

<p class="calibre23"><span class="calibre11">-<span>  </span>Neden?</span></p>

<p class="calibre23"><span class="calibre11">-<span>  </span>Çünkü her şeyi yapabileceğimi biliyorum. Hiçbir
prensibim ve alışkanlığım yok. Cüce bir erkekle ya da kolları olmayan bir
kadınla sevişebilirim. Maden işçisi ya da katil olabilirim. Ben bir deneyim. <span>Konum da hayat. </span>Dolayısıyla hayatta en çok yapmak istediğim
şey yaşamak. Her şeyi.</span></p>

<p class="calibre23"><span class="calibre11">Sorgulama
devam ediyordu. Kelimeler ağızlardan hızla çıkıyordu. Bir dünya savaşı
başlatacak olan sapanlardaki ilk çakıl taşlan atılıyordu. Salondaki kimse
diğerinin düşüncesiyle ilgilenmiyordu. Kimse yanındakine acımıyordu. Sadece Zo,
bir an için tanıdığını sandığı Koma’nın ağzından çıkanlar karşısında midesinin
bulandığını hissetti. Yıllardır tanıdığı arkadaşını bütün kemikleri kırılmış
bir hayvana benzetti. Her yere girebilecek, her şeyi yapabilecek aşağılık bir
hayvan. <a name="OLE_LINK17" class="pcalibre pcalibre1" id="OLE_LINK17"></a><a name="OLE_LINK18" class="pcalibre pcalibre1" id="OLE_LINK18"><span>Onun adına utandı</span></a>. Zargana adımlarını yavaşlatmadan,
yemek ma<span>s</span>asının üzerinden
yakaladığı paketi alıp bir sigara yaktı, arka cebinden çıkardığı ve evin her
köşesinde bir tane olan penis biçimindeki çakmakla. İlk nefesten sonra konuştu.
Sanki yakalaması gereken bir tren vardı. Acele ediyordu. Hem de çok. Çünkü
sıkılmıştı kendisinden, oyuncularından, her şeyden. Duyacağı yanıtlarla
kendisini ikna etmeye çalıştığının farkındaydı. Oyunun boşuna olmadığını çıplak
gözle ve çıplak beyinle görmeye ihtiyacı vardı.</span></p>

<p class="calibre15"><span class="calibre11">-<span>  </span>Her insanın bir amacı vardır. Yaşadıkları, öğrendikleri,
hissettikleri ve yetenekleri doğrultusunda bu amaç belirginleşir. Böylece
karakter özellikleri de ortaya çıkar. Kişilik oluşur. Peki, na<span>s</span>ıl olur da senin bir kişiliğin ya da
karakter özelliklerin olmaz?</span></p>

<p class="calibre15"><span class="calibre11">-<span>  </span>Yanılıyorsun. Benim de bir karakterim var.
Yaşamak istediğim her şeyi değerlendiren ve hepsinden zevk almayı bilen bir
karakterim var. Belki diğer insanlarınki kadar yer kaplamıyor içimde, ama bir
tane var.</span></p>

<p class="calibre15"><span class="calibre11">Koma,
Rio’nun düşündüklerini ya da hissettiklerini söylemiyordu. Kendininkileri söylüyordu.
Koma, Rio olmuştu. On yedi yaşındaki çocuğun on yedi yılını unutup başka bir
insana dönüşmesi sadece üç buçuk ay, yani tam olarak yüz üç gün almıştı.
Zargana her ne kadar bu kolay geçişi ve insanların karakter zayıflıklarını
düşünerek kendi sorunundan uzaklaşmamaya çalışsa da, yüz üç günde gerçekleşen
değişimi utanç verici buldu ve bir kez daha insan olmadığına sevindi. Koma
devam etti Rio’nun sözlerine.</span></p>

<p class="calibre15"><span class="calibre11">-<span>  </span>Ölüm dışında hiçbir şeyden korkmuyorum.
Acıyı, zevki, iyiyi, kötüyü... Hiçbir şeyi umursamıyorum. <span>Ama
hiçbir şeyi.</span></span></p>

<p class="calibre15"><span class="calibre11">Zo
hiç kelimesini iki kez üst üste duyunca, bir an için, Koma’yı ya da birkaç
dakikadır duymakta olduğu yeni adıyla Rio’yu kendi hareketine davet etmeyi
düşündü. Ama sonra Hiç hareketine her şeyi yapabilecek bir adamın girmesinin ne
kadar tehlikeli olduğunu geçirdi aklından. Belki hareketin adı Hiç’ti ve belki
de umursamamak en önemli şartlarından biriydi, ama yine de kemikleri kırık bir
adam yarın bambaşka bir deliğe girip o deliğin biçimini alabilirdi. Eski ve
yeni arkadaşı Koma ile Rio’dan iğrendiğini fark etti. Tam dikkatini Lacoste
yürüyüş ayakkabılarına yöneltmişti ki, adını duydu. Daha doğrusu, yüz üç gün <span>ö</span>nce kendisine hediye edilmiş olan
adını.</span></p>

<p class="calibre15"><span class="calibre11">-<span>  </span>Peki, sen Boslin, sen ne yapmak istediğini
biliyor musun?</span></p>

<p class="calibre15"><span class="calibre11">Zo
zorlanmadan yanıtladı soruyu, hayatının bir d<span>ö</span>neminde herhangi bir harekete <span>dahil</span>
olmuş bütün insanlar gibi.</span></p>

<p class="calibre15"><span class="calibre11">-<span>  </span>Mutlu olmak istiyorum. Ama benim mutluluğum
diğer insanlarınkine benzemiyor. Hiç hareketi bütün dünyaya yayılıp dev bir
karnavala dönüşene kadar mutlu olmam zor. Çünkü ben bunu istiyorum. Bütün
insanların en derinlerinde yatan duyguları uyandırıp hepsini delirmeye
kışkırtmak istiyorum. Hatta...</span></p>

<p class="calibre15"><span class="calibre11">Zargana
sözünü kesti. Zo’nun yeni karakterine Koma kadar sarılmadığını biliyordu. Biraz
daha zamana ihtiyacı vardı Boslin Kobert Ferhachen olabilmek için. Çünkü Zo’nun
söylediklerinin yazdığı senaryolardan birinde olduğunu hatırlıyordu.
Sinirlenmedi. Ama daha önce duymadığı yanıtlar alamayacağını anladığı için
üzüldü.</span></p>

<p class="calibre15"><span class="calibre11">-<span>  </span>Anlıyorum.</span></p>

<p class="calibre15"><span class="calibre11">Sekiz
adımlık yürüyüşlerini bitirip koltuğuna oturdu. Kendisini seyreden iki çift
göze sırayla baktı. Ne düşündüğünü anlamak olanaksızdı.</span></p>

<p class="calibre15"><span class="calibre11">-<span>  </span>Gidin, dedi. Hayatlarınıza geri dönün.</span></p>

<p class="calibre15"><span class="calibre11">Koma
ve Zo bir saniye için bütün oyunun sona erdiğini düşünerek birbirlerine
baktılar. Yeniden on yedi yaşında iki çocuğa dönüştüler. <span>Çaresiz
ve mutsuz iki çocuk. </span>Anne ve babalarının öldüğünü öğrenen iki normal
çocuk kadar acı çektiler. Ama damarlarının titremesi sadece bir saniye sürdü,
çünkü Zargana konuşmasına devam etti.</span></p>

<p class="calibre15"><span class="calibre11">-<span>  </span>Rio ve Boslin... Hayatlarınıza devam edin.</span></p>

<p class="calibre15"><span class="calibre11">Misafirleri
gittikten sonra, Zargana bir süre deri koltukta hareketsiz oturdu. Oturduğu
yerden gördüğü, geniş pencereyi örten kalın perdeydi. Perdenin katlandığı
yerleri, kıvrımları seyretti bir süre. Sonra ayağa kalkıp kendini yere bıraktı.
İki metreye yakın boyu küçüldü. Dizlerini göğsüne doğru çekti. Kollarını
bacaklarının arasından uzattı. Yerdeki halıyı çok yakından gördü. Halının sert
tüylerini yanağında hissetti. Gözlerini yumdu. Gözkapakları kırıştı. Dişlerini
sıktı. Kapalı dudaklarının ardından küçük sesler çıkmaya başladı. Kısa süren
acı sesleri. Normalde bir insanın çok ağır bir eşyayı taşırken çıkarabileceği
türden bir sesti bu. Her ne kadar gözlerinden yaş akmasa da böyle ağlıyordu
Zargana. Ne istediğini, ne yapacağını ve kim olduğunu bilmediği için ağlıyordu.
Sonra sert bağırışları azaldı. Çıkardığı sesler küçüldü, yok oldu. Gözkapakları
yavaş yavaş açıldı ve dişleri çözüldü. Çaresiz olduğunu anladı. Oyunu devam
ettirmekten başka çaresi yoktu. Mecburdu Rio ile Boslın’i yaşatmaya, Zargana’yı
anlamak için. Nabzı yavaşladı. Sokak kapısının eşiğinden kayıp halıya dayanmış
yanağına kadar gelen rüzgârı hissetti. Ben bir insan değilim, dedi içinden.
Gözkapaklarını tekrar indirdi. Bu kez uyumak için.</span></p>

<p class="calibre18"><span class="calibre11">İki
metre boyunda ve yüz yirmi beş kilo ağırlığında olan Arthur Cravan adındaki
müthiş boksör ve şair, Alexanderplatz’daki randevu evlerinde ve
Kurfürstendam’daki gece kulüplerinde yarattığı skandallardan ötürü <span>1</span>907 yılının mart ayında
tutuklandığında, kendisine iletilen sınır dışı edilme kararının nedenini
sorunca polis memurunun verdiği yanıtı Zargana’nın bilmesine olanak yoktu. Tam
olarak şöyle söylemişti genç polis: “Berlin bir sirk değil.” Yanılmıştı. Berlin
bir sirkti ve Zargana en az Arthur <a name="OLE_LINK23" class="pcalibre pcalibre1" id="OLE_LINK23">Cravan kadar iyi </a>bir
gösteriydi. Belki de sirkin en iyisi.</span></p>

</div>




</body></html>
