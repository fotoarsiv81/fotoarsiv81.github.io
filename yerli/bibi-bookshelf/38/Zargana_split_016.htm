<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_15"/>
</span>

<p class="MsoNormal2"><span class="calibre11"><span> </span></span></p>

<p class="calibre18"><span class="calibre11">Bir
girdabın içinde usulca dolaşmak çıkış yolunu bulmanın en kolay yöntemidir.
Sakin ve sabırlı olmak gerekir. İtiraz ve isyanı gülünç bulan girdaplar sadece
kanı soğuk olanlara açarlar çıkış kapılarını. Zamanın olmadığı yerde geç kalmak
da yoktur. On altı yaşındakilerin önlerindeki hayatsa sonsuzdur.</span></p>

<p class="calibre18"><span class="calibre11">-<span>  </span>Merhaba Victor.</span></p>

<p class="calibre18"><span class="calibre11">Konuşan
Betty. Dinleyen <span>pezevengi</span>. Yer, sokak. <span>Karşılıklı duran iki insanın çantalarındaki kırmızı saplı
çeliklerse bıçak. </span>Ama belli ki saplanmayacaklar bugün kimseye. Sadece
yer tespiti için oradalar. <span>Girecekleri etin tadına bakmak
başka bir günün işi.</span></span></p>

<p class="calibre18"><span class="calibre11">Siyah
saçlı Victor sadece önüne bakıyor. Diğer <span>pezevenkler</span>
gibi geniş hareketten yok. Sakin. Hatta kaçak yatırımıyla sokakta
karşılaşmasını bile doğal karşılamış gibi. Oynadığı rolse alınmış sevgili.
Betty’nin sevdiği gibi. Ama genç kızın gazabından korktuğu adamın karşısına
çıkması asla bir tesadüf değil. Sadece Hotel Richmont’un bir numaralı odasında
yapılmış planın ilk aşaması.</span></p>

<p class="calibre18"><span class="calibre11">-<span>  </span>Konuş benimle Victor. Bir şey söyle! Sana her
şeyi anlatacağım. <span>Haydi</span> gel, bir yere oturalım.</span></p>

<p class="calibre18"><span><span class="calibre11">Pezevenklikten</span></span><span class="calibre11"> ve fahişelikten arta kalan
zamanında hayat standardını korumak için satmak zorunda olduğu esrarı taşıdığı
el çantasını sallayarak yürüyen Victor, konuşmamakta kararlı. Küçük kıza çok
üzgün olduğunu anlatması gerek. En iyi üzüntü ifadesiyse sessizlik olduğundan
sadece adım atıyor kaldırımda, koluna girmiş Betty’nin yanında. Sokağın
köşesindeki kafeye giriyorlar. Betty veriyor siparişi. İki çay geliyor
önlerine. Victor’un çay sevdiğini herkesten iyi biliyor o. Özellikle, Victor’un
kaynamaktan kabarmış çay suyu dökerek sağ ayak bileğini haşladığın günden beri.
Belki de o izi kapatmak için, Betty yüksek konçlu çizmeleri tercih ediyor.</span></p>

<p class="calibre15"><span class="calibre11">-<span>  </span>Denedim Victor. Sensiz yaşamayı denedim. Ama
olmadı. Yapamadım. Çok yalnızım ve seni çok özlüyorum. Lütfen beni tekrar yanma
al. Seninle olmak istiyorum. Ne istersen yaparım. O huzur evindeki yaşlılarla
da yatarım. Sadece seninle yaşamak istiyorum. Gerisi önemli değil.</span></p>

<p class="calibre15"><span class="calibre11">Victor,
eğer varsa öyle bir gülüş, iç organlarıyla gülüyor, ama ağzı doğduğundan beri
konuşmamış gibi kapalı. “İşte” diyor böbreği safrakesesine, “böyle olmalı her
şey. İstediğim gibi. Tabiî ki dönecektin bana. Çünkü âşıksın küçük kız. Sadece
evinin yolunu bulamadığın için geciktin. Ama kayıp köpekler gibi dönmenin
zamanı gelmişti.”</span></p>

<p class="calibre15"><span class="calibre11">-<span>  </span>Haydi, çayından bir yudum al. Soğutma. Haydi,
beni hâlâ istediğini söyle.</span></p>

<p class="calibre15"><span class="calibre11">Artık
içinden kelimelerin geçtiği ağız açılabilir. Victor biliyor zamanlama işini.
Fırtına melteme dönmeden bir şeyler söylemeli.</span></p>

<p class="calibre15"><span class="calibre11">-<span>  </span>Bak Betty. Eğer bir daha kaçarsan seni asla
unutmam. Unutmadıklarıma ne yaptığımı bilirsin.</span></p>

<p class="calibre15"><span class="calibre11">Betty
sessizce başını sallıyor. Kulakları kırmızı. Yalan söyleyince kan koşuyor
kulaklarına. Ama şimdi, duyduğu cümleyi selamlamak için başını kaldırıyor.
Gösteri yapan bir paraşütçüye bakar gibi.</span></p>

<p class="calibre15"><span class="calibre11">-<span>  </span>Evet, seni hâlâ istiyorum.</span></p>

<p class="calibre15"><span class="calibre11">Betty
on altı yaşında olduğunu kanıtlamak için, bu sözün karşısında, göğüs hizasında
birleştirdiği elleriyle hızlı ve küçük alkışlar atıyor masaya doğru. Bir
evlenme teklifinin kabulü değil belki Victor’un damağından tükürülenler, ama
sokakta kaptırdığı özgürlüğünü geri alışının başlama vuruşu.</span></p>

<p class="calibre15"><span class="calibre11">Sarılıyorlar
birbirlerine kafenin ağzında. Öpüyorlar karşılarındaki dudakları. Yürüyorlar
sokağın aşağısına doğru. Aslında daha hava kararmadığı için gidecekleri bir yer
yok. Yapacakları bir iş yok. İkisi de gece çalışıyor çünkü. Bütün işsizler gibi
onlar da bir sinemaya giriyorlar. Eski filmlerin gösterildiği, sadece iki küçük
salonu olan yaşlı bir sinema. Yeni olan tek şey, girişinin para atılarak açılan
bir kapı tarafından kapanması. Victor cebinden çıkardığı buruşuk kâğıtları
gömüyor teker teker kapının yanındaki makineye. Demir parmaklıklı kapı
açılıyor. Giriyorlar içeri. Bütün işsizler gibi onlar da merak etmiyorlar
seyredecekleri filmin adını. Her gece son seanstan sonra gelip salonları
temizleyen ve makinede biriken paraları toplayan adamdan başka kimse uğramıyor
aslında bu yalnız sinemaya. Birinci salona giriyorlar. Verdikleri para iki
filmi ya<span>s</span>al olarak seyretmelerine
yetmese de, herkes gibi onlar da birinciden sonra ikinci salona geçmelerinin
doğru olacağını konuşuyorlar. Betty gözlerini fazla kısıyor. Sanki korkuyormuş
gibi. <span>Oysa film bir komedi. </span>Buster Keaton’ın aptal
gösterilerinden biri. Gülüyor, öpüşüyor, konuşulanları dinliyorlar.
Kendileriyle hiç ilgisi olmayan bir adamın hayal hayatını seyrediyorlar. “Son”
yazıyor siyah ekranda. İkinci film Edward G. Robinson’ın <i class="calibre20">Little Caesar’ı.</i>
Hollywood’un seyircisini kötü adama özendirdiği ilk film. Ağır diyaloglar,
kavgalar, patlayan kurusıkılar... Ve Küçük Sezar da ölüyor bütün insanlar gibi.
Yine “Son” yazıyor ekranda. Victor’un boğazında da var o kelimeden. Zargana
elindeki bıçağı düşürüyor. Betty’ye bakıyor. Karanlıkta aradığı uzun kirpikli
çifti buluyor. Betty’nin gözleri küçük adamı tebrik ediyor. Victor’un yırtık
boğazından akanlar koltuklara bulaşıyor. Bu gece ilk kez kan temizlenecek
koltuklardan. Açılan bir köprü gibi boğazı ikiye ayrılmışken kimse yaşayamadığı
için, Victor da birkaç kısık çığlık attıktan sonra ölüyor. <span>Gözleri
“Son” yazısında.</span></span></p>

<p class="calibre18"><span class="calibre11">El
ele kaçıyorlar sinemadan. Koşuyorlar otele kadar. Zargana daha hızlı koşuyor.
Çekiyor Betty’nin elini. Çinlinin tek keli<span>m</span>e etmesine fırsat vermeden odalarına çıkıp kapatıyorlar
kapılarını. Sadece nefesleri duyuluyor küçük odada. Bir de açık kalmış
televizyondaki şarkı. Duran Duran’ın solisti Simon Lebon “Wild boys!” diye
bağırıyor. Vahşi olan bir de on altı yaşındak<span>i</span> küçük Betty var, boys’un yanında. Vahşet de duruma göre d<span>e</span>ğişen bir cinsiy<span>e</span>t<span>e</span> sahip. Para gibi.</span></p>

<p class="calibre18"><span class="calibre11">Betty
nefesini büyük büyük alıp verirken, donup kalmış Zargana’ya sarılıyor.
Konuşmuyorlar. Sadece suç ortaklığı yapıyorlar. Sonra birden geri çekiliyor
Betty. Zargana’nın sararmış yüzüne bakıyor. Yan odanın kapısını tekmeleyen
kadının bağırışları duyuluyor. Zargana kat çizgilerinden kırılan bir kâğıt gibi
yere düşüyor.</span></p>

<p class="calibre18"><span class="calibre11">Kendine
geldiğinde ilk hareketi yanında yatan Betty’nin üstünden atlayıp banyoya
koşmak. Klozetin kapağı açık olduğu için şanslı, çünkü fazla zamanı yok.
Cinayeti işlemeden önce yediği ve içtiği her şeyi kusuyor. Dizlerinin üstüne
çöküp artık tükürecek bir şey kalmadığını anladığında yanında Betty’yi buluyor.</span></p>

<p class="calibre18"><span class="calibre11">-<span>  </span>Zorlama kendini. Kalk artık. Gel, biraz daha
yat.</span></p>

<p class="calibre18"><span class="calibre11">Çocuk
ifadesizce bakıyor konuşan ağıza, içindeki dişlere, arada bir görünen pembe dile.
İçinde sadece tanımadığı bir adamın boğa<span>z</span>ı
var. İki film boyunca cesaret edemeyip ancak ikinci “Son” yazısıyla birlikte
kesebildiği o kaim boğaz. Kendi boğazını tutuyor sol eliyle. Sıkmaya başlıyor.
Betty çocuğun elini boğazından çekmeye çalışıyor.</span></p>

<p class="calibre18"><span class="calibre11">-<span>  </span>Yapma! Yapma! Bırak!</span></p>

<p class="calibre18"><span class="calibre11">Önce
yüzü, sonra parmaklan gevşiyor Zargana’nın. Yavaşça çekiyor elini boğazından.
Ama parmaklarının izi duruyor derisinde. Sonra onlar da yok oluyor, banyodan
Betty’nin kolunda yatağa doğru yürürken.</span></p>

<p class="calibre18"><span class="calibre11">Gece
olana kadar konuşmadan yatıyorlar. Gözleri açık. Kapandığında neler olacağını
biliyorlar. Bir ara <a name="OLE_LINK30" class="pcalibre pcalibre1" id="OLE_LINK30"></a><a name="OLE_LINK31" class="pcalibre pcalibre1" id="OLE_LINK31"><span>ışığı yakmak </span></a>için kalkıyor Betty.
Karanlıkta da Victor’un boğazını göreceklerini biliyor çünkü. <span>Tek kurtuluşları, üretim nedeni sadece aydınlatmak olan ampulün
açık kalması. </span>Elektrik ilk kez iki çocuğu bir cinayetin hayalinden
koruyor.</span></p>

<p class="calibre18"><span class="calibre11">-<span>  </span>Benim gitmem gerek. Şimdi sen uyumaya çalış.
İstersen çıkıp bir şeyler ye.</span></p>

<p class="calibre18"><span class="calibre11">Betty
kapıyı yavaşça çekiyor ardından. Çocuğun uyumadığını bildiği halde
uyandırmaktan korkar gibi. Zargana sırtüstü yatmış ellerine bakıyor. <span>Avuçlarına, tırnaklarına, parmaklarının üzerindeki ince tüylere. </span>Ağlayacağını
hissediyor. Gözlerini kısıp engel oluyor. Kendisine durmadan şu sözleri
tekrarlıyor:</span></p>

<p class="calibre19"><span class="calibre11">-<span>  </span>Ben yapmadım. Ben yapmadım...</span></p>

<p class="calibre19"><span class="calibre11">Ama
bunun işe yaramadığının farkında. Titremesi, korkusu, acısı bir türlü geçmiyor.
Zargana’nın hayatı geçmiyor. Hayalinde binlerce kez tekrar kesiyor Victor’un
boğazını. Tekrar düşürüyor elindeki bıçağı. Korkusu polislerin kendisini bulma
olasılığından değil. Bir insanın hayatına son verdiği için vuruyor dişleri
birbirine. Başka birinin hayatına son verilebildiğini öğrendiği için yüzü bir
türlü eski rengine gelmiyor. Neden diye soruyor kendine.</span></p>

<p class="calibre19"><span class="calibre11">-<span>  </span>Neden öldürdüm bir insanı?</span></p>

<p class="calibre19"><span class="calibre11">Yanıtlıyor
kendi sorusunu.</span></p>

<p class="calibre19"><span class="calibre11">-<span>  </span>Başka bir insana âşık olduğum için. Peki, neden
âşık oldum o insana?</span></p>

<p class="calibre19"><span class="calibre11">Bu
kez yanıtı, çalan telefonun zilinden duyulmuyor. Korkarak kalkıyor yataktan. <span>Telefonun başında, ayakta. </span>Bakıyor telefona. Her çalışında
zihninde bir deprem oluyormuş gibi hissediyor. Oda sallanıyormuş gibi. Ahizeyi
kaldırmayacağını biliyor. Telefona dokunmak bile istemiyor. Durduğu yerde bir
ileri bir geri adımlar atıyor. Yüzü buruşuyor.</span></p>

<p class="calibre19"><span class="calibre11">-<span>  </span>Sus! <span>diye</span> bağırıyor.
Telefon susuyor. Dokuz kez çaldırdıktan sonra arayan her kimse ikna oluyor
telefonda konuşamayacağına. Zargana kendini yatağa bırakıyor. Yüzü hâlâ
buruşuk. Çalan telefonu bile açamayacak bir hayat yaşadığı için kendisinden
nefret ediyor. İnsanlardan nefret ediyor. Hayattan nefret ediyor. Kendini
öldürmeyi düşünüyor. En iyi kararın küçük Alex gibi intihar etmek olduğuna ikna
ediyor kendini. Ama nasıl ölecek? Bu soru yankı yapıyor intihar düşüncesinin
tamamen boşalttığı beyninde. Çevresine bakıyor. Sürekli terliyor. Bir şey
arıyor ne olduğunu bilmeden. <span>Herhangi bir şey. </span>“Keşke
babamınki gibi bir av tüfeğim olsaydı” diyor yüksek sesle. Resepsiyondaki Çinli
boğuk ayak sesleri duyuyor bir numaralı odanın kapısının ardından gelen.
“Bıçak” diyor Zargana. “Bir bıçak bulmalıyım. O adama yaptığım gibi kendi
boğazımı da kesmeliyim” diye bağırıyor yüksekliğine artık hâkim olamadığı sesiyle.
Yatağın yanındaki komodinin çekmecelerine, banyoya, televizyonun arkasına, her
yere bakıyor. Keskin bir şey arıyor. Bir ara Betty’nin kıyafetlerinin durduğu
spor çantasındaki parlaklığa gözü takılıyor. Koşup baktığında pırıltının siyah
saplı Solingen bir usturadan geldiğini görüyor. Usturayı alıp açıyor. Boğazına
dayıyor. Gözleri kapalı. Sımsıkı. Sıcak metali derisine yaslıyor. Yavaşça
bastırıyor. Ustura boğazının eti içinde kayboluyor. Artık derisi de farkında
kesileceğinin. Kuvvetlice bastırılan keskin bir şeyin birazdan içine
gireceğinden emin. Onun için kızarıyor ve saç teli inceliğinde bir kan
çizgisini dışarı bırakıyor.</span></p>

<p class="calibre15"><span class="calibre11">Açık
sarı bir el, çocuğun kolunu dirseğinden yakalayıp söküyor usturayı yapıştığı
boğazdan. Sonra da tuttuğu kolu şiddetle sallayıp çocuğun elindekini
düşürmesine neden oluyor. Ancak ustura yere değdiğinde görebiliyor Zargana
hayatını kurtaranın yüzünü. Tanıyor hemen. Karşısında kendi dilinde bağırarak
konuşan adamı, otele her giriş çıkışında görüyor. Çinlinin kurtardığı hayat
sayısı bire çıkıyor. Çince’nin çocuğa cennet kadar uzak olduğunu anlayan adam
bozuk Almancasıyla devam ediyor konuşmasına.</span></p>

<p class="calibre15"><span class="calibre11">-
Ne yapıyorsun sen? Delirdin mi? Kendini mi öldürecektin? Sonra da benim başımı
belaya sokacaktın!</span></p>

<p class="calibre15"><span class="calibre11">Küfür
ederken Çince’yi tercih ettiği için çocuk söylediklerinin devamını anlamıyor.
Ama kolunu hâlâ bırakmamış olan adamın kendisini odadan, otelden, Berlin’den,
hatta Almanya’dan kovmaya niyetli olduğunu, gördüğü büyük el hareketlerinden
anlayabiliyor. Çinli, çocuğu sürükleyerek odadan dışarı çıkarıyor ve <span>resepsiyon</span> bankosunun yanında duran ahşap sandalyenin
üzerine atana kadar da kolunu bırakmıyor. Çok kızgın olduğu gözlerinin çok ince
çizgilere dönüşmesinden anlaşılıyor. Elleri belinde, çocuğa dimdik gözlerle
bakıyor. Tabiî Zargana, adam kadar iyi karşılık veremiyor bu bakışa. Sadece
arada bir kafasını kaldırıp Çinliyi kızgınlık sahnesinde yalnız bırakmıyor.
Resepsiyon bankosunun arkasına geçen Çinli kendi kendine söylenmeye devam
ediyor. Zargana ayağa kalkacak oluyor, ama o hareketi de Çinlinin hızla havaya
kalkan sağ eli tarafından durduruluyor. Adamın Betty gelene kadar kendisini
sandalyede hapis tutacağını çınlayan Zargana sessizce beklemeye başlıyor.</span></p>

<p class="calibre15"><span class="calibre11">-<span>  </span>Ne oldu? Neden burada oturuyor?</span></p>

<p class="calibre15"><span class="calibre11">-
Kendisine sor istersen! Bu deli çocuk kendini öldürüyordu. Koşuşturmasını duyup
odaya girmeseydim boğazını kesecekti. Baksana usturanın izi hâlâ duruyor.
Betty, siz uyuşturucu falan mı kullanıyorsunuz? Hemen otelimden çıkıp gidin!
Bir daha sizi görmek istemiyorum!</span></p>

<p class="calibre15"><span class="calibre11">Betty
konuşmanın çıktığı ağızdan çok Zargana’nın boynundaki pıhtılaşmış kan çizgisine
bakıyor. Dinlemiyor söylenenleri. Sonra bir rüyadan uyanmış gibi kafasını
çevirip Çinliye:</span></p>

<p class="calibre15"><span class="calibre11">-<span>  </span>Kes, diyor. Gidiyoruz. Sonra çocuğa elini
uzatıp, haydi gel, diyor.</span></p>

<p class="calibre15"><span class="calibre11">Yürüyorlar
yavaş yavaş. Odadaki eşyalarını toplamaları on dakika sürüyor. Çinlinin
dışarıda beklediğini kapıyı açınca görüyorlar. Birbirlerine hiçbir şey
söylemeden, bir ellerinde spor çantaları diğerinde birbirlerinin eli, Çinlinin
önünden geçip Hote<span>l</span>
Richmont’dan çıkıyorlar. Berlin’in caddelerinde yürüyorlar birbirlerine
bakmadan ve konuşmadan. Caddenin sağ şeridindeki beyaz bir Porsche sinyal verip
kaldırıma yanaşarak yavaşlıyor. Açılan sağ camdan bir ses geliyor çocuklara
doğru.</span></p>

<p class="calibre15"><span class="calibre11">-<span>  </span>Oğlan ne kadar?</span></p>

<p class="calibre15"><span class="calibre11">Açık
cama eğilen Betty önce caddenin sonuna bakıp sonra adama çeviriyor kafasını.</span></p>

<p class="calibre15"><span class="calibre11">-<span>  </span>Yüz mark.</span></p>

</div>




</body></html>
