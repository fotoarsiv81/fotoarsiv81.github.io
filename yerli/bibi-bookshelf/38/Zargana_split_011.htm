<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_10"/>
</span>

<p class="MsoNormal2"><span class="calibre11"><span> </span></span></p>

<p class="calibre19"><span class="calibre11">Caddenin
kalabalığı içinde kendisine yol açmaya çalışan topal bir çocuk akmasını
önleyemediği gözyaşlarını silerek ilerliyord<span>u</span>. İnsanlara çarpıyor, ama durmuyordu. Sadece yaşlı bir kadın,
çocuğun omzu kendisininkine çarptığı anda dönüp arkasından bağırmaya başladı.
Onun dışında kimse çocukla ilgilenmiyordu. Eğer o an caddenin manzarası
uzaydaki uydulardan biri tarafından fotoğraflansaydı, kaldırımda sağ ayağını
sürüyerek yürüyen çocuğun yaydığı ışığın gökkuşağının yedi rengine dönüştüğü,
sonra da siyaha büründüğü görülebilirdi. Zargana değişiyordu. Attığı her adımda
kendisi olmaktan çıkıyordu. Sağ ayağının içi yanıyor, elleri titriyor,
pantolonunun yırtıklarından pıhtılaşmış kanla kaplı yaraları görünüyordu. Ama o
yürüyordu. İnsanların ancak önlerindekini ezerek hızlanabilecekleri bir
kalabalığın içinde, Berlin’in en sıcak cadde<span>s</span>inde yürüyordu. Açlık ya da yorgunluk hissetmiyordu. Aslında
hiçbir şey hissetmiyordu. Çevresindeki topuk ve tekerlek seslerini duymuyordu.
Kırmızı ışıklara gelince durmuyordu. Sadece ayağını çekiyordu sağlam bacağının
kendisini götürdüğü yere doğru. Boyunun uzadığını, derisinin <span>i</span>nceldiğini, saç renginin açıldığını,
damarlarının cildine yaklaştığını, kemiklerinin sertleştiğini ve herkesten daha
hızlı hareket ettiğini biliyordu. Çocuk Zargana’ya dönüşüyordu. Hayatında hiç
görmediği bir hayvana benziyordu. Herhangi bir sözlükt<span>e</span>, televizyondaki bir belgeselde, resimli ansiklopedilerde,
hayvanat bahçesinin akvaryumlarında, kâbuslarında, hipermarketleri<span>n</span> bal<span>ı</span>k reyonlarında görmediği bir hayvana dönüşüyordu. <span>Yanında</span><span>n</span><span> </span>geçenler hiçbir
şeyin farkında değildi. Belki uzaydaki o <span>ııydıı, </span>belki de sadece o görüyordu değişimi. Her anını fotoğraf
karelerine bölüyordu. Çocuk bile kendisine neler olduğunu bilmiyordu. Yaşıtları
erkekliğe doğru giderken, o bir hayvana doğru yürüyordu. İçindeki Zargana
kabuğunu kırmış, çocuğun iç organlarının arasında keşfe çıkıyordu. Çocuğun
midesi bulandı. Durdu ve kusmaya başladı. Simsiyah olmuş çoraplarının ve gri
kaldırımın üzerine kusmaya başladı. Ağzından çıkanların arasında on iki yıldır
her dişini sıktığında çenesine saplanan ağrılar, evlatlık olduğunu her
düşündüğünde kamına giren kramplar, okuldaki diğer çocukların birbirlerine
dokunduklarını her gördüğünde hissettiği iğrenmeler vardı. Hepsi de safra
rengindeydi. Bir de siyah nokta vardı aralarında. Siyah bir çakıl gibi düşmüştü
kustuklarının ortasına...</span></p>

<p class="calibre18"><span class="calibre11">Çocuk
o gün on iki yaşına kadar yaşadığı hayatı ve kendini kustu. Zargana içinde
gezdiği bedende kendisine yer açıyordu. Elinin tersiyle ağzını silip başını
kaldırdı. Kendisine bakan genç bir adam gördü. Adam ağzını oynatıyor ve
elleriyle çocuğun omuzlarından tutmaya çalışıyordu. Çocuk ani bir refleksle
omuzlarını geri çekti, adamın söylediklerini duymadı ve yanından geçip yürümeye
devam etti...</span></p>

<p class="calibre18"><span class="calibre11">Aslında
geçirdiğini düşündüğü bütün değişim, kustuklarının arasında gördüğü siyah çakıl
taşı, midesinin içinde gezen ve balığa benzettiği hayvan, Zargana’nın birkaç
saat önce ağzından içeri atılan aspirinden bira<span>z</span> daha küçük ve tombul olan iki beyaz hapın beyninde açtığı
hasarların sonucuydu. Cezayirliler parçalanmış eserlerinin yanından ayrılırken
son bir kez dönmüş ve yaptıkları için özür dilemek istercesine, ceplerindeki
son uyarıcı hapları da çocuğun ağzının içine bırakmışlardı. Belki de
yaşadıklarını, ellerini ve yüzünü kaplamış olan saydam sıvının ne olduğunu
hatırlamaması için böyle yapmışlardı. Çocuğun intikam almasından korkmuş da
olabilirlerdi. Öldürülmemiş bir tecavüz kurbanı pimi çekilmiş bir el bombası
kadar tehlikelidir. En olmadık intikam biçimlerini hayal eder ve ilk fırsatta
gerçekleştirmeye çalışır. Cezayirliler böylesi riskler almak istemiyorlardı,
çünkü zavallı hayatlarında yeterince sorun vardı...</span></p>

<p class="calibre18"><span class="calibre11">Çocuğun
yuttuğu supreme adındaki haplar ilk yarım saatlerini girdikleri vücudu
tanıyarak geçirdiler. Olay yerine kendilerinden önce ayak basmış herhangi bir
alkol ya da esrar zerresi olmadığını görünce rahatladılar, çünkü kendilerinden
beklenen etkiyi eksiksiz olarak gösterebileceklerdi. Kırk iki kilogramlık
bedenin her kasını ve her sinirini ayrı ayrı kuşatıp hepsini de sadık birer
uşak gibi kullanmaya başlayabileceklerdi. Önlerindeki otuz saat için
sığınabilecekleri ve üzerinde mutlak bir hâkimiyet kurabilecekleri bir bedenin
içinde yürüyüş yapıyorlardı. Yarım saatin sonunda bedeni ayağa kaldırdılar.
Ellerinde, temel noktaların ve ana kontrol mekanizmalarının fotoğrafları vardı.
Ne yaptıklarını biliyorlardı. Enzimleri, bir Japon bahçesinde ahenkle dökülen
sulardan oluşan orkestrayı yönetir gibi yönlendirmeye başlamışlardı.</span></p>

<p class="calibre18"><span class="calibre11">Bedeni
yürütmeye başladılar. Çocuk vücudunun birçok yerinde yaralar olduğunu, içinde
simsiyah bir gözyaşının biriktiğini biliyor, ama bütün kemikleri sızlasa da
kendisini adım atmaktan alıkoyamıyordu. Caddenin diğer kaldırımına geçti.
Kaldırım polislerinin başka ülkelerin kaldırımlarında gezdiği bir saat
olduğundan topallayarak yürüyen, üstü başı sırılsıklam ve kir içinde bir çocuğa
kimse yeterli dikkati göstermiyordu. Çünkü Berlin’de o saatte kaldırımda
yürüyen hemen herkes o çocuğa benziyordu. Sadece, diğerlerinin bir yerlerden
çaldıkları ya da sokağa taşınmadan önce yaşadıkları evlerden getirdikleri
ayakkabıları vardı. Haplar birbirlerine bakıp göz kırptılar. Çocuk konuşmaya
başladı. Üzerindeki tonlar çeken tecavüze aldırmadan hızlı adımlarla yürürken,
bir de ağzını oynatıp içinden sesler çıkarmaya başladı. Kelimeler ağzından
çıkmıyor, düşüyordu. Aslında konuşurken ağzını tam açmadığı, yani dudaklarını
harfleri telaffuz edebilecek kadar aralamadığı için bir damak <span>s</span>orunu varmış ya da yetişkin bir
deliymiş gibi duruyordu. Elleri ceplerindeydi. Sonra birden, o iki cebin içinde
hapis kaldıklarını düşünerek ellerini çıkardı ve sallamaya başladı. Artık
gerçekten de supreme yutmuş birine benzemeye başlamıştı. Topallayarak hızlı
adımlar a<span>t</span>ıyor, sadece
kendisinin anlayabileceği kelimeleri art arda söylüyor ve anlatmak
istediklerine paralel biçimde ellerini sallıyordu. Cadde bitti. İlk gördüğü
sokağa girdi. Beyaz haplar bir beyin salgısının ii/erinden kayarken zamanın
geldiğini anladılar ve ayrı yönlere doğru koşmaya başladılar. Bedene
girdiklerinden beri ilk kez ayrılan hapların bu hareketlerinin sonucuna sadece
bir sokak kedisi tepki gösterdi. Birkaç saniyedir yan yana yürüdüğü ve birden
üzerine kapaklanan insandan kurtulmaya çalıştı hayvan. Ezilmemek için ani bir
hareketle sokağı geçip karşı kaldırıma doğru koştu. Çocuk öne doğru eğilerek üç
dengesiz adım attıktan sonra yüzüstü yere düştü. Elleriyle yüzünü biraz olsun koruyabi<span>l</span>mişti. Tamamen bilinçsizdi. Bedenini
bir hesap makinesi düğmesi büyüklüğünde iki hap yönetiyordu. Düşer düşmez
ellerini yere yapıştırdı ve dirsekleri gerildi. Çocuk ayağa kalktı. Kanayan
omzunu ve yırtılmış pantolonunu önemsemedi. Hiçbir acı hissetmedi. Yürümeye
devam etti. Sekiz adım sonra tekrar düştü ve anında kalktı. Bu arada, haplar
son yarım saattir ayrı kalmanın getirdiği özlemle omuriliğin ortalarında bir
yerde buluştular. Çocuk terlemeye başladı. Dünyanın bütün sularını içmiş gibi
terliyordu. Ter damlaları yüzünden çıkmıyor da, yüzü bir ter denizinden çıkıyor
gibiydi. Her yeri ıslaktı. <span>Gözkapakları, ayak parmaklarının
araları, dizlerinin arkası, her yeri. </span>Yürümeyi kesti. Durdu. Derisinden
fışkıran damlaları elleriyle silmeye başladı. Bir duvara yaslandı. Yirmi dakika
boyunca terini sildi. Elleriyle ulaşabildiği her yeri kurulamaya çalıştı. Bir
ara bilincinin yerine geldiğini fark etti. Sokağı ve arabaları gördü.
Karanlıktı. Kaldırımda kendisine doğru gelen binlerinin olduğunu fark etti.
Ellerini onlara doğru kaldırdı. Yardım isteyip istemeyeceğine karar veremedi.
Tabiî ki, kararsı<span>z</span>lığının
sorumlusu iki beyaz haptı. Önünden geçen üç evsiz, çocuğun herhangi bir
maddenin etkisinde kendisinden geçmiş olduğunu anladılar ve içlerinde en genç
olanı elindeki plastik şişenin kapağını açıp çocuğa doğru salladı. Şişenin
içindeki su tazyikli bir biçimde çocuğun yüzüne yapıştı. 0 an çocuk gözlerini
açtı ve kapattı. Ellerini kavuşturmuş, dua eder gibi göğüs hizasında tutuyordu.
Sanki hayatı boyunca yüzüne böyle su atılmış gibi normal karşıladı evsizin
biraz önceki hareketini. Daha sonra plastik şişe kafasının üzerinde havalandı
ve içindekiler daha yava<span>ş</span> bir
biçimde bütün vücuduna akmaya başladı. Soğukluğu hissediyor, ama üşümüyordu.
Suyun değdiği her yerin uyandığını hissediyordu. Ancak, kuruyan her yerin
tekrardan hapların egemenliğine geçtiğini görüyordu. Evsizler yürümeye devam
ettiler. Çocuk titreyerek onları takip etmeye başladı. Aslında gördüklerini
birkaç saniyeden fazla belleğinde tutamıyor, ama yine de önünde yürüyen birkaç
çift ayağın sesini duyabiliyordu. Sokağın sonuna kadar sesleri takip etti.
Başını kaldırdı. Evsizler gitmişti. Duymaya çalıştı. Ne ayak sesi, ne de
konuşmalar. Sokak ikiye bölünüyordu. Soldaki yarığa girdi. Sabah olana kadar
düştü, kalktı ve yürüdü...</span></p>

<p class="calibre18"><span class="calibre11">Caddede
topallayarak yürüyen ve durup dururken kusmaya başlayan çocuğun iki supreme
nedeniyle <span>halüsinasyon</span> gördüğünü ve garip bir hayvana
dönüştüğünü sandığını kimse anlayamadı. Sadece biraz iğrenerek, biraz da
acıyarak seyrettiler onu. Kent sakinlerini silah ve üniformalarıyla rahatsız
etmemek için ancak gerektiği zaman ortaya çıkmasıyla ünlenmiş Berlin polisi
belki de Zargana’nın durumunu o kadar da acil bulmuyordu. Zaten çocuğun sokakta
geçirdiği günlerin sayısı sadece üçtü. İnsan değil iki supreme, yirmi dört gram
kokain hazmettiği takdirde bile nasıl keşfedemezse neden insan olduğunu, çocuk
da neden içinde bir balığın doğduğunu anlayamadı. Sadece görüntüsünü aklında
tuttu. İçinde gezdiğini hayal etti. İçindeki insanlığı alıp suyunu çıkardığını,
o suyu da safra rengine boyayıp ağzından çıkardığını hayal etti. Belki de
karaya vurmuş bir balığın başına ölmekten başka hiçbir şey gelmeyeceğini
bildiği için tercih etmişti zarganaya dönüşmeyi. Belki de gerçekten bir
zarganaya benzetiyordu kendisini. Neden insanım, sorusunu yanıtlayamayanlar,
neden bir zarganaya dönüşüldüğünün yanıtını da bekleyemezler tabiî.</span></p>

<p class="calibre18"><span class="calibre11">Çocuk
yürüdü. İstemsiz hareketler yapıyordu. Parmaklarını görünmez bir piyanonun klavyesinde
gezdirir gibi dalgalandırıyor, durduğu anlarda sol bacağını ayağının ü<span>z</span>erinde zıplatıyordu. Altdudağını
sola doğru çekip bir süre hareketsiz kalıyor, derin nefesler aldığında dikkati
genişleyen burun deliklerine kayıyor ve onları o biçimde tutmaya çalışıyordu.
Bir hamburgercinin önünden geçtiğini lokantanın kapısından on beş metre
uzaklaştıktan sonra anladı. Durdu ve döndü. Beyninin kıvrımlarında el ele dans
ederek dolaşan beyaz haplar bir süre birbirlerini dostane biçimde süzdükten
sonra ters yönlerde koşmaya başladılar. Çocuk düştü ve bu kez ayağa kalkması
biraz daha uzun sürdü, insanlar çocuğun kıyafetlerine ve kurumuş yaralarına
bakarak uzun süredir sokakta yaşadığını ve açlıktan tansiyonunun düşmüş
olabileceğini düşündüler. Bir sokak köpeğine ne kadar zaman ayırırlarsa bir
sokak zarganasıyla da o kadar ilgilendiler. Çocuk birkaç adımda hamburgercinin
kapısına geldi. Kapıyı iki kez kendisine doğru çekti. Açılmadı. Birden kendine
geldi ve bir saniye içinde kapının üzerindeki yazıyı okudu. Kapıyı iterek
adımını içeri attı. Kalabalıktı. Kasalardan başlayıp lokantanın çeşitli
yerlerine dağılan kuyruklar vardı. Berlin öğlen yemeğini yemek için, eski
Doğu’nun fabrika yemekhanelerindeki kuyruklarda yaptığı gibi bekliyordu.
Zargana yolunu tıkayan ilk insanı iki eliyle itti. Kendi yaşlarında bir çocuktu
dokunduğu. Çocuk korkarak döndü. Çok uzakta olmayan bir Amerikan kolej<span>i</span>nde okuyan, Yunan konsolosluğunda
görevli bir askerî ataşenin çocuğuydu. Hemen hemen aynı boyda olduğu Zargana’yı
görünce donakaldı. Çünkü Zargana’nın yüzü kan ve ter içindeydi. Tek omzuna
astığı, üzerinde Miami Vice yazan sır<span>t</span>
çantasını eline alıp geri geri adımlar atmaya başladı. Zargana konuşmuyordu.
Sadece iki eliyle çocuğa dokunuyordu. Aslında düşmemek için tutunuyordu. Birden
ensesine kenetlenen sert parmaklar hissetti. <span>Sonra bir
rüzgâr. </span>Aslında o rüzgâr, vücudunun açılan kapıdan dışarıya doğru
uçmasının yüzünde yarattığı kısa süreli hava akımıydı. Zargana yere düştü. Açık
kapıdan bakan Cezayirlinin adı Kerim’di. On dakika önce hamburgercinin
tuvaletinde, ensesinden tutup dışarı attığı çocuğu düşünerek mastürbasyon
yapmıştı. Elinde de musluktan su doldurduğu bir Coca-Cola bardağı vardı. Çocuğu
hayalinden sonra bir de gerçekte görmek onu utandırmıştı. Daha doğrusu
kızdırmıştı. Kâğıt bardaktaki suyu olanca gücüyle Zargana’nın yüzüne savurdu.
Her bir damla bir iğne gibi gelip yapıştı çocuğun yüzüne. Çocuk gözlerini açıp
kapattı. Yıllar sonra, o geceye ve gündüze dair hatırlayacaklarının arasındaki
ikinci anı da buydu. İlki, genç evsizin başından aşağı su döktüğü andı. Zargana
sadece ı<span>s</span>landığı anları
hatırlıyordu. Kerim, kendisine bağıran, ancak yere düşüp derhal geri kalkan
çocuğa yardım etmeyen Berlinlilerin arasından geçip caddenin kalabalığına
karıştı. Kerim Berlin<span>l</span>ilere<span>. </span>Berlinliler de Zargana’ya aldırmad<span>ı</span> ve herkes kalabalığa karıştı.</span></p>

<p class="calibre19"><span class="calibre11">Zargana
yavaş yavaş bilincinin yerine geldiğini duyuyor ve görüyordu. Sonunda bir bank
gördü ve kendisini üstüne bıraktı. Bacaklarını kaldırıp bankın boş kısmına
uzattı. Yan döndü ve yattı. Ellerini başının altında üst üste koydu. Gözlerini
kapattı. Kentin sesi gittikçe uzaklaştı. Yok oldu. Artık her köşesini
avuçlarının içi gibi ezberledikleri bedenin içinde dolaşmaktan <span>s</span>ıkılmış olan haplar da birkaç saat
sonra tekrar harekete geçmek üzere dinlenmeye karar verdiler. Bankta yatına
kararını üçü birlikte inmişti. Bu kez çocuğun bilinci de söz sahibi olmuştu.
Sadece bir balık gördü rüyasında. <span>Duran bir balık. </span>Kendisi
de suyun içindeydi. Ancak oksijensizlik çekmiyordu. Balıkla göz göze geldiler.
Ağzın<span>ı</span> açtı ve balık tek
hamlede içine girdi. O kadar hızlı olmuştu <span>k</span>i her şey, <a name="OLE_LINK2" class="pcalibre pcalibre1" id="OLE_LINK2"></a><a name="OLE_LINK3" class="pcalibre pcalibre1" id="OLE_LINK3"><span>dişlerine bile </span></a>çarpmamıştı. Ancak
çocuk ağzından içeri bir balığın girmesine dayanamayıp yüzünü buruşturdu ve
gözlerini hızla açtı. Uyandı. Hava neredeyse kararmıştı. Dö<span>r</span>t saattir uyuyordu. Uyurken
dişlerini sıktığı için çenesi ağrıyor, ısırdığ<span>ı</span> için dilinin yan tarafının kabarmış olduğunu hissediyordu.
Parmaklarının görünmez piyanoda çaldığı melodi devam ediyordu. Bankta doğruld<span>u</span> ve üşüdüğünü hissetti. Üzerindeki
kıyafetler tam kılınmam<span>ı</span>ştı.
Supreme adındaki iki hap son güçleriyle koşmaya başladılar Çocuğun elleri,
ayakları hareket etmeye başladı. Sol gözü seğirmeye başladı. Altdudağı sola
kaydı. Bilinci tamamen açıldı. İler ne kadar geçirdiği gecenin acılarını
sürekli hissetmese de ken dindeydi artık. Her şeyi görüyor ve duyuyordu. Sadece
içinde bir korku ve bazı görüntüler vardı. <span>Gecenin karanlık
görüntüleri. </span>Yü<span>z</span>üne su
atan evsizler, terlediği anlarda hissettiği sıcaklık<span>,</span> ellerini göğsünün hizasında kavuşturup hareketsiz durduğu,
gözlerinin açıldığını hissettiği ve hiçbir şey görmediği anlar... Hepsini parça
parça hatırlıyordu. Son olarak da düşmeleri geldi aklına Yerden kalkmaya
çalıştığı, dengesini kolayca kaybettiği anları hatırladı</span></p>

<p class="calibre1"><span class="calibre11">Ayaklarına
baktı. Oysa büyük ayakları vardı. Dengesini sayısız kez nasıl kaybedebilmişti?
Yürümekten korktu. <span>Tekrar ayağa kalkmaktan. </span>Sanki
tekrar düşecekmiş gibi geliyordu. Ağlamaya başladı. Yüzünü buruşturmadan.
Sadece gözlerinden yaşlar dökerek. Hak etmedikleri bir yenilgiyi seyreden cesur
generaller gibi. Sonra birden balığı hatırladı. O garip hayvanı. Kustuğu siyah
çakıl taşını ve ağzına giren ince uzun burunlu hayvanı. Adını bilmiyordu. Daha
önce görmemişti. Önemsemedi. Son yirmi saattir yaşadıklarının nedeninin supreme
adındaki haplar olduğunu tabiî ki bilmiyordu. O sadece bütün bunların kendi
deliliği olduğunu sanıyordu. Evinden kaçtığı için duyduğu pişmanlığı
hissetmemeye başladı. Çünkü o bir deliydi. Her ne kadar üvey bir çocuk da olsa
kendisine çok iyi davranan kadın ile adama bir zarar vermeden evlerinden
ayrılmış olması yerinde bir karardı. Zargana, kimyasal uyuşturucuların
etkisinde geçirdiği süreyi hayatı boyunca ciddiye aldı. Dört Cezayirlinin,
bedenini soğuk taşa vurarak parçalamasından daha çok fazla önemsedi sonraki
saatleri ve balık hayalini...</span></p>

<p class="calibre22"><span class="calibre11">Zargana’nın,
o Cezayirlilerin iki Türk’ten aldıkları haplar sayesinde mi Zargana <a name="OLE_LINK4" class="pcalibre pcalibre1" id="OLE_LINK4"></a><a name="OLE_LINK5" class="pcalibre pcalibre1" id="OLE_LINK5"><span>olduğunu,
</span></a>yoksa -<a name="OLE_LINK6" class="pcalibre pcalibre1" id="OLE_LINK6"></a><a name="OLE_LINK7" class="pcalibre pcalibre1" id="OLE_LINK7"><span>Türklerin semtlerine </span></a>ayak basan her
yabancıyı dolandırmak için düşük kaliteli sakinleştiriciler sattıkları göz
önüne alınırsa- kendi kendini mi doğurduğunu bilmenin olanağı hiçbir zaman
olmadı. Çocuk siyah bir çakıl taşını ağzından çıkarken, bir balığı da içine
girerken görmüştü. Big bang’in bir salise öncesi kadar karanlık kaldı
Zargana’ya dönüşmesinin bir salise öncesi.</span></p>

<p class="calibre21"><span class="calibre11">Zargana
ayaklarının üzerinde dengesini bulduktan sonra küçük adımlar atmaya başladı.
Sokaktaki hayatı öğrenmeye başlamıştı. Hangi sokaklara girmemesi gerektiğini
biliyordu. Hangi kaldırımlarda yatmaması gerektiğini de. Derin bir nefes aldı.
Gelişmemiş kaburga kemikleri esnedi. Birkaç saat önce kapısından dışarı
atıldığı McDonald’s’a doğru yürümeye başladı. Sağ ayağındaki çorabın altı
tamamen yırtılmıştı. Her adımında Berlin’i hissediyordu. O an Berlin’i öyle
hisseden bir de sokak hayvanları vardı. Kapıyı itti. Üvey annesiyle lokantaya
defalarca geldiğini düşünerek hemen solundaki merdiveni tırmandı ve ilk gördüğü
kapının kolunu aşağı indirip erkekler tuvaletine girdi...</span></p>

<p class="calibre18"><span class="calibre11">Çıktığında
ayaklarına birer metre uzunluğunda kâğıt havlular sarmış, üstüne çoraplarını
giymiş, yüzünü yıkamış, sadece sağ elmacık kemiğinde biraz kırmızılık kalmış on
iki yaşında bir çocuktu. Ama daha çok makyajı akmış cüce bir palyaçoya
benziyordu. Aşağı indi. Çöp kutusunun önünden geçerken kolunu içine soktu ve
bir Coca-Cola bardağı aldı. Kapıyı kendisine doğru çekti ve dışarı çıktı.
Zargana, caddenin kokusunu içine çekip yürümeye başladı, içindeki uyuşturucu
arada bir istemsiz olarak parmaklarını oynatmasına neden oluyordu artık sadece.
Bir de, konuşacak olsa ağzını yine yeterince açamayacağını, dolayısıyla
kelimeleri gerektiği gibi telaffuz edemeyeceğini biliyordu. Çocuk çabuk
öğreniyordu. Ama tabiî, Berlin de çabuk öğretiyordu...</span></p>

<p class="calibre18"><span class="calibre11">Uzaydaki
uydu bir fotoğraf daha çekti. Kararan Berlin’in içinde elindeki kâğıt bardakla
dilenerek volta atan bir çocuğun fotoğrafını. Çocuk gördüğü ilk yaşlı kadının
Louis Vuitton marka çantasını hızla omzundan çekti ve koşmaya başladı, içinde
bin yüz mark olan bir çanta taşıyordu. Gördüğü ilk telefon kulübesinde saydı
parayı. Çantayı hemen yandaki çöp kutusuna attı. Topallaması geçmişti, ama sağ
ayağı birkaç dakikalığına titredi yine. Tek istediği yemekti. <span>Bir çift ayakkabı ve yemek. </span>Paralarını iki çorabına
paylaştırdı. Güldü. Gözleri doldu. Tekrar güldü.</span></p>

</div>




</body></html>
