<?xml version='1.0' encoding='utf-8'?>
<html xmlns:o="urn:schemas-microsoft-com:office:office" xmlns="http://www.w3.org/1999/xhtml">
  <head>
    <meta content="Word.Document" name="ProgId"/>
    <meta content="Microsoft Word 14" name="Generator"/>
    <meta content="Microsoft Word 14" name="Originator"/>
    <link href="filelist.xml" rel="File-List"/>

    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body vlink="purple" link="blue" class="calibre">
<div class="WordSection">
<span class="calibre10"><br clear="all" class="calibre4" id="calibre_pb_9"/>
</span>

<p class="MsoNormal2"><span class="calibre11"><span> </span></span></p>

<p class="calibre18"><span class="calibre11">Zargana,
Falkensee’deki evinin salonundaki yemek masasına oturmuş kahvaltısını
yapıyordu. Elindeki çizgi romanın hikâyesi, kendisini yemeye çalışan ve hayatî
olmayan organlarını teker teker kestikten sonra soya yağında kızartan bir
kadınla ilgiliydi. Televizyondaki çizgi filmde kedi, farenin ağzına bir bilardo
topu sokmaya çalışıyordu, ama sakarlığı nedeniyle üzerinde sekiz yazan siyah
topu kendisi yuttuğu an evin kapısı çaldı. Zargana çiğnediği çavdar ekmeğini
tükürüp bıçağıyla tabağa yaydı. Yerinden kalkıp kapıyı açmaya gitti. Karşısında
ismet vardı. “Hoş geldin” demedi. İsmet içeri girdi. Kahvaltısının başına dönen
Zargana’nın yanındaki sandalyeye oturdu. Tabaktaki biçimsiz şeyi görünce:</span></p>

<p class="calibre18"><span class="calibre11">-<span>  </span>Bu <span>ne ?</span> <span>diye</span> sordu.</span></p>

<p class="calibre18"><span class="calibre11">-<span>  </span>Bebek maması, dedi Zargana. Tadı iyi değil,
ama çok yararlı.</span></p>

<p class="calibre18"><span class="calibre11">-<span>  </span>Para gibi, dedi İsmet.</span></p>

<p class="calibre18"><span class="calibre11">Güldüler.</span></p>

<p class="calibre18"><span class="calibre11">Zargana’nın
Koma ve Zo’yla yaptığı ilk konuşmanın üzerinden iki hafta geçmişti. İsmet küçük
bir tiyatro grubundan, altı yıl çalıştıktan sonra alkolik olduğu için atılmış,
sokaklarda pantomim yaparak para kazanmak zorunda kalmış, Yozgat’ın Boza
köyünde doğmuş bir Alman’dı. Berlin’e dört aylıkken annesinin kucağında gelmiş
ve yıllar sonra yine annesi tarafından kapı dışarı edilmişti. Annesinin kucağı
yine doluydu. Ama bu kez babası belli olmayan bir çocuğu tutuyordu kollarında.
İsmet’inki biliniyordu, ama o da bir işe yaramıyordu. Çünkü çalıştığı
demir-çelik fabrikasına girdikten üç ay sonra bir eritme kazanı tarafından
öldürülmüştü. İsmet’in sokaklarda geçen hayatını değiştiren <span>Zargana’ydı</span>.
Sekiz aydır Zargana’nın senaryolarını oynuyordu.</span></p>

<p class="calibre25"><span class="calibre11">-
Bir gazeteci öldürmek istiyorum, dedi. Hem de acilen. Ya da bir yazar. <span>Ya da bir filozof. </span>Önemli değil. Tek aradığım özellik hayat
hakkında düşünceleri olması ve bir de utanmadan başkalarıyla paylaşmak
istemesi. Anlıyor musun <span>Zargana ?</span> Felaket bir şey bu! <span>Hayat hakkındaki düşüncelerini başkalarına anlatmak. </span>Onların
senin anlattıklarından dersler çıkarmalarını beklemek, farklı olduğunu
diğerlerine kanıtlamak için konuşmak, yazmak. Utanç verici! Bir an önce bir
gazeteci öldürmeliyim. <span>Mümkünse büyük bir gazetenin kültür
sayfasından birini. </span>Siyaset de olabilir. Görüşlerini satan herkesi
kurşuna dizmek istiyorum. Bir şair de olabilir. Evet, bir şair de güzel bir ses
çıkarabilir ölürken. Bilmiyorum dostum, ama öncelik bir gazeteciye ait... <span>Önce evine girmek. Gece, bilgisayarının başında ertesi günün
yazısını yazarken arkasından yaklaşmak, ensesini bir mektup açacağıyla kesmek.
Ölmeden önce kafasını karşısındaki monitöre sokmak. </span>Belki sonra iki
yanından sallanan ellerine de boşalabilirim. Bak, bu da iyi bir ses
çıkarabilir. Dilini kesmeli miyim <span>sence ?</span> Ya da
dirseklerim ve dizkapaklarını matkapla delmeli miyim? Eğer aklına bir şey
gelirse söyle. <span>Önemli olan bir gazeteci bulmak. </span>Mesela
<span>tabloid</span> bir gazetenin tabloid bir gazetecisini. <span>Düşünsene, kendi tecavüz haberini okuduğunu kendi boktan
gazetesinde. </span>Belki de kulakmemelerini göbek deliğine sokmalıyım. Kusura
bakma Zargana. Bu aralar çok sağlıklı düşünemiyorum. Aklıma yeterince işkence
türü gelmiyor. Belki bana biraz fikir verirsen daha gösterişli bir acı sahnesi
hazırlayabilirim. Keşke doktor sevgilimden ayrılmasaydım. En azından ona
sorabilirdim bir insanı en yavaş nasıl öldürebileceğimi. Küvete yatırıp beton
dökmek de olabilir. O zaman yüzüyle ve betonun üstünde bıraktığım ayaklarıyla
istediğim gibi oynarım. Hatta sadece hamamböceğiyle besleyebilirim onu
günlerce. Bir gazeteci ya da bir yazar bulsam. Şöyle, hayat hakkındaki
fikirlerini sağda solda anlatan birini bir bulsam! Hemen öldüreceğim. Hayatı ve
kendilerini önemseyenler daha iyi ses çıkarıyorlar ölürken. Hiç dikkat ettin <span>mi ?</span></span></p>

<p class="calibre1"><span class="calibre11">İsmet
gazetecilerle ilgili cinayet hayallerini anlatırken, bir yandan da mutfaktan
getirdiği cini içiyordu. İki küçük kadehi sırayla dolduruyor ve art arda
dikiyordu kafasına. Hatta yutuyordu. İkinci seferde, yani dördüncü kadehte
yanakları kızarmaya başlamıştı. Alnında terler belirdi. Bir süzgeçten çıkan
damlalar gibi. Elinin tersiyle sildi alnını. Elini de pantolonuna sildi, iki
kadeh daha. Sek cin boğazını yakıyor, ama başının ağzından alnına kadar olan
bölümünde karıncalanmalar yaratarak adını koyamadığı bir rahatlık veriyordu.
Bir sigara yaktı. Sadece duman alışverişi için içmeye başladı. Nikotini
hissetmedi bile. Ama alkolle birleşen tütün, burnunun yakınlarında iki küçük
karıncalanmaya daha neden oldu, iki kadeh daha yuttu. Yüksek sesle konuşmaya
devam etti. Alnı daha çok ve daha sık terlemeye başladı. Elini sildiği
pantolonunun dizi ıslanmıştı. Yanakları gibi kulakları da kızarmıştı. Söylemek
istediği kelimeleri gayet iyi buluyor, ancak ağzından çıkarırken biçimleri
biraz değişiyordu. İki kadeh daha geçti boğazından. Bir sigara daha yaktı.
Diğerinden nefes almayı unuttuğu için yarısından çoğu küle dönüşmüştü. O kül de
belli bir süre filtrenin üzerinde dengede durduktan sonra masaya devrilmişti.
Biraz önce aklında beliren kelimeler şimdi daha karanlık bir yerde saklanıyor
ve anlatmak istediklerini söylemesine engel oluyordu. Özellikle belirtmek
istediği sıfatları, üstüne basa basa telaffuz etmek istediği kelimeleri
hatırlamıyordu. Hepsi de tanıdıktı, her gün kullandığı kelimelerdi, ama hiçbiri
çevrede görünmüyordu. <span>İki kadeh daha. </span>Bu kez şişeden
kadehlere akan cinin bir o kadarı da masaya dökülmüştü. Çünkü kadehlerin dar
ağızlarını tam hedefleyememişti. Birinci kadehin içini boşalttıktan sonra
masaya koyarken, İkincisinin üzerine indirdi. Bir çarpışma sesi çıktı.
Konuşmasını kesmesine neden olacak kadar iyi duyduğu ses, kendisinden
utanmasına neden olmuştu. Yeterince içtiğini düşündü. Ama duramayacağını da
biliyordu, içmek <span>i</span>stiy<span>o</span>rdu. Dünyanın bütün içkilerini içmek
istiyordu. Şişenin dibindek<span>i</span>
son damlaları da kadehlere dağıttıktan sonra, ayağa kalkarsa üzerindeki ağırlık
bulutunun dağılacağını sandı. Oturduğu için kendisini ağır hissettiğini
düşündü. Otuz dört yaşına kadar yaptığı bütün yanlışlar tek bir dev yanlışa dönüşüp
karşısına çıktı. Konuşmaya başladı. Artık bazı kelimelerin sadece yarısını
söylüyordu. Konuşmasını ağzının içinde hatasız sürdürüyordu, ama dışarıda
birçok eksiği vardı. Söylediklerinin yarısından biraz fazlası anlaşılıyordu
ancak. Sesi bazen yüksek, bazen de çok alçak çıkıyordu. Dili ağzının içinde bir
baykuşun kafası gibi dönüyordu. Sekiz yıl önce, başkasına âşık olan bir kadına
âşık olduğunu hatırladı. O adamı bulup işkence etmeyi ve yanından kadına
telefon ettirmeyi düşündü. Tam olarak şöyle dedirtecekti adama: “Ben âşık
oldum. İsmet’e. Bana tecavüz etti. Ben ona âşık oldum. Lütfen beni unut.” Tam
olarak bunu düşündü. Tabiî bunları düşünürken sustu. Şişenin içinde içki
kalmadığını ancak kadehi doldurmak üzere eline alıp eğdiğinde anladı. Neyin hafif,
neyin ağır olduğ<span>u</span>nu anlama
eşikleri daralmıştı. Hayatı yaklaşık olarak algılıyordu. Artık terini daha
seyrek siliyordu. Ter damlaları kaşından ya da çenesinden süzülene kadar bir
şey yapmıyordu. İsmet bir şişe daha almaya gitmek için sandalyesini itip kalktı.
İlk adımını ölçüsüzce attı. Sonra kendini toparlayıp mutfağa yürüdü. Bir sigara
yakmak istedi. Ceplerini karıştırdı. Paketi salondaki masada unuttuğunu
hatırladı. İkinci şişeyi aldı. İsmet içki içmeyi kesemeyecek bir noktadaydı.
Sarhoş olmuştu. Saat öğl<span>e</span>n bire
geliyordu.</span></p>

<p class="calibre15"><span class="calibre11">Zargana
İsmet’in sarhoş olm<span>a</span>sına izin
veriyordu. Hatta sürekli içki içmesini sağlıyordu. Batı hafiflemek, Doğu
ağırlaşmak için kaldırır kadehini. Zargana biliyordu İsmet’in bu ikisinin <span>a</span>rasında yaşadığını. Onun çok ağır
bir balona dönüşmesini seyrederek rahatlıyordu. İçki içip şiddetten, nefretten,
en ilkel isteklerden söz edişini dinleyerek dinleniyordu. İsmet, Zargana’nın
yazdığı senaryolar dışında hemen hemen yaşamıyordu. Oyundaki adı Booz’du.
Zargana, birkaç yıl sonra karaciğerinin iflas edecek olmasına aldırmadan, bir
karanlığa doğru sürüklüyordu onu. Umursamıyordu Zargana Hiçbir şeyi. Booz’un
tiyatrocu belleği <span>a</span>lkolden çok
az etkileniyor, ama bazen senaryonun dışına çıkmasına da neden oluyordu.</span></p>

<p class="calibre15"><span class="calibre11">İkinci
şişeyi de iki sa<span>a</span>t içinde bitirdikten
sonra dışarı çıkmak istediğini söyledi İsmet. Alsace-Lorraine’li Paul’ün sahibi
olduğu, kırmızı tabut anlamına gelen Cerceuil Rouge adlı bara gideceklerdi.
Evden çıkıp bir taksiye bindiler. Berlin’e gelince sokaklara daldılar.
Girdikleri dar sokağın gri taşlı duvarlarından birine tek eliyle yaslanmış,
arkası dönük bir adam gördüler. Adamın sol omzuna attığı ceketi o kadar da
saklayamıyordu yaptığı şeyi. Bu hareket dışında, deli olduğuna dair hiçbir
belirti olmayan adam, kaldırımdan geçenlere omzunun üstünden bakarak
mastürbasyon yapıyordu. Zargana cebinden çıkardığı birkaç markı adamın duvara
bakan ayaklarının ortasına yere bıraktı. Gerçek bir sokak gösterisi, diye
düşündü Winterfeldplatz’a dökülen sokaklardan birindeki bara girerken. Burası
Zargana’nın oyununun merkeziydi. Kaleminden çıkan karakterlerin birbirlerini
bulduk<span>l</span>arı ve karşılıklı
performanslarını sergiledikleri bir yerdi. Barın diplerindeki uzun dikdörtgen
masaya oturup saatler süren konuşmalar yapıyorlardı. Duvara dayalı, deri kaplı
uzun bir oturma yeri, duvara paralel bir masa ve duruma göre sayısı değişen
sandalyeler. Genellikle en az on kişi oluyordu masanın çevresinde. Zargana
gelince duvar tarafında boş bir yer açılıyor ve oraya oturması sağlanıyordu.
Zargana oyuncu<span>l</span>arını özel
görüşmelerle işe aldığından ve oyuncu olduklarını gizlemelerini tek şart olarak
koştuğundan, birbirlerinden kuşkulansalar da bir açıklama yapamıyor ya da
konuyla ilgili sorular soramıyorlardı. Zargana üç yıldır konuşturuyordu
karakterlerini. Sayısını kimsenin bilmediği insanlara her hafta para
dağıtıyordu senaryolarla birlikte. Tek sıkıntısı zaman darlığıydı. Evinde
olduğu her an diyaloglar yazıyor, yeni yeni tipler yaratıyordu. Artakalan
zamanlarda da onlarla kulüplere, lokantalara, tiyatrolara ve tabiî Cerceuil Rouge’a
gidiyordu. Oyuncuları birbirlerine dostları olarak tanıştırdığından bir sorun
çıkmıyordu, h<span>e</span>rkes kendini tek
sanıyordu. Zargana’nın bütün enerjisini ve parasını böyle bir işe harcamasının
tabiî ki birkaç nedeni vardı. Hatta Zargana olması için de birkaç neden vardı.
Hayatında yaşamak dışında her şeyin bir nedeni vardı.</span></p>

<p class="calibre16"><span class="calibre11">Zargana
on iki yaşından beri birçok değişik karaktere bürünerek sürdürmüştü hayatını.
Çünkü içinin bir karbon kâğıdı kadar boş olduğunu ve doğarken bedeninin yanında
bir de ruh verilmediğini biliyordu. Her şeyi denemişti. İnsanların karşısında
farklı davranarak aldığı tepkileri seyrederek eğlendirmişti kendisini. Onların
şaşırmalarını, mahcup olmalarını, kızmalarını, alay etmelerini büyük bir zevkle
seyretmişti. Hayat televizyondan daha eğlenceli olduğu için bir koltuğa oturup
patlamış mısır yiyen bir seyirci değil, ama hareket eden, konuşan bir seyirci
haline gelmişti.</span></p>

<p class="calibre18"><span class="calibre11">Koma
ve Zo her ne kadar yaş açısından diğer oyunculardan küçük olsalar da Zargana
için önemleri çok büyüktü. Diğerlerinin varlığı ona yalnızlığını ve hayat
karşısındaki hayal kırıklığını unutturuyor, yaşlı ve yalnız bir insanın
gecelerindeki televizyon görevini görüyordu. Ancak, yavaş yavaş işlevlerini
kaybetmiş ve tatmin ediciliklerinden uzaklaşmaya başlamışlardı. Bir insan olmadığına
inanan Zargana, hayalindeki hayatı, yani adını bilmediği, ancak varlığından
emin olduğu türünün hayat tarzını eliyle tutup kulağıyla duyabilmek için
yatırıyordu her hafta değişik banka hesaplarına on binlerce markı. Ama zihninde
çizdiği ve çevresindeki konuşan etlere oynattığı hayat artık ona hiçbir şey
öğretmiyordu. Oysa başlangıçta bunun tam tersinin olacağını düşünmüştü.
Hayalinin gerçekleştiğini gördükçe bedeni ruhuna ihanet etmiş biri olarak,
birkaç gram huzuru her gece yatmadan önce burnundan çekebileceğini düşünmüştü.
Birkaç yıl böyle de olmuştu. Ancak artık Zargana’nın çocukları bir araya
geldiklerinde ve efendilerinin yanında konuşmaya başladıklarında sadece
toplumdışı bir avuç serseri gibi görünüyorlardı. Hayalî uygulamasıyla
sorularına yanıt bulamamış olan Zargana’nın yeni bir oyuncağa ihtiyacı vardı.
Aklındaki “Neden ?” sorusuna yanıt olacak yeni bir oyuna. O güne kadar
yeryüzünde kimsenin denemediği bir gösteri hazırlamak zorundaydı. Ve gösterinin
mantığı çok da karmaşık değildi.</span></p>

<p class="calibre18"><span class="calibre11">Öncelikle
hayatının kaç değişik dönemden oluştuğunu ve hangilerinin daha önemli olduğunu
yazdı bir kâğıdın üzerine. Sonra da her dönemin yanına, o zamanlar sahip olduğu
dış görünüşü ve karakter yapısını ekledi. Hayatının değişik dönemlerindeki
Zarganaları belleğinden çıkarıp et ve kanla doldurursa, neden bir insan
olmadığını anlayabilirdi belki. Evet, bir insan gibi görünüyordu. Onlar gibi
konuşuyor ve uyuyordu, ama hepsi buydu. Hiçbir insanın sahip olmadığı
yeteneklere, isteklere ve acılara sahipti. Dünyanın üzerinde yeşermiş hayat
biçimini kendisine yapılmış bir hakaret olarak görüyordu. İnsanların elleri ve
terleriyle inşa ettikleri hayattan iğreniyordu. İnsanî hiçbir duyguya yer yoktu
içinde. Yeryüzünde yalnız olmadığını biliyordu. Bu yüzden birkaç yılını tarih
kitaplarının içinde insan görünüşlü olup insan olmayanları arayarak geçirmişti.
Silik siyah-beyaz fotoğraflarda, yağlıboya resimlerde, hayat hikâyelerinde
kendininkine benzer bir çift göz aramıştı. Birçok ad yazdı kâğıtlara. Birçok
karakteri benzetti kendisininkine ve teorisinden emin oldu.</span></p>

<p class="calibre18"><span class="calibre11">“İnsan,
hayvan, bitki ve Zargana” teorisinden emin oldu.</span></p>

<p class="calibre18"><span class="calibre11">Ancak,
kendisini keşfetmesinin nedenini ve varoluş biçimini anlayabilmek için Koma ile
Zo’ya ihtiyacı olduğunu anladı. Zargana’nın hayatı, bir canlının mut<span>s</span>uz olduğu için yapabileceklerinin
şiddetine muhteşem bir örnek olarak sürüyordu...</span></p>

<p class="calibre18"><span class="calibre11">İ<span>s</span>met, Cerceuil Rouge’un sahibi
Paul’le arabalar hakkında konuşuyordu. İçtiği cinlerin etkisi geçmiş, <span>s</span>arhoşluğunu barın kapısındaki
portmantoya astığı ceketiyle beraber girişte bırakmıştı. Zargana’nın içinde
kendisini en rahat hissettiği araba olan 1963 Lincoln Continental’in benzin
tüketimini azaltmak için neler yapılabileceğini, hava filtresine ne gibi
işlemler uygulanabileceğini anlatıyordu. Gri gözlü adam yanındaki konuşmaya
kulak kabartarak Koma ve Zo’yla ilgili düşüncelerini dağıttı. Gözünün önüne her
parçası nikelajlı bir Lincoln motoru getirdi. Hatta bir ara motor kayışının
bile yeni temizlenmiş bir gümüş gibi parladığını gördü. İsmet’in konuşmasını
duymaktan vazgeçip diğer yanındaki kadının ağzını ve ses tellerini i<span>z</span>lemeye başladı. Yedi ay önce dört
günlüğüne gittiği Amsterdam’da yazdığı iki dizelik bir şiirin son dizesini
söylüyordu kadın, karşısında oturan adama. Zargananın, kaldığı otelin <span>resepsiyonundan</span> kendisine veri<span>l</span>en ve kentin ağır uyuşturucu trafiğinden payına düşeni alacak
birinin yüz ifadesine sahip olduğu için takması konusunda ısrar edilen,
üzerinde binanın adresinin yazılı olduğu ince plastik bileziğin arkasına
yazdığı şi<span>i</span>rindi dize.</span></p>

<p class="calibre18"><span class="calibre11">“Taze
bir <span>bok</span> gibi kayarsın klozet taşında.”</span></p>

<p class="calibre18"><span class="calibre11">Gerçekten
de iyi bir şiir yazdığına ikna olup sohbetin devamını dinlemeye başladı. Kadın
konuşuyordu.</span></p>

<p class="calibre18"><span class="calibre11">“İlk
gördüğümde Lutter &amp; Wegner’de oturuyordu. Bana baktığını gördüm.
Yalnızdı. Ben erkek kardeşimle annemlerin boşanması hakkında konuşuyordum.
Gerçekten de zor günlerdi. Onlar için, özellikle babam için çok üzülüyordum.
Ama durmadan bana baktığı için, ister istemez, benim gözlerim de arada bir ona
doğru kayıyordu. Olağanüstü gözleri vardı. Kardeşimin fark etmemesi için
elimden geleni yaparak yanımızdaki masaya bakıyordum. Ne de olsa bir aile
faciası yaşıyorduk ve ben ağlamak yerine bir erkeği seyretmeyi tercih
ediyordum. Kalktı. Ve masamıza doğru yürüdü. O kadar heyecanlandım ve utandım
ki, neredeyse başımı tabağıma sokuyordum. Kardeşimin arkasına geçti. Omuzlarını
tuttu. Merhaba Chris, dedi. Meğer kardeşimin üniversiteden arkadaşıymış. Oturup
bizimle yemek yedi. O gün ona âşık oldum. O masadan kalkarken artık âşık bir
kadındım.”</span></p>

<p class="calibre18"><span class="calibre11">Kadın
konuşmasının yarısını iki elini de masanın kenarına dayamış olarak, yarısını da
sağ elini Zargana’nın sol bacağına koyarak yapmıştı. Son kelimesini de
söyledikten sonra yanındaki adamın yanağına bir öpücük kondurdu. Uzun siyah
saçları ve yeşil lensler taşıyan siyah gözleri vardı. Oldukça çirkin bir yaratıktı.
Oyundaki rolü sevgilıydi. Sadık ve dürüst bir kadını canlandırıyordu. Kendisini
her şeyiyle sevdiği adama veren bir kadını. Geçen yüzyılın değerlerine tutucu
çiftler kadar bağlı görünüyorlardı. Rita gerçekte Zargana’yla ilk tanıştığında
Aidi adındaki bir süpermarkette kasiyer olarak çalışıyordu. Bir reyon şefiyle
Perrier maden suyu kolilerinin arasında sevişirken güvenlik kamerasına
yakalandığı için işinden olmuştu. Zargana onu o gün marketin sokağında bir
bankta ağlarken bulmuştu. Yanına oturmuş ve ağlamaya başlamıştı. O kadar yüksek
sesle ağlamıştı ki, kadın susup kafasını yanına oturan uzun boylu adama doğru
çevirmek zorunda kalmıştı.</span></p>

<p class="calibre18"><span class="calibre11">Tanışmaları,
hızla akan gözyaşlarının sayesinde gerçekleşmişti. Kadın az önce yaşadığı olayı
unutup Zargana’nın üzüntüsüyle ilgilenmeye başlamıştı. Teselli etmek için
adamın omzuna elini koyduğu an, Zargana kendisini geri çekmişti. Çünkü o
zamanlar insanların kendisine dokunmasına dayanamıyordu. Kadın ısrar etti ve
konuşmaya başladılar. Zargana ölümcül bir hastalığa yakalandığını ve tek
istediğinin son aylarını mutlu geçirmek olduğunu anlattı. Tek istediğinin bir
aşk olduğunu söyledi. Sevgili istiyordu. Belki de evlenebileceği bir kadın.
Rita evlilik kelimesini duyunca daha da yaklaştı adama, çünkü Zargana’nın
üstündeki takım elbisenin <span>f</span>iyatını
geçen gün Rıfat Özbek imzalı ürünler satan Deli adındaki mağazanın vitrininde
görmüştü. Adam sevgiye ne kadar ihtiyacı olduğunu anlatmaya devam ediyordu.
Doğuştan HİV pozitif olan bir çocuk kadar muhtaçtı sevgiye. Aradığıysa sadece
bir kadındı. Yani sayılan yeryüzünde üç milyarın biraz üzerinde olanlardan
biri. Rita aklına bu korkunç rekabeti getirdi. Ölmesine sadece birkaç ay kalmış
zengin bir adama sevgili olmaktan daha kolay ve zevkli ne olabilirdi <span>ki ?</span> Belki bir de, Cartier’ye gidip kol saati modellerinden
birini seçmek... Banktan kalkıp yürüdüler. Konuşmaya devam ettiler. Rita olgun
bir hemşire gibi rahatlatmaya çalışıyordu koluna girdiği adamı. Aşkın
kendiliğinden geldiğini, muhteşem ancak narin bir duygu olduğunu, belki de çevresine
biraz daha dikkatli bakması gerektiğini, aradığı insanın çok yakınlarında
olabileceğini söylüyordu. Zargana kadının en az kendisi kadar yalan söylediğini
anladı ve artık cümlelerini ezberlediği, kelimelerinin yerini hiç değiştirmeden
yaptığı teklifini sundu. Durdular. Kadın başını kaldırıp Zargana’ya baktı.
Aralarında otuz santimetreden fazla vardı. Caddeden hızla geçen patenli iki
çocuğun birbirlerine bağırmaları duyuldu. Kadın girdiği kolu diğer eliyle de
tutup sıktı ve başını adamın omzuna yasladı. Kabul ettiği<span>n</span>i anlatmanın en romantik yolunun bu
olduğunu düşün<span>m</span>üştü. O an
Berlin’de benzer biçi<span>m</span>de
yürüyen yaklaşık iki bin beş yüz çiftin yansı birlikteliklerinin birinci hafta<span>s</span>ını, yarısı da son haftasını geçiriyordu.
Zargana ile Rita ise iki sevgiliden çok, Heleni<span>s</span>tik b<span>i</span>r sütun
ile üzerine yapıştırılmış bir Greenpeace afişini andırıyorlardı.</span></p>

<p class="calibre23"><span class="calibre11">Cerceuil
Rouge’un dibindeki uzun dikdörtgen masanın çevresindeki insanlar kahve içene
kadar konuştular. <span>Yani sa<span>b</span>a<span>h</span>a kadar. </span>Paul
böyle gecelerde saat ikide kapıyı içeriden kilitler <span>v</span>e piyanosunun başına otururdu. Kuzeni Daniel de akordeonunu
alıp yanına gelirdi. Sadece Alsace-Lorraine bölgesinin kimseyi ilgilendirmeyen
eski şarkılarını söylediklerinden, genellikle ikisinden başka kimse dinlemezdi
müziği. O gecelerde sadece çalanların dinlediği şarkılar söylenirdi... Haftada
bir kez tamamen mutlu bir gece geçirilmesini prensip haline getirmişti Zargana.
Bunun, oyuncularının psikolojik dengelerini koruyacak bir antibiyotik olduğunu
düşünüyordu. Sürekli ölüm ve hayattan söz eden kadın ve erkeklerin sonunda
rahatlayabilecekleri, tamamen gündelik, sıkıcı konuşmalar yapabilecekleri bir
gecenin onları sakinleştireceğini düşünüyordu.</span></p>

<p class="calibre15"><span class="calibre11">Zargana’nın
tütün dışında hiçbir alışkanlığı yoktu. Uyuşturucu ya da alkol kullanmıyordu.
Hatta bazen yemek de yemiyordu. Üç günü sadece üç kaşık yoğurt, üç elma ve üç
erikle geçirebiliyordu. Aç kalmasının tek bir nedeni vardı: bedeninin sesini
duymak. <span>Açken nabzını çok daha rahat sayabilmek. </span>Bedeninin
ve ruhunun farklı iki unsur olduğunu anlamak, böylece bir kez daha
insanlığından bedeni yoluyla nefret etmek...</span></p>

<p class="calibre15"><span class="calibre11">Sabah,
Paul’ün uykusuzluktan sararmış yüzündeki seyrek gülümsemeyle dağıttığı
kahvelerin içilmesinin ardından, masanın altındaki yirmi bir ayak hareket etti.
Manue adındaki genç kadının sadece bir ayağı vardı. Diğerini Zargana kesmişti.
Karşılığında Manue’nün çocuğunu çok <span>z</span>engin
bir ailenin evlat edinmesini ve kadının da morfinden kurtulup sokaktaki
yatağını daha kuru bir yere, tapusunda kendi adının yazılı olduğu bir villanın
ikinci katına taşımasını sağlamıştı. Bütün bunların otuz yedi numara bir ayak
için fazla olduğunun bilincindeydi. Herhangi bir morgdan da karşılayabilirdi
ihtiyacını ve nöbetçi görevliye vereceği birkaç bin markla kurtulabilirdi
işten. Ama o, morfin etkisindeki bir canlının bileğinin üstünde gidip gelecek
bir elektrikli testerenin çıkaracağı sesi ve o sırada kadının üzerinde gidip
gelmekte olan evsiz zencinin soğukkanlılığının boyutunu merak etmişti. Kimseyi
yaralamanın ya da öldürmenin peşinde olmamıştı hiçbir zaman. İnsanlarla
dövüşmemesi gerektiğini bilirdi. Yasalardan daha güçlü olmadığının farkındaydı.
Onun için oyuncularını yasal olmayan hiçbir işe sokmuyordu. Onlara hırsızlık ya
da katillik yaptırmıyordu. Oysa içlerinde böyle şeyleri yapmaktan büyük zevk
alabilecek olanlar vardı.</span></p>

<p class="calibre22"><span class="calibre11">Berlin’e
Auckland’den gelmiş olan Moriz gerçek bir katildi. Yeni Zelanda yerlisi bir
Maori’ydi. Sırtında, sağ baldırında ve göğsünde derisinin rengini görülmez
kılan yoğunlukta dövmeler vardı. Kabilesindeki sınıfını, yeteneklerini,
kısacası hayatını anlatan dövmeler. Dört ayrı mahkemede kanıt yetersizliğinden
beraat etmiş, ancak anlattığına göre o dört kişiyi de öldürmüştü. Çağdaş hukuk
düzeni suçluluğunu kanıtlayamamıştı. Moriz’in sırasıyla on iki yaşındaki bir
Romen kızını, seksen dört yaşındaki bir Türk’ü, yirmi yaşındaki bir dazlağı ve
son olarak da tesadüfen sokakta gördüğü, Auckland’den turist olarak gelmiş,
Maorileri sömürerek yaşayan Pakeha kökenli beyazlardan birini öldürdüğünü
Zargana dışında kimse kanıtlayamamıştı. Tabiî ki Moriz’in bundan haberi yoktu.
Moriz’in varlığı, gri gözlü adama insanoğlunu hatırlatıyordu. Moriz insan
olandı. Birisini öldürmeden insan olamayacağını anlayan her normal kişi gibi
Moriz de en ilkel İnsanî güdülerine boyun eğmiş ve katil o<span>l</span>muştu. İntihar rakam<span>l</span>arının günümüz dünyasında bu denli
yüksek olmasının başlıca nedeni hayatın zor ve insanların zayıf olması değil,
insanların bir canlıyı öldürmeden insan olamayacakları gerçeğidir. Kişi böyle
bir şartın varlığından bile haberdar değildir, ancak rahatsızlığını hissetmekte
ve hareketini çok daha görünür unsurlara bağlayarak cinayetlerini işlemektedir.
Sadece yaralayarak, sakatlayarak erişebileceği amaçlarına, öldürerek ulaşmayı
tercih eder. Başka bir canlının varlığına son veremeyecek olanlar da intihar
yolunu seçer. Geçen yüzyıllardaki cinayet oranları ile günümüzdeki oranlara
bakıldığı takdirde aradaki farkın devasa olduğu görülecektir. Bunun nedeni
Zargana’nın düşünce sisteminin bir parçası olan fikre dayalıd<span>ı</span>r: disiplinli bir çağdaşlaşma
eğitimine girmediği, toplum güçlü bir kavram olarak karşısına çıkmadığı, yani
çevresinde çok fazla gürültü olmadığı takdirde, insan içindeki sesleri ve
şarkıları, ilkellik marşını rahatça duymakta, dolayısıyla şarkı sö<span>z</span>lerinin gereğini zorlanmadan yerine
getirmektedir. Ancak modern dünyanın modern eleklerinden geçmiş modem artıklar
için, başka bir canlıya zarar vermemenin onlarca hukukî, ahlaki, dinî,
toplumsal nedeni vardır. İnsanlığın doğal gelişimi bu yöndedir. Yani kendinden
utandığı için kendini kısıtlamak yönünde. Tıpkı kurda dönüşeceğini bilen adamın
kendini yatağına zincirlemesi gibi. Ancak, üstüne birkaç jeolojik katman da
binse, insan biçimi değişse de insanlığın değişmeyeceği bilindiğinden
cinayetler kişisel olarak devam edecektir. Yani insan, öldürme isteğini yerine
getirmek için intihar edecektir. Ta ki karanlık zamanlara tekrar dönene kadar.
O zaman, sokak ortasında düello adı altında birbirlerini bıçaklayan pahalı
kumaşlara sarınmış erkekler kentlerde yerlerini a<span>l</span>acaklardır yeniden. Zargana bütün bunları biliyor ve bir insan
olmadığı için doğaya teşekkür ediyordu. Moriz’i gördükçe midesi bulanıyor ve
insanlardan daha da uzaklaşıyordu. Tabiî. Moriz’i de barbar görünüşü ve ses
tonu için tercih etmiş olma<span>s</span>ı
gerçeği vardı. Konuyla ilgili taraflı davranmış ve hayalinde canlandırdığı
ilkel insan tipine benzerlik aramıştı insan rolü için tercih edeceği kişide.</span></p>

<p class="calibre15"><span class="calibre11">Zargana
şiddetten nefret ediyordu. <span>Daha doğrusu insanların
birbirlerine dokunarak yaptıkları her şeyden. </span>Seksi, insan bedenini
tanımak için yapılan deneysel bir çalışma olarak görüyor ve haftada en az dört
kez kadınlarla ve erkeklerle aynı yatağa yatıyordu. Hatta San Francisco’da
yaşarken, boynunda, zincirini Fuscha’nın tuttuğu bir tasmayla sokaklarda
dolaşmıştı. Bir kafeye girdiklerinde derhal üzerlerine düşen iğrenme, acıma ve
nefret dolu bakışlara aldırmadan, bir köpek ve sahibi kadar rahat yemeklerini
yiyip kahvelerini içerlerdi. Ama Fuscha için aşk hemen hemen böyle bir şeydi. <span>Yani bir hafta boyunca sevgiliyi tasmayla sokaklarda gezdirmek,
diğer hafta da aynı tasmayı kendi boynuna geçirmek. </span>Zargana o aylar
içerisinde öğrenmişti seksi, acıtmayı, zevk vermeyi. Belki de ait olduğu adsız
türün hayat tarzının seksini de böylece yavaş yavaş biçimlendirmeye başlamıştı.
İnsanların aşk dediğine, o kölelik diyordu. Ortaçağ’daki <a name="OLE_LINK1" class="pcalibre pcalibre1" id="OLE_LINK1">vasal</a>-derebeyi
ilişkisini andıran bir kölelikten söz ediyordu. Karşılıklı kölelik. Gelişme
dönemini tamamlamış bir bedenin ancak böyle büyüyebileceğine, yani karşılıklı
kölelik ilişkisine girdiği kişinin bedenini organik bir <span>protez</span>
gibi kendisine dahil edebileceğine inanıyordu. Zargana’nın aşkında sevgililer
yoktu, sevgili vardı. Bir tane. İlişkinin iki ucundan birinin diğerinin adına
da sevmesi, bağlılık, heyecan hissetmesi yeterli olmalıydı. İçinde patlayan
kimyasal bir uyuşturucunun doğuracağı sonuç gibi gözleri büyümeli, sunabildiği
bütün gösteriyi sunmalıydı kölesi olduğu kişiye. Zargana hayatının hiçbir
döneminde buna benzer bir duygu hissetmemişti. Ama kendi türünün davranış
olasılıklarını hayal ederek karanlıkta yolunu arıyordu. Kendilerini
birbirlerine kelepçeleyen ve sokakta öyle gezen sevgililere belli bir hayranlık
duyduğunu kendisi de kabul ediyordu. <span>Ya da kullandıkları
parfümleri birbirlerininkiyle değiştiren küçük hayalperestlere. </span>Gö<span>z</span>lerini kapattıkları zaman
sarıldıkları şeyin kendileri olduğunu söyleyen burunlarının sesine, köleleri
olduğunu söyleyen göğüslerinin, bacaklarının, göbeklerinin seslerinin karıştığı
koroyu duymak için sevgilileri gibi kokmayı tercih etmiş kişileri ayrıcalıklı
görüyordu. Rita kölesiydi. O da Rita’nın kölesi. Efendiyse aralarındaki
ilişkiydi. İnsanlar buna aşk diyordu. Zargana ise boynunda on iki tane pırlanta
taşıyan bir tasmayla Falkensee’deki evinde Rita’nın kendi sağ ayağının
parmaklarını emmesini seyrediyordu.</span></p>

<p class="calibre15"><span class="calibre11">Kahvaltı
yapmamışlardı. Çünkü bir şeyler yiyebilmeleri için önce çiğneyip tükürmeleri ve
birbirlerine ikram etmeleri gerekiyordu. Köleler ancak böyle yemek yerdi. <span>Çiğneyip tükürdükleri lokmaları diğerine yedirerek. </span>Sabahın
öğlene kaydığı bir saatte kalın perdelerden ötürü loş ve hayali geniş bir <span>m</span>imardan ötürü geniş odanın içinde
yere uzanmış olan Zargana’nın karşısında oturan Rita, iki eliyle topuğundan
tuttuğu sağ ayağının ortaparmağını emiyordu. Üstünde astragan bir kürk vardı.
İçinde Victoria’s Secret’tan beyaz iç çamaşırları. Zargana çıplaklıktan nefret
ediyordu. Kadın ve erkeklerin üzerinde her zaman bir parça da olsa kumaş ya da
herhangi bir aksesuvar olması gerektiğ<span>i</span>ni
düşünüyordu. Belki de bu yüzden, yıllar önce, bir çıplaklar kampını
kundaklamayı denemişti. Ancak daha sonra, hayvanların ve bitkilerin çıplak
olduğu dünyada, insanların da çıplakların arasına katılarak aslında hak
ettikleri türe <span>dahil</span> olduklarını anlamıştı. Sadece <span>Zargana’nın<span>  </span>türündekiler</span>
yeryüzünün en yumuşak kumaşlarına bürüneceklerdi. İnsan derisinden daha yumuşak
kumaşlar; sarınacaklardı...</span></p>

<p class="calibre15"><span class="calibre11">Rita’nın
tahrik edici gösterisi bittiğinde Zargana gözyaşları dökmeye başladı. Uzun
zamandır böyle boşalıyordu. Spermi, gözyaşlarının yanında yağmur damla<span>s</span>ı kadar değersizdi. Sulanan gözleri,
aldığı zevkin doruk noktasına çıktığını karşısındakine anlatırdı. Rita da bunu
bildiğinden üzerindeki astraganı çıkarmış ve yatağa yatıp uyumak üzere
gözlerini kapatmıştı. Zargana yerde sırtüstü yatıyordu. Uyudu.</span></p>

<p class="calibre15"><span class="calibre11">Rita
rüyasında gerçekte âşık olduğu reyon şefini, Zargana ise kendisini Napoli’deki
bir XV. yüzyıl şatosunun yemek salonunda herkesin çıplak olduğu yemek masasında
tek giyinik kişi olarak konuşurken görüyordu.</span></p>

<p class="calibre15"><span class="calibre11">-
Ben, diyordu, insan değilim. Çünkü üşüyorum. Sizler üzerinizi hatıralarınız,
aileleriniz, dostlarınız, mesleklerinizle örterken ben üşüyorum. Çünkü bunların
hiçbirine sahip değilim. Ve olmak da istemiyorum. Benim üzerimde sadece kaşmir
bir takım elbise var. Sahip olduğum tek şey bu. <span>Beni sizden
koruyan tek şey. </span>Siz çıplakken üşümezsiniz, ama ben titrerim. Bütün
dünyaya karşı kaşmir bir takım elbise. Soyunursam ölürüm... Görünmez
giysileriniz birer birer yok olduğunda öleceksiniz. Belki de uzun zamandır
ölüsünüz. Masanın ortasındaki, ağzına portakal sokulmuş bu domuz kadar
ölüsünüz... Hepinizi yemek istiyorum. Yiyip bitirmek. Doğal dengenin içinde
hiçbir yeriniz yok. Aklınız ve onun ürünü olan dünya utanç verici. Hepinizi
yemek istiyorum.</span></p>

</div>




</body></html>
