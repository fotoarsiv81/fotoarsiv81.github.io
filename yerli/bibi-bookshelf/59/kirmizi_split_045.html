<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h3 class="h2baslik2" id="calibre_toc_76">Çocuklarının Poposunu<br class="chapter"/>Temizleyemeyen Ülke</h3>
				<p class="normal">“Türkiye, çocuklarının poposunu temizleyemeyecek kadar ilkel bir toplum mudur?” diye soruyordu önceki gün Türker Alkan Hocam...</p>
				<p class="normal"><span class="ideitalik">Radikal</span>, durumu “Okullarda Ortaçağ” başlığıyla özetliyordu.<br class="chapter"/>     4 trilyon liralık elektrik ve su parasını ödeyemeyen okulların çoğu susuz ve karanlıkmış.</p>
				<p class="normal">Akmayan su, mikrop üreten pis tuvaletler demek...</p>
				<p class="normal">Elektriksiz okul ise, kaloriferlerin yanmadığı soğuk, loş sınıflar...</p>
				<p class="normal">Başkentin bazı okullarında bile manzara bu...</p>
				<p class="normal">Neden?</p>
				<p class="normal">Silahlanmaya eğitimden çok para harcayan ve kişi başına eğitim harcamasında Namibya, Tunus, Fas ve Mısır’ın gerisine düşen Türkiye’nin eğitim bütçesi, faturaları ödemeye yetmediğinden...</p>
				<p class="ortayazi">* * *</p>
				<p class="normal">Elimde bir yönetmelik var.</p>
				<p class="normal">Devlet Bakanı Kazım Oksay döneminde, 24 Mayıs 1985 tarihli <span class="ideitalik">Resmî Gazete</span>’de yayımlanmış.</p>
				<p class="normal">Başlığı: “Camilerin bakım, onarım, temizlik ve çevre tanzimi yönetmeliği...”</p>
				<p class="normal">Yönetmeliğin 8. maddesi, cami ve mescitlerin elektrik tüketiminin TEK tarafından ücretsiz karşılanmasını hükme bağlıyor.</p>
				<p class="normal">10. madde ise Sular Hakkında Kanun uyarınca cami, mescit ve çevresine ücretsiz su verilmesini, sular kesilirse belediyenin tankerlerle su taşımasını emrediyor. </p>
				<p class="normal">Söz konusu kanunda “ücretsiz su verme” hükmü olmaması bir yana, devlete mali yük getiren bir konunun yönetmelikle düzenlenmesi de ilginç... Düzenleme Danıştay’dan geçmemiş ama 15 yıldır uygulanıyor.</p>
				<p class="ortayazi">* * *</p>
				<p class="normal">Tamam, camiler susuz ve ışıksız kalmasın; ama Diyanet’e ciddi bütçe ayıran ve bir “cami yaptırma derneği cenneti” olan Türkiye, ilkokullarında çocukları popo yıkamaya su bulamazken camilerinin sulanıp aydınlatılmasına para harcayabiliyorsa buna itiraz etmez misiniz?</p>
				<p class="normal">Bir ülkede hem camiler hem okullar susuzsa burada bir öncelik gözetmek gerekmez mi?</p>
				<p class="normal">Aptes alıp camiye gidenler zaten temizliğe özen gösteren ve hijyenin önemini bilen müminlerdir.</p>
				<p class="normal">Çocuklar öyle mi?</p>
				<p class="normal">Mikrop kaynayan okullarda onların küçük bedenlerini nasıl tehlikelerin beklediği bilinmiyor mu?</p>
				<p class="normal">TEK ve belediyeler, camilere gösterdikleri cömertliği okullardan esirgeyecek mi?</p>
				<p class="ortayazi">* * *</p>
				<p class="normal">Millî Eğitim Bakanı öğretim yılını açarken belediyelere, “Çocuklarımızdan elektrik, su parası almayın,” demişti.</p>
				<p class="normal">Şimdi bu çağrıya karşılık verme zamanıdır.</p>
				<p class="normal">Kış yaklaşırken hükümetten, camilere ayrıcalık tanıyan yönetmeliğin bir benzerini okullar için de çıkarmasını bekliyoruz.</p>
			  <p class="normal">Çocuklarımızın ve dolayısıyla toplumun sağlığı için...</p>
				</body>
</html>