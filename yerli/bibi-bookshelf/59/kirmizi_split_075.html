<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_43">Hayat Dersinden <br class="chapter"/>İhmale Kalmış Çocuklar</h2>
				<p class="normal">Nas’olsa öleceklerdi, öyle değil mi?</p>
				<p class="normal">Daha ilkokul 1’de hayat dersinden “ihmale kalmış” çocuklar onlar...</p>
				<p class="normal">Bu yolsuzluk pansiyonunun un ufak olmuş enkazında bir gece yarısı soluk yanaklarını soğuk betona yapıştırıp sıkışarak ölmekten kurtulsalar, Azrail daha beter bir tuzakta, bir başka kılıkta bekleyecekti onları...</p>
				<p class="normal">Bir cuma çıkışı üst geçitsiz yoldan karşıya geçerken direksiyon sınavından torpille ehliyet almış bir sarhoşun arabası altında ezileceklerdi belki...</p>
				<p class="normal">Belki kardan kapanmış bir köy yolunda, beceriksizlik yüzünden tamir edilememiş bir küreme makinesi beklerken eldivensiz ellerini ısıtmak için vereceklerdi son nefeslerini...</p>
				<p class="normal">Köye varmayı başaranların kimisi vahşi bir baba dayağında, kimisi asırlık kan davasında vedalaşacaktı hayatla...</p>
				<p class="normal">Okulu bitirenler ya çalışmaya gittiği bakımsız maden ocağının göçüğünde ölecekti ya da üzerine tapusuz gecekondu kurduğu çöp dağının infilakında...</p>
				<p class="normal">Kalanlar da bir sonraki depremde çadır istemeye gittikleri devlet kapısında, kar maskeli özel tim kurşunuyla can verecekti nasılsa...</p>
				<p class="ortayazi">* * *</p>
				<p class="normal">Ölümlerden ölüm beğendiğin bir coğrafya burası...</p>
				<p class="normal">Daha ana sütünden kesilmeden gömüyorlar bebeleri; ishalden...</p>
				<p class="normal">Ya hekimsiz köyde ateşli bir hastalık ya namus cinayetinde kör kurşunla son buluyor biçare hayatlar...</p>
				<p class="normal">Banyoda gaz kaçağında veya karakolda işkence tezgâhında kesiliyor nefesler...</p>
				<p class="normal">Baklava çaldı diye, şarkı söyledi diye, sınıfta kaldı diye, çadır istedi diye dövülüyor, öldürülüyor, intihara itiliyor çocuklar...</p>
				<p class="normal">Bizim kibarca “ihmal” dediğimiz kasaplık, bir tek Bingöllü müteahhidin mesleği değil ki!</p>
				<p class="normal">Her mecrada insan canının 5 para etmediği, hesaplaşmanın her daim öbür dünyaya ertelendiği bir cehalet diyarı burası...</p>
				<p class="normal">Evlatların ebeveynlerini değil, ebeveynlerin evlatlarını gömdüğü, taze kana doymaz bir toprak...</p>
				<p class="normal">Azrail’in anavatanı...</p>
				<p class="ortayazi">* * *</p>
				<p class="normal">Bu manzaraya bakıp, “Allah’ın takdiri,” diyor Başbakan...</p>
				<p class="normal">Aynı şiddette bir deprem, Japonya’da yatılı çocukları uykudan bile uyandırmazken Anadolu çocuklarını betona gömüyorsa herhalde burada bizim payımıza düşen yegâne “ilahî takdir”, böyle bir başbakana müstahak görülmekten ibarettir.</p>
				<p class="normal">Evet, bu bir felaket...</p>
				<p class="normal">Evet, Bingöl’de asıl çöken devlet...</p>
				<p class="normal">Evet, geleceğini göre göre depreme seyirci kalmak cinayet...</p>
				<p class="normal">Çadır isteyen yurttaşın üzerine ateş açmak tam bir cinnet...</p>
				<p class="normal">Ama şunu bilelim; kâh malzemesi çalınmış bir pansiyon enkazında kâh özel tim hoyratlığında kâh basiretsiz devlet katında evlatlarımıza kıyan o Azrail’in asıl adı cehalet...</p>
				<p class="normal">Gözü dönmüş müteahhidin derdi sadece hırsızlık olsa kendi evinin malzemesinden de çalar mıydı?</p>
				<p class="normal">Ona bunu yaptırıp öz çocuğunu betona gömdüren de cehalet...</p>
				<p class="normal">Başbakan’ın böyle kul yapımı bir felaketi “Mevla takdiri” sanmasına yol açan da...</p>
				<p class="normal">O cehaletin, fazilet zannıyla iktidar olmasını sağlayan da...</p>
				<p class="ortayazi">* * *</p>
				<p class="normal">Unutmayın; uzun vadede ülkeyi bu kara cahil istilasından kurtaracak, çocuklarımızı onca göçüğün altından salimen çekip çıkaracak, zaten depremle vurulmuş yurttaşın üzerine kurşun sıkan polisi hizaya sokacak tek ama tek kudret eğitimdir.</p>
				<p class="normal">Bugünden tezi yok, genel seferberlik ilan edilip bütün varlığımız eğitimin hizmetine verilmelidir.</p>
				<p class="normal">Yazın, Anayasa’nın en başına koskocaman kan kırmızı harflerle:</p>
				<p class="normal">Madde bir:</p>
				<p class="normal">Cehalet yenilmelidir.</p>
				</body>
</html>