<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h3 class="h2baslik2" id="calibre_toc_75">“Hap Kuşağı”na Tepkiler</h3>
				<p class="normal">“Hap Kuşağı” başlıklı yazımda, “Hiperaktivite ve dikkat eksikliği (HADE)” teşhisi konan çocuklarda hap kullanımının yaygınlaştığına değinmiş ve daha sağlıklı iletişim tavsiye etmiştim.</p>
				<p class="normal">Gelen mesajların çokluğundan anladım ki içten içe kanayan bir yaraya parmak basmışım. Aynı dertten mustarip aileler ve öğretmenler ile sorunla cebelleşen psikiyatrlar hemen tepki verdi.</p>
				<p class="normal">Kimi aileler hap kullanan “hiperaktif” çocuklarının iyileşip sosyalleştiğini savunurken, kimisi ilacın yan etkilerinden yakınıyordu.</p>
				<p class="normal">“Yazınız aileleri uyardı,” diyenler ve <span class="ideitalik">Ritalin Çözüm Değil</span> (Dr. David Stein, Kuraldışı, 2002) kitabını önerenler kadar, yazının haptan da zararlı olduğunu savunanlar ve, “Şimdi çocuklar ilacı bırakıp depresyona girerse sorumluluğu alacak mısınız?” diye soranlar da oldu.</p>
				<p class="normal">Tepkilerin tümüne yer verebilmem imkânsız. Ancak bilimadamlarının farklı görüşlerini özetlemek istiyorum:</p>
				<p class="ortayazi">* * *</p>
				<p class="normal">Kendini “çocuklara yapıştırılan psikiyatrik etiketler ve ilaçla tedavi”yle mücadeleye adayan Çukurova Üniversitesi Eğitim Fakültesi’nden sosyal psikolog Üstün Öngel, Amerika’da halen HADE teşhisi konmuş 5 milyon çocuk olduğunu, söz konusu ilacın yüzde 95’inin de orada tüketildiğini söylüyor, “Türkiye’de çok yaygınlaşmadan önüne geçmeliyiz,” diyor.</p>
				<p class="normal">Öngel, meraklı, enerjik çocuklara rahatlıkla “hiperaktif” teşhisi konulduğunu, oysa bir hastalık olmayan yaramazlığın aslen ebeveynin ve okulun yaklaşımından kaynaklandığını savunuyor. Verilen ilacın olumsuz etkilerine ve bağımlılık yarattığına dair makaleler yolluyor. ABD’de psikiyatr olarak çalışan Kemal Sağduyu’nun mesajı da bu yönde:</p>
			  <p class="indentmetin">Vakti olmayan aileler hem çocukları başlarından savmak istiyor, hem de evde veremedikleri eğitimi mucizevi bir şekilde okulun vermesini bekliyor. Böyle olunca öğretmen, sözünü dinlemeyen her öğrenciyi psikiyatra sevk ediyor, iş yükü çok artan psikiyatr da bir iki test yapıp ilaç başlatıyor, ilaç firmaları da reklamlarda, hiperaktif çocukların psikiyatra görünmesini teşvik ediyor. Çark böyle dönüp gidiyor.</p>
				<p class="ortayazi">* * *</p>
				<p class="normal">Medyada sık sık uzmanlığına başvurulan psikiyatr Prof. Dr. Yankı Yazgan ise “hiperaktivite”yi “Beynimizin öncelik ve planlamadan sorumlu bölgelerinin işlevini yürütmekte zorlanması” diye tanımlıyor. Tedavide bu yükün azaltılması için çevresel düzenlemeler yapıldığını, bu da yetmezse ilaçtan yararlanıldığını söylüyor, ilaç kullanımının artışını, diğer yöntemlerin yeterince etkili, ucuz ve yaygın olmamasına bağlıyor, ilacın, kapsamlı bir tedavi programının parçası olduğunu, dolayısıyla öğretmen ya da anne-babanın yapacaklarının alternatifi değil, tamamlayıcısı olduğunu vurguluyor. “İlaç tedavisine ancak diğer yöntemler işe yaramazsa başvurulmalıdır,” diyor.</p>
				<p class="normal">Kendisine başvuran genç ve çocukların yaklaşık yüzde 40’ına ilaç tavsiye ettiğini belirten Prof. Yazgan, bu ilaçların bağımlılık yapmadığının araştırmalarca kanıtlandığını, buna karşın yarım kalan tedavinin madde bağımlılığına yol açabildiğini belirtiyor.</p>
				<p class="ortayazi">* * *</p>
				<p class="normal">Bu farklı görüşlerin üç ortak noktası var:</p>
				<p class="normal">1. Sorun giderek büyüyor.</p>
				<p class="normal">2. Çözüm için ilaçtan önce, ailelerin ve okulun yardımı gerekiyor.</p>
				<p class="normal">3. Aileyle, öğretmenle, arkadaşla, doğayla iletişim, en etkili ilaç sayılıyor.</p>
			  <p class="normal">İlk yazıda dediğim gibi, “Çare iletişimde”...</p>
				</body>
</html>