<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kirmizi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik1" id="calibre_toc_45">Cemal ile Rami</h2>
				<p class="normal">Bazen bir satır yazı, koca bir hayatı özetler. Birkaç saniyelik bir görüntü kafanızdaki düğümü çözer.</p>
				<p class="normal">Geçen gece hafızama kazınan 10 saniyelik o görüntüyü unutamıyorum bir türlü... Mutlaka siz de görmüşsünüzdür.</p>
				<p class="normal">12 yaşındaki Muhammed Rami ile babası Cemal Aldurra’nın Gazze’de bir varilin ardında İsrail askerlerinin kurşunlarından sakınmaya çalışırken çekilen görüntüsü bu...</p>
				<p class="normal">İşin ayrıntısını daha sonra öğrendik.</p>
				<p class="normal">7 çocuklu yoksul bir ailenin yaramaz çocuğuymuş Rami....</p>
				<p class="normal">Babası Cemal boyacıymış.</p>
				<p class="normal">O sabah 8’de kalkmış. Okullar kapalıymış çünkü... Babası, boyamak üzere bir araba almaya gidiyormuş; Rami de peşine takılmış. Kapıdan çıkarken annesine, “Ben babamla araba almaya gidiyorum,” diye seslenmiş.</p>
				<p class="normal">34 yaşındaki annesi Emel’in ondan duyduğu son söz bu olmuş.</p>
				<p class="normal">Baba oğul, bir Filistin karakolunun duvarının yanından geçerken hemen yan sokakta Filistinlilerin gösterisi başlamış. O sırada karşı çaprazdaki İsrail ordusu karakolundan açılan ateşe hedef olmuşlar ve bir varilin ardına saklanmışlar.</p>
				<p class="normal">Rami babasının koltuğunun altına gizlenirken Cemal, İsrail askerlerine “Durun!” diye bağırmış.</p>
				<p class="normal">Gerisini gördük zaten... Durmadılar ve Rami’yi önce bacağından sonra karnından vurdular. Sonra 4 kurşun daha saplandı küçük vücuduna...</p>
				<p class="normal">Oğlu yerde boylu boyunca cansız yatarken Cemal, yediği kurşunların ya da belki yitirdiği oğlunun acısından bilinçsizce çırpınıyordu.</p>
				<p class="normal">Ve bir Filistinli kameraman, bu zulmü görüntülüyordu.</p>
				<p class="normal">Sonrası daha da trajik...</p>
				<p class="normal">Birkaç saat içinde belli başlı dünya medya merkezlerine ulaşan görüntüler, oradan Aldurra ailesinin yoksul evindeki televizyonun ekranına yansımış.</p>
				<p class="normal">Rami’nin annesi Emel, o sırada evde televizyon seyrediyormuş.</p>
				<p class="normal">Şöyle bir göz attığı ekranda bir çatışma görüntüsü görmüş ama yüzleri seçememiş. Can pazarındakilerin, eşiyle oğlu olduğunu anlamamış. Birkaç dakika içinde konu komşu kapısına yığılınca öğrenmiş felaketi...</p>
				<p class="normal">“Merak etme, Rami yaşıyor,” demiş komşuları...</p>
				<p class="normal">Hastaneye varınca dünyası kararmış Emel’in... “Oğlumuz şehit oldu,” demiş yaralı Cemal; “şimdi Cennet”te...”</p>
				<p class="normal">O hafta “Dünya Çocuk Günü” kutlanacakmış.</p>
				<p class="normal">Belki bir gün Amerika devreye girebilir, ateşkes sağlanabilir, barış anlaşmaları imzalanabilir ama Cemal’le Emel’i barışa inandırmak mümkün olabilir mi artık?..</p>
				</body>
</html>