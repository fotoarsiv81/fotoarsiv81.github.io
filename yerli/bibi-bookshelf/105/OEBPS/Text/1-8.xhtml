<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-8</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x1" xml:lang="en-GB">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-5" xml:lang="tr-TR">Viyolonsel</p>

    <p class="sol" xml:lang="tr-TR">I</p>

    <p class="ParaOverride-4">Güneş, yüzüne yeşil yelpaze tutan mahçup bir kadın gibi iri yapraklı ağaçların arkasına saklanırken, muhtelif milletlere mensup bir seyyah kafilesi –sarı otlardan yapılmış evleri arı kovanına benzeyen– bir zenci köyüne girdiler.</p>

    <p class="ParaOverride-5">Kabile reisi, yirmi seneden beri Afrika’nın bu sapa köşesine uğramayan beyazları güzel karşılayabilmek için bütün boncuklarını, fildişinden yapılmış ziynetlerini taktı, eline, üzerine işlemeli büyük yayını alarak maiyetiyle beraber köyün ortasındaki meydanda bekledi.</p>

    <p class="ParaOverride-5">Birtakım şatafatlı merasimden sonra seyyahlar, reisin kulübesinde istirahat etmekteydiler ki, köyü dolaşmaya çıkmış olan melez tercüman koşarak geldi, elli adım kadar ötede bir Avrupalı tarafından yapılmış olması pek muhtemel olan tahta bir kulübe gördüğünü söyledi.</p>

    <p class="ParaOverride-5">Golf pantolonlarının altına çoraplarını tekrar giymeye vakit bulamayarak hep birden oraya koştular. Tercüman doğru söylüyordu. Bu, intizamsız kerestelerden yapılmış bir yerdi ve önünde vahşi orman çiçeklerinden vücuda getirilmiş bahçemsi bir meydanlık vardı.</p>

    <p class="ParaOverride-5">Yanlarına gelen reis, binanın iki seneden beri aralarında yaşayan bir beyaza ait olduğunu söyledi.</p>

    <p class="ParaOverride-5">Tercümana sordular:</p>

    <p class="ParaOverride-5">“Neredeymiş kendisi?”</p>

    <p class="ParaOverride-5">“Belli olmaz” dedi reis, “o, buradan çalgısını alır çıkar ve ne zaman isterse o zaman gelir!”</p>

    <p class="ParaOverride-5">“Ne çalgısı?”</p>

    <p class="ParaOverride-5">“Büyük… adeta bir timsah yavrusuna benzeyen bir çalgı…”</p>

    <p class="ParaOverride-5">Seyyahlar birbirlerine sordular:</p>

    <p class="ParaOverride-5">“Belki bir harp?..”</p>

    <p class="ParaOverride-5">Reis:</p>

    <p class="ParaOverride-5">“Bir değneğe gerilen at kıllarıyla çalınıyor!” dedi.</p>

    <p class="ParaOverride-5">“Öyleyse bir kontrbas…”</p>

    <p class="ParaOverride-5">“Yahut bir viyolonsel…”</p>

    <p class="ParaOverride-5">“Evet, evet… Herhalde bir viyolonsel.”</p>

    <p class="ParaOverride-5">Seyyahlar, reise tekrar sordular:</p>

    <p class="ParaOverride-5">“O, bu çalgıyı nerede çalıyor?”</p>

    <p class="ParaOverride-5">Elini uzatarak gösterdi:</p>

    <p class="ParaOverride-5">“Ormanda!”</p>

    <p class="ParaOverride-5">“Peki, bizi oraya götürür müsünüz?”</p>

    <p class="ParaOverride-5">“Olmaz, o çalgısını çalarken hiç kimseyi istemez…”</p>

    <p class="ParaOverride-5">Seyyahlar:</p>

    <p class="ParaOverride-5">“Biz uzakta dururuz, kendisinin haberi olmaz!” dediler ve ısrar ettiler.</p>

    <p class="ParaOverride-5">Reis razı oldu. Alacakaranlıkta köyden çıkarak ormana doğru yürüdüler. Yaklaştıkları zaman, kulaklarına tok bir viyolonsel sesi geldi. Alman seyyah biraz dinledikten sonra:</p>

    <p class="ParaOverride-5">“Sonbahar şarkısı!..” dedi.</p>

    <p class="ParaOverride-5">Rus ilave etti:</p>

    <p class="ParaOverride-5">“Çaykovski’nin.”</p>

    <p class="ParaOverride-5">Ormana girince reis durdu ve on adım kadar ileride, geniş gövdeli baobap ağaçlarının altındaki karaltıyı gösterdi: “İşte!..”</p>

    <p class="ParaOverride-5">Dikkatle baktılar ve dinlediler. Gölge hiç kımıldamadan, büyük bir maharetle aynı parçayı çalıyordu.</p>

    <p class="ParaOverride-5">Sesler, birbirine giren yaprakları titreterek dağılırken İngiliz seyyah:</p>

    <p class="ParaOverride-5">“Bu adamın ne olması mümkündür?” diye söylendi.</p>

    <p class="ParaOverride-5">Fransız seyyah: “Bir sanatkâr…” dedi, “Ümidi kırılmış bir sanatkâr… Hakiki sanatın takdir edilmediğini görerek insanlardan kaçan bir talihsiz.”</p>

    <p class="ParaOverride-5">Rus: “Hayır, bu belki cemiyetin haksızlıklarından kurtulmak için buraya gelen birisi ki, sanatı kendisine teselli vasıtası yapmış…” diye mütalaasını yürüttü.</p>

    <p class="ParaOverride-5">Alman: “Bana kalırsa” diye fikrini söyledi, “bu geniş arazide rahat ve dertsiz yaşamayı, bu basit refahı, medeniyet dünyasının didişmelerine tercih eden bir akıllı.”</p>

    <p class="ParaOverride-5">“Zannediyorum ki” dedi İngiliz, “vahşilerin hükümdarlığını eline geçirmek için kendisine göre bir plan yapan onu sabırla tatbik eden bir açıkgözdür bu ve belki de tehlikelidir.”</p>

    <p class="ParaOverride-5">Gece olmuş ve ay çıkmıştı. Ay ışığı ormanın içindeki ufak bir meydanlığı aydınlatınca, etrafına taşlar dizilen bir toprak yığınına dayadığı viyolonseli gözlerini kapayarak çalan adamı daha iyi gördüler… Siyah, kıvırcık sakallarının çerçevelediği yüzünde, nerede başlayıp nerede bittiği belli olmayan çizgiler vardı. Alnına doğru dökülen dağınık saçları soluk yanaklarını gölgeliyordu.</p>

    <p class="ParaOverride-5">Seyyahlar sordular:</p>

    <p class="ParaOverride-5">“Hep burada mı çalar?”</p>

    <p class="ParaOverride-5">“Ve o toprak yığını nedir?”</p>

    <p class="ParaOverride-5">“Burada çalar” dedi reis, “karısının başucunda…”</p>

    <p class="ParaOverride-5">“Karısı da var mıydı?”</p>

    <p class="ParaOverride-5">“Vardı ve öldü.”</p>

    <p class="ParaOverride-5">Sustular. “Gidelim!” dediler. “Köye döndüğü zaman anlarız…”</p>

    <p class="ParaOverride-5">Fakat ertesi sabah geri dönen adam, onlara kendi hayatı hakkında hemen hemen hiçbir şey söylemedi.</p>

    <p class="ParaOverride-5">“Bir vapur kazasından sonra buraya düştüm, karım da burada öldü… Ve ben başka yere gitmek istemem” dedi.</p>

    <p class="ParaOverride-5">Seyyahlar yollarına devam etmek için bu garip münzeviyi terk ettiler. Her biri jurnalına başka başka şeyler yazdı, fakat hiçbirisi o adamın asıl hikâyesine temas etmedi.</p>

    <p class="sol" xml:lang="tr-TR">II</p>

    <p class="ParaOverride-4">İşte o adamın hikâyesi:</p>

    <p class="ParaOverride-5">Akdeniz’in yalı şehirlerinden birinde öyle bir genç vardı ki, kendisine rast geldikleri zaman, mahcubiyetle başlarını eğen kadınlar, onu çok kere rüyalarında görürlerdi.</p>

    <p class="ParaOverride-5">Ve zerdeva<span class="dip" xml:lang="tr-TR"><a class="_idFootnoteLink" href="#footnote-225-14" id="footnote-225-14-backlink">14</a></span> tüyleri gibi yumuşak olan kumral bıyıkları genç kızların minimini kalplerini gıcıklamaktan geri kalmazdı.</p>

    <p class="ParaOverride-5">Fakat bu gencin, dalgalı saçlarından, lacivert gözlerinden ve bir şark kamçısı gibi kıvrılan vücudundan daha kıymetli bir şeyi vardı:</p>

    <p class="ParaOverride-5">Güzel nişanlısı…</p>

    <p class="ParaOverride-5">Bir zamanlar bütün şehir delikanlılarının hayalini dolduran bu genç kızın, daima düşünüyormuş gibi gergin duran alnı artık bir kardeş busesi için en münasip yerdi. Çünkü o delikanlılar biliyorlardı ki, doğunun donuk pembeliğini taşıyan dudaklar başkasına nasip olmuştur. Ve menevişlerindeki manayı kimsenin okuyamadığı kahverengi gözler yalnız bir kişinin önünde kıvılcımlanacaktır.</p>

    <p class="ParaOverride-5">Bu kız aynı zamanda şehrin en iyi viyolonsel çalanıydı.</p>

    <p class="ParaOverride-5">Oturduğu iskemlede bir ayağını geri uzatıp dolgun göğsünü çalgısına dayadığı zaman, öyle sesler çıkarırdı ki, memleketin ihtiyar ve üstat musikişinasları bile başlarını arkaya çevirerek gözlerini kurulamaya mecbur olurlardı.</p>

    <p class="ParaOverride-5">Genç kız, nişanlısıyla beraber olmadığı zamanlar yalnız viyolonseliyle konuşurdu; ve ona, nişanlısından dinlemek istediği şeyleri söyletirdi.</p>

    <p class="ParaOverride-5">Lakin gafil genç bunu bilmiyor, onun, çalgısını kendisi kadar çok sevmesini kıskanıyordu.</p>

    <p class="ParaOverride-5">Ve bir gün:</p>

    <p class="ParaOverride-5">“Ey sevgilim” dedi, “ey narin vücudunun, ipek saçlarının, donuk pembe dudaklarının değil, bütün ihtiras ve iptilalarının da bana ait olmasını istediğim sevgilim, artık viyolonseli bırak, yalnız beni dinle, yalnız benim kalbimin tellerinde nağmeler bulmaya çalış.”</p>

    <p class="ParaOverride-5">– Aşk ne kadar hodbindir! –</p>

    <p class="ParaOverride-5">Genç kız:</p>

    <p class="ParaOverride-5">“Mademki sen istemiyorsun sevgilim” dedi, “ben artık viyolonsel çalmayacağım… Nağmelerimi yalnız senin sözlerinde arayacağım.”</p>

    <p class="ParaOverride-5">Gözlerinde, sahibi için, yaşadığı ormanı bırakan bir ceylanın garip mahzunluğu vardı. Sanat, ilahi sanat aşka yenilmişti.</p>

    <p class="ParaOverride-5">– Ve aşk ne kadar kudretlidir! –</p>

    <p class="ParaOverride-5">“Lakin sevgilim!” dedi genç kız ve bunu söylerken elleri delikanlının avuçlarındaydı. “Elbet bir gün ihtiyarlayacağız ve ölüm bizi alacak. Eğer o, bana senden evvel gelirse, bil ki tek isteğim, gözlerim hayata kapanırken başucumda bir viyolonsel dinlemektir; bunu bana vaat ediyor musun?”</p>

    <p class="ParaOverride-5">“Evet” diye cevap verdi, “senden sonra yaşamak gibi bir ceza bana mukadderse, kahverengi gözlerinin üstüne yemin ederim ki, başucunda en yüksek sanatkâra, en güzel besteyi çaldıracağım.”</p>

    <p class="ParaOverride-5">Bunun üzerine başlar geriye doğru uzandı. Söylediklerini tekit etmek<span class="dip" xml:lang="tr-TR"><a class="_idFootnoteLink" href="#footnote-225-15" id="footnote-225-15-backlink">15</a></span> isteyen dudaklar birleşti.</p>

    <p class="ParaOverride-5">– Ve aşk ne kadar ateşlidir! –</p>

    <p class="ParaOverride-5"></p>

    <p class="yildiz" xml:lang="tr-TR"><span class="CharOverride-7">* * *</span></p>

    <p class="ParaOverride-5"></p>

    <p class="ParaOverride-4">Heyhat, saadet dedikleri el, insanları okşamakta pek hasistir. Yalnız gülümsemek ve sevişmek için yaratıldıklarını sanan bu gençler de o elin mukadder tokadını yemekte geç kalmadılar.</p>

    <p class="ParaOverride-5">Evlenmişler, birbirlerinin olmuşlardı. Bahtiyardılar. Bahtiyarlıklarını bulundukları yerde hapsetmek istemediler. Onu her tarafa gösterebilmek için, bir gün, şehrin rıhtımında duran gemilerden birine binerek seyahate çıktılar.</p>

    <p class="ParaOverride-5">Gezdikleri yerde her gördükleri şeyin kendilerini sevindirmek için yaratıldığını sanıyorlardı. Deniz onlara bir aşk masalı, ormanlar bir vefakârlık hikâyesi anlatıyordu.</p>

    <p class="ParaOverride-5">Bilhassa engini çok seviyorlardı. Bazı yerlerde erkeğin gözleri gibi lacivertleşen sular, bazı yerlerde her ikisinin kalpleri kadar berrak ve şeffaf oluyordu… Ve dalgaların kıvrımlarındaki köpükler, sulara sürünerek uçan beyaz kuşlar gibiydi.</p>

    <p class="ParaOverride-5">Lakin bir gün, ufuklar karardı. Bir fırtına başladı. Öyle bir fırtına ki, tasvirini ancak herkesin kendi muhayyilesi yapabilir.</p>

    <p class="ParaOverride-5">Geminin kaburgaları çatırdamaya başladığı zaman, birbirlerine sarıldılar. Gözlerini kapadılar…</p>

    <p class="ParaOverride-5">................................................</p>

    <p class="ParaOverride-5"></p>

    <p class="ParaOverride-5">Ancak ertesi gün –kendilerini sahilin kumlarına uzanmış bularak yabani otlarla tedaviye çalışan zencilerin arasında– gözlerini açtılar.</p>

    <p class="ParaOverride-5">Ve uzak kayalarda parçalanan enkazdan başka canlı bir şey göremediler.</p>

    <p class="ParaOverride-5">Zencilerin sahilden epey içeride olan köylerinde birkaç ay oturup, onların dillerini öğrenmeye başlayınca anladılar ki, burası Afrika’nın en kimsesiz yerlerindendir ve on sekiz seneden beri hiçbir beyaz adam uğramamıştır.</p>

    <p class="ParaOverride-5">Ara sıra sahilde balık tutmaya giden kafileler tekrar söylediler ki, o denizde şimdiye kadar uzaktan geçen bir gemi bile gözlerine ilişmemiştir. Ve artık hissettiler ki –fırtına kendilerini baygın olarak kıyıya attığı zaman– vahşileri orada bulunduran tesadüfe minnettar olmaktan başka yapılacak şey yoktur.</p>

    <p class="ParaOverride-5">Erkek: “Mademki beraberiz” dedi, “ve birbirimizi seviyoruz, yaşayışımızın herhangi bir yerde olması bizim saadetimizi bozmamalı!”</p>

    <p class="ParaOverride-5">Fakat kadın hastaydı…</p>

    <p class="ParaOverride-5"></p>

    <p class="sol" xml:lang="tr-TR">III</p>

    <p class="ParaOverride-5"></p>

    <p class="ParaOverride-4">Evet, kadın hastaydı. Günden güne eriyor, sararıyordu. Nasıl bazı ağaçlar yerleri değiştirildiği zaman –usta bir bahçıvan elinde bile olsalar– yaşayamazlarsa, genç kadın da burada yaşayamayacaktı. Erkek bütün kudretiyle çalıştığı, vasıtasızlık içinde bütün çarelere başvurduğu halde, bunun önüne geçemeyeceğini anlıyordu.</p>

    <p class="ParaOverride-5">Onu, sert kokular dağıtan ağaçlar arasında, berrak sulu nehirlerin kenarında gezdiriyor; geceleri, yalnız Afrika’ya mahsus olan parlak ay ışığı altında onun, mavimtırak damarlarıyla bir istiridye kabuğuna benzeyen kulaklarına, yaşamayı tatlı gösterecek, şarkılar söylüyordu. Fakat hepsi neticesizdi ve kadının bir sene daha ömrü olmadığı muhakkaktı.</p>

    <p class="ParaOverride-5">O zaman, bu kısa müddette kadına saadet verebilmek için çareler düşündü, aklına viyolonsel geldi. Belki çalgısı olsaydı o, bu kadar üzülmeyecekti.</p>

    <p class="ParaOverride-5">Ve bir gün, maun ağacından haftalarca uğraşarak yaptığı viyolonselle geldi. “Sevgilim” dedi, “hayatımız çok yalnız geçiyor. Bak, sana bir arkadaş daha getirdim. Seni bir zamanlar bunu çalmaktan menettiğim için ne kadar bedbaht olduğumu bilsen…” Sonra sıkılarak ilave etti: “Hem bana da öğretmeni rica edeceğim.”</p>

    <p class="ParaOverride-5">Genç kadının soluk yüzünde, batan güneşte görülen bir kırmızılık belirdi. Titreyen dudaklarıyla:</p>

    <p class="ParaOverride-5">“Ben öleceğim” dedi, “ve sen, başucumda viyolonsel çalarak vaadini yerine getireceksin…”</p>

    <p class="ParaOverride-5"></p>

    <p class="yildiz" xml:lang="tr-TR"><span class="CharOverride-7">* * *</span></p>

    <p class="ParaOverride-5"></p>

    <p class="ParaOverride-4">Öğrenmeye başladıktan pek az sonra, ufak parçaları çalabiliyordu. Kadın, hayvan derileri üzerine yazdığı notaları buna meşk ettiriyor, bu da onları alarak yabani ormanda saatlerce çalışıyordu.</p>

    <p class="ParaOverride-5">Öğrendiği parçayı akşam üzerleri latif üstadına tekrar ederken onun ağzından çıkacak bir takdir sayhası<span class="dip" xml:lang="tr-TR"><a class="_idFootnoteLink" href="#footnote-225-16" id="footnote-225-16-backlink">16</a></span> kendisine en büyük iç genişliğini verirdi.</p>

    <p class="ParaOverride-5">Kadın da ara sıra çalıyordu. Ve o zaman bu şekilsiz alet, bu at kıllarından yapılan yay, başka bir düyanın seslerini genç erkeğin kulaklarına, oradan ruhuna götürürdü. Bir gün kadın:</p>

    <p class="ParaOverride-5">“Bak, bu ‘Sonbahar Şarkısı’dır” dedi.</p>

    <p class="ParaOverride-5">Ve nağmeleri insanın içine görünmez mayiler halinde akan bir besteyi bitirdikten sonra:</p>

    <p class="ParaOverride-5">“İşte” dedi, “ölürken senden bunu isteyeceğim.”</p>

    <p class="ParaOverride-5">Erkek:</p>

    <p class="ParaOverride-5">“Ver” dedi, “çalışayım…”</p>

    <p class="ParaOverride-5">“Hayır, bunu son günümün yaklaştığını hissettiğim zaman vereceğim…”</p>

    <p class="ParaOverride-5">Ve başka bir notayı uzattı.</p>

    <p class="ParaOverride-5">Bazan üzüntülerin uzattığı, bazan yalancı bir sevincin kısalttığı günler çok çabuk geçti. Ve kadın artık ayakta duramayacak kadar eridi. Gözlerinin esmerleşen kenarlarında, beyaz dudaklarında ölümün tayf halinde dolaştığını genç erkek görüyordu.</p>

    <p class="ParaOverride-5">Belki, evet, belki iki üç günlük ömrü vardı. Fakat hâlâ “Sonbahar Şarkısı”nı vermemişti.</p>

    <p class="ParaOverride-5">Birkaç defa, üzerlerinde nota yazılı olan derileri karıştırırken, eline geçen bu şarkıyı bir türlü öğretmiyordu. Ölümün bu kadar yakınında dolaştığından ihtimal ki haberi yoktu.</p>

    <p class="ParaOverride-5">Genç adam onun son istediğini yerine getirememekten korkuyordu: Ya kadın birdenbire ölüverirse?</p>

    <p class="ParaOverride-5">O zaman bu şarkıyı çalamayacaktı.</p>

    <p class="ParaOverride-5">Ve göğsünün üst tarafında pürüzlü bir cismin ağır ağır gezindiğini hissediyordu.</p>

    <p class="ParaOverride-5">Notayı istemek imkânsızdı. Bu, hastaya ömrünün sonuna geldiğini belli etmek olacaktı.</p>

    <p class="ParaOverride-5">Bir tek isteği, onun son günlerinin müsterih geçmesi olduğu halde, bu nasıl yapılabilirdi?</p>

    <p class="ParaOverride-5">Nihayet bir gün, gene başka bir besteyi uzatırken, kadının başı kucağına sessizce düşüverdi: Bayılmıştı… Erkek etrafa koştu. Bir toprak çanaktan yüzüne sular serpti. O, gözlerini açar açmaz kuru otlardan ibaret olan yastığının altından “Sonbahar Şarkısı”nı çekerek:</p>

    <p class="ParaOverride-5">“Al” dedi, “ve çabuk öğren. Korkuyorum ki, vakit az kaldı!”</p>

    <p class="ParaOverride-5">Erkek yabani ormana koştu, deriyi bir baobap ağacının gövdesine iliştirerek çalışmaya başladı.</p>

    <p class="ParaOverride-5">Saatler geçti. Akşam oldu. Elinde viyolonsel ve nota ile kulübeye koşan erkek, ağlıyordu. İçinde sönmez bir acı vardı. Ya öldüyse, diyordu, ya yetişemediysem!</p>

    <p class="ParaOverride-5">Kulübeden içeri girince, yatakta, gözlerini kapıya dikerek kendisini bekleyen genç kadının yüzünde bir gülümseme dolaştı, elini uzattı…</p>

    <p class="ParaOverride-5">Elini uzattı ve erkek o eli yakalayıp sakallarından süzülen yaşlara sürerek öperken, kadının gözleri tekrar kapandı.</p>

    <p class="ParaOverride-5">Kadın ölmüştü.</p>

    <p class="ParaOverride-5">Ve erkek bunu hissetti.</p>

    <p class="ParaOverride-5">O zaman deli gibi viyolonsele sarılarak çalmaya başladı. “Sonbahar Şarkısı”nı ona duyurmak istiyordu.</p>

    <p class="ParaOverride-5">Dikkatle baktı, kadının gözleri açılacak mı diye baktı. Hayır, açılmıyordu.</p>

    <p class="ParaOverride-5">Sevgilisinin son isteğini yerine getirememekten doğan bir yeisle yayına daha şiddetle bastı ve parmakları daha içten oynadı. Onun kulübenin civarından uzaklaşmadığını zannettiği ruhuna bu sesi yetiştirebilmek için hırsla çalıyordu.</p>

    <p class="ParaOverride-5">Gözleri, yatakta gülümseyerek yatan ölüye dikilmişti. “İşitmiyor musun, bak, ne kadar aşkla çalıyorum, ne kadar güzel çalıyorum, işitmiyor musun?” demek istiyordu.</p>

    <p class="ParaOverride-5">O zamana kadar bu kulübede çalınan viyolonsel, vahşileri alakadar etmezdi. Fakat şimdi bu şarkı, genç adamın kalbinden ıstırap ve hıçkırık halinde viyolonselin tellerine dökülen bu beste, onları da şaşırttı, donuk hassasiyetlerine kadar işledi ve hepsi koşarak kulübenin etrafına toplandılar.</p>

    <p class="ParaOverride-5">Şimdi kapıda birbirinin üstüne çıkarak çalgıyı dinleyen zenciler, siyah bir üzüm salkımını andırıyordu. Annelerinin yapraktan eteklerine sarılan küçük çocuklar bile susmuşlardı. Ve kulübenin önü ağlayan zencilerle –evet bu bir mucizeydi ve hepsi birden ağlıyorlardı– bir arı kovanının ağzına benziyordu.</p>

    <p class="ParaOverride-5">Genç adam, çalgısıyla beraber toprağın üstüne baygın yuvarlanıncaya kadar çaldı.</p>

    <p class="ParaOverride-5">İki gün sonra ayılınca, vahşiler, kendisini ormana, her zaman viyolonsel çaldığı bir ağacın altına götürdüler.</p>

    <p class="ParaOverride-5">Burada taze bir mezar vardı.</p>

    <p class="ParaOverride-5"></p>

    <p class="yildiz" xml:lang="tr-TR"><span class="CharOverride-7">* * *</span></p>

    <p class="ParaOverride-5"></p>

    <p class="ParaOverride-4">İşte bu genç adam, sağlığında dinletemediği parçayı karısının ruhuna duyurabilmek için, bu mezarın başında, senelerden beri viyolonselini çalar.</p>

    <p class="_0" xml:lang="tr-TR"></p>

    <p class="ParaOverride-6"><span class="CharOverride-3" xml:lang="tr-TR">1928</span></p>

    <p class="ParaOverride-6"><span class="CharOverride-3" xml:lang="tr-TR">(Meşale, s. 7, 1.10.1928)</span></p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-14-backlink" id="footnote-225-14">14</a> Ağaç sansarı.</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-15-backlink" id="footnote-225-15">15</a> <span class="CharOverride-8">Peki</span><span class="CharOverride-8">ş</span><span class="CharOverride-8">tirmek.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-16-backlink" id="footnote-225-16">16</a> <span class="CharOverride-8">Hayk</span><span class="CharOverride-8">ı</span><span class="CharOverride-8">r</span><span class="CharOverride-8">ışı</span><span class="CharOverride-8">.</span></p>
      </div>
    </div>
  </div>
</body>
</html>
