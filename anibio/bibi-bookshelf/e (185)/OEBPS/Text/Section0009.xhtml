<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>
<body>
  <p><b>Dinin Özü</b></p>
  <p>lsaiah Berlin'in belirttiği gibi, özellikle orijinal fikirler ortaya koyan düşünürler olmasalar da düşünce tarihinde derin etkiye sahip olmuş birçok hoca vardır (1963: 76). Bunlar dâhi yazarlara, “uzun süredir biriktirdikleri yakıtı ateşleyecek kıvılcımı sağlarlar”. Ludwig Feuerbach böyle bir hocadır, çünkü Marx ve Engels'e Hegel'le birlikte pek çok düşünce tohumu sunmuştur.</p>
  <p>Feuerbach akademik kariyerine bir Protestan teoloji öğrencisi olarak başlamış Bavyeralı bir filozoftur; fakat Berlin Üniversitesi'ne girdikten sonra derslerine düzenli olarak katıldığı Hegel'in coşkulu bir takipçisi olmuştur. Fakat sonuçta hem Hıristiyan teolojisini hem de Hegel felsefesini reddetmiş ve çığırtkan bir ateist materyalizmi açıkça savunur olmuştur. Feuerbach sıklıkla solcu ya da “genç” Hegelcilerden biri olarak tanımlanmıştır. Hegel'in ölümünden sonra, onu izleyenler iki kampa ayrılmışlardı.</p>
  <p>Bir yanda Kari Goschel ve bir dereceye kadar da Hegel'in biyogralı Kari Rosenkranz tarafından temsil edilen ve He-gel'in felsefesini teistik bir tarzda yorumlayan sağ Hegelci-ler vardı. Böylece, Hegelcilik Hıristiyanlıkla uyumlu hale gelmişti ve bu kamptakiler mevcut toplumsal düzenin kutsanmış ve akli olduğunu ima etme yolunda Hegel'in ünlü “Gerçek olan her şey aklidir” sözüne işlerlik kazandırmışlardı. Bu nedenle onlar, Prusya devletine karşı olumlu bir tutum takınmışlardı ve esas olarak muhafazakârdılar.</p>
  <p>Diğer yanda radikal eğilimli ve Hegel'in felsefesinin daha çok panteist yorumuna yönelmiş bir hoca grubu vardı. Bunlar Hegel'in Fransız Devrimi için hissettiği kuşku duyulmaz heyecanı işaret etmekte ve onun diyalektik felsefesinin, tüm kültürel olguların esasen geçiciliğini, gerçeğin ise “aktüel’İe eşitlenmesi gerekmeyen, oluşum halinde ussal bir hareket olduğunu gösterdiğini vurgulamaktaydılar. Genç Hegelciler, bu nedenle Hegel felsefesinin içsel olarak devrimci ve eleştirel olup, insan mutluluğunun somut ve hakiki biçimde tezahür ettiği ve bireyle devlet arasındaki karşıtlığın üstesinden gelindiği daha iyi bir dünya talebiyle ortaya çıktığını ileri sürdüler. Marcuse tarafından kaydedildiği üzere, Hegel'in temel öğretisinin anlatmak istediği, insanların akli olarak iyi, haklı ve doğru olduğunu düşündükleri şeyin, onların topluluksal ve bireysel yaşamlarının gündelik örgütlenmesi içinde ortaya çıkmasının gerektiğiydi. “Gerçeklik akıl tarafından biçimlendirilmediği taktirde gerçeklik olmaz” (Marcuse 1941: İl) düşüncesi genç Hegelciler için yol gösterici bir öncüldü. Fakat Engels'in (1968) farkettiği üzere, onların mevcut düzene yönelik eleştirileri yalnızca dolaylı olarak siyasaldı. Ana eleştirileri teolojik amaçlıydı ve esasen Hıristiyanlığa yönelmekteydi. Ve eleştirileri geliştikçe, tedrici bir biçimde daha doğalcı hale gelerek panteizmden ateizme doğru yol aldılar.</p>
  <p>David Strauss'un <span style="font-style:italic;">İsa'nın Yaşamı</span> (1835) adlı eseri, genç Hegelci hareketin hemen hemen ilk örneğidir. Strauss Hıristiyanlığı Hegel felsefesi bağlamında yorumlamaya girişti ve bu şekilde Kitabı Mukaddes öğretisinin tüm teolojik kavranışlarını reddetmiş oldu, tncil hikâyeleri doğalcı bağlamda yorumlanması gereken mitoslar olarak görüldüler. Strauss'un kitabı otoriteler tarafından radikal ve yıkıcı olarak görüldü; buna rağmen bir başka genç Hegelci olan ve uç noktada bir “saltık eleştiri felsefesi” benimseyen Bruno Bauer tarafından eleştirilmekten de kurtulamadı. Berlin Üniversitesi'nde bir teoloji hocası olan Bauer, kendilerine “özgür ruhlar” <span style="font-style:italic;">(Die</span> F<span style="font-style:italic;">reien)</span> diyen, genç Kari Marx'ın da dahil olduğu bir grubun öncü üyelerinden biriydi. Bauer çeşitli yazılarında İsa'nın tarihsel varlığını reddetti ve Hıristiyan Incilleri'ni Hegel felsefesi ve Strauss'un topluluksal efsaneleştirmesi bağlamlarında değil de insan bilincinin özgür, şiirsel dışavurumları olarak açıkladı.</p>
  <p>Fakat Hegel fenomenolojisinden en temel kopuşu temsil eden ve Marx'ın gençlik yazıları dışında o dönemde ortaya çıkan en güçlü inceleme, Feuerbach'ın <span style="font-style:italic;">Hıristiyanlığın Özü</span> (1841) adlı çalışmasıdır. Eğer Paterson'un öne sürdüğü gibi (1971: 25), 1840'ların başı Hegel felsefesi üzerine bir inceleme dönemi olmuşsa, bu durumda Feuer-bach'ın çalışması eski-moda materyalizme kararlı bir dönüşe yol açmıştır. Engels'in Feuerbach üzerine denemesindeki değerlendirmesinden hareketle kitabın yalnızca geniş bir okur kitlesine ulaşmakla kalmayıp bunun yanı sıra o dönemin radikalleri üzerinde önemli bir “özgürleştirici et-ki”ye sahip olduğu da söylenebilir. Marx, “materyalizmi yeniden tahtına oturttu”ğu için (1968: 592) onun yayımlanmasını büyük bir heyecan ve mutlulukla karşılamıştır.</p>
  <p>Feuerbach ilhamını Hegel'den almakla birlikte, ilk çalışmalarından olan <span style="font-style:italic;">Hegel Felsefesi'nin Eleştirisi'nde</span> açıkça sergilediği üzere, Hegel'in fenomenolojik yaklaşımını çok erken dönemlerde terk etmiştir; bu kitabında Hegel'in felsefesinin maskelenmiş bir teoloji olduğunu iddia etmiştir. Feuerbach kendine takılan idealist etiketini kabul eder; ancak onun açısından bu, yalnızca tarihsel geleceğe olan bir inanç ve geçmiş ile bugünün sınırlarını insanlığın sınırları olarak görmeyi reddetmek anlamına gelir. Ancak felsefi açıdan kendi yaklaşımının temel olarak kılgısal <span style="font-style:italic;">[practical]</span> ve materyalist olduğundan ötürü Hegel felsefesi ile “doğrudan karşıtlık” içerisinde olduğunu ileri sürer. Daha önceki bir dönemde Hobbes ve Diderot tarafından da yapıldığı gibi, insani özneyi doğal bir varlık olarak almış ve gerçekliğe ampirik bir biçimde yaklaşılmasını savunmuştur. Feuerbach, çalışmasının önsözünde özlü ve açık biçimde belirttiği gibi, felsefesine “temel ilke olarak Spinoza'nm öz-varlığmı, Kant ve Fichte'nin Ego'sunu ve Schelling... [ile] Hegel'in Sal-tık'ını, kısaca hiçbir soyut ve yalnızca kavramsal bir varlığı değil de, gerçek bir varlığı (<span style="font-style:italic;">insanı</span>) alır. Dolayısıyla bu felsefenin ilkesi en yüksek dereceden pozitif ve gerçektir. Düşünceyi, düşüncenin harşıtı'ndan, maddeden, varoluştan ve duyulardan üretmektedir.”</p>
  <p>“İnsanı doğadan kopartan o idealizmden nefret ediyorum” diye yazar ve devam eder: “Bu nedenle bizzat duyuları çözümlemelerimin ve görüşlerimin doğruluğuna tanıklığa çağırıyorum.” Dolayısıyla, Feuerbach'ın felsefesi şu basit bildirimle başlar: “Ben gerçek, duyarlı ve maddi bir varlığım; evet beden tümelliği içinde benim egom, varlığımın kendisi.” Feuerbach kendi felsefesini “yeni” bir yaklaşım olarak değerlendirmektedir. Onun bu değerlendirmesi, Alman felsefesinin Schelling ve Hegel'in idealist felsefelerinin ne ölçüde tahakkümü altında olduğunu yansıtır; çünkü Passmore tarafından kaydedildiği gibi, materyalizm neredeyse felsefenin kendisi kadar eskidir (1957:35).</p>
  <p>Feuerbach'ın <span style="font-style:italic;">Hıristiyanlığın Özü</span> adlı çalışması iki ana kısma ayrılır: Birinci kısım, dinin özü konusunu olumlu bir yaklaşımla ele alır; ikinci kısım ise, olumsuz bir işlev taşır ve Hıristiyan teolojisinin bir eleştirisini içerir.</p>
  <p>Feuerbach, giriş bölümünde insanın “özsel doğası”na ilişkin ne düşündüğünü ortaya serer. İnsanları hayvanlardan ayırt etme noktasında “öz-bilinç”in [kendinin bilincinde olma] önemini vurgular; bu, bireyin kendi doğal sınırlılıklarının farkında olduğunu içerir. Fakat insan “kendi sınırlılığının ve sonluluğunun bilincine ancak kendi türünün mükemmelliğinin ve sonsuzluğunun algılanmasıyla ulaşır; bu hissiyat, biliş ya da düşünen bilincin bir sonucu olabilir” (1957:7). Sonsuz bilinci, bu nedenle insanın kendi sonsuz doğasının ve insan varlığının mükemmelliği bilincinden başka bir şey değildir. İnsan düşünmek, sevmek ve istemek (ki bu, insanlarda bireysel kişilik olmanın da öncesinde var olan kutsal üçlemedir) için vardır diye yazar. Fakat şöyle devam eder, “Akıl, İrade ve Sevgi, insanın sahip olduğu güçler değildir, onlarsız hiçbir şeydir, yalnızca onlarla beraber insandır; onlar insanın doğasının yapıcı unsurlarıdır” (3).</p>
  <p>Bireysel bir insan varlığı olarak her kişi kendi sınırlılıklarını ve doğal dünyaya bağımlılığım fark eder, fakat aynı zamanda insan türünün sonsuzluğuna ilişkin bir farkm-dalık da mevcuttur. İnsanlar “ikili bir hayat”a sahiptirler, yalnızca bireysellik (ki Feuerbach bunu doğal varoluşla bağlantılandırır) değil, aynı zamanda bir tür-varlık. İnsanlar aynı anda “Ben ve sen”dirler [<span style="font-style:italic;">thou</span>] ve “öz”leri en gerçek varlıktır. Böylece, Hegel'in Tin'i, insanın “öz”üyle yer değiştirmiştir.</p>
  <p>İnsanın öz doğası kavramlaştırması, Feuerbach'ın din yorumuyla doğrudan ilişkilidir. Kuramı kanımca incelemesinden seçilebilecek, pek çoğu belleklere işlenmiş olan pasajlarla aktarılabilir.</p>
  <p><span style="font-weight:bold;">Din insanın en eski ve en dolaylı öz-bilgi biçimidir. Bu nedenle din, her yerde felsefeyi önceler, insan, doğasım kendi içinde bulmadan önce, ilkin onu kendi</span> <span style="font-style:italic;">dışında görür.</span> <span style="font-weight:bold;">İlk anda kendi doğası onun taralından sanki başka bir varlıkmış gibi düşünülür. Din insanlığın çocukluğa benzeyen durumudur; fakat çocuk kendi doğasını (insanı) kendi dışında görür. ... Tanrısal varlık, insan varlığından ya da daha çok, saflaştırılmış, bireysel insanın sınırlılıklarından kurtarılmış ve nesnelleştirilmiş (yani farklı, özgün bir varlık olarak kavranmış) insan doğasından başka bir şey değildir (1957: 13-14).</span></p>
  <p><span style="font-weight:bold;">Dolayısıyla, sonlu olandan farklı olarak “sonsuz ruh”, bireyselliğin ve bedenselliğin (ki bu ikisi birbirinden ayrılamazdır) sınırlarından kurtulmuş zihinden, kendinde ve kendisi tarafından ortaya konulan zihinden başka bir şey değildir (35).</span></p>
  <p><span style="font-weight:bold;">Tanrı insanın tüm uyumsuz unsurlardan arınmış öz-bilincinden başka bir şey değildir; insan kendini dinin içinde özgür, mutlu ve korunmuş hisseder. ... Tanrısal varlık insanın her şeyden, nesnel olan her şeyden arınmış ve yalnızca kendisi ile ilişkilenen, yalnızca kendinden hoşlanan, yalnızca kendine saygı duyan en saf öznelliğidir, en öznel, en derin benliğidir (98).</span></p>
  <p>Feuerbach'ın incelemesinden birkaç önemli nokta çıkar. Bunlardan birincisi, dinin kendisi en basit ifadeyle insanın sevgi, özgürlük ve akıl aracılığıyla insani varoluşu gerçekleştirme idealinin düşsel bir dışavurumu olduğu için, Feuerbach'ın ilahi olanla insani olan arasındaki zıtlığı “tümüyle hayali” olarak değerlendirmesidir. Bu ayrım, yalnızca genelde insan doğası ile insan birey arasındaki zıtlığı yansıtır (14). Feuerbach'ın düalistik şemasında bu ayrıma neden olan kopma [insan bireyin kendi doğasından kopması] asla telâfi edilemez.</p>
  <p>İkinci olarak, insan doğasından çıkan psişik oluşum olarak anlaşılan din, Feuerbach'ın incelemesi doğrultusunda, tanrısallığa uygun sayılan nitelikler ile insanlara ve sonlu dünyaya bağlanan nitelikler arasında ters bir ilişkiyi ima eder. Feuerbach, insanların kendileri için reddettikleri her şeyi tanrıya atfettiklerini öne sürer: “Yaşam ne kadar boşsa Tanrı o kadar dolu ve belirgindir. Gerçek dünyanın sefaleti ve tanrının zenginliği tek bir edimdir. Yalnızca yoksul bir insanın zengin bir tanrısı vardır. Tanrı bir tek istek hissinden çıkar; insan neyin ihtiyacını duyuyorsa ... o Tanrı'dır” (73). Tanrının iyiliği üzerindeki vurgu, dünyanın ve insan doğasının köklü bir çürümüşlük içinde olduğunu ima eder ve “tesellisi mümkün olmayan boşluk hissi”, ters yönde bir sevgi Tanrısı’na ihtiyaç yaratır.</p>
  <p>Üçüncü olarak, dini insanın öz doğasının “yansıtılmış imajı” olarak gören Feuerbach, dinin ve teolojinin yanılsamalarına, yanlışlarına ve çelişkilerine karşı eleştireldir. Din bireylerin gerçek benliklerine, tür-varlıklarına yabancılaşmalarım içerir. Feuerbach dinin gerçek özünün farkına varılması ve teolojinin antropoloji tarafından güdükleştirilmesi gerekliğini hisseder. Fakat bu, dinin saf bir yanılsama ya da saçmalık olduğu anlamına gelmez. “Din insan düşüncesinin rüyasıdır” diye yazar. “Fakat rüyalarda dahi kendimizi boşlukta ya da cennette değil, dünyada ve gerçeklik aleminde buluruz.” Dini, tahayyüldeki bir nesne olmaktan çıkarıp gerçeklikteki bir nesne haline getirmekten başka bir şey yapmadığını öne süren Feuerbach için gerçeklik, idealize edilmiş bir öz olarak “tür-varlık”tır.</p>
  <p>Son olarak, Feuerbach her ne kadar Hıristiyan inançlarını ve ayinlerini kaba materyalist bir çerçevede (örneğin vaftiz ayinleri ve Ökarist [ekmek-şarap] ayinleri, su, ekmek ve şarabın doğal niteliklerinin kutsanması olarak görülür) yorumlarsa da, felsefesi hiçbir şekilde tam olarak ampirisist değildir. Gerçekte, her ne kadar Masterson, Feu-erbach'ın “bu dünyaya dönük” doğalcı hümanizme olan inancını vurgulamışsa da (1973: 79), Stirner ve Engels gibi yazarlar, çok daha önceleri, Feuerbach'ın çalışmasının idealist sesine karşı fazlasıyla eleştirel olmuşlardır. Genç He-gelcilerden biri ve varoluşçuluğun önemli, ama fazlasıyla gözardı edilmiş bir öncüsü olan bireyci anarşist Max Stir-ner, Feuerbach'ın Bruno Bauer'le birlikte benimsediği hümanizme karşı sert bir eleştiri yazmıştır (1973). Stirner, polemik bir biçimde olmak üzere “İnsanlık Hegel'in tini ya da toplumdan daha fazla bir gerçekliğe sahip değildir. Bunların üçü de gölgelerden, dogmatik soyutlamalardan başka bir şey değil” diye ileri sürmüştür. “Sen bir insan varlığından daha fazla bir şeysin; o yalnızca bir düşünce kategorisi, ama sen kanlı canlı cismani bir varlıksın. O halde, hiç öyle sınırlayıcı bir kategori şeklinde insan olabilir misin?” (1973; 126). Stirner'in “insani liberalizm”e ilişkin pek çok eleştirisi Marx tarafmdan alınıp değerlendirilmiş, ancak Marx da onun uzlaşmaz bireyselciliğini şiddetle eleştirmiştir. Fakat Stirner'in Feuerbach'a ilişkin ana eleştirisi, onun sevgi ve yardımseverlik üzerine vurgusunun esasen Hıristiyan özgeciliğinin [diğerkâmlığının] dünye-vileştirilmesinden ibaret olduğudur (bkz. Paterson 1971; Reardon 1977; 137). Engels, Feuerbach'ın hümanizmi üzerine benzer, şiddetli eleştiriler yapar. <span style="font-style:italic;">Hıristiyanlığın</span> Ö^ü'nün her sayfasında duyusallık, somutun özümsenmesi ve gerçeklik üzerine nutuk çeken Feuerbach'ın, ne zaman “insan” ve insan ilişkileri üzerine konuşmaya başlasa, değişmez bir şekilde soyut ve idealist olduğunu öne sürer. Feuerbach'ın “insan”ı bir soyutlama, tıpkı bir kozadan çıkar gibi tektanrıcı dinlerin tanrısından çıkan ahlâki bir kavramlaştırmadır. Feuerbach'ın ahlâk kuramı, tüm dönemlere, tüm insanlara ve tüm koşullara uymak üzere düzenlenmiştir ve esasen bu nedenle hiçbir zaman ve hiçbir yerde uygulanabilir değildir. ... O doğa ve insana şiddetle sardır; fakat doğa ve insan onun için sadece birer sözcük olarak kalır. Bize, ne gerçek doğa ne de gerçek insan üzerine kesin bir şey söylemeye gücü yeter. ... Feuerbach'ın yeni dininin özünü oluşturan soyut insan kültünün, gerçek insanların bilimiyle ve onların tarihsel gelişmesiyle yer değiştirmeye uğratılması bir zorunluluktur (Engels 1968: 607).</p>
  <p>Comte gibi Feuerbach da dinin yanılsamaları ve fantazya-ları olarak değerlendirdiği şeyleri sevgi, bilgi ve adalet temelinde yükselen bir “insanlık dini” ile ikame etmeyi ummuştur. “Bireysel olarak sınırlı insanın, insan türünün mutlak mükemmelliğiyle toplumsal ve canlı uzlaşması temelinde” (Masterson 1973: 79) sonlu olan ile sonsuz olanı uzlaştırmayı ummuştur. Böylece, her ne kadar Hegel'i insanı doğadan “kopardığı” için eleştirmekteyse de kendi “uzlaşım”! da insan tarihi ya da doğaya herhangi bir atıfta çok zor bütünleşmektedir. Hegel bunun tersine, kültürü tin (Geist) olarak manevileştirmesine karşın, insan eyleminin kendini, sonsuzluk ve akıl ile nesnel dünyayı uzlaştıran bir araç olarak görmüştür. Engels'in, Feuerbach'ın felsefesini Hegel'inkiyle karşılaştırıldığında sığ bulmasına şaşmamak gerekir.</p>
  <p>Feuerbach'ın felsefesi, tüm sınırlılıklarına karşın iki açıdan önemlidir. Birincisi, onun Marx üzerinde doğrudan bir etkiye sahip olmasıdır. Diğeri ise Yahudi-Hıristiyan geleneğinin inancını hiçe sayarak ethos'unu, teolojisini hiçe sayarak hümanizmini korumaya çalışan varoluşçu gelenek içindeki birkaç yazar üzerindeki dolaylı etkisidir. Erich Fromm ve Martin Buber gibi sosyalist hümanistlerin yazdıkları, açık biçimde Feuerbach geleneği içinde yer alır (Fromm 1949, Buber 1947).</p>
</body>
</html>