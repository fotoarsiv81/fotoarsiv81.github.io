<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>İKİNCİ BÖLÜM ~CLARA~</title>
</head>

<body>
  <h1 class="h11"><a id="a20"></a>İKİNCİ BÖLÜM</h1>

  <h1 class="h11"><span class="t8">~CLARA~</span></h1>

  <p>- Buraya, küçük bir at arabasıyla geldim...Diye devam etti; Amalstad'a kadar, yol, iki saat sürer... Öyle sanıyorum ki, hava kararmadan evvel orada olamayız... Yola çıkmadan önce, bir şeyler yemek istersiniz sanırım...</p>

  <p>Thorwald'ın, hafif adeta fısıltılı çıkan sesinde, yorgun, acı, bezgin bir ifade seziliyordu... Onu, Peçeli kadın tanımıştı...</p>

  <p>Thorwald'ın, resmini bile görmediği bu kadını, kabataslak bir tarifle, hele, tanışmalarından bu yana, yüzünden kaldırmadığı bu koyu peçenin altında, onu tanımasına imkân yoktu. Kadın, sessizce yanına yaklaşıp, koluna dokunmuş, mırıldanmıştı:</p>

  <p>- Siz, Thorwald'sınız, değil mi?...</p>

  <p>- Evet!...</p>

  <p>Bakışlarıyla etrafı araştıran Thorwald, Peçeli kadının aniden karşısına çıkıvermesiyle irkilmişti. Kadın :</p>

  <p>- Günaydın enişte, ben Clara'yım dedi. Beraberce gardan çıktılar...</p>

  <p>Clara, Thorwald'ın sorularını cevaplandırdı: Evet, biraz acıkmıştı; saatlerce devam eden yolculuğu sırasında birşey yememişti.</p>

  <p>Amalien garı yakınlarındaki pastahaneye girdiler. Zaten buranın dışında bir şeyler yiyecek, başka bir yer yoktu. Thorwald, pasta ve içecek söyledi. Bulundukları köşe tenhaydı... Dışarısı da öyle: Hava çok soğuktu, dondurucu rüzgâr, her yanı kasıp kavuruyordu. Clara:</p>

  <p>- Bu şartlar altında tanışmış olmamızı garip bulmuyor musunuz?... Diye, hafif bir sesle sordu: Kocasının yüzünü görebilmem, onu nihayet tanıyabilmem için, ablamın hastalanması gerekmiş!... Siz, Sigrid'le evleneli, aşağı yukarı bir yıl oldu değil mi?...</p>

  <p>- Durumunu sormuyorsunuz!... Diye, konuştu Thorwald; sesinde, hafif kızgınlığa benzer bir ifade vardı...</p>

  <p>Clara susuyor, Thorwald, onun, peçesinin altından kendisini süzdüğünü hissediyor, yüzünü bir örümcek ağı gibi kaplayan tülü, hâlâ niçin çıkarmadığını düşünüyordu... Kısa bir sessizlikten sonra, Clara:</p>

  <p>- Beni çağırdığınıza göre durumunun iyi olmadığını sanıyorum... Dedi. Thorwald, donuk bir sesle:</p>

  <p>- Evet!... Diye konuştu: Fena... Çok fena hem de!...</p>

  <p>Bunu, acımaktan çok, gizleyemediği, yırtıcı bir tavır ile söylemişti... Daha da devam edecekti ama, pasta ve kahvelerini getiren garsonu görerek, sustu. Garson uzaklaştıktan sonra, Clara, pasta tabağını hafifçe, Thorwald'ın önüne doğru itti:</p>

  <p>- Siz, almıyor musunuz?...</p>

  <p>Thorwald, tülün altından onun yine kendisini süzdüğünü hissetti:</p>

  <p>- Ben, yemek yedim...</p>

  <p>Thorwald'ın sesi, öyle kuru ve katıydı ki, Clara, hafif bir serzenişle, işi şakaya vurmak istedi:</p>

  <p>- Doğrusu, çok haşinsiniz Thorwald!... Thorwald, ellerini masaya yasladı, şakasız:</p>

  <p>- Dinleyin... Dedi: İyi dinleyin beni!... Herşeyi başlangıçta açıkça konuşmamız, münasebetlerimizin derecesini şimdiden tayin etmemiz gerek!... Gelişinizin ben de memnunluk uyandırmadığını düşünebilirsiniz... Bu, sizin bileceğiniz şey!... Sizi ben çağırdım, çünkü, yalnız bir yere ayrılamıyorum artık!... Çünkü, Sigrid, haftalardan beri çığlık çığlığa adınızı haykırıyor!... Hastalandığından bu yana, Amalstad'daki kadınlardan hiçbiri gelip şatoda çalışmak istemiyor!... Korkuyorlar!... Bunlar basit, korkak insanlar... Delilik ve cinnet krizlerine benzer haller, onları ürkütüyor!...</p>

  <p>- Fakat!... Sigrid, deli değildir!...</p>

  <p>- Delilik nerede başlar, nerede biter?... Bunu kestirmek güçtür!... Sigrid'deki bu garip, anlaşılmaz haller, bir takım sabit fikirlerle başladı, kısa bir süre sonra, sayıklamalar, hezeyanlar halini aldı, ve, sonunda... Felç geldi... Doktor Gufsen, bunun zihin bozukluğundan ileri geldiğini söylüyor... Bu belki delilik değil!... Sigrid'in, normal olduğu zamanlar da var... Ama, benim bunu bilmem, neye yarar Clara? Amalstad'dakiler, korkuyor!. Hatta... Bazan ben bile L. Onlar gibi, efsanelere inanan basit bir insan olmadığım halde, ben bile korkuyorum!... Bilhassa geceleri!... "O", başlayınca...</p>

  <p>- Nasıl?... Anlayamadım... Thorwald, sertçe;</p>

  <p>- İsterseniz başka şeyler konuşalım! Dedi;</p>

  <p>- Peki ama, neden?...</p>

  <p>- Bu konuyu değiştirmeyi tercih ederim!...</p>

  <p>- Fakat, bu, benim için ilgi çekici bir konu ve...</p>

  <p>- İlgi çekici, öyle mi?... Diye, acı bir gülüşle, Thorwald, Clara'nın sözünü kesti: Bu konuyu, çok mu ilgi çekici buluyorsunuz?</p>

  <p>- Nihayet, ablamla ilgili, ve...</p>

  <p>- Asıl konumuza dönelim... Ne diyordum?</p>

  <p>Thorwald'ın sesinde öyle kesin bir ifade vardı ki, genç kadın, ısrar etmenin fayda vermeyeceğini anlıyordu. Thorwald, sinirli hareketlerle yaktığı sigarasından derin bir nefes çekti, kısa bir susuştan sonra:</p>

  <p>- Gelişinizden pek memnunluk duymadığımı söylemiştim... Diye devam etti: Kalabalıktan hiç hoşlanmam... Yaşayışıma başkalarının karışmasını istemem... Fakat, Sigrid için, gelmeniz lazımdı... Sizi bu sebeple çağırmak zorunda kaldım... Şatoda, gerektiği kadar kalabilirsiniz. Ama, misafirliğiniz sırasında benden büyük bir yakınlık, aşırı bir dostluk beklemeyin... Siz şimdi burada oturun, rahatınıza bakın, ben biraz çıkacağım; tütün almayı unutmuşum, ayrıca akşam yemeği için bir şeyler de almam lâzım...</p>

  <p>Thorwald, sokağa çıktı... Öfkeli, kızgın olduğu, her halinden kolayca anlaşılıyordu: Clara'nın gelişi, onda, eskiye dayanan bazı üzücü hatıraların canlanmasına, küllenmiş bir acının, yeniden uyanmasına sebep olmuştu: Sigrid'le evlendiği zaman, onun ailesiyle hiçbir bağlantı kurmayacağına dair yemin etmişti. Sigrid'in ailesinden şu ana kadar, tanıdığı tek insan kardeşiydi... Ve, bu bir tek kişinin varlığı, hiç de önemli değildi, fazla yük olmazdı... Nasılsa kısa bir süre için gelmişti.</p>

  <p>Ne var ki, Thorwald'ın yemini ve bu katı davranışı, kendisini avuçları arasına alan ve şimdi, deliliğin eşiğinde bulunan Sigrid'den, bir çeşit intikam almak içindi!...</p>

  <p>Evet!... Çıldırmıştı ol...</p>

  <p>Lanetlenmişti belki de!...</p>

  <p>Thorwald, on yıl önce, İsviçre'de, bir otomobil kazasında, dikkatsizliği yüzünden ölümüne sebep olduğu ilk karısının anısının üzerine, bir daha evlenmemeye yemin etmişti... Thorwald, ilk karısını çok severdi...</p>

  <p>Onun ölümünden sonra, herşeyi unutabilmek için, başıboş, gayesiz, bütün Avrupa'yı gezip dolaştı... Ama, nereye giderse gitsin, karısının unutmak istediği yüzü, her an karşısındaydı!... Acıları, büyüyen bir gölge gibi, çoğala çoğa-la ardı sıra geliyordu!...</p>

  <p>Gün geldi ki, kara düşünceler ve "Ölüm" beyninin en karanlık köşelerine kadar uzandılar. "Ölüm'ün, onu, kaybettiği karısına ulaştıracağı inancıyla, dünyadan elini çekti. Karısının Lucerne'deki mezarının başından ayrılmaz oldu, üç yıl kadar sonra da, hatıralarının sessizliğinde yaşama gayesini güden, kesin bir kararla, gelip Amalstad Şatosuna kapandı...</p>

  <p>Ve, Sigrid, herşeyi değiştirdi...</p>

  <p>Thorwald, Christianborg Gazetesi'ne bir ilân vermişti: Şatodaki işleri yönetecek ve kendisine yardımcı olacak bir kâhya kadın arıyordu. Ve, yaşlı dulların, dünyadan elini eteğini çekmiş ihtiyar kadınların geleceğini umarken, Sigrid'i bulmuştu karşısında...</p>

  <p>Sigrid, yirmi yaşındaydı...</p>

  <p>Sigrid, uzun sarı saçları, biçimli vücuduyla, taptaze ve güzeldi...</p>

  <p>Thorwald, bir yıl arzularıyla mücadele etti... Sigrid'in beraberliğiyle geçen bu bir yıl içinde, uzun seneler uyuyup kalmış olan cinsî isteklerinin uyanmasını engellemeye, arzularına karşı koymaya çalıştı, ve bir gece... Sigrid, onunla birlikte oldu!...</p>

  <p>Beraber geçirdikleri ilk geceden sonra, Sigrid, onun bir daha kendisine yaklaşmasına izin, vermedi, şatoda kalmasını, beraberliklerinin devam etmesini istiyorsa, nikâh yapması gerektiğini ısrarla ileri sürdü, Thorwald, çaresizlik içinde, bu isteğe boyun eğdi; evlendiler...</p>

  <p>Thorwald, birbirine zıt duygularla bocalıyordu: Ölümüne sebep olduğu karısının hatırasına ihanet ettiğini düşünüyor, Sigrid'in istekli, sıcak okşayışlarıyla haz duyarken, içinde gizliden gizliye beliren kin duygusu, şehvetle beraber gelişiyordu... Sigrid'in kardeşiyle samimi olmak istememesinin, ona karşı katı davranmasının sebebi, karısının hatırasına, ikinci bir defa saygısızlık etmiş olmamak içindi...</p>

  <p>Ve, Sigrid, çıldırmıştı işte!...</p>

  <p>Peki ama neden? Niçin?</p>

  <p>Düşüncelerini, duygularını açıklamamıştı ki ona!...</p>

  <p>Ruhunun karanlıklarında kımıldayan bu duygulan nasıl bilebilirdi Sigrid?... Hissetmiş miydi yoksa!... Hissetmişti de, o yüzden mi, sabit fikirlerle, sayıklamalarla başlayan cinnet krizleri yatağa mıhlamıştı onu?... Acaba bunun için mi, hareketsiz yatarken: "Merhamet, Thorwald, Egsten!... " Diye, çığlık çığlığa haykırıyordu? Istıraplarına, kendisinin sebep olduğunu anlatmak için mi? Bunu, duyurmak için mi?...</p>

  <p>Thorwald, pastahaneye girdi.</p>

  <p>Clara, hareketsiz onu bekliyordu.</p>

  <p>Pastasını bitirmiş, tülü tekrar yüzüne indirmişti...</p>

  <p>- Gidelim mi?...</p>

  <p>Clara, hafif bir baş işaretiyle, "olur," dedi.</p>

  <p>Yaşlı bir dul, veya bir mezarlıktan yapayalnız dönen, kimsesiz, öksüz bir çocuk hali vardı Clara'da!... Thorwald, bir an, belli belirsiz bir merhamet duydu: Amalstad şatosunda, hayatı, hiç de neşe içinde geçmeyecekti!... Ama, elinden ne gelirdi ki? Ne yapabilirdi?... Hiç!...</p>

  <p>İşaret ettiği garson yaklaşırken, Clara kalktı, Thorwald hesabı öderken, ağır ağır kapıya doğruldu ve tek kelime konuşmadan, sessiz sedasız, arabaya bindi. Az sonra, Amalien, gerilerde kaldı...</p>

  <p>At, tırısa kalkmıştı. Dik kayalıklar üzerindeki sahil yolunu takip ettiler... Baltık Denizi karşılarında belirmişti. Kürk mantosuna sıkı sıkı sarılan Clara, bir eliyle yüzündeki tülü tutuyor, rüzgârda havalanmasını engelliyordu... Ve, hiç konuşmuyordu...</p>

  <p>Uzaklarda, Amalstad Şatosunun, kurşun renkli göğe uzanan kuleleri görününce, Thorwald'ın, başlangıçtan beri dikkatini çeken, hafif adeta mırıltılı sesiyle:</p>

  <p>- Köydeki kadınların, hizmet için şatoya gelmemelerine aklım ermiyor!... Dedi; Bedelini ödedikten sonra, istenilen her şey elde edilir...</p>

  <p>- Ne demek istiyorsunuz?</p>

  <p>- Siz çok zenginsiniz, değil mi Thorwald? Onlara, istedikleri ücreti verebilirsiniz...</p>

  <p>- İstediklerinden de fazlasını verdim!... Yine de kimse gelmek istemedi!... Thorwald, bir an sustuktan sonra, şüpheci bir edâ ile sordu:</p>

  <p>- Çok zengin olduğumu size kim söyledi?... Sigrid mi?</p>

  <p>- Elbette... Evlendiğiniz zaman, mektubunda bu bölgenin en zengini olduğunuzu yazmıştı...</p>

  <p>- Evet... Sigrid, belki de bunun için evlendi benimle!... Evet?... Ne dersiniz? Clara hafifçe ürperdi, sonra:</p>

  <p>- Sizi seviyordu... Diye, titreyen bir sesle, devam etti: Bundan eminim. Onu bu hastalığa sürükleyen de, yeteri kadar sevilmemiş olmasıdır belki!...</p>

  <p>- Onun sevgisini karşılıksız bıraktığımı, size kim söyledi?...</p>

  <p>- Acaba, onun bütün arzularını yerine getirdiniz mi?... Kocası zengin olan her kadın, çok şeye sahip olmak ister... Normaldir bu!... Eh, siz şimdi, onun bütün isteklerini yerine getirdiğinizi söylemeye cesaret edebilir misiniz?</p>

  <p>Thorwald, hafiften mahcup bir sesle:</p>

  <p>- Durun bakalım!... Dedi; Çabucak hüküm vermeyin öyle!... Pek de cömert sayılmadığını, doğrudur!... Sıkıntılı, zorlamalı bir gülüşle, devam etti:</p>

  <p>- Ben... Bazı konularda... Mesela ahlâk konusunda, muhafazakârım... Ayrıca israfı da, pek sevmem... Bu konularda, titizimdir... Anlıyorsunuz, değil mi?</p>

  <p>Birden, sustu...</p>

  <p>Tekrar söze başladığı zaman, sesi titriyordu:</p>

  <p>- Sigrid'in, lüks yaşama isteğini yerine getirmediğim için hastalandığını iddia etmezsiniz sanırım!...</p>

  <p>- Bunun, sebeplerinden biri olmasından çekiniyorsunuz, değil mi? Bütün katı insanlar gibi, siz de vicdan azabı duyuyorsunuz!... Sorumlu oluşunuz, sizi korkutuyor!... Fakat, hayır... Asıl sebepler, sadece bunlar da değil bence!...</p>

  <p>Thorwald, Clara'nın sözünü keserek:</p>

  <p>- Dinleyin... Sigrid'in memnun olması için, onun arzuladığı şekilde, yani, hoşuna gidecek şekilde demek istiyorum; bir vasiyetname hazırladım... Evet... Bütün servetimi ona bırakacağım... Hepsi, ona kalacak... Bu vasiyetnameyi hazırlayalı bir ay kadar oldu... Hatta, bilinçli bir anında, ona da gösterdim... Niçin gülüyorsunuz Clara?</p>

  <p>Clara'nın güldüğünü, omuzlarının sarsılmasından anlıyordu... Birden öfkeye kapıldı, kadının bileğini tuttu, sarstı:</p>

  <p>- Söyleyin!... Niçin gülüyorsunuz?..</p>

  <p>- Öyle bir durumda ki, servetinizi ona bırakmakla hiçbir şey kaybetmiş olmuyorsunuz, Thorwald...</p>

  <p>&nbsp;</p>
</body>
</html>
