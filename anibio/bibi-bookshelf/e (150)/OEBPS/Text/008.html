<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>DÖRDÜNCÜ BÖLÜM ~GERİ GELECEĞİM!...~</title>
</head>

<body>
  <h1 class="h11"><a id="a22"></a>DÖRDÜNCÜ BÖLÜM</h1>

  <h1 class="h11"><span class="t8">~GERİ GELECEĞİM!...~</span></h1>

  <p>Aradan üç gün ve üç gece daha geçti...</p>

  <p>Thorwald, Sigrid'e yaklaşmak bile istemiyordu.</p>

  <p>İki geceden beri, Clara'yı odasında ziyaret etmemişti.</p>

  <p>Doğudan esen sert rüzgârlar, şöminelerde uğulduyor, ateşi söndürüyor, her tarafı duman kaplıyordu. Amalstad'daki doktor tekrar gelmiş, Sigrid'i gözden geçirdikten sonra, Thorwald'a:</p>

  <p>- Biliyor musunuz... Demişti; Hastanın bu durumu, altı ay, hatta bir yıl sürebilir... Onu, boşamanızın daha uygun olacağını düşünüyorum...</p>

  <p>Thorwald, buna taraftar olmadığını söyledi: Akıl hastası bir kadını boşamanın mümkün olmayacağını düşündüğü içindi bu... Sigrid'den uzak kalmak istemediği için değil...</p>

  <p>Yaşlı doktor, aynı zamanda, arada bir, Sigrid'in açık havada gezdirilmesi gerektiğini de söylemişti... Thorwald, mezarcı Gumborg'un arabasıyla, Amalien'e gitti ve tekerlekli bir sandalye satın aldı.</p>

  <p>Sabahları, yaşlı doktorun tavsiyesine uyarak, Sigrid'i sıkıca sarıp, sarmaladıktan sonra, kucaklayarak, aşağı indiriyor, tekerlekli koltuğuna oturtup park yolunda veya dik kayalıklı sahilde gezdiriyordu...</p>

  <p>Bu arada, Sigrid'in krizleri, daha şiddetlenmişti; uzun sessizliklerini, kimi hedef tuttuğu belli olmayan hakaret dolu sözler, küfürler takip ediyordu.</p>

  <p>Bir sabah, Thorwald, Sigrid'in odasına girdiği vakit, peşi sıra gelen kedisi, Amigo, Sigrid'in dizlerine sıçrayınca, Sigrid adeta insanüstü bir güç sarf ederek, ellerini uzattı, ve kediyi yakaladı. Thorwald, onun kediyi okşamak istediğini sanmıştı ama, parmaklarını hayvanın boğazına geçirince, asıl maksadını anladı: Amigo'yu boğmak istiyordu...</p>

  <p>Neye uğradığını şaşıran Thorwald, acı acı bağıran hayvanı, ulur gibi sesler çıkararak boğmaya çalışan Sigrid'in ellerinden güçlükle kurtardı... Dehşete düşmüştü:</p>

  <p>- Sigrid!... Ne yapıyorsun?...</p>

  <p>Gözleri yerlerinden uğrayan Sigrid, korkunç çığlıklarla ileri atılmak istiyor, parmakları hırsla açılıp kapanıyordu... O esnada yemek hazırlamakla meşgul olan Clara, mutfaktan çıkarak yanlarına geldi:</p>

  <p>- Ne oldu Thorwald?... Ne var?...</p>

  <p>Clara, bacaklarının arasından geçip, can havliyle uzaklaşan kediye, şaşkın şaşkın, bakarken Thorwald:</p>

  <p>- Onu... Boğmak istiyordu!... Dedi.</p>

  <p>- Ne?...</p>

  <p>- Sigrid, kediyi boğmak istedi!...</p>

  <p>- Fakat... İmkânsız bu!... Sigrid!... Oh!...</p>

  <p>- Dizlerine atladı!... Diye, Thorwald, bomboş gözlerle devam etti; Sigrid parmaklarını boğazına geçirdi boğacaktı!...</p>

  <p>Sigrid'e bakmadan konuşuyordu...</p>

  <p>Hiçbir yere bakmıyor, hiçbir şey görmüyor gibiydi... Bakışları bomboş ve manasızdı...</p>

  <p>- Belki de onu, kucağına almak, okşamak istemiştir... Dedi. Clara, hafif bir sesle...</p>

  <p>Thorwald, "Hayır..." mânâsında bir baş işaretiyle, Sigrid'in kediyi boğmak istediğini tekrarladı.</p>

  <p>- Emin misiniz?... Gerçekten emin misiniz?...</p>

  <p>Thorwald, durgun, "Evet... " Anlamında, kafasını salladı... Ve, ikisi de, aynı anda, bakışlarını Sigrid'e çevirdiler: Sigrid'in solgun yüzünde, tikler belirmişti... Onları görmüyor gibiydi. Sinsi bir kötülük okunan bakışlarında, dehşet uyandıran, memnun bir ifade vardı...</p>

  <p>- Çıkın siz...Dedi, Clara : Ben, ona bir iğne yapacağım... Morfin iğnesi...</p>

  <p>Yaşlı doktor; "Çok acı çekmeye başladığını hissettiğiniz zaman, ona morfin yapınız... " Demişti.</p>

  <p>Thorwald, çıkmadı. Hareketsiz yatan karısının kalçasına giren iğneyi ve uykuya daldıktan sonra, bir ölününkine benzeyen sakin, soluk yüzünü, bir süre seyretti...</p>

  <p>Sigrid, o gece çok şiddetli bir kriz geçirdi ve sabahın üçünde, ısrarla kendisini aşağı indirmelerini istedi.</p>

  <p>Onu, salona götürdüler. İkisi de, onun ne istediğini, tam olarak bilmiyor, Clara'nın, çabucak örtüsünü kaldırıp hazırladığı büyük divanın üzerinde suratını asmış olarak oturan Sigrid'in yanı başında, hareketsiz duruyorlardı.</p>

  <p>Salonda ateş yanmıyordu. Şöminenin üzerindeki termometre, ısının düştüğünü gösteriyordu. Sigrid'in, soğuktan yana şikâyetçi değilmiş gibi bir hali vardı.</p>

  <p>Bir ara, onun, gözlerini kuyruklu piyanoya dikerek, ısrarla baktığını gördüler... Thorwald, kendisine sorgulu sorgulu bakan Clara'ya:</p>

  <p>- Belki de, piyano çalmanızı istiyor... Diye mırıldandı:</p>

  <p>Çünkü, piyanoya bakmaya başlamadan önce, gözleri sizdeydi...</p>

  <p>- Fakat, ben, piyano çalmasını bilmem ki!... Thorwald da bilmiyordu.</p>

  <p>- Belki de, kendisi çalmak istiyor... Dedi, Clara...</p>

  <p>Thorwald, sıkkın bir iç çekişle Sigrid'i kucakladı, piyanoya kadar taşıdı, piyanonun koltuğuna oturttu ve düşmemesi için omuzlarından tuttu.</p>

  <p>Sigrid, uzun bir zaman hareketsiz durduktan sonra, bir ölününkine benzeyen, sarı, zayıf ellerini ağır ağır havaya kaldırdı ve tuşların üzerine bıraktı...</p>

  <p>Geniş salonda uzun uzun yankılanan, karmakarışık, kalın, boğuk sesler de, anlatılması güç, kötü; uğursuz; ölümlü, korkunç bir şey vardı...</p>

  <p>- Şu, son zamanlara kadar, hâlâ piyano çalıyor muydu?... Diye Clara, alçak sesle sordu.</p>

  <p>- Evet...</p>

  <p>Bir an, sessiz kaldılar...</p>

  <p>Sonra, Thorwald, uyuklamaya başlayan Sigrid'i kucakladı, üçü birden merdivene doğruldular... Merdiveni çıktıkları sırada da, Sigrid, hâlâ uyuklamaktaydı. Fakat, Thorwald, onu yatağına yatıracağı sırada, birdenbire uyandı ve ikisinin de, en ufak bir hareket yapmalarına vakit bırakmadan, Clara'nın eline dişlerini geçiriverdi!...</p>

  <p>Clara, acı bir çığlıkla geriye sıçradı, sonra da, hıçkırıklarla sarsılarak koşa koşa odadan çıktı...</p>

  <p>- Sigrid!... Diye homurdandı Thorwald: Sigrid!... Utanmıyor musun?...</p>

  <p>Ve, peşi sıra, Clara'nın odasına koştu... Genç kız, yatağına kapanmış, hıçkırıyordu. Thorwald, sessizce ona yaklaştı, elini, Clara'nın ince geceliğinin altına sokarak, omuzlarını ihtirasla okşamaya başladı. Clara, Thorwald'ın elini hafifçe itti ve hıçkırıklarla sarsılarak, başını yastığa gömdü.</p>

  <p>- Sevgilim!... Diye, titrek bir sesle mırıldandı. Thorwald: Aşkım!...</p>

  <p>Ve, Clara'yı bir müddet garip bakışlarla süzdükten sonra, yavaşça odadan çıktı...</p>

  <p>Thorwald, Sigrid'in odasına girdi... Kapıyı kapattı. Sigrid, derin bir uykuya dalmıştı. Karyolasının başucundaki küçük masanın üzerinde, tıpkı, Thorwald'ın gözlerindeki gibi, esrarlı, donuk bir ışıkla parıldayan morfin ampulleri ve enjektör vardı...</p>

  <p>Thorwald masaya yaklaştı, birbiri peşine kırdığı beş ampulü, enjektöre çekti... Beş ampul... Amalstad'daki yaşlı doktor:</p>

  <p>- Kesinlikle günde bir ampulden fazla yapmayınız... Demişti...</p>

  <p>Thorwald, Sigrid'i örten yorganı hafifçe kaldırdı. Dışarıda, rüzgâr sakinleşmişti ve derin uykusunu uyuyan Sigrid'in soluklarından başka ses duyulmuyordu. Thorwald, şakaklarından ter sızdığını hissetti, titreyen ellerine baktığı sırada, kapının hafifçe gıcırdadığını duydu, hızla başını çevirdi; Clara, kapının eşiğinde duruyordu... Thorwald:</p>

  <p>- Git!... Diye soludu...</p>

  <p>Fakat, Clara, gitmedi... Çıplak ayaklarıyla yaklaştı, Thorwald, onun tırnaklarını, omuzunda hissetti; Clara, gözlerini enjektöre dikmişti...</p>

  <p>- Ne yapmak istiyorsun?...</p>

  <p>- Sana, git dedim!...</p>

  <p>- Ne yapmak istiyorsun Thorwald?...</p>

  <p>Göz göze duruyorlardı... Dudakları birbirine değecekti neredeyse... Ve, işte o an, Sigrid, kımıldadı... İkisi de, irkilerek ona döndüler; Sigrid, gözlerini açmıştı... Thorwald, etraflarını çevreleyen sessizlikte, kalp atışlarının bütün şatoda yankılandığını sandı...</p>

  <p>- İğnem!...Dedi, Sigrid: Bana, iğne yapacaksın!...</p>

  <p>Karanlık bakışları, Thorwald'ın gizlemeye vakit bulamadığı enjektöre dikilmişti:</p>

  <p>- Sen?... İğneyi sen mi yapacaksın?... Diye devam etti: Neden? Bana, iğnemi her zaman Clara yapar!... Clara!... Sigrid'in çığlığı, öyle ani ve korkunçtu ki, Clara, gayri ihtiyari, geriye doğru sıçradı, masaya çarptı, gece kandili yere düşüp parçalandı, fitilin alevi, yerde bir an titredikten sonra, sündü ve her şey, derin bir karanlığa gömüldü...</p>

  <p>Thorwald, karanlıkta, Clara'nın elini arayıp buldu, enjektörü, onun parmaklarının arasına sıkıştırırken, yüksek sesle:</p>

  <p>- İğnesini sen yap... Diye konuştu: Madem iğneyi senin yapmanı istiyor, o halde, sen yap...</p>

  <p>Bir an, koyu karanlığın ortasında, dudakları titreyerek, kafasının içindeki düşünceleri kovmaya çalışarak ürpertilerle içinde, öylece kalakaldı... Sigrid'in, ışık yakmalarını tekrarlayan sesi, ümitsiz bir yalvarış halinde uzayıp gidiyordu... Thorwald, Clara'nın enjektörü tekrar kendisine aktardığını fark etti ve kulağına fısıldadığını duydu:</p>

  <p>- Hayır!... Sen!... Sen yap sevgilim...</p>

  <p>Thorwald, karyolanın yanına diz çöktü, eliyle, Sigrid'in kalçasını aradı; bütün bunlar, ona, korkunç bir rüyaymış gibi geliyor, az sonra, uyanıvereceğini sanıyor, fakat; aynı zamanda bunun bir kâbus olmadığını, ve, sonuna kadar gideceğini de, biliyordu...</p>

  <p>Enjektör, parmakları arasında titriyordu.</p>

  <p>Thorwald, iğneyi sert bir hareketle kalçasına daldırınca, Sigrid, hafif bir çığlık attı:</p>

  <p>- Sensin, değil mi Clara?... İğneyi sen yaptın, değil mi?... Onun yapmasını istemiyorum... Ve birden sesinin tonu değişti:</p>

  <p>- Oh!... Sendin ! Diye haykırdı. Sendin Thorwald!... Hayır!... Bana iğne yapmanı istemiyorum... Fazla morfin çektin enjektöre... Thorwald; eğer beni öldürürsen, geri geleceğim! geri geleceğim! geri geleceğim!...</p>

  <p>Fakat, Thorwald, enjektörün pistonunu, hızla bastırmıştı bile... Sigrid'in çığlıkları kesildi.</p>

  <p>Dışarıda, doğudan esen sert rüzgârın ıslıklı sesi ve kayalara çarpan azgın dalgaların uğultusu başlamıştı. Panjurlar, pencere pervazlarına gürültüyle vuruyor, odanın bir köşesinde Clara'nın beyaz gölgesi kıpırdamadan duruyordu.</p>

  <p>Enjektör, Thorwald'ın parmakları arasından kayıp yere düştü, hafif bir şıngırtıyla kırıldı. İkisi de hareketsizdi.</p>

  <p>Karyolanın yanında, adeta taş kesilen Thorwald, hiç bir yere bakamıyor, şimdi bir ölüyü de barındıran karanlıkta, bakışlarını dolaştırmaya bile cesaret edemiyor ve şu garip düşünceden kendini kurtaramıyordu: Acaba, bana bakıyor mu?...</p>

  <p>Ve, kafasının içindeki bu garip soru, cevapsız kalıyordu; kendi sorusunu cevaplandırmaya da cesareti yoktu, örtülerinden, karanlığa, iğrenç; inatçı bir kokunun yayıldığı yatağa bakmaya da...</p>

  <p>- Clara!...</p>

  <p>Seslenmeden önce yutkunmuştu... Kendi sesinden ürkmüş gibi, korkuyla geriye döndü; sesinin, hemen arkasında duran ve karanlıkta gizlenen bir varlığı da harekete geçirecekmiş gibi bir duyguya kapılmıştı... Cevap alamayınca; "Clara" Diye seslendi tekrar!... -Evet?...</p>

  <p>Clara'nın sesi odanın öbür ucundan, çok uzaklardan geliyor gibiydi.. . Thorwald, olduğu yerden kımıldayamıyordu:</p>

  <p>Odayı bir an önce terketmek isteğiyle yanıp tutuşuyordu ama, ayakları döşemeye yapışmıştı sanki...</p>

  <p>- Orada mısın?...</p>

  <p>- Evet.</p>

  <p>- Clara... Ne dersin?... Acaba... Ve, sustu... "Öldü mü?... " Diyemedi.</p>

  <p>Evet. Ölmüştü. Onu öldürmüştü ve işlediği cinayetten geriye kalan, yerdeki enjektörün parçaları ve şakaklarından sızan ter damlalarıydı...</p>

  <p>Thorwald, birden, omuzuna bir elin dokunduğunu his-setti. Az daha, korkunç bir çığlık atacaktı, kendini güç tuttu: Clara'ydı bu tabiî... Ondan başka kim olabilirdi ki?...</p>

  <p>İlk anda paniğe kapılmış, dehşet içinde gerilemişti ama, hemen kendine "hâkim oldu:</p>

  <p>- Gel... Diye mırıldandı Clara: Gel...</p>

  <p>Clara, Thorwald'ın koluna girerek yürümesine yardım etti, odadan çıktılar... Thorwald, Sigrid'in karyolasına sırtını dönmeye cesaret edememişti. Koridorda, panjurun şiddetle pencereye çarptığını duydular. Thorwald:</p>

  <p>- Açılmış galiba... Dedi: Gidip, kapamak gerekiyor...</p>

  <p>- Gidelim... Gel... Dedi, Clara...</p>

  <p>- Panjuru kapamamız gerekiyor...</p>

  <p>Clara, onu hafifçe çekerek kendisiyle gelmeye zorladı, Thorwald bu sefer ısrar etmedi...</p>

  <p>Ve, bütün gece, karanlığın, öfkeli, kara bir el gibi tokatladığı panjurun gürültüsünü dinlediler...</p>

  <p>&nbsp;</p>
</body>
</html>
