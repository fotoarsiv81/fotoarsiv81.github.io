<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BİRİNCİ BÖLÜM ~ÇIĞLIKLAR~</title>
</head>

<body>
  <h1 class="h11"><a id="a19"></a>BİRİNCİ BÖLÜM&nbsp;</h1>

  <h1 class="h11"><span class="t8">~ÇIĞLIKLAR~</span></h1>

  <p>Thorwald dehşet içinde etrafı dinledi: Neydi bu ses?... "O"nun sesi miydi yine?...Yoksa şatonun koridorlarında bir inilti gibi yankılanan rüzgârın sesi mi?... Hayır!... "O'ydu... "O"nun sesiydi!...</p>

  <p>Bu ses, hafif bir iniltiyle başlıyor, sonra, işkence edilen birinin yalvarışları, hıçkırıkları halinde, uzun koridorları, kapalı kapıları aşıyor ve korkunç çığlıklarla, Thorwald'a ulaşıyordu!...</p>

  <p>Thorwald, yatağında doğruldu, elleriyle kulaklarını örttü, fakat bu, gecenin karanlıklarından taşan korkunç çığlıkları, beyninin en kuytu köşelerinde duymasına engel olamadı...</p>

  <p>Yeter!... Diye mırıldandı, kendi kendine; Sus!... Az sonra da, çığlık çığlığa haykırmaya başladı:</p>

  <p>- Sus!... Sus!...</p>

  <p>Soluyarak yatağına uzandı. Vücudunu ter kaplamıştı. Bunun, bir rüya olmasını, canı gönülden diledi... Fakat, hayır!... Bu, bir rüya değildi...</p>

  <p>Hemen hemen her gece, uykusunun ortasında "O'nun çığlıklarını duyuyor, denize düşen bir adamın kurtulmak için tutunacak yer ararcasına çırpınışı gibi, uykuyla yaptığı kısa bir mücadeleden sonra uyanıyor, aynı anda, o müthiş kâbus, başlıyordu...</p>

  <p>Thorwald, boş bakışlarını, şuursuz bir halde etrafında gezdirdi: Karyolasının başucundaki masanın üzerinde duran yağ kandilinin sarı, yuvarlak alevi, bir kedinin gözü gibi parlıyor, ıslık ıslığa esen rüzgâr, kapı aralıklarından, pencere kenarlarından odaya sızdıkça bu sarı alev, titriyor, kımıldıyor, geniş odanın duvarlarında yer değiştiren gölgeler, korkunç şekilleriyle, görünüp kaybolan hayaletleri hatırlatıyordu.</p>

  <p>Dışarıda, kış rüzgârının savurduğu dalgalar, şatonun üzerinde kurulduğu kayalıklara çarpıyor, fakat ne ıslık ıslık esen rüzgârın sesi, ne de kayalara vuran dalgaların uğultusu, Thorwald'ın, o müthiş çığlıkları duymasına engel olamıyordu...</p>

  <p>Thorwald, sıkı sıkı örttüğü yorganın altında, kımıldamadan duruyor, bir an önce uykuya dalabilmek için Tanrı'ya dua ediyor, fakat asla uyuyamayacağını da, biliyordu...</p>

  <p>- Merhamet!... Merhamet!...</p>

  <p>Çığlık çığlığa, merhamet dileyen, Thorwald değildi!... "O"nun sesiydi bu!...</p>

  <p>Çığlıklar, dayanılmaz bir hâl alınca, Thorwald, yorganı üzerinden atarak fırladı, hızla kapıya doğrulduğu sırada, dehşet içinde, olduğu yerde kalakaldı: Beyaz bir şey, üzerine doğru geliyordu!...</p>

  <p>Öylesine dehşete düşmüştü ki, bunun, aynaya akseden kendi hayali olduğunu, neden sonra fark etti; beyaz yatak kıyafeti ve sapsarı yüzüyle, kendisi!...</p>

  <p>Çıplak ayaklarıyla, taş döşeme üzerinde ıslak izler bırakarak, aynaya yaklaştı, uzun zamandır bu işi yapmamış gibi, yüzünü incelemeye koyuldu; şimdi daha da derinleşmiş olan çizgiler, bu yüze, sert, güçlü bir anlam veriyor, fakat gözleri, bu ifadeyi silip yok edercesine yorgun, yılgın, bezgin bakıyordu.</p>

  <p>Thorwald, donuk bakışlarıyla, aynanın aksettirdiği yüzünü incelerken, acı acı düşündü: Daha, kırkına gelmemişti... Ama olduğundan on yaş fazla görünüyordu. En az... Yazın sonundan beri, saçları süratle ağarmış, yanaklarından çenesine doğru inen çizgiler derinleşmiş, gözlerinin kenarları kırış kırış olmuştu ve gözleri, canlılığını kaybetmiş donuklaşmıştı adeta...</p>

  <p>Çevresini, bir daha, dikkatle dinledi...</p>

  <p>Etrafı sessizlik kaplamıştı!... Çığlık sesleri kesilmişti!...</p>

  <p>Ama Thorwald, bu sessizliğin uzun sürmeyeceğini biliyor ve bu yüzden, yatağına dönmeye cesaret edemiyordu... Ağır, ağır pencereye doğru yürüdü, gecenin sert rüzgârı onu biraz olsun ferahlatabilirdi belki!... Elini ileri doğru uzattı, ve... Aynı anda "O"nun müthiş çığlıkları, şatonun koridorlarını doldurdu.</p>

  <p>- Merhamet!... Merhamet!...</p>

  <p>Thorwald, dehşet içinde geriye döndü, bir an, kararsız, kapıya baktı, aynı anda, uykusuzluğun, yorgunluğun, perişan ettiği zihninde, korkunç hayaller belirdi; kapı açılıyor, cehennemin karanlıklarından kopup gelen lanetlenmiş ruhlar, korkunç yaratıklar, hortlaklar, canını almak için içeri doluyorlardı.</p>

  <p>Thorwald, yan hasta, yorgun zihninde şekillenen bu korkunç hayalleri görmemek, onlarla karşılaşmamak için, ürpererek yatağına koştu, yorganı başına çekti, kulaklarını tıkadı...</p>

  <p>- Merhamet!... Merhamet!... Thorwald!.... Thorwald Esgten!... Acı bana!... Thorwald, büzüldüğü yatakta, ürpertiler içinde, hareketsiz, bekledi... Boşuna bir bekleyişti bu!...</p>

  <p>Ardı arkası kesilmeyecekti çığlıkların!...</p>

  <p>Kulaklarını tıkamak da, başını yastıklara gömmek de boşunaydı. Thorwald, hepsini, herşeyi denemişti!... Boşunaydı!... Biliyordu!... Ve, yapılacak bir tek şey kalıyordu geriye : Çığlık seslerinin çağrısına gitmek...</p>

  <p>- Kes artık!...Diye homurdandı Thorwald : Yeter!... Sus...</p>

  <p>Ve, tekrar, örtüleri üzerinden fırlatarak doğruldu az önceki korkunun yerini, müthiş bir öfke almıştı şimdi!... Ama, bu, çok kısa sürdü, doğrulup kalkmasıyla, çevresini dört bir yandan kuşatıveren, nemli ve adeta yapışkan karanlığın ortasında, kendini, yine yapayalnız ve güçsüz hissetti...</p>

  <p>Paniğe kapılmış bir halde giyinmeye başladı; pantolonunu çabucak giydi, koyun postundan geniş ceketini omuzlarına atarak, kapıya yöneldi...</p>

  <p>Koridora çıktığı zaman, müthiş bir acıyla, dayanılmaz bir ıstırapla titreyen çığlık sesleri, şatonun her köşesinden yankılanıyordu...</p>

  <p>Thorwald, kulaklarını tırmalayan çığlıkları bir müddet dinledikten sonra, geri döndü, yağ kandilini aldı, odadan çıktı, koridoru yürümeye başladı...</p>

  <p>Koridor, sonu gelmeyecekmiş hissini verecek kadar uzundu... Aşağı yukarı her beş metrede, bir kapı vardı...</p>

  <p>Thorwald, koridorda ilerledikçe, çığlık sesleri daha da yakınlaşıyor, dayanılmaz bir hâl alıyordu; tıpkı boğazlanan bir canlınınki gibi...</p>

  <p>Thorwald, yedinci kapının önüne gelince durdu, sonra, gürültü çıkarmadan itti...</p>

  <p>Bu odada da bir yağ kandili yanıyor, ve, ölü, sarı ışığı bembeyaz örtüleriyle, büyük yatağı aydınlatıyordu... Odanın öbür köşeleri, ve, Thorwald'ın odasındaki gibi, kubbeli, yüksek tavan, koyu karanlıktaydı... Denizin uğultusu, buradan daha kuvvetli duyuluyordu; azgın dalgalar, sarp kayalıklar boyunca yükselip, şatonun duvarlarına vurdukça, siyah taş duvarlar titriyor sanılırdı.</p>

  <p>Geniş yatakta, bir kadın yatıyordu, yağ kandilinin aydınlattığı yüzü soluktu, otuz yaşlarında olmalıydı, yüzü de, vücudu da, öylesine kıpırtısızdı ki, ilk bakışta mumdan yapılmış bir heykel hissini veriyordu, siyah saçları, enli bir kordelayla alnının gerisine itilmişti... Ve inanılmayacak kadar hareketsizdi; nefes almıyor denebilecek kadar...</p>

  <p>Thorwald, kımıldamaksızın, kapının eşiğinde duruyordu, şakaklarında, ter taneleri belirmişti:</p>

  <p>- Beni mi çağırdın?... Diye, alçak sesle, sordu... Yataktaki kadın, sessiz, soluksuz, kıpırtısızdı. Thorwald, geniş bir nefes aldı, tekrarladı:</p>

  <p>- Sigrid, beni mi çağırdın?...</p>

  <p>Kadının müthiş çığlığı, Thorwald'ı yerinden sıçrattı, parmaklarının arasından fırlayan kandil, yere düşerek parçalandı.</p>

  <p>- Sigrid!...</p>

  <p>Thorwald, paniğe kapılmıştı, korkudan titriyordu. Sigrid'e yaklaşmak, eliyle ağzını örtmek, tüylerini diken diken eden çığlıklarına engel olmak istiyor, fakat, hiçbirşey yapamadan, olduğu yerde duruyordu... Ve, Sigrid, adeta uluyordu...</p>

  <p>Evet, bu sefer, işkence edilen bir köpeğin ulumasından farksızdı çığlıkları!...</p>

  <p>Thorwald Egsten, büyük bir gayret sarf ederek, koridora çıktı, kapıyı örttü, yumrukları sıkılı olarak, öylece kalakaldı...</p>

  <p>Odasına dönmek istiyordu ama, ışık yoktu... Çevresini saran karanlıktan korkuyordu...</p>

  <p>Ne kadar da korkak olmuştu!...</p>

  <p>Oysa, bu şato da, korkulacak hiçbir şey yoktu...</p>

  <p>Sinirlerini bozan, rüzgârın sesiydi belki de!.. Dinmek bilmeyen rüzgârın sesi... Sonra, denizin uğultusu, ve... Sigrid...</p>

  <p>Çığlıklar kesilmiş geçici bir sessizlik her yanı sarmıştı... Thorwald, onun her susuşunda, ölmüş olmasını temenni ediyordu...</p>

  <p>Thorwald, tekrar Sigrid'in odasına girdi, karısına baktı; dudakları kıpırdamıyordu... Uyuyor muydu?.. Bir hırsız gibi, sessiz sedasız ilerledi, karyolanın başucundaki masanın üzerinde duran yağ kandilini aldı, hızla odadan çıktı...</p>

  <p>Koridorda garip gölgeler, o yürüdükçe, hareket ederek, yanı sıra ilerlediler... Saat, kaçtı acaba?...</p>

  <p>İki!... Tanrım!... Sabaha, daha kaç saat vardı!...</p>

  <p>Ve, "O", yeniden başlayacaktı!...</p>

  <p>Thorwald, onun yeniden başlayacağını biliyordu!...</p>

  <p>Koridorun sonuna gelince, şatonun alt katına uzanan merdiveni indi, geniş holde, kısa bir süre oyalandı.</p>

  <p>Şatonun giriş kapısı, holün sonundaydı. Ama, ne bu giriş kapısı, ne de duvarlardaki bronz levhalar ve meşale sehpalar, yüzyıllardan beri kullanılmıyordu.</p>

  <p>Thorwald, uzun bir koridoru daha geçerek, mutfağa girdi. Her taraftan süzülen kış rüzgârı, ayaklarını donduruyordu... Mutfak, alabildiğine genişti. Kocaman şöminesi ve eşyaları, eski zamandan kalmaydı. Thorwald, duvara gömülü, Finlandiya stilindeki büyük dolaba yaklaştı, üst kapağını açtı ve bir şişe akwavit* çıkardı, sert içkiyi bardağa doldurdu, ağır ağır yudumladı...</p>

  <p>Masanın üzerine bıraktığı yağ kandilinin alevi, duvara gölgeler düşürüyordu...</p>

  <p>Thorwald, yukarıdaki bütün kapıları, dikkatle kapamasına rağmen, sırtını bir ölüm soğukluğuyla ürperten o korkunç çığlığı, bir daha duydu!... Vahşi bir şekilde öldürülen birinin çığlıklarından da beterdi bu ses!...</p>

  <p>Thorwald, alkolün verdiği şuursuz cesaretle, bu defa, paniğe kapılmadan yukarı çıktı, karısının odasına girer girmez:</p>

  <p>- Sus!... Diye homurdandı; Sus artık!... Sana, "gelecek" dedim!...</p>

  <p>Sigrid, söylenenleri duymuyor, veya duymak istemiyor gibi, çığlık çığlığa haykırmaya devam ediyordu...</p>

  <p>- Sana, gelecek diyorum!... Sus!.. Tanrı aşkı için, sus!... Ve, Sigrid'in çığlıkları, bitmek bilmiyordu...</p>

  <p>Thorwald, elinde kandil, peşi sıra korkunç gölgeler sürüyerek, uzun koridorlar boyunca hızla ilerledi...</p>

  <p>Gün ışıdığı zaman, Thorwald, hâlâ mutfaktaydı... Sigrid'in çığlıklarını duymamak için, soluğu mutfakta almış, ağzına kadar akwavit doldurduğu bardağı, peşpeşe yuvarlamış, sonunda, kollarını ileri doğru uzatarak, yüzüstü kapandığı tahta masanın üzerinde sızıp kalmıştı.</p>

  <p>Ve, dışarıda, fırtına hâlâ devam ediyordu. Gökyüzü, rüzgârın, Baltık Denizinden sürüp getirdiği yağmur yüklü, kurşun renkli bulutlarla kaplıydı.</p>

  <p>Thorwald, bahçe kapısının çıngırak sesiyle uyandı, güçlükle gözlerini açtı ve ilk, işi, etrafı dinlemek oldu: Çıngırak sesinden, denizin uğultusundan, rüzgârın iniltisinden başka ses, duyulmuyordu...</p>

  <p>Hayır!.. "O", susmuştu artık!...</p>

  <p>Merdivenin başında durdu, yukarıya kulak verdi; yukarısı sessizdi...</p>

  <p>"Belki de ... Ölmüştür!... " Diye düşündü: "Bir gün, ölmesi lâzım... Böylesi, çok daha iyi olur!... " Uyku da yürürcesine ilerledi, gelenin kim olduğunu anlamak için, ağır, gıcırdayarak açılan kapıyı itti, mermer merdivenin üst basamağında durdu, denizden esen temiz havayı, içine sindire sindire kokladı... Gelen, Gumborg'du...</p>

  <p>Thorwald, terliklerini bulup ayağına giymek için odasına doğru koştu, sonra tekrar aşağı indi, bahçeyi geçti, parmaklığın önüne geldi:</p>

  <p>- Günaydın Gumborg...</p>

  <p>- Günaydın Thorwald Egsten... Size, atınızı ve arabayı getirdim...</p>

  <p>Thorwald, bahçe kapısını, mezarcının ve arabanın rahatça geçebileceği kadar açtı... Denizden esen sert rüzgâr estikçe ürperiyor, titriyordu...</p>

  <p>- Berbat bir hava!... Dedi, adam; Burada, havalar hep böyledir!...</p>

  <p>Atı, öylesine gürültülü kişniyordu ki, Thorwald, neredeyse kulaklarını tıkayacaktı...</p>

  <p>- Onları içeri al...Dedi Egsten; Ben henüz hazır değilim...</p>

  <p>Gumborg, atı ve arabayı içeri çektikten sonra, Thorwald'ın ardı sıra yürüdü...</p>

  <p>Gumborg, Amalstad'ın mezarcısıydı, kısa boylu bir adamdı, dışa doğru kavisli bacakları çöp gibi ince, kolları ise, tamamen aksine, gayet uzun, kuvvetli, iri ve adaleliydi... Kaşlarına kadar bütün yüzünü kaplayan kıllardan, bir maymununki gibi, ileri doğru çıkık çenesinden ötürü, Amalstad'da ona; Şempanze Gumborg derlerdi...</p>

  <p>Thorwald'ın peşi sıra giden Gumborg, mutfağa girdi, Thorwald, ona bir kadeh içki ikram etti. Gumborg, içkisini yudumlar yudumlamaz boğazına yapışan gıcığı güç belâ savuşturup, kadehini boşalttıktan sonra:</p>

  <p>- Saat kaçta Amalien Garında bulunmanız gerekiyor?...Diye sordu:</p>

  <p>- İki saatten önce değil. Diye cevapladı Thorwald, Fakat, daha evvel Amalien'de, görülecek bazı işlerim var... Thorwald, bıkkın, bezgin bir sesle konuşuyordu... Az sonra da, şöminedeki alevlere dalıp gitti... Gumborg, onu bir süre süzdükten sonra, sordu:</p>

  <p>- İşler yolunda mı?...</p>

  <p>Egsten cevap vermeyince, üsteledi:</p>

  <p>- Evet?... İşler yolunda mı?... Thorwald, donuk donuk baktı:</p>

  <p>- Eh!... Yolunda diyelim!... Niye sordun?...</p>

  <p>Mezarcı, onu dikkatle süzdü, öksürdü, bardağının dibindeki son bir kaç damlayı yudumladıktan sonra:</p>

  <p>- Çok yorgun görünüyorsunuz!... Dedi.</p>

  <p>Thorwald, söylenileni anlamamış gibi, bir an bomboş gözlerle baktı:</p>

  <p>- Doğru... Çok yorgunum!...</p>

  <p>- Bir süreden beri de, saçlarınız iyice ağardı!...</p>

  <p>- Evet... Haftalar var ki, uyku uyuyamıyorum...</p>

  <p>Gumborg, boş bardağı parmaklarının arasında çevirdi, yan gözle Thorwald'a baktı:</p>

  <p>- Sağlığı nasıl?...</p>

  <p>- Hep aynı... Hiçbir değişiklik, yok...</p>

  <p>- Durumu biraz olsun düzelir belki, öbürü...</p>

  <p>- Tahmin ederim ! Diye, Thorwald, Gumborg'un sözünü kesti: Hiç değilse, bana, yardımcı olur... "O" da, kendini, şimdiki kadar yalnız hissetmez!...</p>

  <p>Rüzgâr, şöminede uğuldadı...</p>

  <p>Thorwald, kahveyi hazırlarken, Gumborg, sordu:</p>

  <p>- Amalstad'daki kızlar, artık, şatoda çalışmak istemiyorlar, değil mi?</p>

  <p>- Hayır...</p>

  <p>- Fırıncının dul karısı Karine'e söylediniz mi?... Bir erkek gibi cesurdur... Öyle, kolay kolay telaşa kapılmaz!...</p>

  <p>- Söyledim...</p>

  <p>- Ne dedi?...</p>

  <p>- O da gelmek istemiyor şatoya!...</p>

  <p>Kısa bir sessizlik oldu... Thorwald'la Gumborg, kısa, kaçamak bakışlarla birbirlerini süzdüler, ikisi de, bu bahsi kısa kesmek istiyor gibiydi. Mezarcı, ağır ağır yerinden doğrulurken, Thorwald, sordu:</p>

  <p>- Gidiyor musun?..</p>

  <p>- Evet... Yapılacak bazı işler var...</p>

  <p>- Bir defin işi mi?...</p>

  <p>- Değil... Bir mezar hazırlanacak da...</p>

  <p>Thorwald, defin işinden başka birşey, kendisini ilgilendirmiyormuş gibi, kayıtsızlıkla omuzlarını silktikten sonra, kapıya doğruldu, açtı, Gumborg'un geçmesi için yol verdi, adam, kapıdan çıkar çıkmaz, aniden beliren, iri, sık tüylü, bir kedinin ayağına bastı... Kedi, acı bir miyavlamayla, Thorwald'a doğru atıldı, Thorwald, bu dikkatsizliğinden ötürü özür dileyen mezarcıyı öfkeyle süzerken, kediyi kollarının arasına aldı ve onu garip bir şefkat, aşın bir yakınlık, adeta derin bir dostlukla okşarken, mırıldandı:</p>

  <p>- Amigo... İyi uyudun mu?.. Hiç değilse, sen, iyi uyudun mu, Amigo?...</p>

  <p>Gumborg, kedisiyle, bir insanmış gibi dertleşen Thorwald'ı hayretle süzerken, üst üste gelen felâketler karşısında, çaresiz kalan zavallı adamın, yavaş yavaş aklını kaybetmeye başladığını düşündü...</p>

  <p>Amalstad'daki kızların, hatta, kuru gürültüye pabuç bırakmayacak kadar pek yürekli bir kadın olan Karine'in gelmekten çekindiği bu şato da cerayan eden olayların söylentileri bile, insanın kanını dondurmaya yetiyordu...</p>

  <p>Bir kaç dakika sonra, bahçe kapısından çıkıp, Amalstad'a giden çakıllı yolda yürüdüğü sırada, mezarcı, şatonun alt kat pencerelerinden birinin açıldığını duydu, dönüp, baktı: Thorwald, penceresinin önünde duruyor, kollarının arasında tuttuğu kediyi okşuyordu...</p>

  <p>Yaklaşık bir saat, kadar sonra da, Gumborg, bir çukur hazırlamak üzere girdiği mezarlıkta, Amalien'e doğru süratle yol alan arabanın, tekerlek ve nal seslerini duydu...</p>

  <p>- Ne kadar zaman sonra, Amalien'de oluruz?... Trenin kontrolörü, saatine bir göz attı, nazik bir gülüşle:</p>

  <p>- Yirmi dakikaya kadar Madam...Diye cevap verdi: Saat tam iki 'de...</p>

  <p>Kompartımandaki kadın yolcu, başını hafifçe eğerek teşekkür etti... Bu hareketi sırasında gülümsemişti belki de... Ama, yüzünü örten koyu tül, gizlemişti bunu... Güzel olup, olmadığını da anlamak mümkün değildi, çünkü, Christianborg'dan beri devam eden yolculuğu sırasında, bir kere bile, yüzündeki tül peçeyi kaldırmamıştı. Ama, yine de, dış görünüşünden ve her halinden, kibar bir kadın olduğu anlaşılıyordu; öbür yolculardan farklıydı, sırtında, güzel bir kürk manto vardı ve birinci mevkide seyahat ediyordu...</p>

  <p>Kontrolör, kompartımandan çıkınca, kadın, pencereye yaslandı ve bütün yolculuğu boyunca yaptığı gibi, dışarıyı seyretmeye başladı.</p>

  <p>Christianborg'dan beri, kompartımanda yalnızdı... Kimse girmemişti içeri... Sadece, bir ara, kılığından çiftçi olduğu anlaşılan biri, gelip tam karşısına oturmuş, fakat, bileti birinci mevkiye ait olmadığı için, peşi sıra kompartımana giren kontrolör, adamı hemen dışarı çıkarmıştı...</p>

  <p>Saatine baktı:</p>

  <p>Gar'da, onu bekleyecek miydi acaba?... Onu karşılamaya gelecek miydi?...</p>

  <p>Evet!... Gelecekti şüphesiz!... Gelmesi, karşılaması gerekiyordu, çünkü, tek başına, Amalstad'a, şatoya gitmesine imkân yoktu... Eniştesi nasıl bir adamdı acaba?... Merak ediyordu...</p>

  <p>Sigrid, bir mektubunda, ondan uzun uzadıya bahsetmişti... Gerçi, bu mektubun yazılışının üzerinden uzun bir zaman geçmemişti ama, yine de o günden bu yana, Thorwald Egsten, hayli değişmiş olmalıydı, zavallı...</p>

  <p>Kalktı, kompartımanın penceresini yarıya kadar indirdi, sabırsızlık içinde başını uzattı, bakışlarıyla, Amalien garının ünlü çan kulesini araştırdı, fakat koyu tül peçesini rastgele savuran uğultulu rüzgârın, denizden sürükleyip getirdiği, kasvetli, koyu sislerden başka, bir şey göremedi...</p>

  <p>&nbsp;</p>
</body>
</html>
