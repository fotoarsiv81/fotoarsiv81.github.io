<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ONÜÇÜNCÜ BÖLÜM ~KAN LEKELERİ~</title>
</head>

<body>
  <h1 class="h11"><a id="a31"></a>ONÜÇÜNCÜ BÖLÜM</h1>

  <h1 class="h11"><span class="t8">~KAN LEKELERİ~</span></h1>

  <p>Üç gün sonra, şehrin öbür ucundaki küçük bir otele taşındılar. Adı, "Deniz Oteli" idi buranın.</p>

  <p>Clara, yeni adresini, Amalstad noterine bildirmişti ve ondan bir miktar para alabileceğini kuvvetle umuyordu. Sigrid'e, sahte kimlik temin edecek adama uğramış, fakat, parayı peşin ödemeden, bu konuda en ufak bir şey elde edemeyeceğini anlamıştı.</p>

  <p>Son üç günü, şüphe, endişe ve korkular içerisinde geçiren Clara, "Deniz Oteli" ne taşındıkları ilk günün gecesi, ani bir karar verdi:</p>

  <p>- Amalstad'a gideceğim... Dedi.</p>

  <p>- Amalstad'a mı, diye sordu Sigrid: Niçin?...</p>

  <p>Konuşurken, dili dolaşıyordu, çünkü, aşağı yukarı kırk-sekiz saatten beri durmadan içiyordu. Otele gelirken aldıkları kocaman bir şişe akwavit, bitmek üzereydi...</p>

  <p>- Noteri göreceğim... Dedi Clara: Bir noter, para temin edebilir... Vermesi lâzım... Ondan alacağım paranın, yeter derecede karşılığı var...</p>

  <p>- Evet... Belki!...</p>

  <p>- Belki ne demek?... Bu, böyle devam eder mi sanıyorsun?... Aklımızı kaçıracağız neredeyse... En kısa zamanda, yabancı bir ülkeye çekip gitmemiz şart...</p>

  <p>- Dinle beni... Acaba, sahiden ölmedi mi, diye peltek peltek konuştu, Sigrid... Sesinin, perişan, zavallı, ürkek ifadesi, Clara'yı çileden çıkarmıştı:</p>

  <p>- Yeter... Diye tersledi: Kafa şişiriyorsun artık!...</p>

  <p>Sigrid, karyolanın üzerine kapandı, kesik kesik hıçkırmaya başladı.</p>

  <p>- Yalnız kalmak istemiyorum... Yalnız kalmak istemiyorum...</p>

  <p>Clara, geceden yola çıkmıştı. Amalien'e ilk tren, sabahın beşinde idi. Giderken, Sigrid'e Thorwald'ın tabancasını bırakmış ve dönünceye kadar yerinden kıpırdamamasını sıkı sıkı tembihlemişti. Bütün bunlar, boşunaydı. Çünkü Sigrid, öylesine dehşet içindeydi ki, burnunun ucunu görecek hali yoktu.... Clara'ya gitmemesi için uzun süre yalvarmıştı. Ama, yalvarmaları boşa gitmiş, üstelik bir sürü de lâf işitmişti: Clara, gerekli parayı sağlamak için Amalstad'a gitmeye mecburdu.</p>

  <p>Ayrıca Gumborg'u bulup, ona bazı şeyler sorması gerekiyordu... Bundan, Sigrid'e hiç bahsetmemişti ayrıca...</p>

  <p>Ona öyle geliyordu ki, hayatını cehenneme çeviren soruların cevabını, Gumborg verebilirdi ancak... Ama, alacağı cevaplar, neticeyi değiştirecek miydi?...</p>

  <p>Thorwald'ın ölmemiş olması, en az ölmüş olması kadar dehşet vericiydi...</p>

  <p>Ne var ki, birinci ihtimâlden, yabancı bir ülkeye kaçarak kurtulmak mümkündü...</p>

  <p>İkincisinden ise... Cehenneme bile gitse, kurtulmak mümkün değildi.</p>

  <p>Sokaklar tenhaydı... Rüzgâr, uğultu çıkararak esiyordu. Açık tek bir kahve yoktu, istasyon civarında bile...</p>

  <p>Hiç kimseye rastlamadan gara geldi, biletini aldı, karamsar düşüncelerle, treni beklemeye başladı. Gumborg'un titrek, hırıltılı sesi, uğursuz karanlıklardan kopup gelircesine, kafasının içinde yankılanıyordu:</p>

  <p>"Böyle, tek başınıza, şatoya dönmeye korkmuyor musunuz Matmazel?... Ruhlar geri gelir... Ruhlar geri gelir... Ruhlar geri gelir... "</p>

  <p>Clara, 9.30'da, Amalien'e vardı. Trenden indiği zaman, hafif hafif kar yağmaya başlamıştı. "Baltık Konağı"ndan temin ettiği küçük arabayla yola çıktı...</p>

  <p>Amalien'den beri, kimseyle karşılaşmamıştı... Yol boyunca, düşünceler birbirini kovalamıştı kafasının içinde... Denizin kıyısından yükselen kayalıkların hizasına gelince, etrafını dikkatle gözden geçirdi, dizginleri çekip, yere atladı, atın dizginlerini büyük bir kayaya bağladıktan sonra, şatonun bulunduğu tarafa baktı; Thorwald'ın kaybolduğu yeri kafasının içinde ölçtükten sonra da o yana doğruldu.</p>

  <p>Thorwald'ın gözden kaybolduğu yerle deniz arasında, hemen hemen altı metre yükseklik vardı.</p>

  <p>Kayalara tutuna tutuna kıyıya indi; Thorwald'ın, bir anda gözden kaybolduğu yerin hizasındaki kayalıklara bakınca, dehşet içinde, birden irkildi:</p>

  <p>Deniz çekilmiş, alçalan sular kayaların iç tarafına doğru mağara gibi açılan, geniş bir kovuğu meydana çıkarmıştı... Thorwald, karış karış bilirdi buraları. Denize atladıktan sonra, bu mağaraya gizlenmiş olamaz mıydı?...</p>

  <p>Tekrar, kayalara tutunarak, yukarı çıktı, şatoya baktı...</p>

  <p>Bütün anahtarlar yanındaydı...</p>

  <p>İliklerine kadar ürperdiğini hissetti...</p>

  <p>Atı çözdü, arabaya bindi, şatoya sürdü...</p>

  <p>Bahçe kapısının önünde indi arabadan... Anahtarı giriş kapısının kilidine sokarken, elleri buz gibiydi: Ya, kedi oradaysa hâlâ?... Amigo'ya, ikiz kardeş gibi benzeyen o uğursuz mahlûk?... Ayak sesleri, holde yankılanıyordu...</p>

  <p>Amalstad şatosu, ölü bir sessizlik içindeydi... Telaş, heyecan ve sabırsızlıkla, bir odadan ötekine giriyor, bir şeyler arıyor, bir şeyler bulmaya çalışıyordu... Ama, kendi de tam olarak bilemiyordu neyi aradığını... Sigrid'in odasında, her şey bırakıldığı gibiydi, hiçbir şey değişmemişti...</p>

  <p>Karyolaya yaklaştı, örtünün kenarındaki, belli belirsiz, kurumuş kan lekeleri ilişti gözüne: "Sigrid'in kanı... " Diye düşündü: Thorwald bu kan lekelerini görmüş, bundan, işin içyüzünü anlamış olamaz mıydı?... Sigrid'in Amigo'yu boğduğu zamana aitti bu lekeler... Nasıl da daha önce fark etmemişti?...</p>

  <p>Karyolanın yanındaki küçük masanın gözünü çekti; kutuyu buldu, bir tek ampul vardı kutuda... Sigrid için kullandıkları beş ampul hariç, yedi tane daha olması gerekirdi...</p>

  <p>Diğerleri, neredeydi?...</p>

  <p>Kafasının için, aydınlandı birden:</p>

  <p>Sigrid'in, çatı katındaki odadan tekerlekli sandalyeyi yuvarladığı gün Thorwald, kaçarak bu odaya girmişti... Bu odaya girmiş sinir krizi geçirip ve o müthiş kâbustan bir an önce kurtulmak için, hayatına son vermeyi düşünmüş, kutudaki morfin ampullerini de, birbiri ardına vücuduna enjekte etmişti...</p>

  <p>O müthiş krizi atlattıktan sonra söylediği sözleri hatırladı:</p>

  <p>"Öldüğümü sanmıştım Clara... "</p>

  <p>Öldüğünü sanmıştı... Hayatına son vermek istemişti çünkü!...</p>

  <p>Sonra da, ampullerin içinde, morfin olmadığını ve Sigrid'in ölmeyip hayatta olduğunu anlamış, belki de bütün gün araştırmalar yapmış başka ipuçları da elde etmiş, ve... Sonuca ulaşmıştı... Acaba?... Acaba, gerçekten böyle miydi? Doğru muydu bütün bunlar?... her şey, düşündüğü gibi mi olmuştu?... Sigrid'in, odasından çıktı, merdivene doğruldu, aşağı indi.</p>

  <p>Ama... Ya ceset?... O'nun cesedi?... Ceset, tanınmaz haldeydi ama ayaklarındaki ayakkabılar onundu... Gumborg mezardan çıkardığı bir cesedi onu buldukları yere; kayalıklara bırakmış olamaz mıydı?... O gün; Thorwald; gezinti yapacağını söyleyerek; iki sefer çıkmıştı... O bahaneyle, Amalstad'a inip, Gumborg'la anlaşmış olamaz mıydı?... Neden olmasın!...</p>

  <p>Gidip, Gumborg'u bulmaktı en iyisi...</p>

  <p>- Gumborg mu?... Gumborg, öldü...Dedi, adam.</p>

  <p>Clara, mezarlığa gelmiş,- fakat, mezarcının kulübesinden, bu, tanımadığı adam çıkmıştı.</p>

  <p>- Öldü mü?... Nasıl?...</p>

  <p>Adam, kulübenin karanlık bir köşesini gösteriyordu:</p>

  <p>- Burada asılı buldular.</p>

  <p>- Asılı mı?... Ne zaman?...</p>

  <p>- Fakat... Neden?... Sebep ne?...</p>

  <p>- Kimse bilmiyor... Ölümünden üç dört gün öncesine kadar, durmadan içiyordu, sürekli sarhoştu... Son gece, Olaf'ın meyhanesinde birdenbire bağırmaya başladı... Onun hayaletini gördüğünü söylüyordu...</p>

  <p>- Kimin hayaletini?... Diye Clara, boğuk bir sesle, sordu...</p>

  <p>- Bilen yok... Bazıları, bunun, Thorwald Egsten'in hayaleti olduğunu sanıyorlar... Çünkü, onu gömdükten sonra bir takım normal dışı haller göstermeye başlamıştı.</p>

  <p>Clara, adamı hafif bir baş işaretiyle selâmladı, arabaya doğru yürüdü... Ayaklarının altında karlar gıcırdıyordu:</p>

  <p>Bir hayalet... Gumborg, bir hayalet gördüğünü sanmıştı. Kimin hayaleti? Belki de yaptıklarından dolayı pişmanlık duyarak, sinir krizleri geçirmeye başlamıştı. Büyük bir kriz sonucu da kendini asmıştı.</p>

  <p>Ya da... İşin içyüzünü kimse öğrenmesin diye Thorwald öldürmüştü onu. İntihar süsü vermek için de, asmıştı onu...</p>

  <p>Arabaya bindi, at, ağır bir yürüyüşle yola koyuldu...</p>

  <p>Evler, tipiye çeviren karların gerisinde gözden siliniyor, kargaların kara çağrısı havaya dağılıyordu.</p>

  <p>Amalstad Noteri, en ufak bir güçlük çıkarmadan ona istediği parayı verdi... Clara, nihayet Sigrid'e ait kâğıtların bedelini ödeyeceği ve en kısa zamanda, yabancı bir memlekete, çekip gitmenin mümkün olabileceği düşüncesiyle, tarifsiz bir huzur duyuyordu.</p>

  <p>Gelirken, satış konusunda herhangi bir aksilikle karşılaşması ihtimali onu dehşete düşürmüştü ama, böyle bir şey olmamıştı.</p>

  <p>Ayrılacağı sırada:</p>

  <p>- Şatonun alıcıları onu, sanatoryum yapmak isteyen kimseler değil mi?... Diye sordu:</p>

  <p>- Bir istekli daha var...Dedi Noter: Christianborg'dan bana telefon eden biri... Fakat, ben, bunun bir şaka olduğunu sanıyorum... Çünkü; bu zat, daha sonra gelip benimle görüşeceğini söyledi ve ne sebeple bilmiyorum adını vermek istemedi...</p>

  <p>- Christianborg'tan!... Diye, mırıldandı Clara...</p>

  <p>&nbsp;</p>
</body>
</html>
