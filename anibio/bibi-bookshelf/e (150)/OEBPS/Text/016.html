<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ONİKİNCİ BÖLÜM ~YENİ KORKULAR~</title>
</head>

<body>
  <h1 class="h11"><a id="a30"></a>ONİKİNCİ BÖLÜM</h1>

  <h1 class="h11"><span class="t8">~YENİ KORKULAR~</span></h1>

  <p>Thorwald'ın cesedi, içi mağara gibi oyuk kayalığın altında bulunmuştu. Clara, yüzü tanınmayacak şekilde parçalanmış cesedin feci manzarasını görünce bayılacaktı az daha...</p>

  <p>Clara'yı yengeçlerin kemirdiği cesedin manzarasından çok ayaklarındaki, kocaman ayakkabılar dehşete düşürdü: Thorwald'ın, sağken, hemen her gün giydiği, kaba, kalın, yürüyüş ayakkabılarıydı bunlar, şüphe edilecek bir taraf kalmamıştı artık-, suyun altında tanınmaz hale gelen ceset, Thorwald'a aitti:</p>

  <p>Köyden gelen adamlar, bir örtüye alelacele sardıkları cesedin şatoya taşınmasında, Gumborg'a yardım ettiler...</p>

  <p>Clara, onları sendeleyerek takip ederken, yardıma gelen adamların yanlışlıkla Sigrid'in gizlendiği odaya girmeleri ihtimalini düşünüyor, soğukkanlılığını kaybeder gibi oluyordu.</p>

  <p>Şatoya gelir gelmez, Thorwald'ın cesedini, yukarı taşımamalarını salona bırakmaları istedi. Ve böylece, adamların, yukarı çıkarak yanlışlıkla Sigrid'in bulunabileceği bir odaya girmelerini engelledi, hemen yukarıya koşup, yatak odasındaki dolaptan büyük bir örtü alarak aşağı indi. Feci şekilde başı dönüyor, midesi bulanıyor, kusacağını hissediyordu.</p>

  <p>Thorwald'ın alelacele sarıldığı örtü açılırken öylesine heyecanlandı ki, dışarı çıkmak zorunda kaldı, kapının önüne gelince, eskisinden müthiş bir bulantıyla, midesi alt üstü oldu... Arkasından gelen Gumborg:</p>

  <p>- Vah vah!... Zavallı matmazel... Dedi: Bu işleri bize bırakın... Gelin benimle... Bir genç kız için hiç de iç açıcı bir manzara değil bu...</p>

  <p>Beraberce mutfağa geçtiler... Gumborg, ona bir bardak içki doldurdu. Gumborg dışarı çıkınca, Clara, onu takip etme gücünü bulamadı kendinde... Rahatsızlığı ve mide bulantısı öylesine şiddetlenmişti ki, Gumborg'un veya öbür adamlardan birinin, yukarı çıkıp Sigrid'in gizlendiği odaya girmeleri düşüncesi bile onu yerinden kıpırdatmadı sadece Sigrid'in, bulunduğu odanın kapısını içeriden kilitlenmiş olması düşüncesiyle avundu. Birden kusmaya başladı... Clara ancak, on-on beş dakika sonra kendini toparlayıp çıkabildi mutfaktan...</p>

  <p>Thorwald, Gumborg'un köyden getirtmiş olduğu kapaksız tabutları yerleştirilmiş olarak, salondaki büyük masanın üzerine konulmuştu.</p>

  <p>İşleri sona eren adamlarla beraber, Gumborg'un koluna yaslanarak, bahçeye çıkarken, yaşlı mezarcıya, geceyi şatoda geçirmesini rica etmek için, şiddetli bir istek duydu; yaklaşan geceyi bir ölü ile geçireceği düşüncesi, onu şimdiden perişan ediyor, şato, cehennemden farksız görünüyordu... Gumborg, ancak ertesi gün öğle sıralarında gelecek, tabutun kapağını da o zaman getirecekti...</p>

  <p>Oh!... Nasıl geçecekti bu korkunç gece... Nasıl?...</p>

  <p>Clara, kendisini canevinden yakalayan o müthiş, kahredici korkuya rağmen, Gumborg'a hiç bir şey söyleyemedi, buna cesaret edemedi...</p>

  <p>Ve, "gece" oldu...</p>

  <p>Geleneklere uyularak, önünde iki mum yakılan tabutta, Thorwald, örtülere sarılmış olarak, upuzun yatıyordu... Tabutun üstü açıktı, Gumborg çivileyecekti kapağını... Olağanüstü, garip bir sessizlik, şatoda bütün gece devam etti.</p>

  <p>Clara ile Sigrid, kapısını sıkı sıkıya örtüp, kilitledikleri odada, kımıldamaya, hatta nefes almaya bile cesaret edemiyorlardı: Ağır ağır ölüme sürükledikleri adamın, o gece yakınlarında bulunması, dehşet verici bir şeydi... Adını anmaktan bile çekmiyorlardı.</p>

  <p>Gece yarısı olmuştu ama ikisini de uyku tutmuyordu.</p>

  <p>Gece yarısından sonra, sabaha doğru, sinirlerini yatıştırmak için odada bir aşağı, bir yukarı gezinen Sigrid, bir ara, hayalet kedinin miyavlamasını duyar gibi oldu, müthiş bir korkuya kapıldı, titreyen eliyle tabancayı, kavrayıp koridora çıkarken:</p>

  <p>- Onu öldürmem lazım!.. Diye homurdandı: Bu gece yapacağım bu işi... Bir daha miyavlayamayacak lanet kedi,..</p>

  <p>- Gitme!... Ne olur!... Geri dön...Diye, Clara, arkasından yalvardı ama, Sigrid, koridora çıkmıştı bile...</p>

  <p>Clara'da, çaresiz, Sigrid'in peşinden gitti...</p>

  <p>- Benim eski odamda olduğunu sanıyorum... Sesi oradan geliyor... Diyordu, Sigrid: Getir lâmbayı, hesabını göreyim şu pis hayvanın...</p>

  <p>Kedi, odada yoktu. Onların geldiğini duyunca, kaçıp başka bir yere saklanmış olmalıydı. Sigrid'in, bakışlarıyla etrafı araştırdığı anda, Clara, birden, hafif bir çığlıkla, parmaklarını onun koluna geçirdi; gözleri dehşetle irileşmiş, taş kesilmişti sanki.</p>

  <p>- Hey!... Ne oluyorsun kuzum?... -Bak!...</p>

  <p>- Nereye bakayım?...</p>

  <p>- Şöminenin üstüne...</p>

  <p>Şöminenin üstünde, Clara'nın, Thorwald'i dehşete düşürmek için, çareler araştırdığı günlerde, Sigrid'in fotoğrafını alarak aynı yere boş olarak bıraktığı bambu ağacından yapılmış çerçeve duruyordu. Üstelik bomboş olması gereken çerçevenin içinde bir fotoğraf vardı:</p>

  <p>Thorwald'ın resmiydi bu...</p>

  <p>Kısa bir sessizlikten sonra, Sigrid:</p>

  <p>- Nerede duruyordu bu resim?...Diye sordu-. Yatak odasındaki küçük masanın üzerinde, değil mi?...</p>

  <p>- Galiba... Evet!...</p>

  <p>Clara'nın dehşetten ürperen sesi, bir fısıltı gibi, zayıftı...</p>

  <p>Her ikisi de taş kesilmişlerdi. Sigrid yutkunarak, bir şeyler söylemek istiyordu ama, bir türlü konuşamıyordu. Kendini ilk toparlayan Clara oldu :</p>

  <p>- Sigrid'in koluna yapışarak odamıza dönelim...Diye sızlandı Clara: Dayanamayacağım artık... Burada acayip şeyler dönüyor. Gömüldükten bir gün sonra, işler halledilmiş olsun, olmasın, Christianborg'a gidelim... Burada biraz daha kalırsam, çıldıracağım...</p>

  <p>Üç gün sonra, Christianborg'a doğru, yola çıktılar... Amalstad noteri, Clara'nın, oturmaya tahammül edemediğini söylediği şatonun satışı ve bütün öbür işlerle meşgul olacak, neticeyi de, Christianborg'daki adresine bildirecekti... Bütün köy sakinleri gibi, noter de, üst üste gelen felâketlerin, her gün biraz daha çökerttiği, solgun yüzlü, zavallı matmazel Clara'ya büyük bir merhamet duyuyor, onun yaşadığı kötü olayları unutmak için, uzaklara gitmesine hak veriyordu...</p>

  <p>Amalien'e kadar, Clara'nın bagajını, Gumborg taşıdı...</p>

  <p>Sigrid, "manto numarası" için, Amalien'e indiği zamanki çareye başvurmuş, şatonun bir köşesinde duran ve uzun zamandır kullanılmayan bisiklete atlayıp, yüzünü de bir tülle örterek akşam vakti yola çıkmıştı...</p>

  <p>Thorwald Egsten'in cenaze işi, normal şartlar altında olmuş, yalnız, Clara, bir iki defa hafif bir baygınlık geçirmişti...</p>

  <p>İki kardeş, Christianborg garı yakınlarındaki küçük kafeterya da buluştular. Sigrid, sabah treniyle geldiği için, Clara'yı bir süre beklemişti.</p>

  <p>Beraberce tenha bir köşeye geçip oturdular. Sigrid, Christianborg'da pek tanınmamasına rağmen, yine de yüzündeki tülü açmamıştı. Sigrid:</p>

  <p>- İşler yolunda gitti mi?... Bir aksilik olmadı ya?... Diye sordu:</p>

  <p>- Hiçbir aksilik olmadı...Dedi, Clara: Sen ne yaptın?... Yolda zorluk çektin mi?... Sigrid, başıyla, "hayır" anlamında hafif bir işaret yaptı:</p>

  <p>- Yol boyunca, Gumborg, bana Thorwald'dan bahsetti. Diye ekledi Clara: Bunak herifi en az on defa öldürmek geldi içimden...</p>

  <p>- Burada, daha rahat edeceğiz...Dedi, Sigrid: her şeyden önce, bana, yeni bir kimlik kâğıdı temin edecek adamları bulmamız gerekiyor... Gerisi kolay; parayı alır almaz, çeker gideriz yabancı bir memlekete...</p>

  <p>- Yola çıkmadan az önce, noteri gördüm...Dedi, Clara: Amalstad şatosu ve ormanlar için bir alıcı çıkmış... Bu iş halledilirse, satıştan sonra, elimize çok para geçecek... Şatoyu satın almak isteyenler, orayı sanatoryum olarak kullanmayı düşünüyorlarmış... İstenilen miktarı vermeye hazır olduklarını da söylemişler... Öyle sanıyorum ki, kısa bir zaman içinde yapılır satış muamelesi...</p>

  <p>- O, çok daha iyi olur!...Diye, mırıldandı, Sigrid...</p>

  <p>- Elbette...</p>

  <p>Kahvelerini içtikten sonra, çıktılar... Yağmur başlamış, karanlık bulutlar, Christianborg'un damlarına abanmıştı. Uzun bir süredir ayrı bulunduğu bu büyük taşra şehri, Clara'ya yabancı geliyordu.</p>

  <p>Onbeş, yirmi dakika yürüdükten sonra, Clara'nın, Amalstad'a gidinceye kadar kaldığı eski binaya geldiler. Clara'nın odası, kiralan ödendiği için, başkasına kiraya verilmemişti...</p>

  <p>Antre loştu. Sigrid, Clara'nın ev sahibiyle konuştuğu müddetçe, yüzünü mümkün mertebe gizlemeye çalışarak, gölgeli, kuytu bir köşeye çekilip, bekledi...</p>

  <p>- Beraberimde, bir arkadaşımı da getirdim, Madam Kronlein...Dedi Clara: Kendisi, bir müddet benimle kalacak... Onun için de, bir fark vereceğim tabii...</p>

  <p>Kadın, Clara'nın omuzları üzerinden Sigrid'e baktı... İhtiyar Madam Kronlein, Sigrid'i daha önce tanıdığı için, çok dikkatli davranmak gerekiyordu. Odalarına çıktılar... Eski yapılara has bir rutubet ve küf kokusu her yanı sarmıştı. Hemen soyunup, yattılar...</p>

  <p>Burada, Amalstad şatosunun çevresinde uğuldayan uğursuz rüzgârın uğultuları ve ondan daha beter olan, o korkunç sessizlik yoktu...</p>

  <p>Clara, gece yansı, Sigrid'in çığlığa benzer sesiyle, sıçrayarak uyandı, elektriği yaktı, Sigrid'i şiddetle sarsmaya başladı:</p>

  <p>- Resim... Diye sayıklıyordu Sigrid, yan uykulu bir halde: Thorwald'ın resmi!...</p>

  <p>- Uyan... Kendine gel diye, dürttü, Clara; dehşet içindeydi... Bir süredir adını anmadığı Thorwald Egsten'i ve bütün olup bitenleri, yeniden hatırlamıştı!...</p>

  <p>Gördüğü kâbusla uykudan uyanan Sigrid, biraz yatıştıktan sonra tekrar yattılar... Yattıktan bir süre sonra, kapı vuruldu... Üç defa...</p>

  <p>Üç kısa, hafif vuruş... Fosforlu saat, üç'ü gösteriyordu... Sigrid, ürpertiler içinde, kısık bir sesle:</p>

  <p>- Kim o?... Kim var orada?... Diye, korkulu bir sesle sordu... Hiçbir cevap gelmedi.</p>

  <p>Sigrid'e sokulan Clara:</p>

  <p>- Gerçekten kapı vuruldu mu?...Diye mırıldandı: Bize öyle gelmiş olmasın?...</p>

  <p>- Kim var orada?... Diye tekrar seslendi Sigrid.</p>

  <p>- Belki de; odasını şaşıran biridir...Diye kekeledi Clara: Bir, ziyaretçi...</p>

  <p>- Sabahın üçünde!...</p>

  <p>- Burada... Bu binada... Herkesle düşüp kalkan kızlar da var... Belki, onlardan birini ziyarete gelen ve kapıyı şaşıran bir adamdır...</p>

  <p>Clara'nın sesi boğuktu... Titriyordu. Kapıyı açıp bakmaya cesaret edemediler.</p>

  <p>Sabahleyin, kapılarının altından bir mektup atıldı... Mektup, Christianborg mezarlığı müdürlüğünden geliyordu ve Sigrid, mektuba göz gezdirince, birden ürperdi: Gelen mektup; kendi mezarının ödenmesi gereken bazı masraflarıyla ilgiliydi, altındaki notta da, mezarda meydana gelen çöküntü sebebiyle içeri su sızdığı ve onarılması gerektiği belirtiliyordu...</p>

  <p>Sigrid, mektubu Clara'ya uzatırken, zoraki bir gülüşle:</p>

  <p>- Gidip görmek istiyorum...Dedi: Üzerinde, kendi adı yazılı bir mezarı görmek, dünyada pek az kimseye nasip olmuştur... Bu fırsatı kaçırmak istemem...</p>

  <p>- Vazgeç rica ederim...Diye sızlandı Clara: Yapılması gereken çok daha önemli şeyler var... Hem... Ne kadar gizlemeye çalışırsan çalış, boşuna, en az benim kadar rahatsız ve bitkinsin!...</p>

  <p>Clara, onu takip eden iki gün zarfında, Sigrid'e sahte bir kimlik ve diğer önemli evrakları sağlamanın çarelerini araştırmakla geçirdi. Bu, hiç de kolay bir iş değildi ama, bulundukları binada, şüpheli, karanlık işlerle uğraşan kimseler de barınıyordu ve Clara, bir yolunu bulup onlardan biriyle dost oldu, bir takım yalanlar uydurdu, adamı ikna etti, beraberce, şehir dışındaki kenar mahallelerin birinde, bu çeşit işlerle meşgul olan kimselerin yönettiği bir büroya gittiler...</p>

  <p>Geri döndüğü zaman:</p>

  <p>- Öyle sanıyorum ki, bu iş olacak!... Dedi, Clara: Senin, eskiden kalma vesikalık resimler, yetecek bu iş için. Yalnız, bize çok pahalıya malolacak ve parayı peşin yermeden, kâğıtları alamayacağız... Bu sebeple, şatoyu bir an evvel satmamız lâzım!...</p>

  <p>Clara, Sigrid'in, kendisini dikkatle dinlemediğini fark etmişti... Sigrid, elinde tuttuğu zarfı uzatırken:</p>

  <p>- Yine mezarlıktan çağırıyorlar... Dedi, soluk halsiz bir gülüşle: Sen gittikten sona, kapının altından attılar... Anladığıma göre, mezarlığın sınırlarını değiştirecek, bu arada, bazı mezarları, bir başka bölgeye nakledeceklermiş... Benimki de, bunların arasında...</p>

  <p>- İyi... Ben gidip bakarım...</p>

  <p>- Ben de seninle geleceğim!...</p>

  <p>- Oh!... Bazen, gerçekten sıkıcı oluyorsun Sigrid!...</p>

  <p>- Söyledim ya; adımı, bir mezar taşı üzerinde, yaldızlı harflerle kazılı görmek, hayli eğlenceli olacak benim için... Hem, bu odada, bir esir gibi yaşamaktan usandım artık...</p>

  <p>Mezar bekçisine ait kulübede, kimse yoktu. Clara, kulübenin kapısına bir kaç kere vurdu ama, cevap veren olmadı. Mektupta, ölenlerin yakınlarından, birilerinin gelip, nakledilecek mezarlarla ilgilenmeleri bildiriliyordu. İleride, mezar bekçisine rastlayacaklarını umarak, yürüdüler; yol, bomboştu. Kimseye rastlamadılar. Mezarlık boyunca ilerlediler; kimseler yoktu!...</p>

  <p>- Dönelim...Dedi. Clara; kendini hiç de iyi hissetmiyordu, Sigrid'in koluna tutunmak istedi ama, o, içerilere doğru yürümeye başlamıştı bile... Bir kaç adım attıktan sonra döndü, garip, donuk bir gülüşle:</p>

  <p>- Niçin, gidip mezarımı görmek istemiyor musun?... Diye konuştu: Ne çıkar bundan?... Clara, içini çekti ve tek lâf etmeden, Sigrid'in peşinden yürümeye koyuldu...</p>

  <p>Bu boş mezarlık, ikisini de garip bir şekilde heyecanlandırıyordu: Şehir gürültüsü duyulmuyordu buradan... Kelimenin tam manasıyla, "ölü bir sessizlik" kuşatmıştı etraflarını...</p>

  <p>- Belki yetkili birine rastlarız... Dedi Sigrid: Ve, bu garip çağrının sebebini sorarız...</p>

  <p>Sessizlik içinde, bir kaç adım yürüdüler...</p>

  <p>- Çok "garip... "</p>

  <p>Clara'nın sesi, hafifçe titriyordu...</p>

  <p>Kaçamak bakışlarla birbirlerini süzdüler... Sigrid, dişlerinin arasından mırıldandı:</p>

  <p>- Mektup gönderip, çağırdıkları halde, hiç kimsenin bizi karşılamamasını, ve bizden başka kimsenin bulunmamasını biraz garip bulmuyor musun?...</p>

  <p>- Belki... Sen ne düşünüyorsun?...</p>

  <p>- Hiç... Hiçbir şey...</p>

  <p>İkisi de, konuşmak istemiyor, konuşmaktan çekiniyor gibiydi... Mezar taşlarının arasından uzanan dar yolda, sessiz sedasız ilerlediler... Sigrid, önde gidiyordu ve ilk önce, o gördü:</p>

  <p>Taşında, yaldızlı harflerle adı yazılı mezarın üzerinde, çiçekler vardı... Kocaman bir demet, taze krizantem!. Sigrid, olduğu yerde donakaldı... Sesi, boğuluyormuşçasına, hırıltılıydı:</p>

  <p>- Bu ne, bu?...</p>

  <p>- Ne?... Diye sordu Clara... O da çiçekleri gördü.</p>

  <p>Mezarın, iki metre kadar yakınına gelip taş kesilmiş gibi kalakaldılar...</p>

  <p>Bu krizantem demeti, onlar için, dehşet verici bir anlam taşımaktaydı sanki...</p>

  <p>Sendeleyerek, birbirlerine tutunarak ilerlediler... Şimdi iyice yakma gelmişlerdi. Sigrid, kısa, boğuk bir çığlık attı: Krizantem demetinin ortasında, Thorwald Egsten'in kartviziti vardı ve üzerinde şunlar yazılıydı: Sevgili Karım Sigrid'e. Thorwald'ın el yazısıydı bu... Odalarına dönmüşlerdi,</p>

  <p>Sigrid, heyecan dolu, sıkıntılı günlerinde edindiği alışkanlıkla, odada, bir aşağı, bir yukarı gidip geliyor arada bir pencereye yaklaşıyor, dışarı bakıyordu.. Clara, yatağın üzerine oturmuştu, parmaklarının arasında, kendi kendine yanıp tükenen bir sigara vardı...</p>

  <p>- Ölümünden evvel, Christianborg'taki çiçekçilerden birine, krizantemlerin mezara bırakılması için, bu kartı yazıp göndermiş olamaz mı?... Böyle bir şey yapmadığına emin misin?...</p>

  <p>- Bunu düşünmek bile gülünç... Seni öldürdükten sonra, tutup bir de çiçek mi gönderecekti!... Hem, krizantemler, taptazeydi; dün bırakılmış olduğu besbelli... O davetiyenin ne maksatla gönderildiği de anlaşıyor şimdi; krizantemlerle, kartviziti görelim diye... Maksat, bu...</p>

  <p>Sigrid, Pencerenin önüne gelmişti, perdelerin aralığından yarı karanlık sokağa bakıyordu, birden sıçradı. Ses çıkarmadan, heyecanlı bir şekilde Clara'ya işaret ederek yanına çağırdı:</p>

  <p>- Sokakta biri var...</p>

  <p>Sokakta biri vardı, yağmurun altında yapayalnız, karşı kaldırımda duruyordu, koyu gri paltosu, kaşlarına indirdiği şapkasıyla siluet halinde, kıpırtısızdı.</p>

  <p>Bir kaç dakika orada kaldı, sonra, ağır ağır sokağın bitimine doğru yürüdü, Sigrid'le, Clara, gözden kayboluncaya kadar, bakışlarıyla onu takip ettiler.</p>

  <p>- Önemli değil... Diye mırıldandı Clara: Herhalde, randevusu olan biri... Odaya, yeniden sessizlik çöktü.</p>

  <p>Üst katta, küçük bir çocuğun ağladığı duyuluyordu.</p>

  <p>- Ölmedi o... Dedi Clara: Bu, akıl almaz birşey gibi görünüyor ama, ölmedi o... Bizim kullandığımız hileyi, şimdi de o, bize karşı kullanıyor; bizi korkutarak, dehşete düşürerek öldürmek istiyor, bizim silâhımızla, bizi vurmaya çalışıyor...</p>

  <p>Sigrid, dudaklarını kanatırcasına ısırıyordu:</p>

  <p>- Fakat... Cesedini gördün!...</p>

  <p>- Bulunan ceset tanınmayacak haldeydi.</p>

  <p>Ayakta duruyor, parmakları arasındaki mendili, didik didik etmek istercesine, hırsla çekiştiriyordu.</p>

  <p>- Kartvizitteki yazı, onun el yazısıydı... Diye, devam etti: Hayaletler, hortlaklar, yazı yazmazlar Sigrid... Hayaletler davetiye göndermez...</p>

  <p>- Ya, Amigo'ya benzeyen kedi?... Diye sordu Sigrid. Onu, getirip, şatoya bırakan da, bir hayalet değil!...</p>

  <p>Sigrid'in alnında, ter taneleri birikmişti... Clara'nın elleri buz gibiydi, her tarafı derin bir sessizlik kaplamıştı; gece, yaklaşıyordu</p>

  <p>-Yatalım...Dedi, Sigrid: Çıldıracağım neredeyse...</p>

  <p>Karanlıkta uyuyamıyorlardı. Clara ışığı yakmak istedi. Sigrid engel oldu. Bir ara, odalarının penceresi kısa bir süre aydınlandı, Sigrid, bunun, elektrik feneriyle verilen bir işaret olduğunu sandı; onları korkutmak, dehşete düşürmek için, "O"nun şeytanca hilelerinden biriydi bu...</p>

  <p>Veya, "O", ölmüştü ve ruhların geri döndükleri, intikam almak için geceyi bekledikleri, doğruydu.</p>

  <p>Ya da, "O", ölmemişti. Bu takdirde, etraflarında dolaşan ve onları gözetleyen amansız bir düşmanla karşı karşıya idiler...</p>

  <p>En küçük bir gürültü, birinin konuşması, bir kapının açılması veya kapanması, sessizlik; bütün bunlar, ikisini de dehşete düşüren bir tehlikenin işaretleriydi... Gece yarısı olmuş, hâlâ uyuyamamışlardı. Sigrid'in ısrarı üzerine ağır eşyaları, kapıya dayadılar.</p>

  <p>Fakat, eğer bu bir hayalet ise, bütün bunlar, neye yarardı?... Hayaletler, hortlaklar, ruhlar engel tanımazlardı ki...</p>

  <p>- Bu, bir hayalet değil. Dedi Clara: Yaşıyor o... Buralarda bir yerde... Çok yakınlarımızda hem de... Mağlûp olduk Sigrid...</p>

  <p>- Fakat, nasıl?... Mümkün mü bu? Nasıl olabilir böyle birşey?...</p>

  <p>- Bilmiyorum... Saat, üç.</p>

  <p>Sigara içiyorlar. Sigaralarının kırmızı ateşi, koyu karanlıkta kısa aralıklarla, endişeli gözlerini aydınlatıyor. Saat, dört.</p>

  <p>Sabah olmayacak mı?... Evet... gerçekten de, hiç sabah olmayacak sanki... Clara, kısık bir sesle fısıldıyor:</p>

  <p>- Belki de, anladı... Herşeyi öğrendi...</p>

  <p>- Geçen gece, kapıya vuran o muydu dersin?... Birbirlerine sokulmuşlardı.</p>

  <p>Her an sıçrayıp kalkıverecekmiş gibi tetikteydiler... Sigrid, bir kelimeye dikkat kesildi: "yardımcısı..."</p>

  <p>- Ne dedin?... Diye sordu:</p>

  <p>- Ona yardım eden biri, bir yardımcısı olmalı, diyorum... Gumborg... Pelerinini, Gumborg getirdi. Cesedi, Gumborg buldu...</p>

  <p>Tekrar sessizlik...</p>

  <p>Karanlık gibi, kahredici bir sessizlik...</p>

  <p>- Bizi öldürecek mi acaba?... Diye sordu, Sigrid... Cevap alamadı.</p>

  <p>&nbsp;</p>
</body>
</html>
