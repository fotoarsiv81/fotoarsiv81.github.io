<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BEŞİNCİ BÖLÜM ~KORKULU ANLAR~</title>
</head>

<body>
  <h1 class="h11"><a id="a23"></a>BEŞİNCİ BÖLÜM</h1>

  <h1 class="h11"><span class="t8">~KORKULU ANLAR~</span></h1>

  <p>Sigrid'in ölümünün üzerinden iki gün geçmişti:</p>

  <p>Karalar giyinen Thorwald'la, Clara, tabutun hemen arkasında duruyorlardı. Rahip ve yardımcıları da tabutun önünde durmuş, dua etmekteydiler.</p>

  <p>Doğu rüzgârı iki günden beri dinmiş, ardından sağanak bir yağmur başlamıştı... Gökyüzü, kapalı, basık, kasvetliydi. Sisler sahil boyunca uzanıyor, kayalara vuran dalgaların uğultusu; boğuk boğuk aksediyordu.</p>

  <p>Tabutu, şatonun holündeki geniş masanın üzerine koydular...</p>

  <p>Ölüm haberini duyup şatoya gelen ziyaretçilerin, başsağlığı dilekleri, vadiden gelen; çan sesleri duyuluncaya kadar devam etti...</p>

  <p>Thorwald Egsten, ellerini sıktığı kimseleri görmüyor gibiydi; teselli için söylenen sözlere, rastgele teşekkür ediyordu.</p>

  <p>Ve herkes, gözlerindeki kızarıklığın ağlamaktan ileri geldiğini sanıyordu. Oysa; asıl sebep, uykusuzluktu. Thorwald; uzun zamandır doğru dürüst uyku uyumamıştı... Amalstad'ın ileri gelenleri, önünde eğiliyor, alışılmış, basmakalıp sözlerle, teselli cümleleri mırıldanıyorlardı:</p>

  <p>- Ah!... Ne büyük bir felâket Thorwald Egsten...</p>

  <p>- Bu; sizin için gerçek bir facia, Thorwald... Veya:</p>

  <p>- Şu anda cennettedir zavallı...</p>

  <p>- Çok ıstırap çekti değil mi?...</p>

  <p>- Tanrı; onu çağırmakla; sevdiğini ispat etti... Yahut:</p>

  <p>- Cesur olmanız lazım; Egsten...</p>

  <p>- Kendinizi kapıp koyvermeyin Thorwald...</p>

  <p>Ve, Thorwald, bu basmakalıp sözleri dinlerken; zaman zaman, kahkahalarla gülmek, ya da; çığlık çığlığa haykırmak isteğini duyuyordu: Ey Ulu Tanrım!... Gerçeği bilselerdi!...</p>

  <p>Thorwald, bazı anlar, tepeden tırnağa; bütün vücudunu donduran müthiş bir paniğe kapılıp; yorgun bezgin yüzüne, ateşten harflerle yazılı gerçeği, herkesin okuyacağını sandı.</p>

  <p>Ve, nihayet, hepsi bitti.</p>

  <p>Son ziyaretçi de gittikten sonra, Thorwald bir an öylece hareketsiz kaldı, sonra da, kendisini bekleyen mezarcı Gumborg'un yanına yaklaştı:</p>

  <p>- Ben, her şeyle meşgul oldum Thorwald Egsten... Dedi, Gumborg: Belediye Başkanı, nakil iznini imzaladı. Cenazeyi, yarın öğleden sonra kaldırabilirsiniz...</p>

  <p>- Teşekkür ederim Gumborg... Bütün bunlarla meşgul olduğunuz için, size teşekkür borçluyum... Yalnız ben değil, baldızım da... İkimiz de bu işlerle uğraşma gücünü bulamayacaktık...</p>

  <p>- Gayet iyi anlıyorum... Zavallı kadının, uzun zamandan beri hastalıkla pençeleşmesine rağmen, bu yine de sizler için çok büyük bir darbe oldu...</p>

  <p>- Son zamanlarda, hastalığı çok ilerlemişti... Dedi, Thorwald</p>

  <p>Thorwald'ın yüzü solgundu ve sinirli anlarında musallat olan tik sebebiyle, durmadan, sağ omzunu oynatıyordu... Gumborg, ona cenazenin nakil izniyle ilgili kâğıtları verirken, gökyüzüne bakmaya cesaret edemiyormuş gibi, gözlerini evraktan ayıramadı...</p>

  <p>- Evet... İşte böyle... Dedi, mezarcı: Eşiniz, Amalstad'da gömülmeyi istemedi demek?... Hâlbuki, buraları severdi...</p>

  <p>- Ondan değil!... Diye kekeledi Thorwald: Fakat biliyorsunuz ki, bütün ailesi, Christianborg'da gömülü... Ben de, düşündüm ki... Orası, daha uygun olacak.. Anlıyorsunuz ne demek istediğimi, değil mi?.. Yani, demek istiyorum ki... Oraya gömülmesini... Kız kardeşi istedi...</p>

  <p>- Anlıyorum... Dedi, yaşlı adam: bu gibi hallerde, insanın içinden nasıl geliyorsa, öyle hareket etmeli Thorwald Egsten... İnsanın ruhu, ancak böyle sükûnet ve teselli bulur... Eh, Allahaısmarladık. Yarın öğleden sonra Amalien trenine kadar size refakat etmek üzere, yine geleceğim...</p>

  <p>Thorwald, topallayarak uzaklaşan mezarcıyı, bir müddet bakışlarıyla takip ettikten sonra, içeri girdi, kapıyı dikkatle kapadı, dalgın dalgın rastgele yürüdü, birden tabutla burun buruna gelince, ürpertiler içinde oradan ayrılıp, mutfağa doğruldu; Clara'yı bulacağını umuyordu...</p>

  <p>Fakat, Clara, mutfakta değildi...</p>

  <p>Yalnız kalmanın verdiği dehşetle, Thorwald, yukarı kata koşmak, oradan bir an önce uzaklaşmak isteğiyle, hızla mutfaktan çıktı...</p>

  <p>Ama, yukarı çıkabilmek için, tekrar tabutun önünden geçmesi gerekiyordu ve, buna cesareti yoktu:</p>

  <p>- Clara!... Diye seslendi...</p>

  <p>Thorwald'ın titrek sesi, şatonun koridorlarında yankılandı... Cevap yoktu...</p>

  <p>- Clara!... Diye seslendi tekrar... Yine cevap yok...</p>

  <p>Thorwald, geri dönüp mutfağa doğruldu, girdi, dip tarafa yürüdü, kendini meşgul etmek için, dolabı açtı, yiyecek bir şeyler aramaya koyuldu... Birden, duyduğu sesin dehşetiyle, olduğu yerde kalakaldı. Geri geleceğim, geri geleceğim, geri geleceğim... Kim söylemişti bunu?...</p>

  <p>Thorwald, dehşetle geriye dönüp baktı: Mutfak kapısı kapalıydı. Kimseler yoktu etrafta... Haydi canım!... Budalaca bir şeydi bu!...</p>

  <p>Bu sözleri, Sigrid söylemişti ölmeden önce... Ölen birinin sözleri, hele tehditkâr bir anlam taşıyorsa, böyle ulu orta insanı heyecanlandırırdı elbet!... Hay aksi şeytan!... Fakat, Clara neredeydi?..</p>

  <p>Bu feci yalnızlık, bu ürkütücü sessizlik, yağmurun bitip tükenmek bilmeyen, sinir bozucu sesi, kanını donduruyordu.</p>

  <p>- Clara!...</p>

  <p>Thorwald, bu sefer, boğuk, adeta ulur gibi bir sesle haykırmıştı... Sesinden kendi de ürkerek, hızla hole kadar ilerledi...</p>

  <p>- Ah!... Nihayet gelebildin... Neredeydin?... Clara, merdiveni ağır ağır iniyordu.</p>

  <p>- Elbise değiştiriyordum... Dedi: Görüyorsun...</p>

  <p>Ona, niçin "Sen..." Diye hitap ediyor, onunla niçin sen'li - ben'li konuşuyordu böyle!... Clara'nın konuşma tarzı, ona garip bir sıkıntı veriyor, rahatsız ediyordu... Tabut, orada, burunlarının dibindeydi... Cenaze, şatodan ayrılmamıştı henüz...</p>

  <p>Tek söz etmeden mutfağa doğruldu, Clara onu takip etti...</p>

  <p>Clara, ekmekle jambonunu yerken, Thorwald, ateşin önünde oturmuş, sigarasını sinirli sinirli tüttürüyordu:</p>

  <p>- Fakat, neden?... Niçin?...Diye homurdandı Thorwald:</p>

  <p>Ne diye şeytanın aklına uydun da, onun, Christianborg'daki aile mezarlığına gömülmesini istedin?... Şimdi, her şey bitmiş olacaktı!... Oysa, şatonun içindeki bu tabutla, bir gün daha beklemek lazım!...</p>

  <p>- Haydi, haydi... Telaşlanma... Sakin ol! Dedi Clara: Bu işin halledilmesi, iki, bilemedin, en çok, üç saatten fazla sürmez!... Gumborg, tam zamanında gelecektir... Onun, Christianborg'a gömülmesinin çok daha iyi olacağını, sen</p>

  <p>de biliyorsun... Hem, o, her zaman orada gömülmeyi isterdi Bu bakımdan, onun hesabına iyi bir iş yaptık gibime</p>

  <p>geliyor!... Ne dersin?...</p>

  <p>Clara'nın son sözlerinde, hafif bir küstahlık seziliyordu. Thorwald, cevap vermedi.</p>

  <p>- Sonra... Diye, endişeli, yavaş sesle devam etti Clara:</p>

  <p>Ben... Ben, onun buradan uzakta olmasını istiyorum... Sen, istemiyor musun?...</p>

  <p>Thorwald, bir an, kımıldamaksızın öylece durduktan sonra. "Evet... " Mânâsında başını eğdi. Sigarası sönmüştü, yenisini yaktı, bunu uzun bir sessizlik takip etti...</p>

  <p>- Clara!...</p>

  <p>- Ne var?...</p>

  <p>- Burada yalnız kalmak istemiyorum... Niçin seninle Christianborg'a gitmemi istemiyorsun?.. Normali bu değil mi?... Eşimin cenazesini, mezarına kadar takip etmeyişimi garip karşılamazlar mı?...</p>

  <p>- Benimle gelmeni isterim elbet... Ama, seni düşündüğüm için söyledim bunu!... Bir süreden beri, öyle perişan bir haldesin ki... Tabuta gözlerin ilişince, adeta taş kesiliyorsun... Bakışların bile değişiyor... Morarıyorsun...</p>

  <p>- Doğru... Doğru ama, ne yapmamı istiyorsun?... Clara:</p>

  <p>- Bu konuyu değiştirmeni!... Diye, Thorwald'ın sözünü kesti... Kısa bir sessizlikten sonra da:</p>

  <p>- Eğer, bu yolculuğa katılmayışının garip karşılanacağını sanıyorsan... Diye devam etti: O vakit, hastalanmayı göze almalısın... Senin, bütün bunlara dayanabileceğini, hiç sanmıyorum...</p>

  <p>Thorwald, kararsız:</p>

  <p>- Her şeyin bir an önce bitmesini istiyorum...Dedi.</p>

  <p>- Sırası gelince, hepsi bitecek... Yaramaz, huysuz bir çocuk gibisin Thorwald!...</p>

  <p>Thorwald, başını önüne eğdi ve sessiz sedasız kalakaldı... Clara, mutfakta, bir aşağı, bir yukarı geziniyor, fakat başını çevirip, ona bakmıyordu... Bir kaç dakika geçti...</p>

  <p>- Clara!...</p>

  <p>Clara tam karşısında durdu:</p>

  <p>- Evet?...</p>

  <p>- Geçen gece, hiç bir şey işitmedin mi?...</p>

  <p>- Neyi?... Hangi gece?...</p>

  <p>- Gumborg'un, onu, tabutuna koymak için geldiği günün gecesi!...</p>

  <p>- Hayır. Hiç bir şey işitmedim...</p>

  <p>- Bana, öyle geldi ki... Thorwald, sustu.</p>

  <p>Gözleri, yarı açık kapıya dikiliydi... Clara, sinirli, endişeli, korkulu bir sesle:</p>

  <p>- Konuş!... Dedi: Devam et...</p>

  <p>- Bana öyle geldi ki... Odasında, bazı gürültüler duydum...</p>

  <p>Kuşkulu, kararsız bakışları, Clara'nınkilerle karşılaştı. Clara, kayıtsızca omuzlarını silkti:</p>

  <p>- Herhalde, kediydi. Belki birşey devirmiştir.</p>

  <p>- Evet şüphesiz... Dedi, Thorwald: Şüphesiz!... Clara, boğuk boğuk güldü:</p>

  <p>- Dinle Thorwald, bir daha böyle çocukluk yapma, tamam mı?</p>

  <p>- Geri geleceğim... Demişti: Geri geleceğim... Clara, ellerini onun omuzlarına yaslarken:</p>

  <p>- Sus!.. Diye, inler gibi konuştu: Yalvarırım sus Thorwald... Clara da yarı açık kapıya bakıyordu şimdi...</p>

  <p>Son anda, Thorwald, iki "korku"dan birini tercih etmek; şatoda yalnız kalmakla, Sigrid'in tabutunu mezara kadar takip etmek arasında karar vermek zorunda kaldı ve kendi açısından, korkuların en hafifini seçti; Christianborg'a gidecekti...</p>

  <p>Fakat, işler, umduğu gibi cereyan etmedi ve her şey, onun bu isteğini engelledi: Gumborg, arabasıyla şatoya geldiği zaman, Thorwald bir çeşit, sinir krizi geçiriyor, midesine giren kramplardan kurtulmak için kıvranıyordu. Sonunda, ister istemez, Clara'nın yalnız gitmesine razı oldu ve tabutu arabaya taşıyan mezarcıya yardım ettikten sonra, süratle odasına çıktı. Vücudunu ter kaplamıştı. Bununla beraber, ölünün şatodan uzaklaştırıldığını düşündükçe, ferahlıyordu. Uzaklaşan arabanın sesine kulak kabarttı ve sessizlik, yeniden çevresini kuşatınca uyumak için, bir kaç hap aldı; sinirleri yatışınca midesindeki sancılar da hafiflemişti. Az sonra kendini biraz daha rahat hissetti. Eskiye ait hiç bir şeyi düşünmemek için, büyük bir güç sarf ediyordu. Uykuya dalacağı sırada, dünya ona bir anda renkli, sevimli göründü, Clara'nın, Christianborg'dan döneceği o tatlı dakikayı hayal etti; gelecekteki beraberliklerini şimdiden tasarlamıştı bile... Dedikodulara yol açmamak için, bir kaç hafta daha şatoda kalacaklar, sonra da, mutluluklarını yudum yudum tadabilmek için, büyük bir şehre gideceklerdi... Bunları düşünürken uyuyakalmıştı.</p>

  <p>Ve, Thorwald, birden uyandı.</p>

  <p>Ne zaman gece olmuştu?... Bu kadar çok mu uyumuştu?... Etraf, zifiri bir karanlığa gömülüydü.. Doğruldu, heyecandan titreyen elleriyle, lâmbayı yakmak için, kibrit aradı, bulamadı.</p>

  <p>Kalktı, pencereye koştu, denizi göremedi. Her şey önüne kalın bir perde gibi gerilen yağmurun gerisinde kalmıştı...</p>

  <p>El yordamıyla kapıya doğruldu, koridora çıktı. Kibriti nereye koyduğunu hatırlamaya çalışıyor, bütün şatoyu bu koyu karanlıkta dolaşmak düşüncesi ona dehşet veriyordu.</p>

  <p>Daha fazla ilerlemeye cesaret edemeyerek, bir an, olduğu yerde kalakaldı; bütün vücudu ürperiyor, dayanılmaz, tarifsiz bir sıkıntı, çelikten bir pençe gibi boğazını sıkıyordu...</p>

  <p>Aniden sıçradı...</p>

  <p>Aşağıda, koridorun sonunda, bir şey kımıldamıştı... Evet... Buna emindi; geceliğe benzeyen beyaz bir şeyin; karanlıkta belirip-kaybolduğunu gördüğüne emindi...</p>

  <p>Bütün gücüyle, soğukkanlı olmaya, kendini toparlamaya gayret etti: Yok canım!... Gülünç bir şeydi bu, insan, böylesine koyu bir karanlığa bakınca, gözlerinin önünden beyaz şekillerin geçtiğini görür gibi olurdu... Basit bir göz aldanmasıydı alt tarafı!...</p>

  <p>İlerledi...</p>

  <p>Terliklerinin, bu derin sessizlikte, böylesine berbat bir gürültü çıkaracağını hesaba katmamıştı hiç... Her adım atışında kar, üzerinde yürüyormuş gibi bir çatırtı yayılıyordu etrafa... Durdu.</p>

  <p>Neredeydi kibritler?... Mutfakta... Evet, mutfakta.</p>

  <p>Ve... Mutfağa gidebilmek için, merdivenleri inmek holü geçmek gerekiyordu</p>

  <p>Merdiven başına gelince tabutun hâlâ orada, bırakıldığı yerde durduğu düşüncesine kapıldı, dehşet içinde, çekine çekine eğilip baktı, aşağısı da, derin, sessiz bir karanlığa gömülüydü...</p>

  <p>Haydi canım!... Olacak şey miydi bu!... Görmüştü... Gumborg'un onu götürdüğünü gözleriyle görmüştü, arabaya taşırken, Gumborg'a yardım bile etmişti!... Tabutun, hâlâ orada bulunmasına imkân var mıydı?...</p>

  <p>Ve, Thorwald, böyle düşünmesine rağmen, aşağı inmeye cesaret edemiyordu....</p>

  <p>Belki de, uyku haplarının tesiriydi buna sebep... Üç tane almamalıydı... Zaten, ne zaman o uyku haplarını alsa, kafasının içi karmakarışık oluyor, bütün düşünceleri korkulu rüyadan farksız hale geliyor, her şeyden ürküyor, çekiniyordu böyle... Bunda, haftalardan beri devam eden sinir bozucu, olayların da tesiri vardı elbet.</p>

  <p>Clara'yı düşünmek ona, tatlı bir heyecan veriyor, duyduğu korkunun hiç değilse yarıdan çoğunu silip yok, ediyordu.</p>

  <p>Sonunda tüm cesaretini toplayıp aşağı indi.</p>

  <p>Hol, bomboştu... Üzerine bastığı bir çiçeğin hışırtısı, onu yeniden ürpertti; tabuttan düşmüş olmalıydı bu çiçek... Ellerini öne doğru uzatarak, mutfağa doğruldu; ilerledi ve, kibritleri bulabildi nihayet... Lâmbayı yaktığı sırada da, az önceki o müthiş sıkıntıyı, yeniden, tüm şiddetiyle hissetti... Birden, aklına kedisi geldi.</p>

  <p>- Amigo... Diye, seslendi. Kedi, mutfakta yoktu... Thorwald, sesini yükseltti:</p>

  <p>- Amigo!...</p>

  <p>Hay aksi şeytan... Ne olmuştu bu hayvana?...</p>

  <p>Thorwald Egsten, lâmbayı aldı ve hole uzanan koridoru yürümeye başladı...</p>

  <p>- Amigo!...</p>

  <p>Sesi, kötü bir şekilde titriyordu...</p>

  <p>Ağır adımlarla yukardaki kata çıktı... Hafif bir açlık hissediyordu ama, tek başına aşağıda kalmaya ve mutfakta sabahlamaya hiç de niyeti yoktu.</p>

  <p>Odasına girer girmez kapısını kapattı ve yatağına doğru ilerledi, bir kaç saniye sonra da, alışılmış bir hareketle, farkında olmadan kapıyı kilitleyip kilitlemediğini düşündü...</p>

  <p>Büyük bir değer ve önem taşımayan küçük, basit davranışlar vardır ki, zamanla bunları, insanın başına dert açabilir...</p>

  <p>Thorwald, merakını yenmek için kapıya yaklaştı, fakat, parmaklan anahtara dokunduğu sırada, olduğu yerde donakaldı: Koridorda, gürültü vardı... Thorwald Egsten, dinledi:</p>

  <p>- Geri geleceğim. Çeri geleceğim. Geri geleceğim. Thorwald, bu sözlerin, beyninin içinde yankılandığını biliyordu...</p>

  <p>Hayaletlere, hortlaklara inanan yaşlı kadınlar gibi, boş yere heyecanlanacak mıydı?... Petrol lâmbasını sıkıca kavradı, sert bir hareketle kapıyı açtı ve koridora çıktı: Koridor, bomboş uzanıyordu... Koridor bomboştu ama, şatonun bir köşesinden birtakım gürültülerin geldiği de, bir gerçekti... Egsten, elini kalbinin üstüne dayadı, derin derin nefes aldı ve: "Kedi... " Diye düşündü; "Kedi olacak bu!... " Tekrar seslendi... Fakat, kediyi çağıran sesi, etrafta öylesine ürkütücü bir titreyişle yankılandı ki, Thorwald, bir daha seslenmeye cesaret edemedi. O gürültüyü hâlâ duyuyordu... Koridorun sonundaki odadan geliyordu bu gürültü... Sigrid'in odasından. Olduğu yerde, elindeki lâmbayı mümkün mertebe yukarı kaldıran Thorwald, dikkatle baktı; kapı, aralıktı. Kapıyı, kendisi mi aralık bırakmıştı acaba?... Yoksa, Clara mı?...</p>

  <p>Karısının ölümünü takip eden saatlerde Thorwald devamlı olarak sağa sola koşup durmuştu. Fakat, cesedi, aşağı salona indirdikleri zaman, kapı kapalıydı... Thorwald, emindi bundan. Kapının kilitlendiğini, adı gibi biliyordu.</p>

  <p>Acaba yolculuk sırasında giymek için, bir manto, veya başka bir şey almak için, Clara mı girmişti odaya?... Aceleyle çıkarken de kapıyı kapamayı unutmuş olabilirdi. Bilmiyordu...</p>

  <p>Terliklerinin gıcırtısı, koridorda yankılandı:</p>

  <p>- Amigo!...</p>

  <p>Kedi, ağır bir yürüyüşle, ölünün odasından çıkıyordu... Thorwald, sinirli bir kahkahadan sonra, ilerledi, ışıktan kamaşan gözlerini kısarak yaklaşan kediyi sol koluna aldı, Amigo tatlı tatlı mırıldanıyordu. Thorwald, aralık kapıyı diziyle itti ve içeri baktı, ilk anda, odaya girecekmiş gibi bir hareket yapmıştı ama, birden durakladı, odadaki gürültüyü "o sırada omuzuna tırmanmış mırıldayan" kedinin yapmadığını anlamıştı: Gürültü, devam ediyordu!...</p>

  <p>Thorwald, bütün soğukkanlılığını topladı, araştırdı ve gürültünün neden ileri geldiğini anlayarak, ferahladı: Pencere kenarlarından, döşemeye uzanan bir çatlaktan sızan yağmur sularının çıkardığı seslerdi bunlar!... Damın ileri doğru çıkıntı yapan o kısmı, uzun zamandır onarılmamıştı.</p>

  <p>Sükûnet bulan Thorwald:</p>

  <p>- İnip, bir şeyler yiyelim, Amigo... Dedi, odadan çıktı, ve... Az önceki rahatlamanın yerini, birden sebebini bilemediği bir sıkıntının almasına, kendi de şaştı.</p>

  <p>Mutfakta, dizlerinde Amigo, yemeğini yerken, az evvel Sigrid'in odasında iken, dikkatini çeken şeyin ne olduğunu bulmaya çalışıyordu:</p>

  <p>Sigrid'in odasında birşey eksilmiş gibi bir his vardı içinde... Bunun ne olduğunu kestiremiyordu ama, Sigrid'in odasında, her zaman görmeye alıştığı bir "şey", şu anda, yerinde değildi!... Thorwald, emindi bundan!...</p>

  <p>Nihayet, uzun bir tereddütten sonra karısının öldüğü odaya çıktı, kapının önünde durarak, içerisini incelemeye koyuldu: Eksilen şey, ne idi?... Ona öyle geliyordu ki, uzun süreden beri görmeye alıştığı birşey, artık, yerinde değildi!... Bu boşluk, karyolanın yanındaki küçük masanın üzerinde duran ilâçların eksilmesinden mi ileri geliyordu acaba?...</p>

  <p>Camlı, büyük kitaplık, her zamanki yerindeydi, doğu yönündeki duvarda, onsekizinci yüzyıldan kalma iki asilzade portresi asılıydı, bu yağlı boya tablolar da yer değiştirmemişti, odada bulunan öbür eşyalar da!... Her şey, yerli yerindeydi kısacası!...</p>

  <p>Thorwald, bakışları şöminenin üzerinde durunca, yutkundu:</p>

  <p>Eksilen "şey"in, ne olduğunu fark etmişti: Sigrid'in portresi!...</p>

  <p>Sigrid'in, aylardan beri şöminenin üzerinde duran, dar, bambu ağacından çerçeveli portresi, yerinde yoktu!... Bambu ağacından yapılmış çerçeve, bomboş duruyordu, fakat, Sigrid'in resmi, artık çerçevenin içinde yoktu!... Acaba, Clara mı çıkarmıştı resmi oradan?...</p>

  <p>Fakat, Clara, niçin çıkarmış olabilirdi resmi?... Vicdan azabından ötürü mü?... Sıkıldığı için mi?.. Kin duyduğundan mı?... Aydınlatmak lazımdı bunu... "Fakat.. , "O", bana söylemişti... " Diye düşündü:</p>

  <p>"Geri geleceğini, söylemişti... "</p>

  <p>Bir koluyla sımsıkı kavradığı Amigo ile beraber, koşar adımlarla odasına yöneldi, hızla içeri girdi, kapıyı kapadı, kilitledi...</p>

  <p>&nbsp;</p>
</body>
</html>
