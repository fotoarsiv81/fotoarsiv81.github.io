<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>DOKUZUNCU BÖLÜM ~ESRARENGİZ ÖLÜM~</title>
</head>

<body>
  <h1 class="h11"><a id="a27"></a>DOKUZUNCU BÖLÜM</h1>

  <h1 class="h11"><span class="t8">~ESRARENGİZ ÖLÜM~</span></h1>

  <p>- Saat kaç?...</p>

  <p>- Gece yarısı...Dedi Clara.</p>

  <p>Mutfaktaydılar. Son bir kaç gündür devam eden garip, esrarlı sessizlik, tabiatın üzerine çökmüştü. Közleri küllenmeye yüz tutmuş ocağın önünde, Amigo, minderine kıvrılmış, uyuyordu.</p>

  <p>- Kendini nasıl hissediyorsun?... Ateşin düştü mü acaba?... Thorwald, koltuğunun altındaki dereceyi çıkarıp baktı:</p>

  <p>- Otuzdokuz derece dedi.</p>

  <p>Masanın ortasında bir tabak, tabakta, sonuna kadar içilmiş dört yaprak sigarasının izmariti vardı, beşinci sigara, kendi kendine yanıp tükeniyor, tavana doğru tüten, incecik, mavimsi dumanı, konuşuldukça dalgalanan havada, belli belirsiz titriyordu.</p>

  <p>- Gidip yatalım mı?...Diye sordu Clara... Thorwald:</p>

  <p>- Biraz daha bekleyelim...Dedi.</p>

  <p>Bir gün sonraydı... Thorwald'ın aniden yükselen ateşi, hâlâ düşmemişti... Salon, bomboştu... Piyano, kapalıydı...</p>

  <p>- Benim de sinirlerim bozulmuş olabilir, demişti Clara.</p>

  <p>Beraberce, tekrar yukarı çıkmışlar, bütün gece, gözlerini kırpmamışlar, ancak ertesi günün ilerlemiş saatlerine doğru uyuyabilmişlerdi. Gündüz, Thorwald, Amalstad'a inip, rahiple konuşmaktan bahsedince, Clara, çok kızmıştı:</p>

  <p>- Seninle alay etmesi için değil mi?... Yahut, daha kötüsü, ne sebeple bu çeşit hayâller gördüğümüz konusunda, sana sorular sorması için!... Bizi sorguya çektiklerini, ikimizden birinin boş bulunup, ağzından bir lâf kaçırdığını ve sonuca ulaştıklarını düşün!... Haksız mıyım?... Düşünebiliyor musun bunu?...</p>

  <p>- Bunlar, hayâl değil...Diye cevap vermişti. Thorwald: Bunların, hayâl ve kuruntu olmadıklarını, sen de, benim kadar iyi biliyorsun...</p>

  <p>- Hayâl değil, kuruntu değil... Nedir öyleyse?...</p>

  <p>- Sigrid, geri geldi...Diye, fısıldadı Thorwald: "Geri geleceğim" demişti... Geldi işte...</p>

  <p>- Saat kaç?...</p>

  <p>- 24'ü, 20 geçiyor...</p>

  <p>Kedi, sıcaklığını kaybetmeye başlayan ocağın önünden, sallantılı, ağır bir yürüyüşle uzaklaşmıştı. Masanın üzerindeki tabakta, altıncı yaprak sigarası, kendi kendine tütüp duruyordu. Yine aynı gün, Thorwald:</p>

  <p>- Gidelim Clara ! Diye tekrarlamıştı: Bavullarımızı hazırlayalım, çekip gidelim buradan...</p>

  <p>Clara, onunla aynı fikirde değildi... Thorwald, bütün ısrarlarına rağmen, düşüncelerini ona kabul ettirememiş, bu konuda herhangi bir uzlaşmaya varamamışlardı... Sonunda:</p>

  <p>- Evet, bir gün belki gitmemiz gerekecek ! Diye, ıslıklı bir sesle konuşmuştu Clara: Fakat, biraz daha bekleyelim...</p>

  <p>- Beklemek mi?... Neden?...</p>

  <p>Clara, Sigrid'e karşı cephe aldığını açıktan açığa belli eden, kin dolu bir sesle:</p>

  <p>- Onu, mağlup etmek lâzım...Diye, eklemişti: Bizi paniğe uğratmasına göz yummamalıyız... Hâkimiyeti biz ele alalım... Darbeyi biz indirelim Thorwald... Onu, ancak böyle durdurabiliriz...</p>

  <p>Clara'nın bu sözleri üzerine, Thorwald, kekelemişti:</p>

  <p>- Yani... şimdi sence, buralarda bir yerde mi o?... Bizi dinliyor mu?... Artık sen de inanıyor musun?...</p>

  <p>- Burada olmuş veya biz sadece kafamızın içindeki hayaletlere, hortlaklara kurban gitmişiz, ne fark eder?. İkisi de kötü... Eğer, gerçekten geri geldiyse, o zaman duruma hâkim olmamız lâzım...</p>

  <p>Yüzünde, yırtıcı, vahşi bir kuvvetin izleri vardı... Öyle ki, Thorwald, bir an kendini onun yanında gayet emin hissetti, iyice rahatladı adeta... Clara:</p>

  <p>- Hem, buradan gitmek neye yarar?... Diye tamamlamıştı sözlerini: Nereye gidersek gidelim, eğer o bir hayaletse, o zaman bizi her yerde bulur... Onu, burada mağlup etmemiz lâzım, Thorwald!... Daha sonra da, gideriz...</p>

  <p>Şatonun sıkıntılı havasından biraz olsun sıyrılabilmek için, bir saat kadar, sahilde ki yüksek kayalıkların arasında dolaşarak vakit geçirdiler. Thorwald, şatoya doğru uzanan sarp kayaların dibinde, kıyıya vuran azgın dalgaların havaya savruluşunu seyre koyulmuştu, aşağıda, kayalıkların, denizle birleştiği yerde büyük bir mağara vardı... Thorwald, eskiden sık sık giderdi oraya... Bir seferinde, denizin sakin bir zamanında, mağaradan acı bir çığlığın yükseldiğini duyar gibi olmuştu... İşte... Aynı ses... Aynı acı çığlık...</p>

  <p>Thorwald, dikkatle dinledi... Ama, evvelce duyduğu sesin, çağrışımlarla kafasının içindeki yankılanışı mıydı bu, yoksa, aynı sesi bir daha, yeniden mi duymuştu, kestiremedi...</p>

  <p>Ve, akşam rüzgârı, bitip tükenmek bilmeyen uğultularıyla esmeye "başladı...</p>

  <p>Thorwald'la, Clara, ürpertici karanlığın her yana uzandığı saatlerde şatoya dönmüşlerdi...</p>

  <p>Bu, korku ve dehşetin de başlangıç saatleriydi...</p>

  <p>Ve, şato ürperişler içindeydi...</p>

  <p>- Saat kaç?...</p>

  <p>- İkiye yirmi var...</p>

  <p>Thorwald, ocağın önüne çömelmiş, sırtı Clara'ya dönük, bir dal parçasıyla külleri karıştırıyordu, dalgındı...</p>

  <p>- Oh!... Gidip yatalım...Dedi, Clara.</p>

  <p>- Ne bekliyoruz?...</p>

  <p>Thorwald, aynı anda küçük bir çığlık duyarak, sesin geldiği tarafa döndü; Clara dizlerine atlayan kediyi, sinirli bir hareketle uzaklaştırmaya çalışıyordu: -Defol!... Pist!... Pist!... Thorwald'ın kendisine baktığını görünce:</p>

  <p>- Aniden kucağıma atlayınca, korktum... Dedi: Ben...</p>

  <p>- Oh!... Rahat bırak beni Amigo!...</p>

  <p>Clara, kediyi ensesinden yakaladı, koridora çıkardı, kapıyı kapadı.</p>

  <p>Birden rahatlamıştı ama, bu küçük hareketten yorulmuş gibi elleri titriyordu...</p>

  <p>- Gidip yatalım ! Diye söylendi : Bu bekleyiş sinirlendiriyor beni... Ne bekliyoruz?... Niçin yukarı çıkmamızı istemiyorsun?... Tanrım... Bu sessizlik...</p>

  <p>Thorwald, içinde sinirleri yatıştırıcı ilâç bulunan bir ampul kırdı, ilâcı, biraz su koyduğu bardağa boşalttı, bir yudumda içti...</p>

  <p>Aynı anda, Amigo'nun, korkunç bir sesle, inler gibi, acı acı miyavladığını duyarak, bakıştılar... Ses, koridorun sonundan geliyordu... Az sonra da, kapının tırmalandığını duydular... Thorwald, bütün vücudunun ürperdiğini hissetti...</p>

  <p>Ve, Clara'nın sert bir hareketle açtığı kapıdan hızla giren Amigo, masanın üzerine sıçrayıp, Thorwald'a sokularak, miyavlamaya başladı; bir şeyden korkmuştu besbelli...</p>

  <p>- N'oluyor buna?... Nesi var?...</p>

  <p>Amigo'nun gözleri yuvalarından uğrarcasına irileşmiş, tüyleri diken diken olmuştu ve tırnakları, bir tehlike bekliyormuş gibi, hâlâ dışardaydı...</p>

  <p>- Nesi var?...Diye tekrarladı Thorwald...</p>

  <p>Mutfaktan sızan soluk bir ışık, koridor boyunca uzanıyordu... Clara, kapıyı kapadı.</p>

  <p>Amigo, mutfakta dolaşıp duruyordu, tüyleri hâlâ diken dikendi, tırnaklarını içeri çekmemişti, masadan inip kapıya yaklaştığı sırada, acı bir miyavlamayla, bir şeyden ürktüğünü belli etti...</p>

  <p>Kedinin, dehşet uyandıran halini, bakışlarıyla takip ettiler... İkisi de, büyülenmiş gibiydi adeta... Nihayet, Clara dayanamadı:</p>

  <p>- Çıkar onu dışarı ! Diye haykırdı: Dışarı at onu!... Sana söylüyorum Thorwald!... At dışarı!... Niçin böyle acı acı bağırıyor?... Nesi var?...</p>

  <p>Clara, Thorwald'ın herhangi bir hareket yapmasına veya konuşmasına vakit bırakmadan kapıyı açtı ve korkuyla miyavlamaya başlayan kediyi, bağırarak dışarı kovaladı...</p>

  <p>- Herhalde... Yine, bir fare görmüştür...Dedi. Thorwald...</p>

  <p>Bunları söylerken, sesi öylesine zayıf çıkmıştı ki, söylediklerine, kendisinin de inanmadığı belliydi... Clara, yüzünü, masaya yasladığı kollarıyla örtmüş, kesik kesik hıçkırıyordu... Eski bir duvar saati ikiyi vurdu. Thorwald:</p>

  <p>- Haydi, gidip yatalım...Dedi...</p>

  <p>Yüksek ateşin tesiriyle şakakları zonkluyordu...</p>

  <p>Birbirlerine sıkı sıkı sarılarak, petrol lâmbasının yuvarlak, sarı, soluk ışığında, mutfaktan dışarı çıktılar...</p>

  <p>Koridorun, başındaki büyük salon kapısı, açık bırakılmıştı... Açık kapının önüne geldikleri zaman, lâmbanın soluk sarı ışığı, dip tarafta duran, büyük, kuyruklu siyah piyanoyu, bir an, hafifçe aydınlattı... Kapağı kapalıydı, örtüsü de bozulmamıştı.</p>

  <p>Yukarı çıkıp, Sigrid'in odasının önüne geldikleri zaman, Sigrid'in ıstırap çektiği, öldüğü, öldürüldüğü odanın kapısını, ikisi de aynı anda gördüler: Odanın kapısı açıktı!...</p>

  <p>Ve ikisi de, aynı anda, boğuk birer çığlık attılar:</p>

  <p>Sigrid'in öldüğü yatağın üzerinde, Amigo, hareketsiz olarak uzanmış yatıyordu: Ölmüştü... Yaklaştılar; vücudu hâlâ sıcaktı kedinin... Yay gibi bükülmüştü... Fakat, en ufak bir yara izi yoktu; gözleri, yuvalarından fırlarcasına dışarı çıkmış, dili sarkmıştı...</p>

  <p>- Boğulmuş...Dedi, Clara. Ardından da bayıldı...</p>

  <p>Nihayet, o gece, Clara, kendini Thorwald'a teslim etti...</p>

  <p>Sabahın üçüne doğru, şiddetli bir rüzgâr, ıslık çalarak esmeye başlamış, korku ve dehşetin kamçıladığı sinirleri koparcasına gerilen Clara ile Thorwald, cinnete benzer bir şehvet kasırgası içinde, çılgınca sevişmişlerdi... Islık çalarak esen azgın rüzgârın bitip, tükenmek bilmeyen uğultuları, onları, daha da heyecanlandırmış gibiydi... Thorwald, Clara'ya sahip olduktan sonra, koridora çıkıp histerik bir sesle haykırmıştı:</p>

  <p>- Korkmuyorum!... Hayır!... Korkmuyorum!... Gelsin!... İçeri girsin!... Korkmazsak, onu mağlûp edebiliriz Clara... Ateşi yükselmişti yine... Yuvarlandığı uçurumun, sonunda , ölümle yüz yüze geleceğini bilen, fakat, her şeye rağmen, belli belirsiz bir umut ışığının aydınlığında kurtulacağını uman bir adamın, yaşamakla ölmek arasında duyabileceği müthiş bir sevinç içindeydi Thorwald...</p>

  <p>Ona, esrarlı gölgelerin kımıldadığı karanlık koridorlara çıkmak, Sigrid'in odasına girip, sevgili kedisinin intikamını alacağına dair yemin etme cesaretini veren de, uzun süredir duyduğu azaptan kurtulma umudunun, delice sevinci idi...</p>

  <p>Koridorlara doğru:</p>

  <p>- Sigrid! Diye haykırdı. Meydana çık, Sigrid!... Fakat, karanlık koridorlardan gelen, sadece korkunç sesinin titreyişi oldu.</p>

  <p>Ve, Clara, kapının eşiğinde, korkudan titriyordu...</p>

  <p>Thorwald, korkunç kahkahalarla karanlığa daldı, sonra elinde bir akwavit şişesi ve boşlukta salladığı kâğıtlarla geri döndü:</p>

  <p>- Onu yenmek lazım!...Diye homurdanıyordu: Sadece bir seferde mağlûp etmek lâzım... Onu, içimizden de, dışımızdan da kovmak, defetmek lâzım!... Bak; şu kâğıdı görüyor musun?... Bu, onu memnun etmek için, kendi isteğine göre düzenlemiş olduğum vasiyetname!...</p>

  <p>Ve, kâğıdı yırttı, ufak parçalara ayırdı, koridorun karanlıklarına doğru savurdu... Odaya girip, kapıyı kapadığı zaman, Thorwald da titriyordu:</p>

  <p>- Değil mi?...Diye, boğuk bir sesle konuştu: Bunu yapmak lâzım... Değil mi Clara?...</p>

  <p>- Evet...Diye kekeledi Clara: O'ndan, bir çırpıda kurtulmamız lâzım... Bütün gölgeleri kovmak gerek... O'nun hayâlini defetmek, "O"nu mağlûp etmek gerek!...</p>

  <p>Sustu...</p>

  <p>Kısa bir sessizlikten sonra da, duyduğu korku ve dehşetten ötürü titriyormuş hissini veren boğuk bir sesle:</p>

  <p>- Bir şey daha yap...Dedi: O'nu tamamen yok edebilmek için, beni sevdiğini, benimle evleneceğini söyle... O'ndan korkmadığını ispat etmek için, servetinin bir kısmını bana bağışla mesela... Ne bileyim, ne olursa olsun, bir şey daha yap!...</p>

  <p>- Evet!...Diye, homurdandı Thorwald: Evet!...</p>

  <p>Hemen yatağın başucunda duran küçük masanın çekmecesinden, boş bir kâğıt ve kalem alan Thorwald, elleri titreye titreye yazmaya başladı... Yazdıklarını, yüksek sesle de tekrarlıyor ve ikide bir, sanki, arkasında kendisini dinleyen biri varmış gibi, kapıya bakıyordu:</p>

  <p>- Ben, Thorwald Egsten, aklen ve bedenen tamamen bilinçli olarak, baldızım Clara Gustafson'a, içindeki bütün eşyalarla beraber, Amalstad'daki şatomu ve ayrıca, Christianborg'daki orman ve topraklarımı bırakıyorum...</p>

  <p>Ve, Clara, yatağın üzerine çökmüş, arada bir, iniltiye benzer bir sesle, mırıldanıyordu:</p>

  <p>- Hayır, hayır, Thorwald!...</p>

  <p>Thorwald, zaman zaman tekrar dehşete kapılıyor, sesi garip bir şekilde incelip, titriyordu... Kısa bir zaman sonra, heyecandan yorgun düşerek adeta yarı baygın bir halde, odada bulunan bir sandalyeye çöktü.</p>

  <p>Ve, işte tam bu sırada, uğuldayan rüzgârın dindiği bir anda, tavan arasındaki oda kapısının yavaşça açıldığını duydular...</p>

  <p>Ağır kapı, sanki birisi tarafından, yavaşça itilmiş gibi gıcırdayarak açılmış, gıcırtı sesleri, koridora uzanan merdivene kadar ulaşıp yankılanmıştı...</p>

  <p>- Oh!... Tanrım ! Diye, Clara, ellerini dehşet içinde göğsüne bastırarak, ölü bir sesle mırıldandı...</p>

  <p>- Rüzgâr ! Diye, boğuk bir sesle homurdandı Thorwald: Rüzgârdır bu!... Duymuyor musun?... Rüzgâr işte!... Hırıltılı sesi, garip bir şeklide titriyordu...</p>

  <p>Lâmbayı aldı, koridora çıktı ve Clara'nın, arkasından dur, gitme diye bağırdığını duyduğu halde, geriye dönemedi. Gözlerini gördüğü manzaradan ayıramıyordu. Saçları korkudan diken diken oldu: Orada, koridorun sonunda, çatı katına uzanan merdivenden bir şey iniyordu... Bu "şey", Sigrid'in ölümünden kısa bir zaman önce satın aldığı tekerlekli kötürüm sandalyesi idi... Tekerlekli sandalyenin freni sıkılmış olmalıydı ki; kısa aralıklarla birbirini takip eden basamaklardan, ağır ağır iniyordu...</p>

  <p>Tekerlekli sandalye, Sigrid'in öldüğü gecenin sabahı, çatı katındaki odaya çıkarılmış, kapı kilitlenmiş ve o günden sonra da, hiç kimse, oraya çıkmamıştı...</p>

  <p>Ve, sandalye, bomboş, korkunç şekilde bomboş olarak, ağır ağır iniyor, adım adım Thorwald Egsten'e yaklaşıyordu... Tek yapabildiği korkunç bir çığlık atmak oldu.</p>

  <p>&nbsp;</p>
</body>
</html>
