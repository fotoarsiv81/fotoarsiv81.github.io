<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ONUNCU BÖLÜM ~ŞÜPHELİ DURUMLAR~</title>
</head>

<body>
  <h1 class="h11"><a id="a28"></a>ONUNCU BÖLÜM</h1>

  <h1 class="h11"><span class="t8">~ŞÜPHELİ DURUMLAR~</span></h1>

  <p>Bir el vardı...</p>

  <p>Bu el boşlukta asılı duruyordu, duman gibiydi, bulanıktı...</p>

  <p>Nereye bağlı olduğu bilinmeyen bu el, sislerin arasında gelip gidiyordu...</p>

  <p>Sonra, hafif, yumuşak hareketlerle ona yaklaştı ve bir nefes, yüzünü yalayıp geçti...</p>

  <p>- Hayır!... Hayır!... Defol!...</p>

  <p>Bütün çırpınışlarına, bütün gayretine rağmen, gitgide, her an biraz daha, korkunç ıslıkların duyulduğu sisli bir uçurumun dibine çekildiğini hissediyordu... Şarkılar söyleniyordu...</p>

  <p>Sonra, ölülerin bırakıldığı karanlık mahzenlerden yükselen rutubet kokusu, genzine doldu... Şarkılar sona erdi.</p>

  <p>Org sesleri, gök gürültüsü gibi, boşluğu doldurdu bir an...</p>

  <p>Sonra da, derin bir sessizlik çöktü... Bu garip sessizlik, bilinmeyen bir "zaman"dan, "sonsuzluğa" kadar uzanacakmış gibiydi ve, bu uçsuz bucaksız sessizlikte, şu dört notayı sürekli tekrarlayan piyano sesi duyuluyordu şimdi: Do, sol, do, sol...</p>

  <p>Sisler dağıldı...</p>

  <p>Thorwald, Sigrid'in ıstırap ve ölümün değiştirdiği yüzüyle üzerine eğildiğini görerek, ulur gibi haykırdı tekrar:</p>

  <p>- Defol!...</p>

  <p>Ve, sonra, bir çift kolun vücudunu sardığını hissetti, toparlandı:</p>

  <p>Ona sarılan, Clara idi. Üzerine eğilen, onun yüzüydü; Clara, korku dolu gözlerle ona bakıyordu, elindeki mendille, alnını sildi:</p>

  <p>- Oh!...Diye kekeledi Thorwald: Sensin!... Birden Sigrid sanmıştım... Bu... Benzeyiş!... Birbirinize bu derece benzemeniz müthiş bir şey!... Çok müthiş!...</p>

  <p>- Uyudun...Dedi, Clara. Sabah olmuş, gün, yarılanmıştı.</p>

  <p>Odanın penceresi ardına kadar açıktı ve hafiften ısınmaya başlayan hava, soluk bir güneş ışığı ile, Thorwald'a uzanıyordu.</p>

  <p>Thorwald'ın vücudundan ter kokusu yükseliyordu. Üzerindeki örtünün yarısı yere kaymıştı. Kendini müthiş şekilde halsiz hissediyordu; ateşler içinde yandığını biliyordu; özellikle, Clara'ya bakarken, gözlerinde şaşkınlık ifadesi beliriyordu, sorgulu, şaşkın, bakarken:</p>

  <p>- Müthiş bir şeydi bu!... Değil mi?...Diye konuştu Clara: Bağırmanı duydum, odadan çıkınca, senin, Sigrid'in odasına girdiğini gördüm!... Tekerlekli sandalye koridorun ortasındaydı. Şüphesiz, oradan uzaklaşıp, kaçmak istemiş, bunun için de, karşına çıkan ilk yolu seçmiştin... Bayılmıştın... Vücudun, önüne yığılıp kaldığın kapının açılmasına engel oluyordu... Ben de, tekerlekli sandalyeyi gördüğüm zaman, korkudan bayılacaktım az daha...</p>

  <p>Thorwald, aynı sorgulu, bomboş, garip bakışlarla Clara'ya bakıyordu!...</p>

  <p>- Thorwald!...</p>

  <p>Thorwald'ın dudakları hafifçe kımıldadı, elini tereddütle yüzünde, omuzlarında gezdirdi, göğsünde dolaştırdı, parmaklarının altında varlığını hissetmesi, ona, inanılmaz bir şey gibi gelmişti sanki...</p>

  <p>- Öldüğümü sanıyordum...Diye, boğuk boğuk konuştu: Evet, öldüğümü sanıyordum!... Nasıl olurda, uyanabilirim?...</p>

  <p>Ağır ağır doğruldu, kalktı... Sendeliyordu, soluk soluğa giyindi, aynanın önüne gelince, baktı: Terden alnına yapışmış saçları, daha da ağarmıştı...</p>

  <p>- İnanılır şey değil ! Diye kekeledi: İnanılır şey değil!...</p>

  <p>Clara'ya, onu ilk defa görüyormuş gibi bakıyordu. Cehennemin karanlıklarından çıkmış ve ilk defa canlı bir varlıkla yüz yüze gelmiş gibi, şaşkındı:</p>

  <p>- Tekerlekli sandalye?...Diye, sordu.</p>

  <p>- Koridorun ortasında duruyor... Thorwald, çıkıp sandalyeye baktı.</p>

  <p>Dipte, tavan arası odasının kapısı, karanlık bir boşluğa açılmış, öyle duruyordu. Tek kelime söylemeden, merdivenin korkuluklarına tutunarak, aşağı indi, Clara onu izledi. Thorwald, Clara'nın bütün ısrarlarına rağmen, yemek yemedi akwavit doldurduğu bardakları, ardarda yuvarladı. Yüzü şişmiş, hemen hemen tanınmaz hale gelmişti, elleri, kötü şekilde titriyordu:</p>

  <p>- Amigo?...Diye sordu.</p>

  <p>- Biliyorsun...</p>

  <p>- Doğru!...</p>

  <p>- Tekerlekli sandalyeye hiç dokunmadın mı?...</p>

  <p>- Hayır</p>

  <p>Thorwald, hafif bir cinnetin izleri okunan garip bakışlarla Clara'yı süzüyordu: Sustular... Thorwald, yutkundu, sordu:</p>

  <p>- Kedi?...</p>

  <p>- Gömdüm..</p>

  <p>- Bahçeye mi?...</p>

  <p>- Evet..</p>

  <p>- Belki de... Daha iyi olurdu, denize atılsaydı...</p>

  <p>- Bir daha bahsetme bundan.</p>

  <p>Thorwald, Clara'nın sesini duyunca irkildi. Sevdiği, berrak, her zaman, duymaya alıştığı iç gıcıklayıcı, yumuşak bir ton, sevilen ses değildi bu; bu ses, hissiz, merhametsizdi, boğuktu, bu seste garip bir acılık gizliydi...</p>

  <p>İçki doldurduğu bardağı bir kere daha yuvarladı. Mutfak penceresinin önünde ışıklar oynaşıyordu. Hava soğuktu, ateş yakılmamıştı.</p>

  <p>Thorwald'ın bakışları, masanın üzerinde duran şişesiz petrol lâmbasına ilişince, Clara:</p>

  <p>- Evet. lâmbanın şişesi kırıldı dedi. Senin elindeki lâmbaydı bu... Neyse ki, içinde petrol azdı da, düşer düşmez söndü... Yoksa, Amalstad şatosu, alevler arasında ve hazin bir şekilde ömrünü tamamlayacaktı... Tabii, biz de beraber...</p>

  <p>- Akwavit, kalmadı...Diye, hıçkırıklı, konuştu, Thorwald: Köye inip bulman lâzım...</p>

  <p>- Yarım şişe var... Hem, sonra...</p>

  <p>- İçki bulmalı; diye tekrarladı karanlık bir sesle:</p>

  <p>- Kendini içkiye verecek değilsin herhalde!...</p>

  <p>- Neden olmasın?...Diye alçak sesle homurdandı, Thorwald...</p>

  <p>Clara, ona yaklaştı, omuzuna tutunarak, yüzünü, yüzünün hizasına getirmeye çalıştı:</p>

  <p>- Thorwald, kendini kapıp koyverme... Eğer, bir de içkiye alışırsan, bu, hepsinden berbat olur, sen de gayet iyi biliyorsun...</p>

  <p>- Hiçbir şey, bundan daha berbat olamaz! Dedi Thorwald, Clara'yı kendinden uzaklaştırırken... Clara, içini çekti, uzaklaştı, pencerenin önüne gitti...</p>

  <p>Saatin tik-taklarından başka ses duyulmuyordu.</p>

  <p>- Haydi, git! Diye tekrarladı Thorwald: İçkisiz kalmak istemiyorum...</p>

  <p>Clara, hiç ses çıkarmadan, onun önünden geçti, mantosunu alıp, giydi, köye inmek üzere yola koyulduğu zaman Thorwald'ın mutfak kapısını kapayıp, kilitlediğini duydu.</p>

  <p>Geri döndüğünde, kapı, ancak, beşinci, altıncı vuruşundan sonra açıldı: Thorwald, içkinin geri kalanını da içmişti ve eni konu sarhoştu, Clara ona yaklaştığı zaman, sendele-ye sendeleye geri çekildi, Clara'ya dokunmaktan korkuyor, çekiniyormuş gibiydi, genç kadının, onu kucaklamak için uzanan kollan, iki yanına düştü, Thorwald, kayalıklara doğru bir gezintiye çıkacağını söyleyerek uzaklaştı...</p>

  <p>Thorwald, iki saat sonra döndü... Pelerini ve botları sırılsıklam olmuştu, yağmur filan da yağmıyordu oysa...</p>

  <p>- Nereye gittin?... Diye, Clara, bakışlarını ondan ayırmadan, boğuk bir sesle sordu: Sahile mi indin?... Thorwald, "evet" anlamında bir işaret yaptıktan sonra, sandalyeye çöktü dirseklerini masaya dayadı, elbiselerini</p>

  <p>değiştirmeye lüzum hissetmiyormuş gibiydi; korkunç bir umutsuzluk ve kaçınılması imkânsız bir ölümün kahredici, karanlığı, bakışlarından okunuyordu sanki:</p>

  <p>- Gitmek!...Diye kekeledi: Gitmek, ama, nereye?... "O", nereye gitsek, bulacak bizi...</p>

  <p>Clara, cevap vermedi.</p>

  <p>- Öyle değil mi?...Diye yumruğunu masaya vurarak bağırdı: Nereye gidersek gidelim, "O", bizi bulur!...</p>

  <p>Clara, hıçkıra hıçkıra ağlamaya başladı; Thorwald'ın, bardağa yeniden içki doldurduğunu gördü, Thorwald, içkiyi bir dikişte boşalttı, bardağa tekrar doldurdu ve Clara'ya uzattı:</p>

  <p>- İç!... İç şunu!... senin de içmen gerek...</p>

  <p>Thorwald, yeniden, kendini kaybedercesine paniğe kapılmıştı; yarı deli, bomboş gözlerle, kıpırdamaksızın, belirsiz bir noktaya bakıyordu.</p>

  <p>Sonra, doğrulup, kalkmaya yeltendi, ama, tekrar sandalyeye yığıldı ve uyuklamaya başladı... Sızdığı sırada da, durmadan, acı acı inledi...</p>

  <p>Ve, akşam oldu...</p>

  <p>Akşamla beraber, sessizlik ve korku da, dört yanı sardı...</p>

  <p>Thorwald, bir ara uyanıp, tekrar dışarı çıktı ve geri döndüğü zaman, Clara'nın peşpeşe sıraladığı sorulara karşılık, dışarıda dolaştığını ve deniz kıyısına indiğini söyledi... -Peki ama, neden Thorwald?...Diye Clara, onu kollarından tutup, sarsarak, sordu:</p>

  <p>- Ölmek için, iyi bir yer buldum...Dedi, Thorwald: Buradan, kayalıklar boyunca uzanan küçük yol, denizin derinleştiği bir yere, dimdik iniyor...</p>

  <p>Sesinde, kesik kesik, bağlantısız sözlerinde, deliliğin ifadesi, açıkça okunuyordu...</p>

  <p>- Thorwald!...</p>

  <p>- "O" bizi, her zaman takip edecek!...</p>

  <p>Sandalyesini devirerek kalktı, dehşet içindeydi, tırnaklarını yüzüne geçirmişti, bir an öylece kaldı, sonra ulur gibi haykırdı:</p>

  <p>- Dinle, dinle... Piyano!... Gene başladı... Bir tekmede mutfağın kapısını açtı...</p>

  <p>- Hayır hayır...Diye sızlandı Clara: Hayır!... Seni temin ederim...</p>

  <p>Thorwald, azgın bir deli gibi, günün son ışıklarının aydınlattığı hole atıldı; peşi sıra dışarı fırlayan Clara, onun, kasırga gibi, salona girdiğini gördü, çıldırmışcasına, artık piyanonun sesini duymak istemediğini haykırıyordu...</p>

  <p>Clara, salona seğirtti: Thorwald, iki büklüm çömelmiş öğürüyor, dehşet içinde kulaklarını tıkıyor, arada bir, yumruğunu sıkarak, kapağı kapalı piyanonun bulunduğu tarafa sallıyordu...</p>

  <p>Sonra, birden, Clara'nın en ufak bir hareket yapmasına fırsat bırakmadan sert bir hareketle doğruldu, uzun koridorları aşarak, bahçeye atıldı...</p>

  <p>Clara, peşinden koşuyordu, onun, demir parmaklıklı bahçe kapısından çıktığını, sahil boyunca, kayalıkların yanı-sıra uzanan ve denizin derinleştiği yere dikine inen küçük yolun sonuna doğru, güçlükle, düşe kalka ilerlediğini gördü...</p>

  <p>Kış güneşinin soluk ışıkları kayboluyor, ufuktan doğru, koyu, donuk bir karanlık, etrafa yayılıyordu...</p>

  <p>Kısa bir zaman sonra da, saatlerdir ıslık ıslığa esmekte olan akşam rüzgârı, uğuldayan denizin dalgalarını, sahil boyunca yükselen kayalıklara savurmaktaydı...</p>

  <p>peşi sıra koşan Clara, Thorwald Egsten'in, yolun sonuna vardığını, pelerinin sert bir hareketle, havada geniş bir daire çizerek dalgalandığını gördü...</p>

  <p>Aralarında, iki yüz metreye yakın mesafe vardı ve Clara, yolun sonuna, denize doğru meyillendiği noktaya geldiği zaman, aşağıya baktı; bulunduğu yer, denizden, beş, altı metre kadar yüksekteydi ve kabarmaya başlayan dalgaların üzerinde, Thorwald'ın pelerininden başka bir şey göremedi...</p>

  <p>Deniz seviyesinde, kayalıkların içine doğru, mağara ağzı gibi bir oyuk vardı, inip bakmak istedi ama, her an biraz daha yükselen sular ve köpüren dalgalar, buna engel oldu.</p>

  <p>Kayalıklara çarpan denizin uğultusu, ulumayı andıran korkunç seslerle yankılanıyordu...</p>

  <p>Clara, imdat çağırmak için, çığlık çığlığa köye koştu ve kancalı, meşaleli adamlarla geri döndü... Mezarcı Gumborg, beraberinde getirdiği kalın halat ve çengelle, üç-dört defa suyu taradı, fakat, Thorwald'ın cesedi bulunamadı: Akıntı, burada çok şiddetliydi ve dalgalar, denize düşen her şeyi açıklara sürüklüyordu... Clara ile gelenler, tüm çevreye yayılmaya başlayan uğursuz sisin arasında, Amalstad'a döndüler...</p>

  <p>Clara o gece, belediye başkanının evinde misafir edildi ve ardarda gelen sinir krizleri sebebiyle, doktor çağırmak zorunda kaldılar... Doktorun, sakinleşip, rahatlaması için yaptığı iğnelere rağmen, Clara, bütün gücünü harcayarak, durmadan aynı şeyleri tekrarlıyordu:</p>

  <p>- Oh!... Bunun, böyle olacağını tahmin etmiştim... Tahmin ettiğim için de, onu bir an olsun yalnız bırakmak istememiştim... Kızkardeşimin ölümünden sonra, hiçbir şey onu teselli edememişti... Bana öyle geliyor ki, daha ilk gün, kafasına yerleştirmişti intihar etmeyi ilk gün...</p>

  <p>Clara, ancak ertesi gün öğleden sonra şatoya döndü. Demir parmaklıklı bahçe kapısı hâlâ açıktı. Thorwald'ın ardından dışarı fırladığı için, giriş kapısı da, kilitli değildi ama, hole girince, kapıyı dikkatle örttü, doğruca yukarıya çıkıp, bir odanın önünde durdu.</p>

  <p>Önünde durduğu bu odanın kapısı kilitliydi. Clara, belirli aralıklarla sanki şifreli gibi, kapıya dört kez vurdu.</p>

  <p>İçeriden ayak sesleri işitildi.</p>

  <p>Anahtar, kilidin içinde iki defa döndü, kapı açıldı ve... Sigrid, göründü.</p>

  <p>&nbsp;</p>
</body>
</html>
