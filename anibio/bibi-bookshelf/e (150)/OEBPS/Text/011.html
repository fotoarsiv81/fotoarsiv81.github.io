<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>YEDİNCİ BÖLÜM ~ÖLÜM SESSİZLİĞİ~</title>
</head>

<body>
  <h1 class="h11"><a id="a25"></a>YEDİNCİ BÖLÜM</h1>

  <h1 class="h11"><span class="t8">~ÖLÜM SESSİZLİĞİ~</span></h1>

  <p>Dördüncü gece, on bire doğru, yatmaya çıktılar.</p>

  <p>Gün, hiç de fena geçmemişti. Beraberce, Amalstad'a gitmişler, Thorwald, cenaze ve defin masraflarını ödemişti.</p>

  <p>Bu arada, Clara, Sigrid'in ruhu için, her altı ayda bir tekrarlanacak ayinden bahsetmişti, onun, rahiple yaptığı konuşma sırasında, kendisine önceden bu konu ile ilgili en ufak bir açıklamada bulunmadığı için, Thorwald, adeta şok geçirmiş, dudaklarını kemirip durmuştu...</p>

  <p>Dönüşlerinde, şatoya uzanan yokuşu çıkarlarken, Thorwald, Clara'ya rahibin bahsettiği ayinin, yersiz, hatta, edepsizce bir istek olup olmadığı konusundaki düşüncesini sormuş, Clara, kayıtsızca omuzlarını silkmekle yetinmiş ve iyi ile kötüyü ayırt edebileceğini söyleyerek, bahsi kısa kesmişti...</p>

  <p>Thorwald, Clara hakkındaki duygularını kesin olarak tahlil edemiyor, soğukkanlılığı karşısında duyduğu korku dolu hayranlıkla, dipdiri, taze vücuduna duyduğu istek birbirine karışıyor, seks arzuları aşın bir ihtirasla onu Clara'ya iterken, şuuru, genç kadının adeta canavarca duygusuzluğundan kaçmaya, uzaklaşmaya zorluyor gibiydi... Ama, Clara'ya karşı duyduğu arzu hepsinden baskında ve gün geçtikçe de, artıyordu; ürpermeden, aşırı bir heyecan duymadan dokunamıyordu Clara'ya...</p>

  <p>Ve Clara, saatlerce, geceler boyu aynı yatakta, yanyana yatmalarına rağmen, ona hâlâ kendini vermemişti ve bu, Thorwald'ın ihtirasını daha da kamçılıyor, şiddetlendiriyordu...</p>

  <p>Thorwald, bu şiddetli, önüne geçilmez ihtirasın etkisi altında, Clara'dan başka bir şey düşünme gücünü bile bulamıyor, bu duygu, Sigrid'in ölümünden sonra duyduğu vicdan azabının yerini almaya başlıyordu, son günlerde sinirli oluşunun aşırı sebebi de buydu... Clara'ya karşı duyduğu istek, onun Amalstad'a gelişiyle başlamış, Sigrid'in gömülmesinden sonra, Christianborg'dan dönüşüyle de, son haddini bulmuştu.</p>

  <p>O gece, Thorwald, her zamankinden daha fazla içmişti. Clara'nın bütün gün kendisine gösterdiği sıcak ilgi ve yakınlıktan, nihayet arzularına boyun eğeceği mânâsını çıkarmış ve bu düşüncenin verdiği heyecanla, sert alkollü içkiyi, birbiri peşine yuvarlamıştı...</p>

  <p>Clara'nın, bir gün söz konusu ettiği, "yemin"e rağmen, düşünmüştü bunları...</p>

  <p>Ondan önceki gecelerde de olduğu gibi, odasına gidip gece kıyafetini giydikten sonra, Clara'nın odasına gitti... Clara, onu bekliyordu. Üzerinde incecik bir gecelik vardı. Thorwald içeri girince, ona gülümsedi. Daha da cesaretlenen Thorwald, Clara'ya yaklaştı, ona sarılıp okşadı, mırıldandı:</p>

  <p>- Çok güzelsin Clara...</p>

  <p>Clara, etrafı aydınlatan zayıf ışıkta tatlı tatlı gülümsüyordu, sakindi ve bu hali, Thorwald'da güven hissi ve arzularına ulaşacağı düşüncesini uyandırıyordu. Dışarıda ve şatoda büyük bir sessizlik hâkimdi. Dalgalar, sarp kayalara sakin sakin vuruyordu. Clara, sordu:</p>

  <p>- Yatalım istersen?...</p>

  <p>Thorwald, Clara'nın bu sorusunu, "evet" anlamında, tatlı bir tebessümle cevapladı...</p>

  <p>Yattılar... Kapı, sımsıkı örtülüydü ve gecenin derin sessizliğinde, Clara'nın yatmadan önce şöminedeki tutuşturduğu odunların tatlı çıtırtısından başka bir ses duyulmuyordu...</p>

  <p>Thorwald, Clara'ya sokuldu, kollarının arasına aldı, geceliğini çıkarmaya çalıştı, Clara onu engelleyince de, duyduğu delice isteğin tesiriyle, kollan arasındaki körpe vücudu, rastgele öpmeye başladı, adeta şuursuz bir halde, dudaklarını onun vücudunda gezdirdi, ellerini öptüğü sırada, yumuşak, tatlı bir sesle:</p>

  <p>- Tırnağın kırılmış...Dedi.</p>

  <p>Clara gülerek, bunun sebze ayıkladığı sırada olduğunu söyledi... Thorwald, düşünceli bir halde, başını yastığa bırakırken:</p>

  <p>- İki, üç gün içinde, Amalstad'a gideceğim... Diye konuştu: Fırıncının karısına ağır işleri görmek üzere, şatoya gelmesini veya bir başka hizmetkâr bulmasını söyleyeceğim... Sigrid'in hastalığı sırasında, köyün kızları şatoya gelmek istemiyorlardı. Ama, şimdi, gelmemeleri için hiç bir sebep yok, çünkü...</p>

  <p>Sigrid'in adını tekrarlamaktan sıkıntı duyuyormuş gibi sustu, kısa bir sessizlikten sonra da, gözlerini ateşten ayırmadan, yumuşak bir tavır ile:</p>

  <p>- Hayır... Artık, hiç bir sebep yok...Diye tamamladı. Clara, Thorwald'ın koluna sarılarak:</p>

  <p>- İşleri, yine eskisi gibi, kendim görmeyi tercih ederim... Dedi: Buraya, kimse gelmesin...</p>

  <p>Thorwald, bir an şaşkınlık içinde Clara'yı süzdü, sonra, onun düşüncelerini okuyormuş gibi, söze başladı: -Yani, sence...</p>

  <p>Clara, "evet" anlamında, başını hafifçe eğdikten sonra, ellerini, tahrik edici hareketlerle, açılan geceliğinin arasından görünen göğüslerinin çıplak, dolgun yuvarlakları üzerinde okşar gibi gezdirirken:</p>

  <p>- Küçük bir tedbirsizlik, bizim için tehlikeli olabilir...Diye devam etti: Birinin, bizi... Öpüşürken görüvermesi meselâ... Ya da, ağzımızdan kaçacak bir söz... Ne bileyim, buna benzer bir şey, bizi ele verebilir...</p>

  <p>- Evet... Haklısın...</p>

  <p>Thorwald, tekrar sokuldu, kolları arasına aldığı Clara'nın çıplak vücudunu ihtirasla okşamaya başladı, ve... Sık ve kesik nefes alışları, gecenin karanlığında dağılırken, aşağıdan, piyanonun sesini duydu...</p>

  <p>Thorwald, piyanonun sesini duyunca, dehşet içinde sıçrayıp doğruldu, yorganın yarısı yere kaymıştı, yüzü, bir anda bembeyaz kesildi:</p>

  <p>- Duydun mu?...</p>

  <p>Sesi, bir ulumayı andırıyordu...</p>

  <p>- Söyle... Duydun mu?...Diye soludu...</p>

  <p>- Hayır!... Neyi?</p>

  <p>Thorwald'ın görünüşü öylesine dehşet vericiydi ki, Clara da gayri ihtiyarı sarardı. Thorwald'ın bileğini yakaladı, kuvvetle sıktı:</p>

  <p>- Thorwald!...</p>

  <p>- Dinle...</p>

  <p>- Fakat, neyi?... Ne var?... Ne oluyorsun Thorwald?... -Dinle!...</p>

  <p>İrileşmiş gözlerle, yataktan kaydı, ağır ağır doğrulurken, Clara, onu bakışlarıyla takip ediyordu: Thorwald'ın şakaklarından ter sızıyor her an biraz daha sararıyordu:</p>

  <p>- Şimdi hiç bir şey duymuyorum; ses kesildi diye kekeledi...</p>

  <p>- Duyduğun neydi peki?...</p>

  <p>Clara da doğrulmuş, hiç bir şeyin farkında değilmiş gibi, yorganı düzeltiyordu. Thorwald, dehşet içinde:</p>

  <p>- Piyano!...Diye, kekeledi: Piyanonun sesini duymadın mı?... Biri, piyano çalıyordu. Kısa bir sessizlikten sonra Clara:</p>

  <p>- Fakat, Thorwald... Neden bahsediyorsun?...Diye konuştu: İmkânsız bir şey bu!... Kim olabilir? Yani, sence.</p>

  <p>- Dinle!... İşte yine başladı...</p>

  <p>Ter içinde kapıya yaklaştı, bütün vücudu kasılmıştı. Yumrukları sıkılı, Öne doğru uzanmış, dikkat kesilmişti... Ve... Piyanonun sesini yeniden duydu... Aynı sesler... Aynı dört ses... Dört nota: Do, sol, do, sol... Do, sol, do, sol...</p>

  <p>Sonra, bir kere daha: Do, sol do, sol...</p>

  <p>Clara'ya döndü... Yüzü öylesine karışmış, korkunç bir hal almıştı ki, Clara, çığlık atacakmış gibi, dudaklarını araladı...</p>

  <p>- Şimdi, duyuyor musun?...</p>

  <p>Clara, başını eğdi, yüzü, korku ve ümitsizlikle karışmıştı:</p>

  <p>- Fakat hayır!...</p>

  <p>- Hiçbir şey duymuyor musun?...</p>

  <p>- Hayır... Yemin ederim...</p>

  <p>Thorwald, tekrar kapıya doğru dönmüştü ama, olduğu yerde duruyor, kımıldamaya bile cesaret edemiyordu. Clara, ona yaklaştı, alçak sesle:</p>

  <p>- Yanlış duymuş olacaksın, dedi, elini avuçları arasına aldı ve bütün vücudunun ateşler içinde yandığını hissetti:</p>

  <p>- Seni temin ederim ki, yanlış duydun.</p>

  <p>- Biri, piyano çalıyordu. Ama, şimdi, hiç bir şey işitilmiyor...</p>

  <p>- Fakat, Thorwald.</p>

  <p>- Sana, birinin, piyano çaldığını söylüyorum...</p>

  <p>- Belki de... Kedi'dir... Tuşların üzerinde gezindiyse şayet...</p>

  <p>- Piyanonun kapağı, daima kapalıdır...</p>

  <p>- Belki biz açmışızdır farkında olmadan...</p>

  <p>- Bu akşam, yukarı çıkmadan önce, piyanonun kapağını günler önce ben kapattım... Ve bir daha da hiç açılmadı...</p>

  <p>Kısık, boğuk, bitkin bir sesle konuşuyordu...</p>

  <p>Clara, Thorwald'ın ellerini sıkıca kavradı ve gözlerinin içine bakmaya zorladı:</p>

  <p>- Eğer, gerçekten böyle birşey olsaydı, benim de duymam gerekirdi...</p>

  <p>- Piyano çaldılar... Diye, bitkin bir sesle tekrarladı Thorwald.</p>

  <p>Birbirlerine sokulmuş, odanın ortasında duruyor, dikkat kesilmiş, etrafı dinliyorlardı. Thorwald, nihayet kımıldadı, kapıya yaklaştı, kısa bir bocalamadan sonra, araladı, baktı: Yarı aralık oda kapısından süzülen solgun ışık, koridorun yarısını aydınlatıyordu: Koridor, bomboştu...</p>

  <p>- Yatalım artık; diye, kısık bir sesle konuştu Clara: Hiç bir şey yok, Thorwald... Söylediğin şeyin olabilmesi, imkânsız... İster misin, beraberce mutfağa inelim, sana içecek sıcak bir şey hazırlayayım... Ne dersin?...</p>

  <p>- Sus!...</p>

  <p>- Thorwald!... Neyin var?...</p>

  <p>- Dinle!...</p>

  <p>- Hiç bir şey duymuyorum...</p>

  <p>Thorwald, açık kapının önünde, taş kesilmiş gibi hareketsiz duruyordu. Clara, sessiz adımlarla ona yaklaştı. Kesik kesik soluyan Thorwald'ın parmakları, cilalı tahtayı adeta delercesine, kapının pervazına geçmişti.</p>

  <p>- Thorwald!...</p>

  <p>Thorwald, cevap vermedi, bütün dikkati, dışarıya çevriliydi, Clara onun kolunu tuttu, tam söze başlayacağı sırada da, yeniden, bir hareketle, konuşmasını engelledi, başını koridora doğru uzatmış; sanki, kendisinden başka kimsenin duymasına imkân olmayan seslere kulak kabartıyor gibiydi, şatoda, derin bir sessizlik uzayıp gidiyordu ve bu derin sessizlikte, Thorwald, bir yerden, hafif, tok vuruşlar duyar gibiydi, bütün dikkatini toplayıp, dinledi, dakikalar geçti: Thorwald, bu seslerin, kalbinin vuruşlarından ileri geldiğinin hissine kapıldı...</p>

  <p>Do, sol, do, sol.</p>

  <p>- Bu sefer, duydun değil mi?... Clara, ona biraz daha sokuldu:</p>

  <p>- Fakat, hayır Thorwald...</p>

  <p>- Gel öyleyse... Gel de, dinle...</p>

  <p>Sert bir hareketle omuzlarından tuttuğu Clara'yı kapının aralığına doğru itti...</p>

  <p>Yeniden, hiç bir şey duyulmaz olmuştu... Clara, yüzündeki hayret ve şaşkınlık ifadesinin yerini alan sıkıntılı ve kızgın bir hareketle odanın kapısını kapatmak, onu, yatağa dönmeye zorlamak istedi, ama, nefes nefese kalmasına rağmen kapının pervazına sımsıkı yapışan Thorwald'ı oradan ayıramadı...</p>

  <p>Aşağıdan, deminki piyano sesinin yankıları geliyordu sadece...</p>

  <p>Derin sessizliğe dağılan dört nota, ağır ağır boşlukta eriyip, yok oluyordu...</p>

  <p>Chopin'in, ikinci valsinin ilk dört notası...</p>

  <p>Bir süre duran müzik, piyanonun tekrar çalınmasıyla şatonun içinde, yeniden yankılanmaya başladı... Clara yerinden kımıldamamıştı...</p>

  <p>Bakışlarını Thorwald'dan ayırmıyor, yumuşak, müşfik davranışlarla kolundan tutuğu Thorwald'ı, sımsıkı yapıştığı kapıdan uzaklaştırmaya çalışıyordu.</p>

  <p>- Hâlâ duymuyor musun?... Yeniden başladı... Diye, iniltili bir sesle sordu Thorwald. Clara, başıyla "hayır" anlamında bir işaret yaptı.</p>

  <p>- Chopin'in, ikinci valsi'nin ilk notaları... "O", her zaman çalardı bunu...</p>

  <p>Thorwald, Clara'nın ellerinden kurtularak, koridora çıktı... Onun, bu, hemen hemen şuursuz hareketinden kısa bir zaman sonra, yeniden müthiş bir korkuya kapılacağını hisseden Clara, onu geri döndürmeye çalışıyor, hiçbir şey duymadığına yemin ediyordu...</p>

  <p>Ama, Thorwald, duyuyordu...</p>

  <p>Karanlığın içinden kopup gelen, kalın seslerin titreyişini duyuyordu...</p>

  <p>Piyanonun bas sesler çıkaran tuşları üzerinde dolasan sol elin dokunuşlarıyla, şatonun karanlığında yankılanan sesleri duyuyordu... Sol elle çalınan notaları...</p>

  <p>Bir el, aşağıda, büyük salonun karanlıklarında, uzun zamandan beri üstü örtülü duran ve kilitli bulunan kuyruklu, büyük, siyah piyanonun tuşları üzerinde geziniyordu... Aşağıda, karanlıklarda bir el, piyano çalıyordu...</p>

  <p>- Clara!... Gidip, bakmak lâzım...</p>

  <p>Thorwald, bunları söyler söylemez döndü ve Clara'nın, yanı başında durduğunu fark etti... Clara, kollarıyla sıkıca sardığı Thorwald'i, odaya sürüklemeye çalışıyordu:</p>

  <p>- Thorwald, duyduğunu zannediyorsun!...</p>

  <p>- Gidip bakmak lâzım...</p>

  <p>- Ama, hiç bir şey yok ki!... Hiç bir şey duymuyorum ben...</p>

  <p>Thorwald, şaşkınlık, şüphe, kızgınlık içinde, paniğe kapılmış vaziyette, Clara'ya bakıyordu:</p>

  <p>- Gerçekten, hiç bir şey duymuyor musun?...</p>

  <p>- Hayır!...</p>

  <p>Çıplak ayaklarıyla, kararsız, adımlarla merdiven başına yürüdü, aşağıdan, holün koyu karanlığını inceledi, seslendi:</p>

  <p>- Hey!... Nedir o?...</p>

  <p>Thorwald'ın, acı, ümitsiz bir çığlık halini alan sesi, karanlıklarda yankılandı, koridorlara dağıldı, kubbelere kadar uzandı ve, şatonun ölü sessizliğinde eriyip, yok oldu... İkisi de, dakikalarca, merdiven başında durdular...</p>

  <p>Clara, Thorwald'i, yanıldığına inandırmaya çalışıyordu... Sonunda, Thorwald, tek söz etmeden odaya doğruldu, kapının önüne gelinceye kadar da, sık sık dönüp arkasına baktı, ikide bir, eliyle alnındaki terleri siliyordu.</p>

  <p>Şatonun bütün köşelerini derin bir sessizlik kaplamıştı. Hiçbir ses duyulmuyordu artık. Hava bile kıpırtısız, kaskatıydı sanki... her şey, esrarlı, garip bir sessizlik halindeydi...</p>

  <p>Thorwald, uyuyamadı. Gecenin geri kalanını, yatağında oturup, etrafı dinleyerek geçirdi.</p>

  <p>Clara, yattıktan bir süre sonra uyumuştu.</p>

  <p>Thorwald, sık sık kalkmış, odada gezinmiş kapının önünde durmuş dışarıya dinlemişti. Nihayet sabah oldu ve günün ilk ışıklarıyla beraber esmeye başlayan rüzgârın alışılmış uğultusu, yeniden şatonun koridorlarını doldurdu...</p>

  <p>Ortalık iyice aydınlanınca, Thorwald, büyük salona indi ve piyanonun, örtülü olduğunu gördü.</p>

  <p>- Görüyorsun ya...Dedi, peşi sıra gelen Clara'ya: Kedi'nin, piyanonun tuşlan üzerinde gezinmesine imkân yok... Hem, Amigo, bütün gece, dalgınlıkları yüzünden; kapalı kaldığı mutfaktan dışarı çıkmamıştı.</p>

  <p>Clara, kayıtsızlıkla omuzlarını silkti ve Thorwald'a, "hayâlinin kurbanı" olduğunu söyledi; daha uygun bir izah şekli yoktu, sonra, kendi de hiçbir şey duymamıştı. Ne var ki, sinirlilik ve korku, bulaşıcı hastalıklar gibidir, bazen insandan insana geçer... Bütün gün, ne Clara, ne de Thorwald, pek ortalıkta görünmediler, ikisi de kendi köşelerine çekilmişti... Rüzgâr Clara'nın sinirlerini bozmuştu... Thorwald'ın da... Acaba, yemek sırasında, Clara'nın tabağını kırmasına sebep, rüzgâr mıydı?...</p>

  <p>Ani bir hırsa kapılan Thorwald, çok sevdiği kedisi Amigo'yu, rüzgâr sinirlerini bozduğu için mi tekmelemişti. Şatonun koridorlarından eksik olmayan o alışılmış uğursuz, rüzgârın uğultusu muydu bütün bunlara sebep?... Öyleyse doğru, biraz hava almak, gezinmek gerekiyordu.</p>

  <p>Güney rüzgârı, öylesine sert esiyordu ki, dışarıda da, umdukları rahatlamayı bulamadılar... Rüzgâr, çığlığa benzer garip, korkunç seslerle, kurşun renkli denizden kopup geldikçe, ürperir gibi oluyorlardı... Bu ürperiş ısının düşüklüğünden değildi.</p>

  <p>Thorwald ve Clara, Britanya dolmenlerine benzeyen bir kayayı siper ederek çimenlerin üzerine oturmuşlardı, konuşmuyorlardı. On metre kadar aşağıda, azgın deniz, kıyıdaki sarp kayalara vurdukça, dalgalar, onların hizasına yükselir gibi oluyordu...</p>

  <p>- Ne düşünüyorsun?... Clara'nın bu sorusunu:</p>

  <p>- Hiç!...Diye cevapladı Thorwald...</p>

  <p>Ayağa kalkmıştı. Sırtındaki siyah paltonun etekleri, rüzgâr estikçe dalgalanıyor, bacaklarına çarpıyordu... Düşünceli, dalgın, üç yüz metre kadar ötedeki, kara taşlarla kaplı kuleleri soluk soluk parıldayan şatoya bakıyordu.</p>

  <p>- Amalstad'a inmeliyiz... Dedi.</p>

  <p>- Amalstad'a mı?... Neden?...</p>

  <p>- Erzak almayacak mıyız?...</p>

  <p>- Evet...Diye, belli belirsiz cevapladı Clara; ama, bugün inmemiz şart değil...</p>

  <p>- Çilingire de uğramak istiyorum...</p>

  <p>- Çilingire mi?...</p>

  <p>- Evet... Piyanonun kilidinin ölçüsünü aldım. Bir anahtar yaptıracağım. Öbürü kayboldu. Her taran, saatlerce karış karış aradım ama, bulamadım. Çok zaman önce kaybolduğunu sanıyorum. Bir piyano anahtarı, kolayca kaybolan şeylerdendir...</p>

  <p>- Fakat.. Niçin ille de bir anahtar yaptırmak istiyorsun?...Diye Clara, sıkıntılı bir sesle sordu. Piyano kilidinin ölçüsünü aldığı balmumu parçasını, ısrarlı, garip bakışlarla süzen Thorwald:</p>

  <p>- Böylece, piyanonun kapağı, gerçekten kapanmış olacak...Diye mırıldandı... Clara inançsızlıkla omuzlarını silkti:</p>

  <p>- Aman Allahım!... Çok rica ederim Thorwald, başka şeyler düşün!... Amalstad'a indiler.</p>

  <p>Geri döndüklerinde, akşam olmuştu. Matem süresinin henüz başlangıcında bulundukları için, beraber görünmelerinin, dedikodulara, çeşitli yorumlamalara yol açmasından çekinmişler, bir şeyler içmek için köydeki Han'a uğramaya cesaret edememişlerdi... Şatoya uzanan dik yokuşu, ağır ağır çıktılar. Bahçe kapısı gıcırdayarak açıldı, ayaklarının altında çıtırdayan çakıllı yolu geçtiler.</p>

  <p>Avluda, cenaze gününden unutulmuş çiçekler, bir köşede solmuş, kurumuştu; Thorwald, onları yakaladığı gibi, öfkeye dışarı fırlattı.</p>

  <p>Beraberce yatmaya çıktılar. Clara uyuduktan sonra, Thorwald, odanın kapısına bir sandalye dayadı. İki uyku hapı almıştı ama, haplar tesir etmedi, uyuyamadı bir türlü... "Uyumam lâzım... " Diye düşündü; "Aksi halde, çabucak yıkılırım... Çöker giderim... " Clara'nın yanına uzandı ve yorganın altında, ona iyice sokuldu. O gece, önemli hiçbir şey olmadı.</p>

  <p>Yalnız, bir ara, uyku ile uyanıklık arasında bocalayan Thorwald, dişleri birbirine çarparak sıçrayıp doğruldu; ayak sesleri duyduğu hissine kapılmıştı... Ama, bu, korkulu bir rüyadan başka bir şey olamazdı elbet, çünkü, uyanıp, kendini toparladığı an çevresindeki derin sessizliği de fark etti.</p>

  <p>Ama, yine de, dışarı bir göz atmak için duyduğu şiddetli isteği yenemedi, kapıya yaklaştı ve, aynı anda, gecenin sessizliğinde bir patlama gibi yankılanan o korkunç sesi duydu...</p>

  <p>Acılı bir miyavlamaydı bu... Amigo!...</p>

  <p>Kedinin sesi, koridorun sonundan geliyordu ve, gerçekten, bir korku çığlığı idi...</p>

  <p>Thorwald, soluk soluğa geriye sıçradı; bir iki saniye içinde, çıldıracağını zannetti, Clara'ya yaklaştı, şiddetle sarstı:</p>

  <p>- Kedi!... Kedi, acı acı miyavlıyor... Orada, koridorda... Duydum ben... Bu sefer, hayali sesler duyduğumu iddia edemezsin!...</p>

  <p>Clara, gaz lâmbasını aldı, koridora çıktı... Thorwald, onu takip etti. Amigo, oradaydı.</p>

  <p>Tüyleri dimdik olmuştu ve kesik kesik miyavlıyordu. Clara, tatlı bir sesle:</p>

  <p>- Amigo! Dedi; Gel, Amigo!...</p>

  <p>Kedi, ona yaklaştı, Clara eğilip kediyi aldı, göğsüne bastırdı. Thorwald, dehşetten irileşmiş gözlerle koridoru araştırıyordu...</p>

  <p>- Korkmuş...Dedi, Clara. Sadece korkmuş...</p>

  <p>- Fakat, neden?...Diye, Thorwald, titreyen bir sesle sordu:</p>

  <p>- Bilmiyorum?... Şatoda fareler yok mu?... Kocaman fareler?... Amigo, bunlardan biriyle burun buruna gelmiştir belki... Aralarında, bir mücadele geçmiştir... Olamaz mı böyle bir şey?... Şatoda, fareler var, değil mi?...</p>

  <p>- Evet...Diye, Thorwald, zayıf bir sesle cevap verdi; Evet var... Kapıyı kapadı.</p>

  <p>Amigo, diken diken olmuş tüyleriyle miyavlayarak, bacaklarına sürtünüyordu; bütün gece, yanlarından ayrılmadı, ikisinin arasında uyudu. Clara'yı da Thorwald'ı da uyku tutmadı o gece. Uzun bir sessizlikten sonra:</p>

  <p>- Bilmiyorum, bu bir rüya mıydı?...Diye konuştu Thorwald: Ama, ben...</p>

  <p>Ve, Clara'nın gözlerindeki alaycı ifadeyi görmekten çekiniyormuş gibi, sustuktan sonra da:</p>

  <p>- Koridorda birinin, yürüdüğünü duydum sanıyorum diye tamamladı.</p>

  <p>- Ne zaman?...Diye sordu Clara, kısık bir sesle:</p>

  <p>- Amigo'nun, acı acı bağırmasından bir kaç dakika evvel...</p>

  <p>- Fareler; dedi, Clara: Şüphesiz böyledir... Farelerden korkmuştur... Tekrar uzun bir sessizlik oldu.</p>

  <p>- Mutlaka... Diye konuştu Thorwald; başka, ne olabilir?...</p>

  <p>Amalstad'daki çilingir, piyano'nun anahtarını ertesi gün teslim edeceğine söz vermişti. Öğleden sonra, tekrar köye indiler.</p>

  <p>Akşam yemeğinden sonra da, beraberce salona geçtiler, Thorwald, anahtarı, iki defa çevirerek, piyanonun kapağını kilitledi ve anahtarı cebine koydu. Bunu yaptığı sırada, Clara'nın kendisini alaycı bakışlarla süzdüğünü fark eden Thorwald, öfkeli bir sesle sordu:</p>

  <p>- Bana niçin öyle bakıyorsun?...</p>

  <p>- Bu anahtarı yaptırmamalıydın Thorwald... Kendi kendini etki altında bırakmış oluyorsun böylece... Geçen geceki, korkunun, yersiz olmadığı düşüncesini uyandıracak bu!... Gerçekten, bir şey duyduğuna inanacaksın...</p>

  <p>- Mümkün ... Ama, ben...</p>

  <p>Tereddüt içinde sustu, sonra da, kuru, katı bir sesle, ekledi:</p>

  <p>- Ne olursa olsun, piyano için, yeni bir anahtar yaptırmak gerekiyordu, öyle değil mi?... Sessiz sedasız, salondan çıktılar...</p>

  <p>- Ne düşündüğünü biliyorum, dedi, Thorwald, merdiveni çıktıkları sırada: Düşünüyorsun ki...</p>

  <p>- Fakat, neyi, Thorwald?...Diye, konuştu Clara, Thorwald'ın elini sıkarken... Thorwald, alaycı bir gülüşle yüzünü buruştururken:</p>

  <p>- Eğer, bu, bir hayaletse, kilidin, onun piyano çalmasına engel olamayacağını düşünüyorsun... Clara, zorlamalı bir gülüşle:</p>

  <p>- Şüphesiz...Diye cevap verdi: Bir hayaleti... Thorwald, parmaklarını, Clara'nın omuzuna geçirmişti:</p>

  <p>- Sus!...</p>

  <p>Gece yarısına doğru, Clara, uykuya dalacağı sırada, Thorwald'ın acı çığlıklarıyla sıçradı:</p>

  <p>- Piyano çalınıyor ! Diye, dehşet içinde kekeliyordu Thorwald: Piyano çalınıyor!... Chopin'in valsinin ilk notaları... Korku ve öfkeden morarmış bir yüzle, yataktan fırladı, büyük komodinin üzerinden aldığı tabancayı sağ elinin parmakları arasında sıkıyordu, Clara'nın haykırışlarına aldırmadan, bir elinde silâh, bir elinde gaz lâmbası, hızla odadan fırladı, koridorda ilerlediği sırada, peşini bırakmayan Clara, hâlâ çığlık çığlığa, adeta ulumalı bir sesle, sinir krizi geçirdiğini, bunun, bir korkulu rüya bir kâbus olduğunu, hiç birşey duymadığını söylüyordu...</p>

  <p>Ama, Thorwald, Chopin'in valsinin ilk notalarının, şatonun sessizliğinde yankılandığını duyuyordu hâlâ...</p>

  <p>Salona girdikleri zaman, sessizlik, yeniden her yanı kaplamıştı...</p>

  <p>Ve piyanonun kapağı, açık değildi...</p>

  <p>&nbsp;</p>
</body>
</html>
