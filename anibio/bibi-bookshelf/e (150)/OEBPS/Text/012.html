<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>SEKİZİNCİ BÖLÜM ~BİTMEYEN KORKULAR~</title>
</head>

<body>
  <h1 class="h11"><a id="a26"></a>SEKİZİNCİ BÖLÜM</h1>

  <h1 class="h11"><span class="t8">~BİTMEYEN KORKULAR~</span></h1>

  <p>Bunu takip eden ilk günü, Amalien'de geçirdiler. Thorwald'ın durumu; piyanonun sesini duymaya devam etmesi, Clara'yı endişelendirmeye başlamıştı... Clara, hiçbir şey duymamıştı ve Thorwald'ın, belki de, deliliğe kadar gidebilecek, şiddetli bir sinir hastalığına yakalanmış olmasından korkuyordu. Yaşlı ve üstelik, hiç de bilgili bir doktor olmayan Olafson'un çağrılmasına şiddetle karşı koyan Clara'nın, ısrarlarına boyun eğen Thorwald, nihayet, köye gitmeye razı olmuştu...</p>

  <p>Thorwald'ın durumu, gerçekten de, kötüydü: Uyku tutmuyordu. Yemeden, içmeden kesilmişti. Clara, onun, gidip, iyi bir doktora görünmesinin şart olduğunu söylediği zaman, ümitsizlikle başını sallamış, genç kadını, anlamsız bir bakışla süzerken mırıldanmıştı:</p>

  <p>- Geri geleceğini, söylemişti!...</p>

  <p>- Budala!... Diye, öfkeli öfkeli konuştu Clara: Aptal!... Nasıl oluyor da, kendini böyle saçma sapan, budalaca düşüncelere kaptırabiliyorsun?...</p>

  <p>Thorwald, onun böyle konuşmasına rağmen, paniğe kapılmaktan kendini engelleyemediğini tahmin ediyordu.</p>

  <p>Amalien'e, yine Gumborg'dan kiraladıktan arabayla gittiler. Oraya vardıkları zaman, Amalstad rahibinin tavsiyesiyle, Doktor Egstrom'a başvurdular. Doktor Egstrom, kulak hastalıkları uzmanıydı ve Thorwald'da, anlatılan rahatsızlıkların hiçbirini bulamadı, bir başka doktor tavsiye etti.</p>

  <p>Müşterilerinin çoğunu, gürültücü denizcilerin teşkil ettiği bir handa yemek yedikten sonra, adresini aldıkları doktora gittiler. Artık birlikte görülmekten çekinecek durumda değillerdi.</p>

  <p>Bir saat kadar oturdukları bekleme salonu, bir morg gibi boş, sessiz, hüzün verici ve sıkıntılıydı. Köşedeki kanepede, bitkin, uyuklayan yaşlı bir kadından başka, kimse yoktu.</p>

  <p>- Neye yarar?...Diye sızlanıyordu Thorwald: Doktor, ne yapacak bana?... Birtakım ilâçlar verecek... Sonra ne olacak?... Hiç...</p>

  <p>- Senin de, bu ilâçlara ihtiyacın var zaten ! Diye, alçak sesle cevapladı Clara...</p>

  <p>Bir an, göz göze geldiler, sonra Thorwald, mırıltılı bir sesle, Sigrid'in: "Geri geleceğini... " söylediğini tekrarladı... Bunu, Clara'nın her zamanki gibi, sertlikle karşılayacağı, itiraz edeceği ümidiyle söylemişti ama, Clara, onu alaycı bakışlarla süzdü ve tek söz etmedi, bir müddet sonra da:</p>

  <p>- Seni, daha güçlü sanıyordum, Thorwald Egsten diye mırıldandı: Böyle, şuurunu kaybedecek hale gelmene sebep, vicdan azabıdır...</p>

  <p>- Bizim öldürdüğümüzü:.. Daha doğrusu, katlettiğimizi bilerek can verdi... Kin ve nefret içinde öldü... Son günlerini hatırla; kediyi boğmak istedi... Senin elini ısırmaya kalkıştı... Son dakikada da... Elimde enjektörle yaklaştığımı görünce, beni lanetledi... Bana kalırsa, o...</p>

  <p>- Hayalet diye birşey yoktur...Dedi Clara, kuru bir sesle.</p>

  <p>Ama, Thorwald, her şeye rağmen, Clara'nın sesinde, inançsız bir ton sezer gibi oldu...</p>

  <p>Doktor, Thorwald'ın, duyduğunu zannettiği seslerin, yorgunluktan ve karısını kaybetmiş olmanın verdiği üzüntülerden ileri geldiğini söyledi, kuvvet şuruplarıyla dolu bir reçete, ayrıca uyku hapları verdi, bir de rejim tavsiye etti. Doktorun, bu çeşit sinir bozukluklarının, herkes de görülebilecek cinsten, şeyler olduğu konusunda, inandırıcı, sakin bir sesle çektiği nutuktan sonra, Thorwald, az buçuk sükûnet bulmuş, rahatlamış bir halde, oradan ayrıldı...</p>

  <p>Ama, dışarıda, Clara ile yürürken, duyduğu bu sükûnete rağmen, yine de, şöyle mırıldanmaktan, kendini alamadı:</p>

  <p>- Kim ne derse desin, piyanonun sesini duydum!...</p>

  <p>Thorwald, kendisine aynı derecede sıkıntı veren, iki müthiş ihtimâl arasında bocalıyordu şimdi: Eğer, piyano, gerçekten çalmıyorsa, demek ki, hayalet diye birşey vardı... Yok, bu sesi yalnız kendisi duyuyor idiyse, çıldırması yakın demekti...</p>

  <p>Rüzgârlı havada, uzaklardan bir yerden kopup gelen müzik sesi duydular. Clara, Thorwald'ın kolunu tuttu:</p>

  <p>- Gumborg, bana bahsetmişti... Dedi: Amalien'de, Fuar, veya yıllık panayır, buna benzer bir şey varmış... Gidip, şöyle bir dolaşalım istersen?... Senin için, bir değişiklik olur...</p>

  <p>Thorwald, hâlâ somurtuyordu:</p>

  <p>- Sen bilirsin... Dedi.</p>

  <p>Öğleden sonraydı. Saat üç civarıydı ve havanın kötülüğüne rağmen, sokaklar, fuardaki at pazarının açılış zamanı yaklaştığı için, hayli kalabalıktı.</p>

  <p>Fuardaki pavyonları ve barakaları, aceleci kalabalığın seline kapılarak dolaştılar. Clara, sıcak birşey içmek istediğini söyleyince de, fuar yerinin yan tarafında, kenardaki meyhaneye girdiler.</p>

  <p>İçerisi doluydu, ama, Clara, pencerenin yanındaki küçük masanın boş olduğunu fark edince, o yana doğruldular.</p>

  <p>Thorwald'ın, Clara'yı süzen bakışlarında, zavallılık, merhamet uyandıran bir durum vardı... Clara, garsona istedikleri şeyleri söylerken, Thorwald, belli belirsiz bir gülüşle:</p>

  <p>- Geminin idaresini, sen ele aldın, değil mi?...Diye mırıldandı: Bugün, sabahtan beri, yeniden çocuk olmuşum gibi bir duyguya kapılıyorum; arabayı sen sürdün... Elimden tutup, beni doktor doktor dolaştırdın... Fuarda gezdirdin... Şimdi de, mükâfatlandırırmış gibi, bana çikolata ısmarlıyorsun...</p>

  <p>- O halde, sen de uslu durmakta devam et...Diye güldü, Clara: Ben, gidip şu köşedeki eczanede, ilaçlarını yaptırayım... Sen de, burada uslu uslu otur, pencereden gelip geçenleri seyret... Tamam mı?...</p>

  <p>Thorwald'ın elini ihtirasla sıktı ve uzaklaşmadan evvel, kulağına bir öpücük kondururken, fısıldadı:</p>

  <p>- Göreceksin, bak... İşler nasıl yoluna girecek... Başlangıçta her şey güç gelir. Kaçınılmaz bir şeydir bu... Thorwald, kıvrak bir yürüyüşle masaların arasından geçerek kapıya doğru ilerleyen Clara'yı, dışarı çıkıncaya kadar bakışlarıyla takip etti ve onun, kendisinden çok daha güçlü olduğunu düşündü. Ama, bundan daha normal ne olabilirdi ki... Sigrid'le, bütün bir seneyi beraber geçirmişlerdi, ve olup bitenler, onu, Clara'dan daha çok heyecanlandıracaktı elbet... Normaldi bu... Hem, Clara ablasından daima nefret etmişti ama, o, kısa bir süre için de olsa, sevmişti Sigrid'i. İlk karısı Elisabeth'in hatırasına rağmen, yine de, Sigrid'e kalbinde yer vermişti...</p>

  <p>Günlerden beri Elisabeth'in resminin önünde dua etmediğini düşündü... Bu gece, şatoya döner dönmez, ilk işi, bu olmalıydı... Evet, yapmalıydı bunu... Günlerden beri, utanç duyduğu için, Elisabeth'in resminin önünde diz çökmemişti. Oysa, en kederli zamanlarında, Elisabeth'in resmine bakmak bile, ona huzur ve sükûn vermişti.</p>

  <p>Bunları düşünerek, dışarıdaki kalabalığa dalıp gittiği sırada, gözleri, birden, dehşetle irileşti...</p>

  <p>Etrafındakiler, sandalyesiyle beraber geriye kaykıldığını, elindeki, sütlü kahve dolu fincanın, olduğu gibi üzerine döküldüğünü gördüler...</p>

  <p>Clara, ellerinde irili ufaklı paketlerle eczaneden döndüğü zaman, onu, masanın yanında, ayakta buldu; kadın garsonlardan biri Thorwald'ın elbiselerini siliyordu. Thorwald'ın yüzü bembeyazdı, ellerini midesine bastırıyordu. Hizmet eden kadın:</p>

  <p>- Galiba, mösyö bir rahatsızlık geçirdiler...Dedi.</p>

  <p>- Thorwald!...</p>

  <p>Clara, onun, telaşlı işaretlerinden, kalabalık arasında konuşmaktan çekindiğini anladı, hesabı ödedi, süratle kapıya doğruldular...</p>

  <p>Thorwald, Clara'nın yanı sıra bir robot gibi yürüyordu. Meyhaneyi kaplayan sessizlikte, bakışlarıyla onları takip edenlerin, aralarında şöyle konuştuklarını duydular:</p>

  <p>- Vay canına be!... Şeytan görmüş gibi çarpıldı!...</p>

  <p>- Ayaklarının dibine yıldırım düştü sanki!...</p>

  <p>- Ne gördü dersin?...</p>

  <p>- Ne görürse görsün arkadaşım ben, onun gördüğünü görmek istemem!... Dışarı çıktılar.</p>

  <p>Dondurucu, sert bir rüzgâr, yüzlerini yaladı, Thorwald, ilerideki yolun sonunu işaret ediyordu:</p>

  <p>- Oradan!...</p>

  <p>- Thorwald, neyin var?... Yine ne oluyor?...</p>

  <p>- O'nu gördüm... Sigrid'i...</p>

  <p>- Thorwald, hayâl görüyorsun!...</p>

  <p>- Durmadan, hayâl gördüğümü söylemekten vazgeç!.</p>

  <p>Dudakları titriyordu... Öyle kuvvetli bağırmıştı ki, yanlarından geçenler, dönüp baktılar.</p>

  <p>Clara, onu kolundan yakaladı, oradan uzaklaştırmaya çalıştı; meyhanenin penceresinden, onlara hâlâ merakla bakanlar vardı. Kuzey rüzgârının denizden sürükleyip getirdiği sislerle, panayır yerinin müziği havada çılgınca savruluyordu.</p>

  <p>- Thorwald, gerçekten o'nu gördüğüne emin misin?...</p>

  <p>- O, kahvenin önündeki kaldırımdan geçti... Üzerinde, evlendikten kısa bir süre sonra aldığım, uzun, gri mantosu vardı...</p>

  <p>- Delisin sen!...</p>

  <p>- Buna, benim de inanasım gelmiyor... Clara!... Çıldırmış gibi bir hâlim var mı?...</p>

  <p>- Öyle sanıyorum ki, sen, büyük bir sinir krizi geçiriyorsun, manevî bir çöküntü içindesin... Sigrid'den başka kadınların da, onunkine benzer, uzun gri mantoları vardır...</p>

  <p>- İnan bana o, Sigrid'di...</p>

  <p>- Sakin ol...</p>

  <p>- Saçının şekil, hastalığından önceki gibiydi; yarım daire halinde, başını çevreliyordu, kürk yakasını, her zaman yaptığı gibi, kaldırmıştı...</p>

  <p>- Nereden geçti?...</p>

  <p>- Oradan...</p>

  <p>Bulundukları yerin öbür köşesini gösteriyordu:</p>

  <p>- Aceleyle kaldırımdan indi, caddeyi geçti, at cambazlarının bulunduğu şu çadırla, atış poligonu arasında kayboldu...</p>

  <p>- Gidip, bakalım...Dedi, Clara.</p>

  <p>Gidip baktılar ve bulamadılar... Her taraf, öyle kalabalıktı ki, aranılan kim olursa olsun, bulunmasına imkân yoktu...</p>

  <p>O gece Amalstad'a dönmediler...</p>

  <p>Thorwald, öylesine kötü bir durumdaydı ki, Clara, geceyi Amalien'de geçirmelerine karar verdi; bu fırtınalı, berbat havada, şatoya dönebilmek için, o korkunç çorak arazide yapacakları yolculuğu gözüne kestiremediğini söylemişti. Hele gece olup da, karanlık bastığında, imkânsızdı bu.</p>

  <p>Clara, Thorwald'ı yakındaki kahvelerden birine götürdü ve ona bir akwavit söyledikten sonra, gündüz, küçük şehrin giriş yerindeki özel ahıra bıraktıkları ata ve arabaya bakmaya gitti.</p>

  <p>Clara, bir saat sonra döndü:</p>

  <p>- Bir otel aradım...Dedi: Fakat, Amalien'de, otel denebilecek iki yer var, onlar da, fuar münasebetiyle, tıklım tıklım dolu... Bütün odalar, civardan gelen köylülere kiralanmış...</p>

  <p>- O halde... Şatoya mı dönüyoruz?...Diye, korku dolu bir sesle sordu Thorwald...</p>

  <p>- Hayır... Otele benzer bir yerde, boş bir oda buldum... "Konak" diyorlar oraya... "Baltık Konağı... " Amalien'in, tam çıkış yerinde, Christianborg yolu üzerinde. Hemen yemeğimizi yer, yatıp uyuruz... Doktorun verdiği hapları alırsın. Öyle sanıyorum ki, senin, her şeyden çok, uykuya ihtiyacın var...</p>

  <p>Sözlerini tamamladıktan sonra da, alçak sesle:</p>

  <p>- Thorwald, Tanrı aşkına, biraz kendine hâkim olmaya çalış ! Diye ekledi: Kendini, yine hayâllerine kaptırma!...</p>

  <p>- Ya sen?... Sen, etki altında değil misin sanki?...Diye, dişlerinin arasından konuştu Thorwald...</p>

  <p>- Neyin etkisi altında?...Diye, meydan okuyan bir sesle sordu Clara... Bir an, göz göze geldiler...</p>

  <p>Sonra, Thorwald göz kapaklarını, ağır ağır indirdi:</p>

  <p>- Öyle olsun...Dedi, içki dolu bardağını, bir yudumda boşalttıktan sonra: Ama, her şeye rağmen, sen de, göründüğün kadar sakin değilsin!...</p>

  <p>"Baltık Konağı"nda, Thorwald, yatar yatmaz uyudu. Doktorun verdiği sakinleştirici ilaçlan ve uyku haplarını birbiri peşine almıştı avluda, günün ilk saatlerine kadar devam eden gürültüler bile, onu, deliksiz, derin bir uykudan uyandıramadı. "Baltık Konağı", modern, konforlu bir yer değildi ama, Thorwald, yine de, kendini rahat hissetmişti burada. Akşam yemeğinden sonra Clara ile Thorwald, şehirdeki iki otele son bir defa daha uğramışlar ve odaların hâlâ boşalmadığını öğrendikten sonra, dönüp, geceyi "Baltık Konağı"nda geçirmek zorunda kalmışlardı.</p>

  <p>Thorwald, öğleye doğru uyandığı zaman, kendini, sebebi belirsiz bir hastalığa yakalanmış gibi, yorgun ve bitkin hissetti, fakat, o sırada daha önce kalkmış ve makyaj yapmakta olan Clara'ya, bundan hiç bahsetmedi, pencereye gitti, panjurları açtı, Amalien'in ıslak damları üzerinden denize baktı: Hava, her zaman olduğu gibi, kötüydü. Müthiş bir rüzgâr, bütün gece, aralıksız esmişti...</p>

  <p>Thorwald, yüzünü yıkadıktan sonra, beraberce aşağı indiler. Kocaman salon bomboştu ve henüz temizlik yapılmadığı için; masalar, üzerinde kirli tabaklan ve ıslak, buruşuk örtüleriyle öylece duruyordu. Dışarıda sis vardı. Salonun pencerelerinden sadece ikisinin pancuru açıktı ve oradan içeri süzülen, zayıf, soluk ışık, yerdeki bira birikintilerini, ıslak yerleri sararmış sigara izmaritlerini aydınlatıyordu.</p>

  <p>Köşede, pencerenin önündeki masalardan birine oturdular. Kirli camların dışında bir bahçe, yarısı yıkık bir duvara uzanıyor, kapanık, basık gökyüzü altında sisler, dalga dalga yayılıyor, sislerin bittiği yerde, uçsuz bucaksız Wilhemsborg ormanı başlıyordu...</p>

  <p>Kadın hizmetkârlardan biri, salona girdi, genç ve çekici bir kızdı bu; yürürken sendelemesinden ve kızarmış gözlerinden, bütün geceyi oldukça hareketli ve uykusuz geçirdiği anlaşılıyordu, onlara yaklaştı, kahvaltı isteyip istemediklerini sordu...</p>

  <p>- Bize, kahve getirin...Dedi, Clara.</p>

  <p>- Yiyecek bir şey?... Ne arzu edersiniz?...</p>

  <p>- Önemi yok... Ne olursa, olsun...</p>

  <p>- Gidip bir bakayım...Dedi kız yorgun bir ifadeyle: Pek fazla bir şey bulabileceğimi sanmıyorum... Alışverişe çıkılmadı henüz... Bu gece, Wilhemsborg'dan gelenler, ne var ne yok, hepsini tükettiler. Patron da henüz kalkmadı...</p>

  <p>Sendeleyerek uzaklaşırken de:</p>

  <p>- Amalien'de Fuar olduğu zamanlar, hep böyle olur!...Diye ekledi...</p>

  <p>Hizmetkâr kızın getirdiği yumurta, peynir ve bir parça salamla kahvaltı ettiler. Thorwald, "Baltık Konağı'nın ahırına çektikleri atı ve arabayı hazırlamaya gitti, uzun, loş koridoru geçti, giriş holüne yöneldi ve, işte o zaman, kahvesini içmekle meşgul olan Clara, Thorwald'ın, kendisini çağıran boğuk, çığlığa benzer sesini duydu. Sesin geldiği tarafa döndü ve salonun açık kapısına doğru yaklaşan Thorwald'ı gördü; yanına gelmesi için, kendisine işaret ediyordu... Clara kalktı, ona yaklaştı.</p>

  <p>Thorwald'ın, irileşmiş, hareketsiz gözleri, holdeki portmanto'ya dikiliydi. Portmanto'nun, geyik boynuzlarından yapılan askılarından birinde, gri bir manto asılıydı...</p>

  <p>Thorwald, ense kısmındaki ince zincirle askıya geçirilmiş, portmantoya asılı tek mantoyu işaret etti:</p>

  <p>- Sigrid'in mantosu...Dedi.</p>

  <p>İlk olarak, Clara portmantoya doğru ilerledi... Ayaklarının altında kurşun varmış gibiydi. Yürüyebilmek için, bütün gücünü kullandığı sanılırdı.</p>

  <p>- Binlercesi arasından, bu mantoyu tanırım... Diyordu Thorwald.</p>

  <p>- Bu... Belki de, dün gördüğün kadının giydiği mantodur!... Clara'nın sesinde, her zamanki, kendinden emin ifade yoktu...</p>

  <p>- Mantonun astarı ipektendir...Diye, Thorwald, donuk bir sesle, olduğu yerden kımıldamaksızın konuştu: Astarın sağ tarafı yırtılmış ve Sigrid, örmüştü onu...</p>

  <p>Thorwald, ani bir hareketle mantoyu çevirip iç kısmına bakan Clara'nın boğuk çığlığını duyarak, dikkatle baktı:</p>

  <p>Mantonun içindeki ipek astarın sağ üst köşesinde, sonradan örülmüş bir yırtık yeri vardı...</p>

  <p>İkisi de, saniyelerce bir tek kelime bile söylemeden şaşkın bakışlarla birbirlerini süzdüler...</p>

  <p>Sonra Thorwald geri döndü, büyük salona girdi ve masalarını hazırlamakla meşgul olan hizmetkâr kıza:</p>

  <p>- Matmazel... Portmantoda asılı duran manto, kime aittir?... Sahibi nerededir?... Diye sordu... Thorwald'ın sesinde öyle garip, sinirli bir ifade vardı ki, hizmetkâr kız, elinde olmadan sıçradı:</p>

  <p>- Fakat!... Hangi manto?...Diye şaşkın bir ifadeyle sordu...</p>

  <p>Thorwald, kızın kolundan tutarak, portmantonun önüne kadar adeta sürükledi:</p>

  <p>- İşte ! Diye, boğuk bir sesle homurdandı, mantoyu işaret ederken:</p>

  <p>- Bu otelde kim kalıyor?...</p>

  <p>- Fakat...</p>

  <p>- Boş lâfı bırakın... Bu mantonun sahibi olan kadın, hangi odada kalıyor, onu söyleyin bana...</p>

  <p>- Fakat, burada, patronla, benden başka kadın yok...Diye, hizmetkâr kız kekeledi; Thorwald'ın sesindeki garip ifade, onu dehşete düşürmüştü.</p>

  <p>- Ne söylüyorsunuz?...</p>

  <p>- Burada, hepsi hepsi, iki oda var... Birinde siz kaldınız... Öbürünü de üç çiftçi kiraladı ki dün gece, içkiyi fazla kaçırdıkları için hâlâ kalkmadılar...</p>

  <p>Bir sessizlikten sonra, Thorwald, alnında biriken terleri silerek:</p>

  <p>- Öyle ise... Bu manto, size, veya buranın sahibine ait, değil mi?...Diye sordu... Kız, adeta yalvaran, fakat, şüphe edilmesine imkân olmayan kati bir ses tonuyla :</p>

  <p>- Hayır mösyö!.. Dedi. İkimize de ait değil!... Thorwald, kızın kolunu yakaladı:</p>

  <p>- Kimin peki?...</p>

  <p>- Bilmiyorum mösyö!... Dün, bütün gün ve bütün gece, buraya, yemek yiyip, bira içmek için, bir çok kadın ve erkek gelip gitti... Hepsi de, palto ve mantolarını oraya astılar... Bu mantoyu kimin giydiğini bilemem ki!...</p>

  <p>Thorwald, bir an sustuktan sonra:</p>

  <p>- Dikkatle bakın...Dedi, Clara'yı işaret ederek: Dün gece, hizmet ettiğiniz müşteriler arasında, bu bayana çok benzeyen bir kadın var mıydı?... İyi düşünün, hatırlamaya çalışın... Bu bayana çok benzeyen, fakat, sarışın ve saçlarını ortadan ayırmış bir kadın?...</p>

  <p>- Hayır mösyö!... Hatırlamıyorum... Hem, dün gece, buradan o kadar çok kimse gelip geçti ki...</p>

  <p>- Peki...Dedi Thorwald, içini çekerek: Teşekkür ederim...</p>

  <p>Hizmetkâr kız, onları, uzaklaşıncaya kadar bakışlarıyla takip etti ve doğruca gidip, arabaya bindiklerini görünce, sinirli bir biçimde omuzlarını silkti sonra içeri girdi...</p>

  <p>Thorwald'la, Clara'nın bindikleri araba, Amalstad'a doğru ilerlemeye başladı... Yükselen deniz, kapalı olan gökyüzü gibi, kurşun rengindeydi...</p>

  <p>Yola çıktıktan sonra, ikisi de bir müddet konuşmadılar... Nihayet, Clara, sessizliği bozdu:</p>

  <p>- Mantoların astarları çabucak yırtılır... Hele, öyle bir yerde... Hem, yeryüzünde, astarı yırtılan bir tek manto mu var sanıyorsun?...</p>

  <p>- Fakat... Gri bir manto!....Diye, boğuk bir sesle konuştu Thorwald: Yakasında öyle bir kürkle, Skoç tüvitinden bir manto!...</p>

  <p>Clara, konuşmak için dudaklarını araladı, fakat, aynı anda esen sert rüzgâr bunu engelledi, genç kadın mantosunun yakasıyla yüzünü örttü, yol, öylesine bozuktu ki, Clara'nın bütün vücudu sarsılıyordu...</p>

  <p>Şatoya döndükleri zaman, ilk işleri, köşe bucak mantoyu aramak oldu: Her yanı karış karış aradılar, fakat... Sigrid'in mantosunu bulamadılar... Clara, Sigrid'in mantosunu hiç görmemişti... Çoktan beri kaybolmuş olamaz mıydı?... Son zamanlarda, çalışmak üzere şatoya gelen ve sık sık değişen hizmetkârlardan biri de alıp götürmüş olabilirdi mantoyu... Bu ihtimallerle, pekâlâ izah edilebilirdi, Thorwald'ın, bu mantoyu iki defa görmüş olması...</p>

  <p>Ve, Thorwald, hiç ses çıkarmadan, Clara'nın, sesine inandırıcı bir ton vererek söylemeye çalıştığı bu sözleri sonuna kadar dinledi, yatacakları zaman gözünü kapıya dikti:</p>

  <p>- Peki Clara...Dedi: Belki haklısın... Ama, şunu da unutma ki, orada, Amalien'de gördüğüm, sadece bir mantodan ibaret değildi...</p>

  <p>Thorwald'ın sesi, fısıltı halinde ve titrekti... Bakışlarını kapıdan ayıramıyordu bunları söylerken... Her an, o kapının açılıp, birinin içeri girivereceğinden son derece eminmiş gibi bir hali vardı... Gara, bu bahsi bir an önce sona erdirmek isteyen bir tonla:</p>

  <p>- Sigrid'e benzeyen başka kadınlar da vardır...Dedi... Thorwald, acı bir gülüşle:</p>

  <p>- Belki ! Diye konuştu: Aksini iddia edemem!... Mantonun çalınmış olmasını da kabul ediyorum.. Fakat, Clara, orada, "Baltık Konağı'ndaki manto niçin sahipsizdi?... Hı?... Niçin bu manto gözlerimizin önüne bırakılmıştı?... Clara... Dün geceki gibi, berbat bir hava da, "Baltık Konağı"nı terk eden bir kadının, mantosunu unutmuş olmasına imkân var mı?...</p>

  <p>Fakat, Clara, Thorwald'ın bütün sorularını nasıl cevaplandıracağını biliyordu:</p>

  <p>- Mümkündür elbet! Diye konuştu: Eğer bu kadın sarhoş olmuşsa, elbette mümkündür... Hizmetkâr kız sana söyledi ya; gece yarısı ben de duydum: Yığınla insan, yiyip içmek için gelip gitti... Fuar zamanları, bütün kasabalıların, her vakit yaptıkları gibi... Hem, gayet iyi bilirsin ki, "Baltık Konağı" gibi bir yerin, alışılmış müşterileri olan, hayvan satıcılarının karılan öteberi yürütmekte, en az, kocaları kadar beceriklidir... Bu çeşit kadınlar, çalınmış bir mantoyu, yok pahasına satın alabilecekleri gibi, sarhoş olduktan sonra, pek âlâ unutabilirler de... Dahası var: Mantoyu çalan kadın, seni görüp, tanıdıktan sonra, yakalanmaktan korkup, oraya bırakmış olamaz mı?...</p>

  <p>- Mantonun çalınmış olması faraziyesine, beni boş yere inandırmaya çalışıyorsun...Diye homurdandı Thorwald: Hiç de makul ve mantıklı değil söylediklerin, Clara...</p>

  <p>Gözlerini kapamaya çalıştı, uyumaya yeltendi, fakat boşuna bir gayret sarf ettiğinin kendi de farkındaydı, nitekim, Clara'nın, söndürmek üzere petrol lâmbasına uzandığını hissetti, kolunu tuttu:</p>

  <p>- Bırak, söndürme... Yan aydınlığı, zifiri karanlığa tercih ederim... Kısa bir sessizlikten sonra da:</p>

  <p>- Bütün bu söylediklerin iyi!... Hepsi güzel ! Diye ekledi: Ama, mesele bununla bitmiyor ki!... Ortada, sadece bir manto hikâyesi olsa, neyse... Ya odasının anahtarı?... Evet?... Ya, portresi?... Kendi kendine çalan piyano</p>

  <p>Sesinde, yeniden, son derece sinirli bir ton sezen Clara:</p>

  <p>- Thorwald!...Diye haykırdı: Sus!...</p>

  <p>Clara'da, gizlemeye çalıştığı korku ve endişenin, titreyen ses tonundan dolayı kolayca anlaşıldığını fark ediyordu... Thorwald:</p>

  <p>- Ya, piyanonun anahtarı?...Diye, devam etti: Evet?... Piyanonun anahtarı?...</p>

  <p>Yeniden terlemeye başlamıştı...</p>

  <p>Sesine, inandırıcı bir ton vermeye çalışarak:</p>

  <p>- Piyanoların anahtarları, her zaman kaybedilir...Dedi, Clara...</p>

  <p>Thorwald, bütün vücudu terle kaplı, parmaklan birbirine kenetlenmiş:</p>

  <p>- O başka...Diye soludu: Fakat, bu defa ki normal değil...</p>

  <p>- Thorwald, haplarını al ve uyu!...</p>

  <p>Clara, bunları öylesine yüksek, çığlıklı bir sesle söylemişti ki, kendi de, Thorwald da, korkuyla ürperdiler, dehşet içinde hafifçe doğruldular, bomboş koridorlarda uzaklaşan zifiri karanlıkta ve ölü sessizlikte dağılan, yankılanan çığlıklı sesi, eriyip, kayboluncaya kadar dinlediler...</p>

  <p>- Ya piyano?...Diye Clara'nın sessizliği yırtan çığlığı gibi, adeta uluyan korku ve dehşetten ürperen bir sesle konuştu Thorwald: Piyanonun sesini duymuştum... Do, sol, do, sol... Chopin'in Valsi'nin ilk notaları!...</p>

  <p>- Bu gidişle çıldırman yakındır...Dedi, Clara...</p>

  <p>Fısıldamıştı bunları söylerken... Sessizliği bozmaktan çekiniyor gibiydi... Thorwald'ın terli yüzünü avuçlarının arasına aldı, hafif hafif okşarken, fısıltılı sesiyle onu teselli etmeye çalışıyordu :</p>

  <p>- Doktorun dediklerini unuttun mu?... Sen de gayet iyi biliyorsun ki, aşırı derecede sinirlilik hallerinde şiddetli yorgunluklarda, yüksek heyecanlarda, insan, hayal gördüğü düşüncesine kapılabilirmiş... Olağanüstü bir şey değil bu!...</p>

  <p>- Fakat, piyanonun sesini gerçekten duydum: Hem de, gayet belirli bir şekilde, Clara!... Kafamın içinden geçen sesler değildi bunlar!...</p>

  <p>Elini, karyolanın tahtasına tempoyla vurarak tekrarladı:</p>

  <p>- Do, sol, do, sol... Duyuyordum!... Duydum!...</p>

  <p>- Hiçbir şey duymadın. Yüz defa tekrar et istersen... Hiçbir şey duymadın ve duymayacaksın.</p>

  <p>- Fakat, neden bir başka müzik değil de, Chopin'in valsi?... O, her zaman bu parçayı çalardı. Thorwald, birden sustu.</p>

  <p>- Dinle!...Diye, ağlar gibi bir sesle konuştu... Sonra: Dinle Clara!... Yine piyano çalıyor!...</p>

  <p>Clara, sıçrayıp doğruldu, dinledi, olduğu yerde döndü, Thorwald'ın kollarına tutunmak istedi, dizlerinin üzerine çöktü...</p>

  <p>- Duyuyor musun?...Diye, iniltili bir sesle sordu Thorwald: Duyuyor musun?... Clara'nın yüzü, bembeyazdı:</p>

  <p>- Evet...Diye, korkulu bir sesle kekeledi: E-v-et... Ben de, duyuyorum şimdi...</p>

  <p>&nbsp;</p>
</body>
</html>
