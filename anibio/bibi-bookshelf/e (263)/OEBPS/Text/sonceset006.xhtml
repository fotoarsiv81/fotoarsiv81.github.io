<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.5</h1>

  <p>Bakkalın çırağının gazeteler ile ekmeğimi getirme saatinden çok önce uyandım. Pislik bir hava vardı dışarıda. İşim olmasa da evde oturup tembellik etsem dedirten bir hava. Ama benim işim vardı.</p>

  <p>O yüzden don gömlek ısınma hareketlerine giriştim tuvaletten çıkar çıkmaz. Evin içi sıcaktı nasıl olsa Bir seriyi tamamladım, hızımı alamadım, baştan aldım hareketleri. Derimde, saçlarımın dibinde, apış aramda hakiki bir ter tabakası oluşunca banyoya girdim. Çok önceleri okuduğum başka bir kitabın kahramanı gibi önce sıcak, sonra soğuk suyla sıkı bir duş aldım.</p>

  <p>Kahve suyumun kaynamasını beklerken pencereden dışarıyı seyrettim bacağımı sıcacık yanan kalorifer peteğine yaslayarak, işsiz güçsüz günlerimde kahvemi de burada oturarak içerdim. Bu kez çalıştım kahvemi yudumlarken. Koltuğuma oturup tele vizyonların sabah haberlerine, gazetelerin birinci sayfalarını okudukları programlara baktım. Muazzez Güler'le ilgili tek söz yoktu. İnsanlar başka şeylerle meşguldüler.</p>

  <p>Kahvem bitince derin derin nefesler alarak mutfağa götürdüm kupamı. Dün akşamki toparlama faaliyetim pek üstünkörü olmuştu. Temizlikçi kadını mutlaka çağırmam gerek diye düşündüm. Döndüğümde telefonun başına çöktüm.</p>

  <p>Kadir Güler'in cep telefonunda denedim önce şansımı. Bilgisayarın görüşüne bakılırsa kendisine şu an ulaşamıyordum. Pekâlâ dedim içimden. Hiç ara vermeden yedi haneli ev telefonunu tuşladım.</p>

  <p>Telefon üç kere çaldıktan sonra açıldı.</p>

  <p>"Buyruuun..." dedi yorgun bir kadın sesi.</p>

  <p>"Kadir Bey'le görüşebilir miyim ?" dedim.</p>

  <p>"Kim arıyor?" diye yapıştırdı kadın hemen.</p>

  <p>"Remzi Ünal" dedim. "Adım Remzi Ünal."</p>

  <p>"Remzi Ünal..." diye tekrarladı kadın. "Tamam. Remzi Ünal. Arayacak dediydi Kadirim."</p>

  <p>"Bir not bıraktı mı?" dedim.</p>

  <p>Derin bir nefes daha alarak bekledim.</p>

  <p>"Bıraktı" dedi kadın." 'Dedeman'ın havuzuna gelsin' dedi. 'Dün geceye benzetmesin' dedi."</p>

  <p>Yeni bir müşteri buldun galiba oğlum Remzi Ünal dedim kendi kendime.</p>

  <p>"Anladım Hatice Hanım" dedim sonra "Sabah erken mi çıktı?"</p>

  <p>"Sen nereden?.." dedi kadın, "... biliyorsun benim adımı ? Tövbe tövbe. Bir tuhaf işleriniz var vallahi. Bir saat önce geldi Kadirim, turladı evin içinde deli danalar gibi. Ağzına bir lokma koymadan çıktı gitti."</p>

  <p>"Teşekkür ederim" dedim, kapadım telefonu. Canım bir kahve daha istiyordu ama boş verdim. Yatak odasına gidip giyindim. Derinlerde bir yerdeki torbanın içinde, uçakları adam gibi indirdiğim, indirdikten sonra hosteslerle yüzmeye gittiğim günlerden kalma mayomu buldum. Elimle çekiştirerek denedim lastiğini. Zımba gibiydi. Mayo elimde çıktım. Paltomun sportif yüzünü ortaya çıkardım kolları çekiştirip tersyüz ederek. Trençkota benziyordu böyle biraz ama düğümlenerek belimi sıkıştıracak kemeri yoktu. Mayoyu cebime tıkıştırdım. Televizyonu kapadım sonra Aynada kendimi incelemeden kapıyı çektim, çıktım evden.</p>

  <p>Pencereden dışarı bakınca yanılıyordu insan. Pislikten de öteydi hava Soğuktu, çok soğuk. Dünden daha soğuk. İnsanın yüzüne yağmayan bir yağmurun atomize edilmiş damlacıkları vuruyordu sanki. Otomobilime bir göz attım durduğu yerde. Servise götürmem, sağma soluna baktırmam lazımdı. Ama beklemeliydi şimdilik. Caddeye doğru yürüdüm.</p>

  <p>Okula geç kalmış lise öğrencisi kılıklı bir kız gelen taksiye el etti benden önce. Taksi onu geçip benim önümde durdu. Hayat böyle dedim içimden, kız nasıl olsa geç kalmıştı, biraz daha geç kalabilirdi.</p>

  <p>"Dedeman Oteli'ne çek" dedim şoföre içeri girer girmez. "Ama önce doğru git, bakkaldan gazetemizi alalım."</p>

  <p>Bakkal, çırağının çoktan çıktığını söyledi, gazetelerim ve ekmeğimi yollamıştı.</p>

  <p>Yüzüme baktı kızgın mıyım diye. Kızgın değildim. Birgazete daha aldım hiç yorum yapmadan. Hızlı adımlarla döndüm taksiye ve Dedeman Oteli'ne varana kadar sayfaları karıştırmakla meşgul oldum.</p>

  <p>Çok şey kazanmadın,,Muazzez Güler haberi, sabah televizyonlarda gösterilmeyen "Üçüncü" sayfa haberlerinde de yoktu. Saati uygundu oysa. Daha uygunsuz saatlerde üç kişi öldürülmüştü' biri Kocaeli'nde. Üçünde de ağır tahrik vardı, yatmazlardı. Krizden çıkışın belirtilerinin gözüktüğü yolundaki köşe yazılarını ilk paragraflarından sonra okumadım.</p>

  <p>"Gazeteler sende kalsın" dedim Şoföre otelin önünde ücretini ödedikten sonra inerken. Doorman afili bir selam verdi kapıdan geçeken. Aynı ciddiyette aldım. İçerdeki metal detektörlü kapıdan bir tarafım biplemeden geçtim.</p>

  <p>Lobideki işaretlere uyarak aşağıya indim. Havuz bölgesine girince ağır klor kokulu bir hamam havası karşıladı beni. Nazik bir delikanlıya giriş ücretini ödedim, kılavuzluğunda soyunma odasını buldum. Ustümdekileri çıkarıp mayomu giydikten sonra hayıflandım terlik getirmeyi akıl edemediğime. Oğlanın elime tutuşturduğu havluyu alıp havuza doğru yürüdüm. Etrafıma bakıyordum, yürürken üçü kadın, ikisi erkek japon havuzun yanındaki bir masada, mayolarıylıa karşılıklı oturmuş portakal sularını içiyordu. Bikini giymekte ısrar etmeseler daha iyi olacak orta yaşlı iki kadın "İyi ki geldin " bakışlarıyla birbirlerinin vücudunu inceliyordu çaktırmadan. Havuzun biraz gerisindeki amerikan bara benzeyen köşede, uzun sandalyelere elbiseleriyle tünemiş yapılı iki adamın önünde hiçbir şey yoktu. Tam karşıda, dışarının ölgün ışıklarını içeri taşımaya çabalayan kocaman camların önünde, iki çıplak adam bacaklarını suya sallandırmış duruyordu iki metre arayla. İkisinin de tepesi açıktı. İkisinin de göbeği taşıyordu mayolarının üstünden, ikisinin de göğsü acayip kıllıydı.</p>

  <p>Tam karşılarında ayakta dikildim. Havlumu ayaklarımın dibine bıraktım.</p>

  <p>Start vermişim gibi, birer saniye arayla suya girdi ikisi de. Bana doğru yüzmeye başladılar, ikisi de kafasını suyun içine sokmadan yüzüyordu, ikisi de, yarışın ödülü, bikinili orta yaşlı kadınları alıp götürmekmiş gibi hırsla yüzüyordu. Ayakta durup onları seyrettim. Ağızları sımsıkı kapalı, kavga eder gibi kulaç atışlarını izledim. Yaklaştıkça yüzleri belirginleşiyordu, ama ikisini de daha önce görmemiştim.</p>

  <p>Başa baş bir yarıştı bu. Teknikler kötü olunca, iş kuvvete kalıyordu. Yine de neredeyse aynı anda eriştiler ayaklarımın birer metreyle sağına ve soluna havuzdan dışarı sular sıçradı.</p>

  <p>Bir adım sola kaydım. Biraz daha şişman olan yüzücünün önünde bir kulvar hakemi gibi eğildim elinin havuza değdiği noktaya doğru.</p>

  <p>"Siz kazandınız Kadir Bey" dedim. "Taze bir havlum var, ister misiniz ?"</p>

  <p>Bir eliyle yüzündeki suları sildi yarışın birincisi olarak ilan ettiğim adam. Gözlerini kısmıştı bana bakarken.</p>

  <p>"Benim havlum var Remzi Bey" dedi. Biraz soluk soluğaydı bitirdiği küçük yarış sonrasında.</p>

  <p>Kendi kendimi tebrik ettim.</p>

  <p>Sağdaki adam havuzdan çıktı. "Getiririm adamı yanınıza Kadir Bey, görüşürüz" dedi, küçük bir el hareketiyle beni havuza davet eden adama Cevabım beklemeden yürüdü gitti soyunma odalarına doğru.</p>

  <p>Beni çağıran adam, Kadir Güler, boğazına kadar suyun içinde, aşağıdan bana bakıyordu. Gördüğünü beğenmiş gibi sırıttı.</p>

  <p>"Başınız sağ olsun" dedim.</p>

  <p>"Sağol" dedi.</p>

  <p>Ayaklarından güç alıp, kollarıyla çekti koca gövdesini havuzdan dışarı. Bu son hareketin de katkısıyla soluk soluğa kalmıştı iyice. Oturup ayaklarını salladı suya Bir kere daha sildi yüzünü.</p>

  <p>"Neden gelmedin dün akşam?" dedi koca göbeğinin inip çıkma hareketleri yavaşlayınca.</p>

  <p>"Misafirliğe gitmiştiniz" dedim.</p>

  <p>"Olsun. Beklerdiniz. Ben çağırınca gelinsin isterim" dedi. Yüzünü üçüncü kez sıvazladı.</p>

  <p>"Kusura bakmayın" dedim aynı ses tonuyla "İşim vardı."</p>

  <p>Yeni açılan barın kahvesini beğenmediğimi söylemedim.</p>

  <p>Yeniden sırıttı.</p>

  <p>"Siktir et" dedi.</p>

  <p>"Olur" dedim.</p>

  <p>İki tarafta birer tutam kalmış saçları tuhaf bir biçimde yapışmıştı kafasına. Geniş bir alnı vardı. Gözleri kocamandı, biraz kızarmıştı ama bunun eşine ağlamaktan çok klorla temastan ileri geldiğine emindim. Küt burnunun altındaki üstdudağı, sanki yarım saat önce tıraş olmuş bıyıkların gölgesinden yeni çıkmış gibi belirgindi. Belinin biraz yukarısında çoktan iyileşmiş bir yara izi vardı. Uzunca bir yara<br /></p>

  <p>"Nasıl geçti misafirliğiniz ?" dedim.</p>

  <p>"Siktir et" dedi yeniden. Sonra göbeğini sıvazladı bu kez elleriyle iki yandan. "Gel karşıya gidelim" dedi sonra "Bu salak karılar duymasın konuştuklarımızı." Havuza bıraktı kendini. Benim izleyip izlemediğime bakmadan deminki güçlü, ama kötü kulaçlarla yüzmeye başladı.</p>

  <p>Biraz ilerlesin diye bekledim. Suya girdim sonra Çoktandır unuttuğum bir duygu kapladı bedenimi. Bunu daha sık yapmalıydım belki. Suyun içinde kımıldamadan durup keyfini sürdüm biraz. Kadınlar boğulursam kurtarmaya hazırlarmış gibi bakıyorlardı bana Karşıya doğru nizamî kulaçlarla yüzmeye başladım sonra. Bisiklete binmek gibiydi, insan unutmuyordu.</p>

  <p>Havuzdan çıkmış beni bekliyordu Kadir Güler. Slipti mayosu. Göbeğinin altındaki üçgen apaçık müstehcendi. Bacakları gövdesine göre daha normal bir kalınlıktaydı.</p>

  <p>"İyi yüzüyorsun" dedi ben de kendimi dışarı çekerken.</p>

  <p>"Eskiden iyi yüzerdim" dedim.<br /></p>

  <p>"Spor yapıyor musun ?" dedi.</p>

  <p>Aikido hakkında sohbet etmeye niyetim yoktu. Başımı olumsuz anlamda salladım. "Spor yapmalı" dedi göbeğini yeniden sıvazlayarak. "Sporu ihmal etmemeli. Ben her kafam bozulduğunda buraya gelirim."</p>

  <p>Yavaş yavaş sadede gelecek diye sevindim içimden. Kadir Güler yarı olimpik havuzun tavanını tutan kalın sütunların birinin arkasından yürüdü, portakal rengi plastik bir şezlongun üstündeki havluya kurulamaya başladı yüzünü gözünü. Şezlongun altında deri bir çanta vardı. Hemen solundaki san renkli şezlonga yanlamasına oturdum.</p>

  <p>"Kafanız çok bozuk olmalı" dedim.</p>

  <p>"Bozuk" dedi. "Kafam çok bozuk."</p>

  <p>"Sizin için ne yapabilirim ?" dedim.</p>

  <p>"Bul o pezevengi bana" dedi yüzüme bakmadan. Havluyla bacaklarının iç yanını kuruladı. İyi ki uzaktayız kadınlardan diye düşündüm içimden.</p>

  <p>"Hangi pezevengi?" dedim.</p>

  <p>"Sinan pezevengini" dedi.</p>

  <p>Burada sigara içilmiyordu herhalde. İçilse de yanımda yoktu. Hayıflandım. Bulunduğumuz köşeden amerikan bardaki adamlar görünmüyordu. Onlar da içemiyorlardır dedim içimden.</p>

  <p>"Paranın kafanızı bu kadar bozmasma şaşırdım" dedim. "Böyle bir zamanda."</p>

  <p>"Ne parası ?" dedi.</p>

  <p>Aynı Sinan'dan bahsetmiyor muyuz yoksa diye telaşlandım birden.</p>

  <p>"Sinan Bozacıoğlu" dedim. "SinanComp. Hani üstüne yatılan borç."</p>

  <p>Kadir Güler ne kadar da safsın der gibi yüzüme baktı.</p>

  <p>"Borcu götüne girsin Sinan'ın" dedi. "Derdim üç kuruş değil benim."</p>

  <p>Derdinin ne olduğunu söylemesi için sesimi çıkarmadan bekledim. Kadir Güler havluyu şezlongunun ayak ucuna doğru fırlattı öfkeyle. Havlunun ucu havuzun içine doğru sallandı. Islanıp ıslanmadığını göremiyordum oturduğum yerden. "Muazzez'in intikamını almam lazım orospu çocuğundan" dedi Kadir Güler. "Derdim bu."</p>

  <p>"Bilmediğim bir şey mi var?" dedim.</p>

  <p>Yüzüme bakmadı bu kez.</p>

  <p>"Muazzez'in boynuna o şeyi kim doladı sanıyorsun?" dedi.</p>

  <p>"Kim doladı?" dedim.</p>

  <p>"Sinan!" dedi.</p>

  <p>Bir sigara çok iyi gidecekti gerçekten.</p>

  <p>"Neden?" dedim.</p>

  <p>"Senin yüzünden" dedi.</p>

  <p>Allah Allah dedim içimden. Allah Allah ve de yeniden Allah Allah! Şaşkınlığım yüzüme fazla vurmasa bari diye düşündüm. Kendimi kontrol etmeye çalıştım.</p>

  <p>"Benim yüzümden mi?" dedim.</p>

  <p>"Senin yüzünden tabiî" dedi Kadir Güler. "Biri üfürmüş peşine özel detektif taktığını Muazzez'in. Çıktı geldi akşam. Tartıştılar biraz. Sinirlerine hâkim olamadı Muazzez, ileri geri konuştu. Orospu çocuğu da baktı olmayacak..."</p>

  <p>"Siz orada mıydınız bunlar olduğunda?" diye sözünü kestim.</p>

  <p>"Saçmalama" dedi.</p>

  <p>"Nereden biliyorsunuz o zaman ?" dedim.</p>

  <p>"Başka ne olabilir ki ?" dedi.</p>

  <p>"Doğru" dedim. "Başka ne olabilir."</p>

  <p>İkimiz de susup havuza baktık. İçinde kimse olmadığı için durulmuştu sular. Tavandaki ışıkların sudaki yansımaları hafif hafif titreşiyordu. Dışarısı çok soğuk olmalıydı, ılıktı burası. Çıplaktık ve üşümüyorduk. Burnumuzdan içeri klor oranı yüksek buharlar giriyordu.</p>

  <p>"Anlayabildik mi birbirimizi ?" dedi Kadir Güler sonra "Anlamadığım bazı şeyler var tabiî" dedim.</p>

  <p>"Ne mesela?" dedi Kadir Güler.</p>

  <p>"Karınızı Sinan Bozacıoğlu'nun öldürdüğünden bu kadar emin olabilirsiniz" dedim. "Orası beni ilgilendirmez. Merak ettiğim şu..."</p>

  <p>Neyi merak ettiğimi çok da merak etmeden yüzüme baktı Kadir Güler. Devam ettim. "Benim bildiğim" dedim, "polisler adama önce kimden şüphe ettiğini sorarlar böyle durumlarda Size sormadılar mı ?"</p>

  <p>"Sordular" dedi.</p>

  <p>"Onlara söylemediniz ama" dedim. "Niye?"</p>

  <p>Bacağını büküp, sağ ayağını kucağına aldı Kadir Güler. Topuğundaki nasırı incelemeye koyuldu. Sesi mi çıkarmadan bekledim. Sonra çevresine baktı. Japonlara, orta yaşlı kadınlara, onlara bir şeyler getiren beyaz giysili garsona Barda oturan giyinik adamlara bakmadı. Sonunda bana döndü. Yüzünde belden aşağı bir fıkra anlatacak gibi bir ifade vardı. Daha önceden duymuş olsam da olmasam da gülmek zorunda olacağım bir fıkra.</p>

  <p>"Onlara söylesem ne olacağı belli" dedi. "Biraz uğraşıp bulurlar serseriyi saklandığı delikte. Temiz bir sopa atıp alırlar ifadesini. Sonra doğru içeriye. Aylar geçer. İşin yoksa bekle delil yetersizliğinden tahliyesini. Karakolda doğru söyler, mahkemede şaşar hikâyesi."</p>

  <p>Burada "oysa" demenin tam zamanıydı.</p>

  <p>"Oysa?" dedim.</p>

  <p>"Oysa" dedi Kadir Güler, "Sen bulup getirirsen bana.. "</p>

  <p>Etrafına baktı. Uzanıp deri çantayı çekti önüne, içinden kapkara bir tabanca çıkardı. Kocaman tabancanın çeliğinde yansıdı tavandaki ışıklar. Birbirine yaklaştırdığı iki bacağımın arasında yere doğru tuttu silahı, ikinci bir erkeklik organı gibi salladı. "... Tenha bir köşede şunu ağzının içine rahatlıkla sıkabilirim mesela."</p>

  <p>Demek ki bazı metaller, bazı metal detektörlü kapılardan geçerken biplemiyordu. Koca havuzda küçük şıpırtılardan başka ses çıkmadığına göre, Japonlar da, orta yaşlı kadınlar da Kadir Güler'in küçük gösterisini izlememiş olmalıydı.</p>

  <p>"O kadar eminsiniz onun yaptığından..." dedim.</p>

  <p>"O kadar eminim" dedi.<br /></p>

  <p>Tabancanın beni etkilememesine canının sıkıldığını sandım. Oysa o, yüzünde demin bir ara beliren gülümsemeye benzer bir gülümsemeyle çantanın içine yerleştirdi yeniden tabancayı.</p>

  <p>Topuğumda nasır olsa inceleme sırası bana gelirdi şimdi. Yoktu oysa Onun yerine önüme çektiğim bacaklarımı kollarımla sardım, tavandaki ışıklara baktım uzun uzun.</p>

  <p>"Ne diyorsun?" dedi Kadir Güler.</p>

  <p>"Düşünüyorum" dedim.</p>

  <p>Düşünüyordum.</p>

  <p>Sonra yeniden Kadir Güler'e doğru döndüm bacaklarımı serbest bırakarak. Yanımda sigaram olsa yakardım konuşmadan önce. Ama yoktu. Telefon numaralarımın Muazzez Güler'in bir yerlerinde yazılı olmasaydı hiç konuşmazdım belki, ama konuştum. Muazzez Güler ölmüştü, ben yaşıyordum. Biraz spekülasyonun zar an olmazdı.</p>

  <p>"Belki de yanılıyorsunuz" dedim. "Belki akşamın bir vakti, tineri fazla çekmiş serserinin biri geldi Hi-Mem'e. Baktı karınız yalnız. Para istedi ya da başka bir şey. Karınız yanaşmadı. Kolay pes edecek biri gibi gelmemişti bana zaten. Iş çığırından çıktı... "</p>

  <p>"Fazla belki var anlattıklarında" dedi Kadir Güler. "Tutturamadın." Gülümsemiyordu, ama sesinde eğleniyormuş gibi bir hava vardı.</p>

  <p>"Tutturamadım" dedim. Tutturamadığımı biliyordum, ama bunun nedenini bana o söylesin diye bekledim.</p>

  <p>"Tutturamadın" dedi Kadir Güler. "Dediğin gibi olsa, ne işi vardı masasında, bilgisayarının başında. Tanıdığı biri olmalı. İçeri aldığı, odasında konuştuğu biri."<br /></p>

  <p>"Doğru" dedim.</p>

  <p>Bir teori daha uydurdum oturduğum yerden. Kafanızdaki bitleri ayıklarken, kepekleri de temizlerdiniz.</p>

  <p>"Çalışan çocuklardan biri..." dedim. "Ücret, prim, işe geç gelme ya da ne bileyim, başka bir meseleden dolayı gıcıklık vardı aralarında. Masasında çalışıyor gibi bekledi herkesin gitmesini. Karınız çalışıyordu odasında. İçeri girdi. Konuyu açtı. Tartıştılar. Oğlanın başka boklukları döküldü ortaya. Malzeme araklama falan. İş çığırından çıktı..."</p>

  <p>Kadir Güler baldırının iç tarafındaki bir yağ noktacığıyla meşguldü şimdi. Olanca ciddiyetiyle tırnaklıyordu noktacığı.</p>

  <p>"O çocukların hepsini tanırım ben" dedi. "Paçaları sıkmaz adam öldürmeye, hele kadın hiç. Boğarak hiç kere hiç. İnternet bebesi hepsi, polisleri görünce zebella gibi karşılarında, on dakikada çözülürlerdi."</p>

  <p>En parlak çözümümü en sona saklamıştım. » "Tamam..." dedim. "Sizin muhasebeci. Zimmetine Para falan geçiriyordu. Muhasebeciler hep yapar. Karınız odasına çağırdı onu. Hazır kimse yokken, bak ne halt ettiğini biliyorum, vazgeç demeye... "</p>

  <p>Sustum sonra</p>

  <p>"Tutturamadın" dedi Kadir Güler. "Yine tutturamadın. Sana on tane neden sayabilirim iki dakikada Her biri birbirinden geçerli. İnan bana tutturamadın."</p>

  <p>Şansımı deneyeyim dedim içimden.<br /></p>

  <p>"Bir tanesini söyleyin."</p>

  <p>Yüzüme baktı. Gülecekmiş gibi yaptı ama gülmedi.</p>

  <p>"Koray, Muazzez'in kardeşidir" dedi. "Yoksa çoktan kovdururdum onu oradan."</p>

  <p>"Demek Sinan Bozacıoğlu" dedim.</p>

  <p>"Sinan Bozacıoğlu" dedi Kadir Güler.</p>

  <p>"Sıra sizde" dedim.</p>

  <p>Eğlenmeye niyeti yoktu Kadir Güler'in.</p>

  <p>"O pezevenk korkudan altına doldurmuş, bir delikte saklanıyordur şimdi. Sen onu bulursun. Getirirsin ya da yerini söylersin. Ben de onunla işimi hallederim. Hepsi bu."</p>

  <p>"Bana bu kadar güveniyorsunuz demek ki" dedim.</p>

  <p>Hangi konuda güvendiğini düşündüğümü sormadı Kadir Güler. O konudan emindi.</p>

  <p>"Az istemişsin Muazzez'den" dedi.</p>

  <p>"Eşiniz de benden az şey istemeye razı olmuştu" dedim.</p>

  <p>"Ondan istediğinin on mislini isteyebilirsin benden" dedi.</p>

  <p>Zarfı polisler aldı diye düşünüyordur inşallah dedim içimden.</p>

  <p>"Sizden çok daha fazlasını isteyeceğim" dedim.</p>

  <p>Kadir Güler kaşlarını çatıp baktı yüzüme. Konuşmamızın başından beri ilk kaş çatışıydı bu.</p>

  <p>"Ne kadar?" dedi.</p>

  <p>Gözlerinin içine bakarak konuştum. "Sinan Bozacıoğlu'nu bulurum" dedim. "Ama size vermem. Eğer gerçekten karınızı öldürmüşse bir yolunu bulur polise teslim olmasını sağlarım. Siz de sizinle konuştuğumuzu ve konuştuklarımızı tümden unutursunuz."</p>

  <p>"Paragöz değilsin yani ?" dedi Kadir Güler. Söylediklerimi duymamış gibiydi. "Önümden geçerken yere bir zarf düşürürseniz itiraz etmem" dedim.</p>

  <p>Gülmeye başladı Kadir Güler. Kahkahalarla güldü. Yüzümde hafif bir gülümsemeyle gülüşüne katılarak izledim onu. Gülüşünde Cengiz Han'ı hatırlatan bir yan vardı. Belki biraz Mussolini. Bir filmde görmüştüm.</p>

  <p>"Olmadı" dedi. "Olmadı."</p>

  <p>Gülmesi birden kesilmişti. Dikkatle yüzüme bakmaya başladı ilk kez görüyormuş gibi.</p>

  <p>"Olmadı" dedi yeniden. "Bak bir kere daha öneriyorum: parayı al, Sinan'ı ver. Gerisine karışma"</p>

  <p>Başımı salladım.</p>

  <p>"Muazzez'den istediğinin on misli" dedi Kadir Güler.</p>

  <p>Yine salladım başımı.</p>

  <p>"Yirmi misli" dedi.</p>

  <p>Çok paraydı. Kriz zamanıydı. Bankaya her gittiğimde çekiyordum arada sırada yatırmak yerine. Apartmanın aidatını bile aylardır ödememiştim. Çok paraydı söylediği.</p>

  <p>"Bir koşulla düşünebilirim" dedim.</p>

  <p>"Söyle" dedi paranın herkesi satın alabildiğini bir kez daha görmenin verdiği belirgin mutlulukla.</p>

  <p>Ah bir sigara olsa, bir sigara olsa dedim içimden "Koşulum işin asimi anlatmanız" dedim.<br /></p>

  <p>Bütün müşterilerim birbirine benzerdi, işin aslını anlatmazlardı bana. İşin aslı sonradan ortaya çıkardı. Kadir Güler de bir müşteriydi işte. Ama diğer müşterilerime benzediğini kendisine söylemeye niyetim yoktu.</p>

  <p>"Ne?" dedi. "Neyin aslını anlatmamı?"</p>

  <p>Beni ciddiye almaya başladığım hissettim. O tabanca numarasını yaptığı adamdan çok daha ciddiye aldığını.</p>

  <p>"Kadir Bey" dedim. "Çok şey istiyorsunuz benden. Tehlikeli de. Tehlike denen şeyi tanırım. Her şeyin bir bedeli olduğunu da bilirim. Ama teklifinize evet diyeceksem işin aslını bilmem gerekir. Ayağımı yere sağlam basmak için."</p>

  <p>"Ayağını yere sağlam basmak için" diye tekrarladı lafımı.</p>

  <p>"Ayrıca" dedim, "Sizin boktan bir intikam için para saçacak kadar Muazzez Hanım'a âşık olduğunuzu da sanmıyorum."</p>

  <p>Heykel gibi baktı yüzüme. Demek ki Kadir Güler, karar verme anı geldiğinde heykel gibi bakıyordu dünyaya Herkesin tutumu farklı olurdu böylesi anlarda. Kimileri ağlardı, kimileri kafama doğru bir şey fırlatırdı. Kadir Güler heykel gibi bakıyordu insana.</p>

  <p>"İşin aslı ağır bir yük getirebilir insana" dedi. "Taşıyabilir misin ?"</p>

  <p>"Denerim" dedim.</p>

  <p>Bakışları gözlerimde yoğunlaştı. Gözkapaklarını beklediğimden daha az kırpıştırarak uzun uzun baktl gözlerime. Yalnızca dudakları oynayarak konuştu.</p>

  <p>"Bana bir katil gerek" dedi. "Muazzez'i ben öldürdüm."</p>
</body>
</html>
