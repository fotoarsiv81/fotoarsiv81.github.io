<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.12</h1>

  <p>Gözlerimi açtığımda..</p>

  <p>Gözlerimi açtığımda, açtığıma pişman oldum.</p>

  <p>Evimdeydim, evet, televizyon, pencere, telefon, boş duvarlarım yerindeydi. Koltuğum da yerindeydi, ben de yerimdeydim, koltuğumda oturuyordum.</p>

  <p>Yerimdeydim, ama istesem kalkamazdım. İşi garantiye almışlardı.</p>

  <p>İki kolum, koltuğumun iki kolçağının üstüne, enli ambalaj bantlarıyla yapıştırılmıştı. Herifler teşkilatlı diye düşündüm. Yoksa benim kullanılmayan misafir odasındaki yatağın altında duran hırdavat kutumu mu buldular diye geçirdim içimden. Kafamın çalıştığına sevindim.</p>

  <p>Ayaklarım serbestti anladığım kadarıyla ama bir işe yaramıyordu bu. Gözlerimi açtığımda koltuğumda bir İnka kralı gibi oturuyordum. Burnu kanamış, kanlar dudağının bir yanından aşağı kayarken kuruyarak kalakalmış, başı feci halde ağrıyan bir İnka kralı.</p>

  <p>Yüzüm televizyona doğru bakıyordu. Televizyon kapalıydı. Suratındaki pis bir gülümsemeyle hatırladığım kruvaze lacivert takım elbiseli adam yanımdaki koltukta oturuyordu. Yüzündeki gülümseme silinmişti. Gözleri üstümdeydi.</p>

  <p>Yılan ayakta, elimde kahvem, sabahları dışarıda servise binen çocukları izlediğim yerde, pencerenin yanındaki duvara yaslanmış duruyordu. Bana bakıyordu durduğu yerden. Burnunda küçük bir kırmızılık vardı. Mr. T'yi görmedim.</p>

  <p>Gözlerimi açmadan önce inlemiş olmalıyım, o yüzden bakıyorlardı bana galiba. Yılan yerinden kımıldamadan konuştu.</p>

  <p>"Uyandı seninki... "</p>

  <p>Lacivert takım elbiseli adam konuşmadı. Gözleri biraz daha kısıldı bana bakarken.</p>

  <p>Kendimi toparlamaya çalıştım. Burnumun kırılıp kırılmadığını anlayamadım. Başımdaki ağrıyı geçirmek için derin nefesler almak dışında bir çare aklıma gelmedi, ona da boş verdim. Pencereye bakıp ışığın durumundan ne kadar zaman geçtiğini kestirmeye çalıştım. Çok başarılı olamadım bunda ama.</p>

  <p>Yılan kendisine baktığımı sandı.</p>

  <p>"Hoş geldiniz yok mu ?" dedi.</p>

  <p>Yılan'a cevap vermedim. Kruvaze lacivert takım elbiseli adama baktım. Sahipleri dururken köpekleri okşamamanız gerektiğini öğreneli çok olmuştu, istemediğiniz yerlerden ısırırlardı. Yılan'ın sahibinin ise pek okşanmaya niyeti yokmuş gibi görünüyordu. Yine de bir denemeye karar verdim.</p>

  <p>Koltuğa bağlanmış bileklerimi hafifçe oynattım yerlerinden.</p>

  <p>"Elinizi sıkamadığım için kusura bakmayın" dedim daha çok köpek sahibi olmak yaraşan adama doğru.</p>

  <p>Adam gülümsedi. Deminkinden farklı bir gülümsemeydi bu. İyiye alamet dedim içimden.</p>

  <p>"Neşeli tip" dedi sanki kendi kendine.</p>

  <p>Sonra Yılan'a başını salladı bir şeye onay veriyormuş gibi. Yılan duvarı omzuyla iterek hareketlendi. Cebinden Karamsar Bar'daki dansımıza eşlik etmesi için tanıştırdığı sustalıyı çıkardı. Hareketlerinde hiçbir tutukluk görmedim, kafası benimkinden sağlamdı herhalde. Lacivert takım elbiseli adam yanımızda olmasaydı birlikte çok eğleneceğimizi hissettiren bir bakışla bana doğru ilerledi. Sustalıyı afili bir hareketle açtı. Ağır ağır sol bileğime doğru indirdi. Hiç zorlanmadan bileğimi kolçağa yapıştıran bantları kesti. sonra gözlerimi yakalamaya çalıştı. Oralı olmadım.</p>

  <p>"Teşekkür ederim" dedim kruvaze lacivert takım elbiseli adama Hatırlatmak için sağ bileğimi oynattım bantların izin verdiği ölçüde.</p>

  <p>Yılan adama baktı. Adam başını yukarı doğru kaldırdı. Yılan sustalıyı kapadı, doğrulurken cebine koydu. Serbest elimle burnuma dokundum. Kırıldığını sanmıyordum. Dudağımın üstüne bulaşmış kanları silmeye çalıştım. Çok fazla değildi kan.</p>

  <p>"Sütten ağzı yanan yoğurdu üfleyerek yer" dedi lacivert elbiseli adam karşı duvara bakarak. Aklımdan duvara röprodüksiyon falan bir resim koyma fikri gelip geçti. Ev sahibinin ihtarnamesini hatırladım sonra, boş verdim. Yılan pencerenin yanındaki yerini almıştı. Mr. T belki arkamda bir yerlerdeydi ama dönüp bakarak keyfini artırmak istemedim.<br /></p>

  <p>"Ne olacak şimdi ?" dedim sanki her şey yolundaymış gibi.</p>

  <p>"Bizim salağın nerede olduğunu söyleyeceksin, sabah olanları unutup gideceğiz" dedi Yılan.</p>

  <p>Otoritenin kruvaze lacivert takım elbiseli adamda olduğuna iman ettiğimi belirten biçimde kafamı döndürdüm ve ona konuştum.</p>

  <p>"Tanışıyor muyuz ?" dedim.</p>

  <p>Çaktırmadan gazete yığınına bir göz attım. Bıraktığım gibiydi.</p>

  <p>Adam yüzüme bakmadan cevap verdi.</p>

  <p>"Ben senin adını öğrendim biraz önce" dedi. "Belki sen de fotoğrafımı görmüşsündür bir yerlerde."</p>

  <p>Yılan kendi kendine kıkırdadı. Adamın yüzüne, dikkatle yüzüne baktığımı göstererek baktım. Fotoğrafını hiçbir yerde görmemiştim. Doğduğundan beri berber makası değmemiş gibi gür kaşlarını, açılmış alnını doldurmak için uzatılmış ve yana taranmış ince saçlarını, kemerli burnunu, incecik dudaklarının üstünde çok uğraşılmış bir çizgi gibi duran bıyıklarını görsem de hatırlar mıydım, bilmiyorum. Genel başkanları basın toplantısı yaparken arkalarında dizilen silik adamlardan biri gibiydi işte.</p>

  <p>"Bir iki yıl içinde çok daha fazla göreceksin" dedi Yılan.</p>

  <p>Adamın çorapları beyazdı.</p>

  <p>"Hangi partiye oy vermem gerekiyor bunun için?" dedim. Biliyordum oysa Lacivert takım elbiseli adamın kaşları çatıldı. Elini cebine attı. Bir tespih çıkardı. Sarı ve lacivert boncuklan vardı tespihin.</p>

  <p>"Çok konuşturmasak mı şunu!" dedi Yılan'a</p>

  <p>"Konuşması lazım ama" dedi Yılan. Bana döndü sonra. "Öyle değil mi?"</p>

  <p>"Siz daha iyi bilirsiniz" dedim yüzüm hâlâ kruvaze lacivert takım elbiseli adama dönük olarak. Bağlı elimi kımıldattım. "İnsanlardan bir şey istemeden önce onlara bazı vaatlerde bulunmakta yarar var. Politikacılar bilir bunu. Şu durumum da bence birtakım vaatleri hak ediyor... "</p>

  <p>Adam tespih çekmeyi kesti aniden. Elini burnuna götürdü.</p>

  <p>"Bazen de tehdit ederiz vaat yerine" dedi. "Bunu unutma uyanık."</p>

  <p>İyi dedim kendi kendime, yavaş yavaş tanışıyoruz.</p>

  <p>"Birini deneyin bakalım" dedim.</p>

  <p>Yılan adama baktı. Adam yeniden başladı tespihini çevirmeye. Karar vermeye çalışıyor gibiydi.</p>

  <p>Adama yardım etmeye niyetlendim.</p>

  <p>"Satılık oylar yalnız kongrelerde olmaz" dedim.</p>

  <p>"Ne istiyorsun?" dedi adam.</p>

  <p>Bir poker oyununda olsak geriye yaslanırdım elimdeki kâğıtları bir kez daha gözden geçirmek için. Gevşediğimi fark ettirmemeye çalıştım.</p>

  <p>"Şu elimi de çözün önce bir" dedim. "Pek tuhaf bir durum bu. Belki size kahve yaparım sonra"</p>

  <p>Adam güler gibi bir hareket yaptı. Yalnızca bir hıçkırık çıktı ağzından. Yılan adama baktı. Bakışlarında az da olsa bir endişe sezdim.</p>

  <p>"Sonra?" dedi.</p>

  <p>"Sonra.. sonra konuşuruz" dedim. "Adamınıza da söylemiştim konuşabileceğimizi ilk görüştüğümüzde."</p>

  <p>Lacivert elbiseli adam Yrlan'a baktı. Yılan önüne.</p>

  <p>İyiydi bu.</p>

  <p>Bir hamle daha yapmaya karar verdim.</p>

  <p>"Konuşmaktan zarar gelmez" dedim. "Bunu en iyi sizler bilirsiniz."</p>

  <p>"Ağzını bantlamadık" dedi adam. "Dilediğin kadar konuş."</p>

  <p>"Bu halimle konuşmaktan çok, soru sormak geliyor içimden" dedim.</p>

  <p>"Sor bakalım" dedi.</p>

  <p>"Adamınıza kartvizitimi verdiğimi hatırlamıyorum" dedim. "Evimi nereden buldunuz ?"</p>

  <p>Yılan adama baktı. Adam Yılan'a Aralarındaki bir sırrı benimle paylaşıp paylaşmamaya karar veriyorlarmış gibi sırıttılar birbirlerine. Kararı birlikte vermediler ama</p>

  <p>"Bir telefon numarası önce... "dedi kruvaze lacivert elbiseli adam çok kolay bir meseleyi açıklıyormuş gibi el hareketleriyle. "Sonra doğru kimselere edilen bir iki telefon... İsim, adres. İstesek faturanın ayrıntılı dökümünü bile alabilirdik."</p>

  <p>Bu kadar basit bir şeyi akıl edemediğime üzülmüş gibiydi.</p>

  <p>"Adamcağıza çok eziyet etmemiş olsanız bari" dedim.</p>

  <p>Yılan güldü.</p>

  <p>Kaşlarımı çattım.</p>

  <p>Lacivert takım elbiseli adam başparmağı ile işaret parmağını birbirine sürttü. "Bu en çok korkuyla birleşince çalışır" dedi.</p>

  <p>İyi dedim içimden. Yılan'ın sustalısıyla haşır neşir olmuş bir ceset haberi canımı sıkardı gerçekten. Konuşmaya devam etsin diye yüzüne baktım adamın.</p>

  <p>"İnsan olur olmaz herkese telefon numarasını vermemeli" diye devam etti adam. Başımı onaylarcasına salladım.</p>

  <p>"İnsan olur olmaz herkesin işine de karışmamalı" dedi sonra. Bunu da onayladım.</p>

  <p>"Sonra başına büyük bela alır." Eyvallah!</p>

  <p>"Şimdi sıra sende" dedi lacivert takım elbiseli adam. "Öteceksen öt! Beni gereğinden çok konuşturdun."</p>

  <p>Konuşma alışkanlıkları üzerine bir iki söz söylesem kızacağa benziyordu, üstüne varmadım. Koltuğa bantlanmış elimi kımıldatarak konuyu dikkatine sundum bir kez daha.</p>

  <p>Başını üzgünmüş gibi sağa sola salladı.</p>

  <p>"Konuşurduk adam gibi" dedim. "Bu durum biraz tuhaf. Ne bu böyle, filmlerdeki gibi."<br /></p>

  <p>"Sana güvenmiyorum" dedi. "Elinle kolunla tuhaf hareketler yapıyormuşsun. Çok acıyormuş bilekleri sonra çocukların. sonra burası senin evin, deplasmandayız sayılır. Böylesi daha güvenli. Hepimiz için."</p>

  <p>Lafını bitirince Yılan'a baktı.</p>

  <p>"Bari bir sigara verin" dedim. "Ben ikram edemediğime göre."</p>

  <p>Lacivert takım elbiseli adam başını salladı onay makamında. Yılan elini cebine götürdü, bu kez bir kısa Marlboro paketi çıkardı. Serbest elimle, bana uzatılan sigarayı aldım, dudağıma götürdüm. Epeyi pahalıya benzeyen bir Ronson'la yaktı sigaramı .</p>

  <p>İlk nefesi içime çekince kafamın çalışmaya başladığını hissettim ufaktan sanki. İkisi birden sihirbazın bir sonraki numarasının ne olacağını merak eden çocuklar gibi bana baktılar. Uzun bir nefes daha çektim.</p>

  <p>"Eee..." dedi lacivert takım elbiseli adanı.</p>

  <p>"Ne eee'si?" dedim.</p>

  <p>"Canım sıkılmaya başladı" dedi. "Öt! Nerede bizim oğlan?"</p>

  <p>"Hangi oğlan ?" dedim.</p>

  <p>"Sabah benim hıyarların elinden kurtardığın oğlan" dedi. "Kafamı bozmaya başlıyorsun, bak!"</p>

  <p>Bir nefes daha aldım sigaramdan. Aklımı seveyim dedim kendi kendime.</p>

  <p>"Neden arıyorsunuz garibanı?" dedim.</p>

  <p>"Sana ne ?" dedi lacivert elbiseli adam.</p>

  <p>Ortalığı biraz karıştırmakta fayda gördüm.<br /></p>

  <p>"Neden aradığınızı bilmezsem, fiyatını kestiremem" dedim.</p>

  <p>"Bak bak bak!" dedi adam.</p>

  <p>"Bir götü boklu sigaraya gitmeyeceğim herhalde" dedim.</p>

  <p>"Bak bak bak!" dedi adam yeniden. "Neden aradığımızı sana söyleyemem."</p>

  <p>İşleri biraz daha karıştırmaya karar verdim.</p>

  <p>"Siz bana bakmayın" dedim. "Aslında biliyorum neden aradığınızı. İyi manşet olur, farkındayım."</p>

  <p>Yılan ağır bir küfür edecekmiş gibi ağzını açtı. Ama bir şey söylemedi. Lacivert elbiseli adam ondan daha serinkanlıydı.</p>

  <p>"O zaman seni konuşturmak için elimizi hafif tutmayacağımızın farkında olmalısın" dedi. "Şansını deneme bence."</p>

  <p>Asıl şansımın pazarlıkta olduğunu çok iyi biliyordum.</p>

  <p>"Oğlan bana lazım" dedim. "Başka bir iş için. Sizinkiyle ilgisi yok."</p>

  <p>Lacivert elbiseli adam tespihi sağ elinden sol eline aldı. Sol eli de en az sağ eli kadar ustaydı çevirmekte.</p>

  <p>"Söylemeyeceğinden emin misin ?" dedi.</p>

  <p>Sigaramdan bir nefes daha çektim cevap yerine. Uzayan külün halının üstüne düşmesine izin verdim artık.</p>

  <p>"Eminsin ?" dedi adam.</p>

  <p>Durumu hızla şöyle bir değerlendirdim. Atacak bir mermim daha olduğuna karar verdim. Başımı durumu bütün çıplaklığıyla anladığımı gösteren bir tavırla yana eğdim.</p>

  <p>"Günah benden gitti" dedi lacivert elbiseli adam.</p>

  <p>Yılan yerinde hareketlendi.</p>

  <p>Tespihi tutan eliyle dur işareti yaptı ona lacivert elbiseli adam. Yılan yüzünde hayıflanma ifadesiyle durdu odanın ortasında Patronuna baktı. Adam felsefî bir meseleyi çözecek gizemli soruyu sormak üzereymiş gibi bir tavırla konuştu. "Evinde haşarat var mı ?" dedi. "Hamamböceği falan?"</p>

  <p>Sizden iyi olmasınlar, arada uğrarlar diyecektim, kendimi tuttum. Var dediğimi varsaydı herhalde.</p>

  <p>"Hep merak ederdim..." diye devam etti kendi kendine konuşuyor gibi. "Göreceğiz şimdi."</p>

  <p>Başıyla arkama doğru bir işaret yaptı. Mr. T oradaydı herhalde. Dönüp bakmadım. Arkamda bir hareketlenme olduğunu sezinleyebildim. Sükûnet içinde bekledim boynumu filan kasmadan. Sonra bir Migros poşeti sol omzumun üstünden uzatıldı lacivert takım elbiseli adamın eline. Dibinde üç küçük parçanın yattığı belliydi inceüğindeıı.</p>

  <p>Adam elini daldırdı Migros poşetine.</p>

  <p>Çıkardığında bir Baygon aerosol kutusu vardı elinde.</p>

  <p>Ha siktir dedim içimden.</p>

  <p>Lacivert takım elbiseli adam silindir kutuyu, bir kadın memesi avuçlar gibi belirgin bir coşkuyla avucunun içine aldı. Ambalajın üstündekileri okumak i çin gözlerine yaklaştırdı. Neresini okuyacağını sekiz saniye kadar araştırdı. "Bak bak bak..." dedi. "... İlacın mukozaya, göze ve ağza gelmemesine dikkat edilmelidir..." diye alıntıladı ambalajdaki yazılan abartılı bir sesle. sonra Yılan'a döndü.</p>

  <p>"Mukoza da ne ki?" dedi.</p>

  <p>Yılan omuzlarını silkti. Bir adım yaklaştı bana doğru.</p>

  <p>Okumaya devam etti sonra lacivert takım elbiseli adam.</p>

  <p>"... İlaçlama yapılmadan önce ev halkı, çocuklar... ve gıda maddeleri dışarı çıkarılmalıdır."</p>

  <p>Bana döndü sonra "Çocuk sayılmazsın sen" dedi.</p>

  <p>Alnımda terlerin hafif hafif biriktiğini hissettim.</p>

  <p>Okumaya devam etti yeniden.</p>

  <p>"Zehirlenme belirtileri görüldüğünde doktor çağırılmalıdır."</p>

  <p>Bana döndü.</p>

  <p>"Bu iyi" dedi. "Tanıdığın doktor var mı?"</p>

  <p>Yılan keyifli keyifli güldü. Biraz daha yaklaştı.</p>

  <p>Sesimi çıkarmadım. İçimden hesap yapıyordum.</p>

  <p>"Zehirleme belirtilerini okumayayım artık" dedi. sonra aerosol kutusunun kapağını çıkardı. Eczanın püskürdüğü uca dayadı burnunu. İçine çekti. "Pek de kötü kokar mübarek" dedi. Sigara ben farkında olmadan elimden düştü. Otomatik bir davranışla bastım üstüne. Ev değiştirmek zorunda kalırsam halıyı da değiştirirdim belki.</p>

  <p>"Kararın ne durumda?" dediğini duydum sonra.<br /></p>

  <p>"Bunlara gerek yok" diyebildim ancak. Alnımdaki terlerin çoğaldığını hissedebiliyordum.</p>

  <p>"Belki vardır, belki yoktur..." dedi lacivert takım elbiseli adam. "Bunları satanlardan biriyle konuşmuştum vaktiyle, insanlara fazla etki etmez falan dediydi. Hep bir denemek isterdim. Kısmet bugüneymiş..."</p>

  <p>Dönüp son kararımı bekliyormuş gibi yüzüme baktı.</p>

  <p>Mr. T'nin arkamda olduğunu kestirebiliyordum. Serbest kalan elimden yararlanarak direnmeye çalışmanın bir faydası olamayacağına ikna ettim kendi kendimi. Hızla düşünmeye çalıştım.</p>

  <p>Karar vermemi beklemedi lacivert takım elbiseli adam. Arkama doğru başını salladı. Yılan şimşek gibi serbest elimin üstüne abandı iki eliyle birden. Boynumu bu kez kastım ama geç kaldım. Mr. T'nin kocaman elleri iki yandan boğazımı kavradı, çenemi kaldırarak başımı geriye yasladı. Arızalı kolunu nasıl kullanıyor diye geçirdim içimden. Gırtlağıma basınca kusma tepkisinin ilk belirtileri yükseldi midemden yukarı.</p>

  <p>Adam başını bir kez daha salladı. Arkamdan uzanan sol el, hâkim olmak için kafamı daha da geriye bastırarak boğazıma iyice yerleşirken, sağ el biraz yukarı çıktı, burnumu yakaladı iki parmağıyla</p>

  <p>Lacivert takım elbiseli adam ayağa kalktı. Baygon kutusu elindeydi.</p>

  <p>Üçüncü bir delikten soluk alma tekniği henüz keşfedilmemişti, mecburen ağzımı açtım.<br /></p>

  <p>Ağzımı açtım, ama böcek öldürücünün insanlara zarar verip vermediğini denemesine izin vermeye niyetim yoktu. Konuştum.</p>

  <p>"Bir dakika, bir dakika" dedim. "Oğlanı size versem bile hiçbir işinize yaramaz."</p>

  <p>Aerosol kutusunun tetiğine basarak havaya birazcık ilaç püskürttü kruvaze lacivert takım elbiseli, beyaz çoraplı adam.</p>

  <p>"Niyeymiş o ?" dedi bana bakmadan. Yere doğru ağır ağır süzülen eczalı maddeyi izliyordu. Böcek öldürücünün o bildik kokusu geldi burnuma</p>

  <p>"Sinan Bozacıoğlu'nun size söyleyecekleriyle hiçbir yere varamazsınız" dedim. "Dandik bir duyum elindeki."</p>

  <p>Daha söyleyeceğim çok şey varmış da söylemiyormuşum gibi durakladım. İşe yaradı. Başını salladı adam arkama doğru. Mr. T'nin elleri biraz gevşedi. Burnum yeniden soluk almaya müsait hale geldi. Yılan ellerini çekti. Bir adım geriledi.</p>

  <p>Lacivert takım elbiseli adam Baygon kutusunu sehpanın üzerine bıraktı. Yeniden koltuğuna oturdu. "Devam et" dedi bacak bacak üzerine atarak.</p>

  <p>Kafamı sağa sola çevirerek rahatlamaya çalıştım konuşmaya başlamadan önce. Derin bir nefes almadım ama.</p>

  <p>"Biraz hava atmak, biraz korkutmak için telefonda söylenmiş bir iki laf Kadir Güler'inki" dedim. "Ne kanıt var ne bir şey kimsenin elinde."</p>

  <p>"Kanıta ihtiyacımız olduğunu nereden çıkardın?" dedi adam. "İş televizyonda patlasın bir yeter. Ondan sonra debelensin dursun Kadir efendi. Hiç televizyon seyretmiyor değilsin ya"</p>

  <p>"Ama bende daha şenliklisi var" dedim. "Sayın Güler'in ağzına sıçarsınız isterseniz elimdekiyle."</p>

  <p>İyi ettim bunu söylediğime. Salonun içinde beliren şaşkınlık havası böcek öldürücünün kokusundan geri kalanı silip süpürdü neredeyse. İkisi de yüzüme baktı.</p>

  <p>Lacivert takım elbiseli adam konuşmadan önce elindeki tespihi hızlı hızlı çevirdi. Sanki yanlış bir adım atmaktan çekiniyor gibiydi.</p>

  <p>"Şakıyorsun maşallah!" dedi sonra "Devam et."</p>

  <p>Koltuğun kolçağma bantla bağlanmış elimi salladım bileğimden.</p>

  <p>"Malı görelim" dedi.</p>

  <p>"Sizinkinin yediği başka bir halt var elimde. Daha şenliklisi" dedim. "Oğlanın peşini bırakın, Kadir Güler'i vereyim size. Hem de iki seksen."</p>

  <p>"Devam et" dedi adam.</p>

  <p>"Dün karısını öldürdüler" dedim. "Duymadınız mı?"</p>

  <p>"Devam et" diye yineledi lacivert takım elbiseli adam. Suratı onu tanıdığımdan beri gördüğüm en ciddi ifadeyi takınmıştı.</p>

  <p>"Haberlere çıkmasını engellediler herhalde amadedim. "Sizin camiada duyulmuş olması gerekir."</p>

  <p>"Sen devam et" dedi.</p>

  <p>"Devamı bu" dedim. "Eğer işinize gelirse siktiri boktan bir delege yerine, karısını öldürmüş bir Kadir Güler veririm size."</p>

  <p>"Ha siktir!" dedi Yılan. Sonra ağzından ayıp bir laf kaçırmış gibi sustu. "Nereden biliyorsun ?"</p>

  <p>"Kendisi söyledi" dedim. "Ayrıca bu sefer palavra sıkmadığına inanmamı gerektiren epey şey var."</p>

  <p>"Ciddi misin?" dedi.</p>

  <p>"Son derece" dedim.</p>

  <p>"Dök elindekileri ortaya, çekip gidelim" dedi.</p>

  <p>"Yok" dedim. "Daha bakılması gereken bir iki şey var. Kesin kanıt."</p>

  <p>"Ne demeye güvenecekmişim sana peki ?" Kıvama gelmişti ama bence. "Orası sizin ferasetinize kalmış" dedim. "Ya elinizdekinin tadını sevip sevmediğimi kontrol edeceksiniz ya dediğime geleceksiniz." Lacivert takım elbiseli adam bu kez tespihine abanmadı karar vermek için. Başını salladı Yılan'a</p>

  <p>Yılan bakışlarıyla bile sorgulamadı adamın kararını. Üstüne aniden bir çeviklik gelmiş gibi sıçradı, bir adımda yanıma geldi. Üstüme eğildiğinde sustalısı elinde açıktı. Ramazan Bayramı'nda hediye gelmiş baklava kutusunu açar gibi özenle kesti sağ bileğimdeki enli ambalaj bandını. Sonra üstüne saldırmamdan korkuyormuş gibi geriledi hızla. Onunla ilgilenmedim bile. Bileğimi antrenmanlardan önceki ısına hareketlerini yaparcasına dairesel hareketlerle çevirdim.</p>

  <p>Ayağa kalktım. Mr. T'ye baktım dönüp. Çok mut lu görünmüyordu. Çok sağlıklı da görünmüyordu Buna sevindim içten içe. Mr. T de bir adım geri attı ben ayağa kalkınca.</p>

  <p>Üçü birden bana bakıyordu şimdi.</p>

  <p>"Kahve içer misiniz ?" dedim lacivert takım elbiseli adama. Yalnız ona</p>

  <p>Bu kez çevirdi tespihini iki tur cevap vermeden önce. Çaktırmadan gülüyordu sanki.</p>

  <p>"Rakı olsaydı daha sevinirdim" dedi. "Vakti kerahet yaklaştı."</p>

  <p>"Rakı yok" dedim.</p>

  <p>"Bizimle gel o zaman" dedi. "Bebek'te bir yandan demleniriz, bir yandan konuşuruz."</p>

  <p>"İçki pek içmiyorum" dedim.</p>

  <p>"Öyle derin Müslüman'a benzemiyorsun" dedi.</p>

  <p>"Ülserim var" diye yalan attım. "Sonra yapacak işlerim var."</p>

  <p>"Bizim işle ilgili..." dedi.</p>

  <p>"Bizim işle ilgili" dedim.</p>

  <p>Bir kat aşağıya inip bazı sorular soracağım bir ara dedim içimden.</p>

  <p>Ayağa kalktı lacivert elbiseli adam.</p>

  <p>"Tamam o zaman" dedi. "Bir numara yapmaya kalkma, evini biliyoruz."</p>

  <p>"Telefon numaramı da biliyorsunuz" dedim.</p>

  <p>Başını salladı. Baygon kutusunu ayağının dibindeki Migros poşetine geri koydu.</p>

  <p>Mr. T'ye uzattı. Mr. T benim biraz uzağımda durarak aldı poşeti.</p>

  <p>"Ne zaman çıkar bir haber?" dedi lacivert takım elbiseli adam.</p>

  <p>"Bilmem" dedim.<br /></p>

  <p>"Çok gecikmesin" dedi.</p>

  <p>"Çok gecikmez" dedim.</p>

  <p>O önde, ben arkada kapıya doğru ilerledik. Yılan ile Mr. T arkamıza geçmişti. Evin girişinde hamle edip kapıyı açtım.</p>

  <p>"Kusura bakma" dedi lacivert elbiseli adam eliyle hayalî bir fıs fıs kutusuna basıyor gibi hareketler yaparak.</p>

  <p>"Dert değil" dedim.</p>

  <p>"Akşam yengene anlattığımda inanmayacak" dedi. "Günlerdir kafamın etini yiyordu bunun için."</p>

  <p>"Sineklerine, böceklerine selam ederim" dedim.</p>

  <p>Güldü.</p>

  <p>Yılan ile Mr. T'ye döndü.</p>

  <p>"Görün lan bak" dedi. "Adam gibi adam nasıl oluyor..."</p>

  <p>Sonra hiç beklemeden kapıdan çıkıp merdivenlerden aşağıya doğru yürümeye başladı. Yılan ile Mr. T arkasından koşuştular. Kapıdan çıkarken ikisi de yüzüme bile bakmadılar.</p>

  <p>Kapıyı arkalarından kapadığımda derin bir nefes aldım. Karakterimi beğenen bir hayranım daha olmuştu. İnsanın hayranları çoğaldıkça düşmanları da Çoğalırdı ama, olurdu o kadar canım. Sırtımı kapıya verip soluğumu saldım. sonra pencereye koştum.</p>

  <p>Dışarısı akşama dönmüştü iyiden iyiye. Kar hiç kesilmemişti anlaşılan. Sahipleri ise, gezmeye, alışverişe, şuraya buraya gitmemiş otomobillerin üstü beyaza kesmişti. Meydana bakan sokak lambasının floresan aydınlığında iyice algılanan tipi, yarın sabah ilkokulların tatil olmasını garanti ediyor gibiydi.</p>

  <p>Üzerine daha az kar düşmüş bir otomobil aradım park yerinde. Göremedim. sonra binanın alt tarafındaki yaya yoluna diktim gözlerimi pencereden hafif dışarı sarkarak.</p>

  <p>Kimse yürüyerek çıkmadı apartmanın girişine giden yolun ucundan. Herhalde, kimse de içeri giremiyordu bir süredir. Koca bir Hummer, apartman yöneticisi dostumun buraya otomobil bırakılmasın diye üst üste park yapılmaz işaretleri koyduğu yaya yolundan koca bir Hummer çıktı geri geri giderek. O salak kredi kartı reklamındaki gibi kapkara kocaman bir Hummer. Çıkarken girişin yanındaki mekân belirleyen ortancaların birkaç dalını da götürdü beraberinde.</p>

  <p>Misafirlerime el sallamamı beklemiyordu kimse benden. Yine de Hummer'ın hiçbir otomobile dokunmadan manevra yapıp gitmeyi başarmasını izledim sonuna kadar.</p>

  <p>Yaya yoluna bakan pencerelerden biri açılmıştı, bir kadın kafası uzandı aşağı doğru. Bir şeyler söyledi Hummer'ın ardından, ama kimse duymadı.</p>

  <p>Sonra mutfağa gidip kendime bir kahve suyu koydum. Çay uğurlu gelmemişti.</p>

  <p>Sıcak bir duş fikri daha ağır basınca banyoya girdim. Aynada suratıma baktım önce. Pek parlak değildi görünüşüm. Sıcak suyu açıp, ısınmasını bekledin1 sağa sola yaylanarak. Ağır ağır soyundum. Üstümde kileri bir yığın halinde yerde bırakıp, küvete girdim.</p>

  <p>Duş iyi geldi. Duşun sonundaki soğuk su şoku daha iyi geldi. Burnumdaki böcek öldürücü kokusu, yerini adını bilmediğim, öğrenmeye de hiç niyetimin olmadığı petrol artığı bir çiçeğin kokusuna bıraktı.</p>

  <p>Çıkınca aynanın buğulanmış yüzeyini silip yeniden baktım suratıma ıslak ıslak.</p>

  <p>İyi değil gidişin Remzi Ünal dedim kendi kendime.</p>

  <p>Kafan karışık.</p>

  <p>Günlerdir antrenmana gitmiyorsun.</p>

  <p>Eksik soruyorsun. Soruları eksik soruyorsun. Eksik soruyorsun soruları.</p>

  <p>İnsanlar seni sevmeye başladılar.</p>

  <p>İnsanlar seni sevmeye başladılar ve günde üç kavga senin yaşında biri için fazla Adını koy. Açıkça şantajla işini almanı sağlayan müşterin öldü ve sen masanın üstündeki zarfı aldın ona sormadan ve sen müşterinin kocasının tezgâhına, geceyarıları Hitchcock'tan öğrendiğin başka bir tezgâhla cevap verdin ve sonra sen adamı sattın ondan daha berbat bir adama ve sen çocuğun olsaydı, Çocuğun olacak yaşta bir çocuğu önce ezdin, sonra acıdın herhalde ve sen onu korumak için belki, daha çok ezmek için belki, suçu alt katında oturmak olan birinin başını belaya soktun belki.</p>

  <p>Sen böyle değildin eskiden Remzi Ünal.</p>

  <p>Polis değildin. Savcı değildin. Yargıç değildin. Hiçbir şey değildin.</p>

  <p>İnsanların hayatını değiştirmekten nefret ederdin.</p>

  <p>Kendi hayatını değiştiriyorsun yavaş yavaş.</p>

  <p>Yarın başka sorular sormaya gideceksin, adım gibi biliyorum. Başını yine belaya sokacaksın. Müşterin güzel bir kadın bile değildi. Müşterin de anında satardı seni işine gelirse. Tek kuruşunu alamadan öldü gitti.<br /></p>

  <p>Sana ne ?</p>

  <p>Kim öldürdüyse öldürdü.</p>

  <p>Kim doladıysa doladı boynuna mouse'un kordonunu.</p>

  <p>Sana ne?</p>

  <p>Üstüne vazife mi?</p>

  <p>Madalya mı takacaklar katili bulduğun gün ?</p>

  <p>Katili bulabilir misin ?</p>

  <p>Bulacak mısın ?</p>

  <p>Nasıl bulacaksın ?</p>

  <p>Üstüme bir pantolon, sweat shirt geçirdikten sonra mutfağa gidip yeniden bastım su ısıtıcısınm düğmesine. Zaten sıcak olan su, kupaya iki kaşık kahve atmama kalmadan kaynadı. Kocaman, boğazımı yakan bir yudum aldım kahvemden mutfakta ayaküstü. İyi geldi. sonra kahve elimde, salona yürüdüm.</p>

  <p>Demin gönülsüzce oturduğum koltuğa kuruldum. Kolçaklara yapışmış kesik ambalaj bantlarını sıyırdım teker teker. Top edip cebime soktum. Bir yudum kahve içtim. Telefonu elime aldım sonra.</p>

  <p>Önce on tane lahmacun ısmarladım kendime.</p>

  <p>Yanında maydanoz göndermelerini sıkı sıkı tembih ettim. Unutacaklardı, yalnızca doğranmış soğan ile sumaktan oluşan bir karışım koyacaklardı, adım gibi biliyordum ama yine de tembih ettim. Bir şişe acılı şalgam suyunu ekledim. Sinan Bozacıoğlu ev yemeği yiyecek bu akşam dedim kendi kendime.</p>

  <p>Sonra televizyonu açtım.</p>

  <p>Salon kendine geldi.</p>

  <p>Rastlamayacağımı biliyordum ama, hani rastlar mıyım Muazzez Güler cinayetine diye dolaştım bütün haber kanallarını ikişer kez. Haklı çıktım. Amerika dört bin kişinin katilini arıyordu uzak ülkelerde. Muazzez Güler'in lafı mı olurdu? Olmazdı.</p>

  <p>Televizyonu Eurosport'a park edip boş gözlerle baktım golf oynayanlar ile onları seyredenlere. Kahveme devam ettim.</p>

  <p>Sıkıldım sonra</p>

  <p>Aklım bilgisayara gitti.</p>

  <p>Keşke atmasaydım kopya Flight Simulator CD'sini diye bir düşünce geçti aklımdan. Hemen kovaladım.</p>

  <p>Hi-Mem'e gidip bir baksam ortalığa diye başka bir düşünce geçti aklımdan, onu da kovaladım.</p>

  <p>Bir iki tur daha attım televizyonda.</p>

  <p>Kahvemi bitirdim.</p>

  <p>Gidip bir tıraş oldum.</p>

  <p>Yüzümü yıkarken çaldı kapı.</p>

  <p>Çabuk geldi diye düşünerek yürüdüm kapıya doğru. İnsan başına gelenlerden ders almıyordu, kapıyı gözetleme deliğinden bakmadan açtım sonuna kadar.</p>

  <p>Lahmacunlarım değildi kapıdaki. Apartman yöneticisi emekli asker dostum bod rumda yangın çıkmış, yardım etmem gerekiyormuş gibi bir suratla karşımdaydı. "Hayırdır?" dedim. "Gitti" dedi. Kim gitti demedim.</p>
</body>
</html>
