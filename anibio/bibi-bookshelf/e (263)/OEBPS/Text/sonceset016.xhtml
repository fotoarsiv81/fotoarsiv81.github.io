<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.15</h1>

  <p>Güzel bir vapur yolculuğu olacaktı. Bahar olsaydı daha güzel olurdu, ama bu da güzel olacaktı, ilk soruyu Selma Akar sordu. "Benim Selma olduğumu nereden bildiniz ?" dedi arasından ikinci nefesi saldıktan sonra Cevap vermeden önce doğruldum yerimde. Çaycının ortalıkta dolaşıp dolaşmadığına baktım salona açılan pencereden. Oralarda değildi.</p>

  <p>"İçime doğdu" dedim yeniden yerime yerleştiğimde.</p>

  <p>Selma Akar gülmedi ama gülermiş gibi yaptı altdudağının kenarında var olmayan bir lekeyi küçük Parmağıyla silerken.</p>

  <p>"Enteresan bir adam olduğunuzu söylemişti Sinan" dedi.</p>

  <p>"Konuştunuz mu ?" dedim. "Dün akşam beraberdik" dedi.</p>

  <p>Güzel dedim içimden.</p>

  <p>"Başka ne söyledi benim hakkımda" diye sordum.</p>

  <p>"İyi bir adam ama biraz saf dedi" dedi.</p>

  <p>Bu daha da güzel dedim içimden.</p>

  <p>Sigaramdan bir nefes daha çektim.</p>

  <p>"Sinan'ın sevgilisi misin sen?" dedim.</p>

  <p>Selma Akar bir kaşını havaya kaldırdı cevap verirken.</p>

  <p>"Pek belli değil."</p>

  <p>Salona açılan kapıdan iki kız ile iki oğlan girdi bizim kısma. Vapurun burnuna doğru ilerlediler. Hangi tarafta oturacaklarını tartıştılar bir süre. Ellerinde üniversiteye hazırlık kitapları vardı. Kızlardan biri öteki kızı dirsekledi bizi göstererek. Dirseklediği kız oralı olmadı. Onun derdi uzun boylu oğlanın yanına oturmaktı. Başardı da bunu.</p>

  <p>Sıra bana gelmişti besbelli.</p>

  <p>"Senden ne istiyorlardı ?" dedim.</p>

  <p>Selma Akar cevap vermeden önce uzun uzun Kız Kulesi'ne falan baktı. Sonra bana döndü.</p>

  <p>"Sorgu başladı galiba" dedi. "Kadıköy'e kadar devam edecek mi ?"</p>

  <p>"Yok canım" dedim. "Şurada şahane bir vapur yolculuğu yapıyoruz. Biraz laflayacağız, o kadar. Şimdi çaylar da gelir."</p>

  <p>"Size cevap vermezsem ne olur?" dedi.</p>

  <p>"Hiçbir şey olmaz" dedim. Belki olurdu, belki olmazdı, bunu bilmiyordum daha.</p>

  <p>Kız Kulesi gittikçe yaklaşıyordu.</p>

  <p>"Sinan'a öyle söylememişsiniz" dedi.<br /></p>

  <p>"Şaka yaptım" dedim.</p>

  <p>"Çok korkmuş ama" dedi.</p>

  <p>Korkusunun derecesini tam olarak aktardığını sanmıyordum. Bu konuda bir şey yapmayacaktım. Kimsenin karizmasını çizmeye niyetim yoktu sonuçta</p>

  <p>"Yine de teşekkür borçlu olduğunu düşünüyor size" dedi Selma Akar benim herhangi bir şey söylememi beklemeden.</p>

  <p>"Neden tüymüş öyleyse ?" dedim.</p>

  <p>"Söylemedi" dedi. "Ne yapmayı düşünüyor sonuç olarak?" dedim.</p>

  <p>Selma Akar sigarasını denize fırlattı.</p>

  <p>"Herhalde ortalık iyice sakinleşene kadar çıkmayacak evden" dedi. sonra ekledi. "Ona sorarsanız dikişlerin iyileşmesi için yatması gerekiyormuş. Bana sorarsanız gerektiğinden uzun süre sokağa çıkmayacak. Bir arkadaşımın evinde kalıyor. Tanımazsınız."</p>

  <p>Dün seni niye aramadı yardım istemek için diye sormak geçti aklımdan, vazgeçtim. , "Cep telefonu kapalı mı kalacak hep ?" dedim. "Neden ?" dedi Selma Akar. "Bana anlattığı palavraların aslını öğrenmek isteyebilirim mesela" dedim.</p>

  <p>"Hangi konuda?" dedi.</p>

  <p>Tamam, güzel bir yolculuk olacaktı ama çaysız gitmeyecekti bu sohbet. Yeniden kafamı uzattım pencereden içeriye doğru. İçim rahatladı sonra Ortalıkta dolaşıyordu çaycı. Elimi kolumu salladım adama doğru. Bir yandan birilerine çay verirken, gözleri içinde bulunduğumuz geminin radarından belki de daha etkili bir biçimde tarıyordu çevreyi Beni gördü sonunda. Kafasıyla geliyorum işareti yaptı hafifçe. Tepsisinde hâlâ birkaç çay duruyordu. Yerime oturdum yeniden.</p>

  <p>"Hangi konuda palavra attı size ?" dedi Selma Akar sanki bilmiyormuşçasına. "Biraz sonra senin de atacağın konularda" dedim.</p>

  <p>Hayretle yüzüme baktı.</p>

  <p>Ben de fırlattım sigaramı denize doğru. Onun fırlattığından daha uzağa gitti.</p>

  <p>"Bu işle ilgili kime ne sorsam elle tutulur bir cevap alamadım" dedim. "Herkes kıvırtıp duruyor."</p>

  <p>"Bir deneyin" dedi Selma Akar.</p>

  <p>Yüzüne dikkatle baktım. Sandığımdan daha da akıllıydı bu kız belki de.</p>

  <p>"Senin farklı davranman için ne neden var?" dedim. Cidden merak ettiğim için sormuştum bu soruyu.</p>

  <p>"Korku..." dedi.</p>

  <p>Bir kere daha baktım yüzüne.</p>

  <p>"Sen kolay kolay korkacak bir kıza benzemiyorsun" dedim.</p>

  <p>"Korkulacak şey ile korkutmayacak şeyi ayırt etmeyi öğrendim" dedi. Çok pahalıya edinilmiş bir hayat dersini açıklıyor havasında söylemişti bunu.</p>

  <p>Akıllıca bir cevap bulmaya çalışırken kapalı bölümün kapısı açıldı. Çaycı içeri girdi.</p>

  <p>"Çaylarrrr..." diye bağırdı hiç gereği yokken. Bize doğru yürüdü. Kel kafalı bir adamdı. Parmaklarımla iki işareti yaptım. Bunun da gereği yoktu. Tepsiden hızla iki çay alıp elimize verdi. Geri döndü. "Çaylarrr..." diye yeniden bağırdı vapurun en ucunda oturan dört gence doğru ilerlerken, ilk iş çayımı yudumladım. Soğumuştu biraz, ama idare edecektik artık. Bir sigara daha yakmayayım dedim kendi kendime.</p>

  <p>"Bir sigara daha verir misiniz ?" dedi Selma Akar.</p>

  <p>Paketi cebimden çıkardım. Olduğu gibi kucağına bıraktım çakmakla birlikte. Kendi çayımdan bir yudum daha aldım.</p>

  <p>Selma Akar çayını oturduğumuz yerin arkasındaki geniş yüzeye bıraktı. Paketin içinden bir sigara çıkardı. Yaktı. Paketi bırakıp çayını aldı eline. Yudumladı. "Soğumuş" dedi.</p>

  <p>"Üst güvertede oturmanın bedeli" dedim, ayaklarımı uzattım karşımızdaki oturma yerlerine doğru. Selma Akar beni taklit etti. "Başla.." dedim.</p>

  <p>"Nereden başlayayım?" dedi Selma Akar.</p>

  <p>Lafı saptırdığımız yeri uygun buldum başlaması için.</p>

  <p>"Senden ne istiyorlardı ?" dedim.</p>

  <p>"Gördüğüm bir şeyi unutmamı isteyeceklerdi herhalde" dedi.</p>

  <p>İyi bir başlangıçtı bu. Kocaman bir nefes çekmesini bekledim sigarasından.</p>

  <p>"İyi başladın" dedim. "Neyi gördüğünü ?"</p>

  <p>"O akşam gördüklerimi" dedi.</p>

  <p>O akşam gördüklerini. O akşam gördüklerini. Sel ma Akar'ın o akşam gördüklerini...</p>

  <p>"O akşam ne gördün?" dedim.</p>

  <p>"Aslına bakarsanız hiçbir şey görmedim" dedi Selma Akar.</p>

  <p>Buyurun dedim içimden. Başlıyoruz. Kocaman bir yudumla bitirdim soğumuş çayımı. "Yani?" dedim.</p>

  <p>Selma Akar çay konusunda da beni taklit etti. Büyük bir yudumla bitirdi çaymı. Yüzünü buruşturdu. Bardağı elinde ne yapacağını bilemiyormuş gibi salladı. sonra tabağıyla birlikte arkasına koydu. Sigarasından bir nefes çekti. Onu da beğenmedi. Belki severim diye bir nefes daha asıldı arkasından.</p>

  <p>Bu kadar zaman yeterdi. Sorumu tekrarladım.</p>

  <p>"O akşam ne gördün ?" dedim.</p>

  <p>Selma Akar yüzüme baktı. Sanki hakkımda bir karar vermeye çalışıyormuş gibi duruyordu. Al sana kişiliğimi beğenen birisi daha dedim içimden.</p>

  <p>Kararı neyse onu verdi Selma Akar. Sigarayı bu sefer denize atmadı, ayaklarının altında ezdi.</p>

  <p>"Keşke önce size gelseydim" dedi.</p>

  <p>Bingo!</p>

  <p>"Şimdi buradasm ya" dedim.</p>

  <p>"Adamlar üstüme gelince çok korktum" dedi. "Çok korktum. Şimdi..."</p>

  <p>Ona doğru döndüm yarım gövde.</p>

  <p>"Bak" dedim. "Denizin ortasındayız. Sen ve ben. Gidecek yer yok. Bana kalırsa iskele verilince karar değiştirme ihtimalin çok yüksek. Yol yakınken dök torbayı. Ne gördün o akşam ?"</p>

  <p>"Oradaydılar" dedi.<br /></p>

  <p>"Kim?" dedim.</p>

  <p>"O Kadir denen ayı ile Koray Bey..." dedi ayaklarının ucuna bakarak.</p>

  <p>Başka kim olacaktı dedim içimden.</p>

  <p>"Ne zaman ?" dedim.</p>

  <p>"Muazzez Abla'nın öldürüldüğü akşam" dedi.</p>

  <p>Vapur kocaman bir düdük çaldı tepemizde. Ben bile sıçradım. Bir başkası cevap verdi hemen. Bizimki yeniden.</p>

  <p>"Orada miydin ?" dedim.</p>

  <p>"Oradaydık" dedi. "Sinan'la..."</p>

  <p>Başka kim olacaktı dedim içimden yeniden.</p>

  <p>"Kötü bir zaman seçmişsiniz Hi-Mem'i ziyaret için" dedim. "Ne işiniz vardı orada?"</p>

  <p>"Ödeme yapmak için" dedi Selma Akar.</p>

  <p>"Ödeme yapmak için mi ?" dedim.</p>

  <p>"Evet" dedi neden bu kadar şaştığımı anlamak için yüzüme bakarak. "Telefondaki adamı söylediğimde kalk gidelim, ödeyelim şu cadalozun... "</p>

  <p>Birden bana bakan bakışları değişti. Elini ağzına götürdü sanki birden atabileceği çığlığı bastırmak ister gibi.</p>

  <p>"Sizdiniz o..." dedi. "Sizdiniz o."</p>

  <p>Başımı salladım yalnızca.</p>

  <p>"Ah, tanımalıydım sesinizi ilk duyduğumda" dedi. "Telefonda biraz değişik geliyor, ama tanımalıydım."</p>

  <p>"Özür dilerim" dedim. "Korkuttuysam."</p>

  <p>"Korktum korkmasına ama Sinan daha çok korktu herhalde" dedi Selma Akar. "Üç kuruş için o kadar sıkıştırılmaya dayanamadığını söylüyordu. Yol boyu sakinleşmedi. Bağırdı çağırdı kendi kendine. 'Tehdit üzerine tehdit, yeter be, gidip şu işi bitirelim' dedi. Vazgeçiremedim. Çok kızmıştı, kadına yanlış bir şey söyleyecek diye korktum." içimden gülümsedim. Yalnızca içimden ama, yüzüm heykel gibiydi. Granit ya da tunç değil, kâğıttan bir heykel. Galiba Muazzez Güler'e yanlış bir şey söylemişti Sinan Bozacıoğlu.</p>

  <p>"Devam et" dedim.</p>

  <p>"Devamı bu" dedi Selma Akar. "Ben 'Gitmeyelim, her zamanki gibi bankaya yatır' dedim, dinlemedi. 'Ben gelmeyeyim' dedim, dinlemedi. Kalktık gittik. Yalnızdı... "</p>

  <p>"Yanlış bir şey söyledi mi kadına?" dedim.</p>

  <p>"Bilmiyorum" dedi Selma Akar. "Ben odaya girmedim konuşurlarken. Dışarıda bekledim. Hiç sevmezdim o kadını. Girmedim."</p>

  <p>"Sonra?"</p>

  <p>"Sonra Sinan çıktı. 'Hadi gidiyoruz' dedi bana. Koşar adım çıktık."</p>

  <p>Kız Kulesi'nin hizasındaydık. Gözüme güzel göründü.</p>

  <p>"Çok şey görmemişsin" dedim. "Telaşlı mıydı dedin Sinan çıkarken?"</p>

  <p>"Yani..." dedi. "Acele ediyor gibiydi."</p>

  <p>"Kadını gördün mü o çıkarken ?" dedim. "Sesini filan duydun mu?"</p>

  <p>Başını salladı olumsuz anlamda Selma Akar. Sonra gözleri büyüdü birden.</p>

  <p>"Yok canım!" dedi. "Daha neler..."<br /></p>

  <p>Vapurun burnunda oturan dört genç gürültülü gürültülü konuşarak önümüzden geçtiler, kapalı bölüme girdiler. Beni göstermek için arkadaşını dirsekleyen kız dudaklarını büzdü bana son bakışım atarken. Ona göz kıptım. Adımlarını hızlandırdı arkadaşlarının peşinden.</p>

  <p>"Aklıma gelmişti" dedim.</p>

  <p>"Daha neler..." diye yineledi. "Gerçi kapı kapalıydı hep, hiçbir şey duymadım ama... "</p>

  <p>"Neyse" dedim. "Sonra?"</p>

  <p>Selma Akar gözlerinin takıldığı Kız Kulesi'ni izlemek için başım oynattı. Vapurumuzun dalgası iskeledeki kayıklarla çok sonraları oynaşacaktı. Görüş sınırlarından çıkınca geri döndü Selma Akar.</p>

  <p>"Sonra arabaya girdik."</p>

  <p>"BMW?" dedim.</p>

  <p>"Evet" dedi.</p>

  <p>"Sonra?" dedim.</p>

  <p>"Araba çalışmadı." dedi.</p>

  <p>"Allah Allah ¡"dedim.</p>

  <p>"Bastı bastı çalışmadı" dedi Selma Akar. "Küfretti durdu Sinan. Ama çalışmadı." "Eeee?" dedim.</p>

  <p>"Boğuldu mu ne dedi araba için. Biraz bekleyelim kendisine gelsin dedi. Oturduk bekledik."</p>

  <p>"Gördüklerinizi o yüzden gördünüz demek ki... " dedim. "Araba boğulduğu için... "Evet" dedi Selma Akar.</p>

  <p>'Önce hangisi geldi ?" dedim.</p>

  <p>"İkisi birlikte" dedi.<br /></p>

  <p>"Yaya mı?" dedim.</p>

  <p>"Evet" dedi. "Sokağın başında indilerse bilmem"</p>

  <p>"Eee ?" dedim. Sigara içme dürtümü bastırdım.</p>

  <p>"Hiç" dedi Selma Akar. "Biraz sindik adamları görünce arabanın içinde. Sinan 'Kıyamet kopacak şimdi içerde' dedi. 'Bekleyelim bakalım' dedi."</p>

  <p>"Beklediniz" dedim.</p>

  <p>"Bekledik" dedi Selma Akar.</p>

  <p>"Çıktılar mı?" dedim.</p>

  <p>"Önce Koray Bey çıktı" dedi.</p>

  <p>"Sonra?"</p>

  <p>"Sonra Kadir çıktı."</p>

  <p>"Ne kadar sonra?"</p>

  <p>"Üç dört dakika daha çok değil. Saate bakmadım ama.."</p>

  <p>"Sonra ne yaptınız ?"</p>

  <p>"İkisi gittikten sonra 'Hadi, bir daha dene' dedim Sinan'a 'Dur biraz bekleyelim' dedi."</p>

  <p>"Beklemek mi istedi?" dedim. "Neden sence?"</p>

  <p>Selma Akar yutkundu, ilk kez yutkunduğunu görüyordum kızın.</p>

  <p>"Sanırım içerde kıyametten başka şeylerin koptuğunu düşünüyordu" dedi.</p>

  <p>"Şu benim düşündüğümden" dedim.</p>

  <p>"Evet" dedi yüzüme bakmadan.</p>

  <p>"Beklediniz" dedim. "Ne kadar?"</p>

  <p>"Belki beş dakika" dedi. "Belki daha az. Sıkıldım ama sesimi çıkaramadım. Çok heyecanlıydı Sinan.</p>

  <p>"Beklediğinize değdi mi bari ?" dedim.</p>

  <p>"Bilmem" dedi Selma Akar. "O oğlanın gelmesi önemliyse ?"<br /></p>

  <p>"Hangi oğlanın ?" dedim.</p>

  <p>"Demin vardı ya" dedi Selma Akar. "Şoförleri. Jöle sürüyor kafasına"</p>

  <p>"Cenk" dedim.</p>

  <p>"Adını bilmiyorum."&nbsp;</p>

  <p>"Eeee ?" dedim.</p>

  <p>"Oğlan da çıktı sonra"</p>

  <p>"Ne kadar kaldı içerde ?"</p>

  <p>"Bilmiyorum" dedi Selma Akar. "En az ötekiler kadar kalmıştır. Sonra çıktı."</p>

  <p>"Çıktı gitti?"</p>

  <p>"Çıktı gitti. sonra da biz gittik."</p>

  <p>"BMW çalıştı?" dedim. "Çalıştı" dedi Selma Akar. "Boğulmuş demek ki gerçekten" dedim. "Herhalde" dedi Selma Akar. "Arabaların boğulması insanların boğulmasına benzemiyor" dedim. "İnsan yeniden soluk almaya başlamıyor bir süre sonra"</p>

  <p>Tatsız bir sessizlik oldu aramızda Böyle şeyleri çimden söylerdim dedim kendi kendime. Tüh!</p>

  <p>Denize bakmaya başladık. Vapur yol kesmişti. Haydarpaşa mendireğinin üstünde yürüyen bir adam vardı. Ne arıyor bu soğukta orada diye düşündüm. Beşiktaş'tan Kadıköy'e giden vapur uğramazdı Haydarpaşa'ya, hayret dedim içimden.</p>

  <p>Çaycı içeri girdi. Elindeki tepside boş bardaklar vardı.</p>

  <p>"Boşlarrr" diye bağırdı bu kez bizden başka kim. senin olmadığı güverteye.<br /></p>

  <p>Sonra döndü, arkamızdan boş çayları aldı. Ben cüzdanıma davrandım.</p>

  <p>Elimle ne kadar işareti yaptım. Bir rakam söyledi. Bir çayı daha karşılayabilecek bir banknot çıkarıp verdim. Tepsideki bardakların arasından bozukluk aramaya koyuldu. Ağır hareket ediyordu.</p>

  <p>Avucumu uzatıp bekledim. İçine birtakım bozukluklar bıraktı. Canı sıkılmışa benziyordu.</p>

  <p>Sonra gitti.</p>

  <p>Vapur neredeyse hareketsizleşmişti şimdi. İskeleye değince birazcık sarsıldık. Sonra bir kere daha.</p>

  <p>Mendireğe bakarak konuşmadan bekledik. Birden üşüdüğümü hissettim. Paltoma sarıldım sanki bir işe yarayacakmış gibi. Selma Akar kendi halindeydi.</p>

  <p>İnen indi. Binen bindi. Göremiyorduk ama öyle olmuştu herhalde. Eskişehir.</p>

  <p>Ankara Kayseri. Sivas. Diyarbakır.</p>

  <p>Sonra yeniden hareket ettik. Garın tepesindeki kocaman saat doğru zamanı gösteriyordu. Bir kere daha düdük çaldı kaptan, ilk seferdeki kadar irkilmedik. Sürem azalmıştı. Treni kaçırmak istemedim. Cebimdeki anahtarlığa dokundum.</p>

  <p>"Bak, Sinan haklı çıktı" dedim.</p>

  <p>Selma Akar sanki yanı başında oturduğumun bir süredir farkında değilmiş gibi irkildi.</p>

  <p>"Efendim?" dedi.</p>

  <p>"Sinan'ın haklı çıktığını söylüyordum kendi kend ime" dedim kollarımı göğsümde çapraz birleştirmiş bir şekilde. "Hangi konuda?" dedi.</p>

  <p>"Kocaman saf bir adam olduğum konusunda" dedim.</p>

  <p>"Bunu ciddiye almadınız herhalde" dedi. "Sinan kendisini çok akıllı zanneder."</p>

  <p>"Sen de öyle galiba" dedim.</p>

  <p>Yüzüme baktı bu kocaman saf adam ne diyor der gibi.</p>

  <p>"Ben de olsam aynını yapardım" dedim. "Neyin aynını yapardınız ?" dedi. "Sorulmayan şeyleri kendiliğimden anlatmazdım" dedim.</p>

  <p>"Neyi anlatmadım ben dedi Selma Akar.</p>

  <p>Yeniden cebimdeki anahtarlığa dokundum paltomun dışından. Parlak bir cümle aradım mevzuyu açmak için.</p>

  <p>Yeniden yol kesti vapur. Ardından uzun bir düdük çaldı kaptan. Hafif hafif yan dönmeye başladık. Parlak bir cümle bulamadım galiba dedim kendi endime. Dert değil diye düşündüm sonra Anahtar cebimdeyse açacağı bir kilit bulurduk belki. Bulursak mesele yoktu. Bulamazsak çaresine bakardık.</p>

  <p>Selma Akar ayağa kalktı, "Üşümüşüm bayağı" dedi. Tamam dedim içimden.</p>

  <p>Ben de kalktım. Sigaram ile çakmağımı aldım. Salona giren kapıdan önce geçmesi için yol verdim Selma Akar'a</p>

  <p>Merdivenlere doğru ilerledik. Bir an önce inmek isteyenler çoktan doldurmuşlardı merdivenleri. Arkamızdan, yanımızdan gelenler de vardı.</p>

  <p>Biraz da zorunluluktan yanaştım Selma Akar'a.</p>

  <p>"İnince kalabalıktan yararlanıp tüymeye kalkma" dedim kulağına alçak bir sesle. "Anahtar cebimde."</p>

  <p>Selma Akar yüzüme baktı gerçek bir hayretle. Bir şey söylemedi.</p>

  <p>Bir iki adım daha indik merdivenlerden. Trafik sıkıştı. İlerleyemez olduk.</p>

  <p>Tam karşımda İstanbul Emniyet Müdürlüğünün gençleri uyuşturucuya karşı uyaran bir afişi vardı. Onu okudum inceden inceye. Selma Akar kafasını yere eğmiş, insanların ayakkabılarını inceliyordu.</p>

  <p>Hep beraber sarsıldık sonra kimse kimseye çarpmadı ama.</p>

  <p>Yerde sürüklenen tahta iskelenin gıcırtısını duyduk derken. Önümüz açıldı yavaş yavaş. İlerledik.</p>

  <p>Acelesi olanlar kalabalığın arasında bir boşluk bulunca fırlıyorlardı. Biz ağır ağır ilerledik. Konuşmuyorduk.</p>

  <p>Demir kapılardan geçince hemen ilerideki simitçiye doğru yürüdüm.</p>

  <p>"İster misin ?" dedim Selma Akar'a.</p>

  <p>Başını salladı.</p>

  <p>Bir simit aldım.</p>

  <p>Karamsar Bar'ın sokağına gelene kadar hiç konuşmadı Selma Akar. Ben rahatça simidimi yedim</p>

  <p>Kovboy filmlerindeki sallanan yarım kapıları itip içeri girdiğimizde simidim de, üstüne yaktığım sigara da çoktan bitmişti.</p>

  <p>İçerisi düne göre daha kalabalıktı. Üç bilardo masası kısa bant, uzun bant çalışıyordu. Camın önündeki masaların yalnızca biri doluydu. Hayata ve birbirlerine küsmüş bir kız ile bir oğlan oturuyordu. Önlerinde iki bira vardı. Yerdeki kan lekeleri silinmişti, Dün dans ettiğimiz öteki iki oğlanı aradı gözlerim ilk olarak. Yoktular. Uykusunu alamamış kalkık burunlu barmaid oradaydı ama ona doğru ilerledik.</p>

  <p>Benden önce Selma Akar'ı tanıdı. Gülümsedi. Gözleri profesyonel bir merakla bana döndü. Amatör bir şaşkınlıkla kocaman kocaman açıldı kim olduğumu görünce. "Merhaba" dedim tezgâha yaklaşırken. "Merhaba" dedi. Gözlerini endişeyle salonun içinde gezdirdi, sonra kapıya baktı ardımızdan gelen var mı diye.</p>

  <p>"Nasıl gidiyor?" dedim. "İyidir" dedi alçak bir sesle. "O yakışıklılar uğramadı bir daha değil mi ?" dedim.</p>

  <p>Başını iki yana salladı olumsuz anlamda "Selma'nın burcunu biliyorsundur herhalde" dedim omzumun üstünden Selma Akar'ı göstererek. Zoraki bir gülümseme geldi yüzüne. "Merhaba" dedi Selma Akar. Selma Akar'ı selamladı uykulu bakışlı kız. Sonra yapması gereken işi hatırladı.</p>

  <p>"Bir şey ister misiniz ?" dedi aşağıdan aldığı bir bezle tezgâhın üstünü sildikten sonra</p>

  <p>"Vapurda üşüdük" dedim. "Bir kahve iyi gelecek bana."</p>

  <p>Barmaid, Selma Akar'a döndü. Profesyonelliği tuttu birden.</p>

  <p>"Sabahkinden mi istersin?" dedi.</p>

  <p>Yüzüme gevşek bir gülümseme yayıldı.</p>

  <p>"Kaç kapının ipini çektin bu sabahtan beri ?" dedim hafif yana dönerek.</p>

  <p>Uykulu bakışlı barmaid pot kırdığının farkına vardı. Selma Akar'ın cevabını beklemeden benim kahvemi hazırlamak için uzaklaştı yanımızdan.</p>

  <p>"Oturmak ister misin ?" dedim Selma Akar'a Başını salladı.</p>

  <p>Bar tezgâhı pencerenin önündeki masalardan daha iyiydi. Kimse yoktu. Uzun taburelerden birine tünedim.</p>

  <p>Selma Akar da öyle yaptı.</p>

  <p>"Bak, haklı çıktım" dedim, "İnsan her şeyi anlatmıyor."</p>

  <p>Yorum yapmadı Selma Akar. "Sinan gelmeni söyledi buraya, değil mi?" dedim.</p>

  <p>Başını salladı yeniden Selma Akar.</p>

  <p>"Bıraktığı bir şeyi alman için" dedim.<br /></p>

  <p>Bir kere daha başını salladı.</p>

  <p>"Kadınlar tuvaletinden" dedim.</p>

  <p>Başıyla evetledi yeniden.</p>

  <p>"Başındaki belayı anlattı sana herhalde ?" dedim.</p>

  <p>Sonunda konuştu Selma Akar.</p>

  <p>"Anlattı" dedi.</p>

  <p>"Sen hangi taraftansın ?" dedim.</p>

  <p>Ne demek istediğimi anlamamış gibi yüzüme baktı. Deminden beri ilk kez bakıyordu yüzüme.</p>

  <p>Paltomun cebinden sigaramı çıkardım. Bir tane yaktım. İsterse alsın diye tezgâhın üstüne bıraktım. Almaya davranmadı.</p>

  <p>"Bir bok atma operasyonunda üç taraf vardır" dedim ilk nefesimi uykulu barmaid'in almayı beceremediği tezgâhtaki bir lekeye doğru üflerken. "Bok atan. Bok atılan. Bir de bokun kendisi. Sen hangi taraftansın ?"</p>

  <p>Gülmek istedi Selma Akar. Tuttu kendini ama. Hemen cevap verdi. Kolay bir soru gibi geldi bu ona herhalde. Kolay bir soru değildi aslında.</p>

  <p>"Sinan hangi taraftaysa o taraftayım" dedi.</p>

  <p>"Güzel" dedim. "Bu sabah Hi-Mem'e gitmeni de Sinan istedi herhalde."</p>

  <p>"Evet" dedi. Kendine güvenini kazanıyordu yeniden.</p>

  <p>"Özetlemek gerekirse..." dedim. "Sana Karamsar Bar'ın kadınlar tuvaletinde belirli bir yere bıraktığım anahtarı al ve Hi-Mem'e git dedi, öyle mi ?"</p>

  <p>"Evet" dedi Selma Akar.</p>

  <p>Kendine güvenini tam olarak kazanmışsa Sinan'ın anahtarı bıraktığı yeri söyleyecek dedim içimden.</p>

  <p>"Soldan ikinci lavabonun altındaki borunun kıvrıldığı yere..." dedi Selma Akar. Uykusunu alamamış suratlı barmaid kahvemi getirdi koydu önüme. Siyah fincan, siyah tabak, siyah kahve. Bizi dostça konuşur görünce sevindiğini gözlerinden anladım. Selma Akar'a baktı soran gözlerle.</p>

  <p>"Bana da" dedi Selma Akar.</p>

  <p>Hemen çekildi barmaid.</p>

  <p>"Nedenini de söyledi mi ?" dedim, Oturduğu yerde belli belirsiz kıvranarak cevap verdi.</p>

  <p>"Koray Bey'e ver dedi sadece." Kahvemden bir yudum aldım. "Ama sen pek niyetlenmedin vermeye" dedim. "Neden?"</p>

  <p>"Salaklığımdan" dedi Selma Akar. "Yani?" dedim.</p>

  <p>"Üstüme çok gelirlerse elimde bir koz olsun istedim" dedi. "Madem o kadar çok istiyorlar."</p>

  <p>"O akşam gördükleriniz konusunda.." dedim. "Evet" dedi. "Güzel" dedim.</p>

  <p>"İşe yaramadı ama" dedi Selma Akar. "Siz karıştınız işe."</p>

  <p>Barmaid, Selma Akar'ın kahvesini getirdi. Bu kez daha hızlı hazırlamıştı kahveyi. Hazır sıcak su yüzünden olmalı.</p>

  <p>Ne kadar çok işe karışıyorum dedim içimden. İkimiz de aynı anda birer yudum çektik kahvelerimizden "Güzel kahve" dedim.</p>

  <p>"Buranın kahvesi güzeldir" dedi Selma Akar "Musluk suyu kullanmıyorlar. Şimdi ne olacak?"</p>

  <p>Bir yudum daha çektim kahveden. Üstüne bir nefes sigara "Gidip anahtarın hangi kilidi açacağına bakacağız" dedim.</p>

  <p>"Benim de gelmem gerekiyor mu?" dedi.</p>

  <p>"Sen bilirsin" dedim. "Benimle gezmek eğlenceli olabilir zaman zaman."</p>

  <p>Cevap vermedi.</p>

  <p>Kahvemden bir yudum daha aldım. Kocaman bir yudum. Son nefesten sonra sigaramı söndürdüm tezgâhın üstündeki kül tablasına Kalkar gibi yaptım.</p>

  <p>"Kadınlar tuvaletinde başka şey yok değil mi ?" dedim. "Bir daha bakmamız gerekmiyor."</p>

  <p>"Yok" dedi.</p>

  <p>"Bitir kahveni geliyorsan" dedim.</p>

  <p>"Geliyorum" dedi. Elini fincanına attı.</p>

  <p>Uykulu gözlü barmaid'in dikkatini çekmek için elimi salladım. Bana doğru baktı. Hesap işareti yaptım parmaklarımla</p>

  <p>Gerek yok işareti aldım karşılığında. Teşekkür ettim ben de hafif eğilip gülümseyerek. Tabureden indim.</p>

  <p>Selma Akar da indi taburesinden. Barmaid'e hoşça kal demek istermiş gibi o tarafa baktı. Göz göze gelmeyi başaramayınca omuzlarını silkti. Peşimden geldi kapıya doğru.</p>
</body>
</html>
