<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.19</h1>

  <p>İyi ki kırmızı ışıktaydık.</p>

  <p>Bir kere daha kusacak sandım Cenk Bozer.</p>

  <p>Kusmadı ama. Kafasını direksiyona dayamakla yetindi. Midesinin olması gereken yerde birtakım kasılmalar gördüm. Yumruk yaptığı sağ elini direksiyona vurdu bir iki kere. sonra kaldırdı başını. Eliyle alnından başlayarak saçının arka taraflarına doğru sıvazladı başını.</p>

  <p>Yeşilin yanmasının ilk saniyesinde başladı arkamızdan kornalar.</p>

  <p>Algılamadı galiba kendisinin protesto edildiğini, iki yandan ilerleyen araçların bir koridor gibi boş bıraktığı önümüzdeki yola bakıyordu.</p>

  <p>"Gitsek iyi olacak" dedim. "Dövecekler arkamızdakiler."</p>

  <p>Ağır hareketlerle vitesi bire taktı. Sonra birden hareketlendik. Yolun kenarındakilerin bakmalarına neden olan lastik gıcırtılanyla fırladık ileri doğru.</p>

  <p>Artık sesimi çıkarmadım.</p>

  <p>İkiye geçtiğinde kendisine gelmişti biraz galiba.</p>

  <p>"Remzi Abi, Remzi Abi, bilemezsin..." dedi vitesi üçe aldığında "Boktan bir durum olmalı" dedim.</p>

  <p>"Boktan ne kelime Remzi Abi" dedi. "Boktan ne kelime... Şırnak'ta bile böyle olmamıştım valla."</p>

  <p>"Hay Allah" dedim.</p>

  <p>Garanti Bankası'nın yeni genel müdürlük binasının önünde mecburî şerit değiştirmeler yüzünden yavaşlamak zorunda kaldı. İyi ki sola gidenler sağdakilerin, sağa gidenler soldakilerin yolunu kesiyor dedim içimden. Emniyet kemeri her durumda işe yarayamayabilirdi.</p>

  <p>Sinan Bozacıoğlu da bir şeyler anlatıyordu bana buradan geçtiğimizde diye hatırladım.</p>

  <p>Cenk Bozer'e soru sormam gerekmedi o akşam yaşadıklarını sayıp dökmesi için. Birilerine anlatırsa rahatlayacakmış gibi ara vermeden konuştu. Sanki kendi kendine defalarca anlatmış gibi, bir duyan olmadığı için anlattıklarının gerçekliğini yaşayamamış gibiydi.</p>

  <p>"... Bir girdim odasına. Öyle oturuyor koltuğunda. Boynunda bir mouse kordonu. Şaka yapıyor sandım önce. Yapardı bazen öyle şaka. Abuk subuk şakalar. Onlardan sandım... "</p>

  <p>Sesimi çıkarmadım soluk almak için ara verdiğinde. Etiler girişi her zamanki gibi tıkalıydı. Koç Köprüsü'ne kadar böyle gidecektik. Korkmama gerek yoktu. "... Omzuna dokundum. Yok. Dokunmadım önce. 'Geldim Muazzez Abla' dedim odasına girer girmez. 'Nerede kaldın Bozayı ?' diyecek diye bekledim. Arada böyle derdi anlıyor musun ?"</p>

  <p>Ben önüme bakıyordum. Dinliyordum. Anlıyordum.</p>

  <p>"Tık yok kadından. Baktım öyle duruyor. Şaka yapıyor sandım valla Yok, şaka yapmıyormuş... "</p>

  <p>Dinlemeye devam ettim sesimi çıkarmadan.</p>

  <p>"Omzuna dokundum o zaman. Ulan baktım boynunda bir mouse. Kolye gibi Allahıma Kitabıma. Tövbe tövbe... Abi bir sigara versene oradan."</p>

  <p>Torpidoya uzandım yeniden. Bir sigara eksilttiğim uzun Marlboro paketini aldım elime. Ona bir sigara uzattım. Bir tane kendime aldım. Cebimden çıkardığım çakmağın ateşine doğru eğildi Cenk Bozer direksiyonda. İki sigaranın dumanı birden fazla gelecekti, pencereyi indirdim biraz. Gıdım gıdım ilerliyorduk. "Heykel gibi abi. Heykel gibi. Bebek Parkı'nda hani bir heykel var, eskinin adamı, oturuyor öyle. Onun gibi. Bir kıl oynamıyor yüzünde. Hani uyuyan adamın bile oynar bir yerleri. Baygın birinin bile. Korktum Allahıma. Nasıl korktum." Artık bir soru sorayım dedim içimden.</p>

  <p>"Bir şeye dokundun mu?"</p>

  <p>"Yok be abi" dedi Cenk Bozer yüzünü bana döndürmeden. "Omzuna bir tek."</p>

  <p>"Bir şey almadın değil mi ?" dedim. "Masadan, odadan ?"</p>

  <p>"Yok be abi" dedi yeniden. "Ne alacakmışım o korkuyla..."<br /></p>

  <p>Bu kez yüzüme bakmıştı konuşurken. Ben de ona baktım. İyi görünüyordu.</p>

  <p>"Sonra?" dedim.</p>

  <p>"Valla yandım sonra kendi kendime. Nasıl yandım bilemezsin. Dedim ulan sallanmasaydın yolda belki üstüne gelir, kurtarırdın Muazzez Abla'yı. Ne fayda?"</p>

  <p>"Çıkan mıkan kimseyi görmedin ?" dedim.</p>

  <p>"Görmedim" dedi. "Keşke göreydim."</p>

  <p>"Sonra?" dedim yeniden. İyi gidiyordu.</p>

  <p>"Sonra..." dedi. "Sonra.. Sonra kaçtım oradan."</p>

  <p>"Hemen mi?" dedim.</p>

  <p>"Ne bileyim ?" dedi. "Aklım başımda değildi. Ne kadar durdum içerde bilmem valla"</p>

  <p>"Telefon çaldı mı sen oradayken?" dedim.</p>

  <p>"Hayır" dedi. "Telefon melefon çalmadı."</p>

  <p>"Sonra ne yaptın?" dedim. Sigarayı attım pencereden dışarı.</p>

  <p>"Valla aklım başımdan gitmişti. Yürüdüm aşağıya doğru. Ne sağa baktım ne sola. Öyle yürüdüm. Bir baktım caminin oraya gelmişim... "</p>

  <p>Geç kalmıştım uyarmakta</p>

  <p>"Geçtin Cenk" dedim. "Köprünün üstüne çıkacaktık benim eve gitmek için."</p>

  <p>"Pardon abi" dedi. "İlerden sapış var değil mi sola?"</p>

  <p>"Epey ilerden" dedim. "Akmerkez'i geçeceksin. İkinci ışıklardan sola. Sonra?"</p>

  <p>"... Valla bir baktım üç Kulhüvallahü bir Elham okuyorum mezar taşlarının önünde Muazzez Abla'nın ruhuna" dedi bu konuyu hızlı geçiştirmek ister gibi. Üstüne gitmedim.<br /></p>

  <p>"Polise haber vermek aklına gelmedi mi?"</p>

  <p>"Ne polisi abi ?" dedi. "Ne polisi ? Kolay mı cinayet yerinde bulunmak. Anasını sikerler adamın valla Sen olsan haber verir miydin?"</p>

  <p>Haklısın dedim içimden.</p>

  <p>"Bir müşteri gelmiş, o aramış polisi galiba Öyle dediydin değil mi ?"</p>

  <p>"Evet" dedi Akmerkez'in önündeki ışıklarda durduğumuzda. "Adamın yanında kızı da varmış. Bak rezalete şimdi..."</p>

  <p>Bu ışıkta beklerken de ciddi bir soru sorulabilirdi.</p>

  <p>"Peki" dedim. "Esas ne için gitmiştin Hi-Mem'e o saatte? Çağırdı mıydı seni?"</p>

  <p>Bu sefer arkadan protesto kornaları işitmemek için gözlerini trafik ışıklarına dikmiş bekliyordu Cenk Bozer.</p>

  <p>"Hemen gel, beni eve at dediydi telefonda" dedi eli viteste.</p>

  <p>"Sen neredeydin o sıra?" dedim.</p>

  <p>"Çarşı'da takılıyordum" dedi. Yeşil ışıkla birlikte hareketlendi. Kimse korna çalmadı arkamızdan. Sesi biraz değişik geldi bana.</p>

  <p>"İlerden soldan" dedim.</p>

  <p>"Tamam" dedi en soldaki şeride daha önce girmek için bir Aygaz kamyonuyla hafif itişirken.</p>

  <p>"Yanlış anlama ama Remzi Abi..." dedi Tepecik Yolu'na doğru kendisine yanan kırmızıyı dinlemeden saptığında "Neden soruyorsun bunları ince ince ? Hani bir durum mu var?"<br /></p>

  <p>Alındı dedim içimden. Alınırlardı böyle. Anlatırlar, anlatırlar, sonra alınırlardı. Alışkındım.</p>

  <p>"Hiç" dedim. "Alışkanlık."</p>

  <p>Sanatçılar Parkı'nın oraya geldiğimizde göbekten sola dönmesi için işaret ettim. Zeytinoğlu Caddesi'ne çıkana kadar sessizce gittik. Cenk Bozer'in sigarasını ne yaptığını kaçırmışım.</p>

  <p>"Tamam" dedi Cenk Bozer. "Bundan sonra bulurum senin evi"</p>

  <p>"Şu ilerde bir market var" dedim. "Önünde duralım biraz."</p>

  <p>Marketi ben göstermeden durdu. Hemen fırladım. Kasanın arkasında oturan adamın yüzüne bakmadan dolaştım reyonların arasında. Epey bir şey toparladım. İki büyük poşetle çıktım marketten.</p>

  <p>Poşetleri Opel Corsa'nın arka koltuğuna bıraktım ön tarafa geçmeden önce. "Hayırdır abi?" dedi Cenk Bozer poşetlere doğru kafasını sallayıp.</p>

  <p>"Kadir Abin gelecek belki" dedim. "Belki Koray Bey de gelir. Biraz hazırlık yaptım."</p>

  <p>Suratında bir değişiklik olmadı misafirim olacağını duyduğunda Öteki misafir adaylarını söylemeyeyim artık dedim içimden.</p>

  <p>Evin önündeki otoparka doğru inen yokuşta birden sevindiğimi fark ettim. İnsanın yolu dönüp dola şıp evine çıkıyordu. İstanbul'un her yerinden kalktıktan bir hafta sonra, hâlâ buralarda kalmakta inat eden kar kalıntıları yüzünden çok ağır iniyordu Cenk Bozer. Önce kendi arabamı aradım gözlerimle. Terk edilmiş gibi duruyordu. Sonra Sinan Bozacıoğlu'nun BMW'sine baktım. Kimse götürmemişti. Bir Hummer ya da buralarda alışmadığımız başka bir araç görünmüyordu ortalıkta</p>

  <p>Cenk Bozer Opel Corsa'yı olmadık saatlerde tepemde abuk subuk müzikler çalan lise öğrencisinin babasının Alfa Romeosunun yanına ustalıkla park etti. Hani şu bir akşam epey geç geldiğimde dayanamayıp kapısını çizdiğim.</p>

  <p>Torbalardan birini verdim eline Cenk Bozer'in. Daha ağır olanını.</p>

  <p>Dünkü misafirlerimin kırdığı cam tamir edilmişti. Aidat ödemeyenlere yönelik tehdit duyurusu kaldırılmıştı apartmanın panosundan. Merdivenlerden yukarı kimseleri görmeden çıktık. Cenk Bozer peşimden geliyordu.</p>

  <p>İçeri girdik. İlk iş ışıkları yaktım kışın erken inen karanlığına doğru. Antrede bekleyen Cenk Bozer'e mutfağın kapısını gösterdim. Benim poşeti de tutuşturdum eline.</p>

  <p>"Masanın üstüne bırakıver" dedim.</p>

  <p>Derdim uyarı ışığı yanıp sönen telesekreterin başına koşmaktı. Altı kez mesaj bırakıldığını gösteriyordu makine. Evet, çok popülerdim bu ara Elimi mesajlarımı dinletecek tuşa götürmüşken, vazgeçtim.</p>

  <p>Salonun kapısında içeri girip girmemekte karar sız gibi duran Cenk Bozer duymasa da olurdu bırakılan mesajları.</p>

  <p>"Çıkarsana montunu" dedim pencereyi açmak için salonun öteki ucuna doğru yürürken.</p>

  <p>"Çıkarmayayım" dedi kapıdan içeri bir adım attıktan sonra. "Ben döneyim partiye. Kadir Abi buraya gelecekse..."</p>

  <p>"Canım taksiyle gelsin bu seferlik" dedim. Muazzez Güler'in taksiyle geldim diyerek niye yalan söylediğini hâlâ bilmediğimi fark ettim sonra. Omuzlarımı silktim kendi kendime. Her şeyi bilemezdiniz.</p>

  <p>Paltomu çıkarayım, iç cebimdeki para zarfını kardeşinin yanına sotalıyayım diye hareketlenmeye karar verdiğimde telefon çaldı.</p>

  <p>Yapacak bir şey yoktu. Arayan telesekretere konuşursa, herkese konuşacaktı. Açarsam kulağıma.</p>

  <p>"Efendim" dedim ahizeyi kaldırıp.</p>

  <p>"Nihayet bulduk beyimizi" dedi şu koltukta oturduğunu dün gibi hatırladığım lacivert kruvaze elbiseli adam. "Nerelerdesiniz Remzi Bey?"</p>

  <p>"Buradayım" dedim.</p>

  <p>Cenk Bozer kapının bir adım içinde, ayakta dinliyordu konuşmamı. Bitirmemi bekliyordu herhalde gitmek için.</p>

  <p>"Bok buradasın" dedi adam telefonun öbür ucundan. "Dinledin mi mesajlarımı ?</p>

  <p>Sonuncusu biraz sert kaçtı, artık kusura bakmazsın."</p>

  <p>"Bakmam" dedim.</p>

  <p>"Eee..." dedi. "Ne durum?"</p>

  <p>"Kötü" dedim.</p>

  <p>"Ne demek yani, kötü?"<br /></p>

  <p>"Size söylediğim gibi" dedim. "O eski hikâye Kadir Güler'in palavrasıymış. Daha doğrusu adamı öldürten o değil, karısı. Kocasının her işini hallettiği gibi o işi de halletmiş. O da gitti. İşinize yaramaz."</p>

  <p>"Yapma yahu?" dedi kulağımdaki ses.</p>

  <p>Cenk Bozer'in duvara yaslandığını gördüm göz ucuyla</p>

  <p>"Üstelik kadını da, yanlarında çalışan bir çocuk var, şoförleri, o boğmuş."</p>

  <p>Cenk Bozer koskocaman olmuş gözlerle bana baktı. Rengi atmıştı bir anda.</p>

  <p>Elimi büküp, dört parmağımı yanağıma götürdüm, sinekkaydı bir tıraş işareti yaptım oğlanın gözlerine bakarak. Göz kırptım bir yandan. Ağzımı büktüm. Telefonda görülmüyordu elbette bu yaptıklarım. Cenk Bozer'in ağzma çarpık bir gülümseme geldi. Başımı salladım güven verircesine.</p>

  <p>"Ha siktir!" dedi karşımdaki bu kez. "Bizde de ne talih var..."</p>

  <p>"Valla öyle" dedim Cenk Bozer'e dilimi çıkararak sevimli sevimli. Gülümsemesi genişledi.</p>

  <p>"Emin misin ?" dedi lacivert kruvaze takımlı adam. Ya da şu anda ne giyiyorsa. "Eminim" dedim.</p>

  <p>Öfkesini bastırmaya hiç gayret etmedi.</p>

  <p>"Kadir Güler'in de anasını sikeyim, senin de ananı sikeyim" dedi, kapattı telefonu.</p>

  <p>Alnımdaki hayalî bir teri süerek bıraktım ahizeyi yerine.</p>

  <p>"İyi sıyırttık" dedim.<br /></p>

  <p>"Kalbim duruyordu Remzi Abi dediğini duyunca" dedi Cenk Bozer. "Peşime düşmesin yine de herif? Her kimse... "</p>

  <p>"Sen onun işine yaramazsın" dedim. "Adam Kadir'in peşindeydi. Fos çıktı iş. Unuttu bile. Böylesi iyi, bana inan."</p>

  <p>"Vay anasını be" dedi. "Çok korktum."</p>

  <p>"Ben de" dedim. "Sen otur, ben bir elimi yüzümü yıkayayım. Sonra bir kahve yaparım."</p>

  <p>İyice rahatlamıştı Cenk Bozer. Salonun ortasından yürüdü. Açık pencerenin önüne geldi.</p>

  <p>"Sıkı manzaran varmış be Remzi Abi" dedi.</p>

  <p>"Uzaktan kumanda sehpada" dedim. "Takıl istersen."</p>

  <p>Ben söylemeden benim koltuğuma değil, son zamanlarda artan misafirlerimin oturduğu koltuğa oturdu. Uzaktan kumandayı eline alınca çıktım salondan.</p>

  <p>Önce yatak odasına gittim. Paltoyu yatağın üstüne attım sırtımdan. sonra cebindeki zarfı çıkardım. Çekmecenin birinden temiz bir don daha aldım, zarfı sarmaladım onunla, yatağımın ayak ucundaki öteki zarfın yanına bıraktım. Sonra uzaktan baktım. Hâlâ çakılmıyor gibiydi. Allah'a emanet dedim içimden. SinanComp'tan aldığım mouse'u pantolonumun cebine tıkıştırdım.</p>

  <p>Sonra banyoya girdim.</p>

  <p>Cenk Bozer'in pantolonunu çıkardım çamaşır makinesinden. Temiz sayılırdı, kuruydu ama kırışkırıştı. Bekâr adamın evinin önünde pantolonuna kusarsan olacağı budur dedim içimden.</p>

  <p>Elimde pantolon, mutfağa geçtim sonra</p>

  <p>Su ısıtıcısına iki kişilik su koydum. Düğmesine bastım. Küçük mutfak balkonuna yürüdüm. Poşetleri biriktirdiğim kovanın içinden şeffaf olmayan bir poşet seçtim. Cenk Bozer'in pantolonunu içine yerleştirdim. Kaynamaya yüz tutan kahve suyuyla yarışıyor gibi iki kupa aradım, buldum dolapların birinden. İçlerine neskafe attım ikişer kaşık.</p>

  <p>Sonra biriktirdiğim çöp torbalarının istiflendiği alt dolabın kapağını açtım. Hangi torba olduğunu kestirmeye çalıştım uzaktan. Burnuma haysiyetli bir mutfak dolabından gelmemesi gereken kokular geliyordu.</p>

  <p>Çarem yoktu.</p>

  <p>Uzanıp biraz öne çektim aradığım çöp torbasını. Tutacak yerlerinin uçlarına attığım düğümü çözmeye başladım. Kendi kendime küfür ettim bu kadar sıkı bağladığım için.</p>

  <p>İçerden Sertap Erener'in en son şarkısı yükseldi. Sesi o kadar iyi miydi kızın, bilmiyordum.</p>

  <p>Torbayı açmayı başardım sonunda Kokunun yoğunluğu aniden arttı torba rahatlayınca Elimi daldırdım.</p>

  <p>Tak diye haber verdi su ısıtıcısı kahve suyunun kaynadığını. Yarışı kazandın, bekle biraz dedim içimden.</p>

  <p>Allah'tan üst taraflardaydı aradığım şey. Daha paketini bile açmadığım lahmacun siparişimin hemen altında</p>

  <p>Sonra SinanComp'tan aldığım mouse'u çıkardım pantolonumun cebinden.<br /></p>

  <p>Evet, mouse'ları içine koydukları o minyatür şeffaf poşetçiklerin içinden küçük esrar parçaları çıkmıyordu ama, geri kalan her şey tıpatıp aynıydı. "CE" logosu aynı yere basılmıştı. Benim, esrarı sardıkları kâğıdı derli toplu tutmaya yaradığını sandığım plastik kaplamalı tel, mouse'ların kuyruk gibi uzayan kablolarını poşetin içinde katlı tutmak için kullanılan teldi. Bir tür bekâret simgesi gibi.</p>

  <p>Önce poşetin içinden çıkarırdın mouse'u. Sonra kablosunu bir arada tutan plastik kaplamalı teli çözerdin kıvrımları tersine çevirerek. Avucunda sıkıp bıraktığın ipek bir mendil gibi açılırdı kablonun ucu. Sonra ne yapacaksan yapardın.</p>

  <p>Derin bir nefes saldım ayağa kalktığımda. Ağzı açık çöp torbasını ayağımla iteledim dolabın içine. İstediği kadar kokutabilirdi ortalığı, fark etmezdi. Açılmamış mouse'u mutfak masasının üstüne, Cenk Bozer'le taşıdığımız alışveriş poşetlerinin yanına koydum. Çöp karıştırmakta kullandığım parmağımı üstünkörü sildim üst dolabın altındaki çiviye takılmış bulaşık kurulama bezine.</p>

  <p>Su ısıtıcısından kaynaması henüz geçmiş suları aktardım kahve kupalarına Şekerli içiyordu kahvesini Cenk Bozer muhtemelen, ama idare etsindi artık bu seferlik.</p>

  <p>Dumanı tüten iki kupayı birer elime alıp mutfağın kapısını ayağımla çektim kendiıjıe doğru. Fazla direnmedi kapı. İçerden Sertap Erener'in sesi gelmeye devam ediyordu.</p>

  <p>Salonun kapısında kalakaldım.</p>

  <p>Cenk Bozer, elinde bir tabanca, televizyona değil, bana bakıyordu. Siyah, kahredici namlu, tam iki kupanın ortasına, karnıma çevrilmişti.</p>

  <p>"Yemedim Remzi Abi" dedi Cenk Bozer. "O hıyar herif kimse, yedi, ama ben yemedim."</p>

  <p>Sakin ol Remzi Ünal dedim kendi kendime.</p>

  <p>"Tamam Cenk" dedim. "Sakin ol. Hiç gerek yok heyecanlanmaya "</p>

  <p>Cenk Bozer'in tabancayı tutan eli hiç titremiyordu.</p>

  <p>"Sakinim Remzi Abi" dedi. "Sen heyecanlanıp o tuhaf numaralarından birini yapmaya kalkma sakın."</p>

  <p>Elinizde tuttuğunuz iki kahve kupasının arasındaki noktaya doğru hızla gelen bir kurşunu durduracak bir aikido tekniğinin icat edilmediğini biliyordum. Edildiyse de kimse bana öğretmemişti hâlâ. Kupaları masanın üstüne bıraktım ilk iş olarak. "Başka bir hareket yapma" dedi Cenk Bozer. "Basarım, bakmam hiç."</p>

  <p>"Tamam" dedim ellerimi iki yana doğru açarak. "Tamam."</p>

  <p>"Beni teslim edemeyeceksin Kadir Abi'ye" dedi Cenk Bozer.</p>

  <p>"Hiç öyle bir niyetim yoktu" dedim.</p>

  <p>"Ne bok yemeye geleceklerdi Koray Abi'yle peki?" dedi.</p>

  <p>Güzel bir soruydu. Hadi cevap ver Remzi Ünal dedim içimden. Akıllı bir cevap bulabilmek için etrafıma baktım.</p>

  <p>"Cevap ver!" dedi Cenk Bozer tabancayı zerre kadar kımıldatmadan elinde.<br /></p>

  <p>Ağzımı açtığım anda telefon çaldı.</p>

  <p>Hiç bu kadar sevinmemiştim evimde telefon çaldığında Patron sensin, ne yapayım der gibi Cenk Bozer'e baktım.</p>

  <p>"Aç" dedi. "Ama bir keleklik yaparsan sıkarım."</p>

  <p>Telefona doğru ağır adımlarla yürüdüm. Düşünüyordum bir yandan. Üçüncü kez çalmasına izin vermeden kaldırdım.</p>

  <p>"Efendim" dedim olabildiğince sakin bir sesle.</p>

  <p>"Remzi Bey ?" dedi Koray Şimşek'in sesi.</p>

  <p>"Benim" dedim.</p>

  <p>"Özür dilemek için aradım" dedi Koray Şimşek. "Bu sabah olanlar için."</p>

  <p>"Önemli değil" dedim.</p>

  <p>Cenk Bozer dikkatle yüzüme bakıyordu.</p>

  <p>"Kadir haber verdi" dedi. "Bu akşam size gelebilirmiş. Beni de çağırmışsınız." "Evet" dedim.</p>

  <p>"Ben gelmezsem kızmazsınız, değil mi ?" dedi.</p>

  <p>"Kızmam herhalde" dedim.</p>

  <p>"Her şey hallolduğuna göre gelmeme ihtiyaç yok diye düşünüyorum" dedi.</p>

  <p>Daha hiçbir şey hallolmadı diyemedim elbette. Göz ucuyla baktım. Cenk Bozer'in eli hiç titremiyordu.</p>

  <p>"Olur" dedim.</p>

  <p>"Bu kadar mı ?" dedi Koray Şimşek.</p>

  <p>"Daha ne olsun?" dedim.</p>

  <p>"Son konuşmamızın daha farklı olmasını bekli yordum" dedi Koray Şimşek. "Doğrusu korkuyordum da biraz."</p>

  <p>"Korkacak bir şey yok" dedim.</p>

  <p>"Emin misiniz ?" dedi.</p>

  <p>"Eminim" dedim.</p>

  <p>"Çok müsait değilsiniz galiba konuşmak için" dedi Koray Şimşek.</p>

  <p>"Doğru" dedim. "Ama bir şey sorabilirim."</p>

  <p>"Sorun" dedi Koray Şimşek.</p>

  <p>"Hemşireni sen aradın o gün değil mi" dedim. "Hani o şenlikli partiden sonra"</p>

  <p>Ne demek istediğimi anladı Koray Şimşek. Yaşı tutuyordu.</p>

  <p>"Evet" dedi. "Ben gittikten sonra ne oldu diye merak etmiştim."</p>

  <p>"O zaman bir şey olmadı" dedim. "İçin rahat olsun."</p>

  <p>"Anladım" dedi.</p>

  <p>"Peki o zaman" dedim.</p>

  <p>"Görüşürüz" dedi.</p>

  <p>Cevap vermedim. Ahizeyi yerine koydum. Şahıs zamirlerimdeki ani değişiklik üzdü mü acaba Koray Şimşek'i diye düşündüm. Cenk Bozer suratıma baktı.</p>

  <p>"Kimdi?" dedi.</p>

  <p>"Eski bir kadın arkadaş" dedim.</p>

  <p>"Başından savmak istediğini düşündü herhalde" dedi. Yüzü hiç gülmüyordu ama. "Zaten başımdan savmak istiyordum" dedim. "Şu kahvemden bir yudum alabilir miyim ?"</p>

  <p>"Hayır" dedi Cenk Bozer.</p>

  <p>Yüzüne sıcak kahve fırlatma projesi yattı böylece.<br /></p>

  <p>"İçmediğim şey değil" dedim, "İstemiyorsan içmem. Şimdi ne yapmayı düşünüyorsun ?"</p>

  <p>Cenk Bozer gülümsedi. Tuhaf bir gülümsemeydi yüzündeki.</p>

  <p>"Sivas'a giderim herhalde" dedi.</p>

  <p>"İyi fikir" dedim. "Babasını öldüren kadını öldüren birini saklayacak çok insan vardır orada"</p>

  <p>"Doğru" dedi.</p>

  <p>"O akşam mı anladın?" dedim.</p>

  <p>"Evet" dedi. *</p>

  <p>"Nasıl?" dedim.</p>

  <p>"Kendi söyledi" dedi.</p>

  <p>"İnanmıyorum" dedim.</p>

  <p>"Bana değil canım" dedi. "Kocasıyla telefonda konuşuyordu bağırarak. İçeri girdiğimi duymadı."</p>

  <p>"Vay salak!" dedim.</p>

  <p>Bu sefer gerçekten güldü Cenk Bozer.</p>

  <p>"Ölmüş gitmiş kadının ardından kötü konuşma" dedi. Çok sevdiği bir şiiri okuyormuş gibi özel bir ses tonuyla ekledi:"Allahüme mağfir lihazihi meyyite."</p>

  <p>"O da ne demek ?" dedim.</p>

  <p>"Cenaze namazlarında okunur" dedi gülmeye devam ederek. "Tekirdağ'daki hoca yanlış söyledi ya neyse... "</p>

  <p>"Zili çalmadın mı?" dedim.</p>

  <p>"Bende anahtar vardı" dedi Cenk Bozer. "Girdiğimi duymadı. Çok öfkeliydi, bağıra çağıra konuşuyordu. Zaten bir iki cümle duydum. Sonra kapadı."</p>

  <p>"Ne duydun ?" dedim.</p>

  <p>Son Ceset</p>

  <p>'"Adam olsaydın sen hallederdin Zübeyir'in işini' dedi. 'Karın hallettiği adamın oğlunu pışpışlasın, sen üstüne yat' dedi."</p>

  <p>Pışpışlama meselesinin üstüne gitmemeye karar verdim.</p>

  <p>"Zübeyir baban oluyor" dedim.</p>

  <p>Başını salladı Cenk Bozer. Ben sormadan devam etti.</p>

  <p>"Duyduğumu fark etmedi. Bilgisayarıyla uğraşıyordu zaten telefonla konuşurken. Bana da kızgın ayaklarına yattı beni görünce."</p>

  <p>"Parasını geç getirdiğin için" dedim.</p>

  <p>Nereden biliyorsun der gibi yüzüme baktı.</p>

  <p>Döviz bürosunun makbuzundaki saatten dedim kendi kendime. Ben müşterime geç kalmıştım. Müşterim bana vereceği para geç kaldığı için kızmıştı.</p>

  <p>"Boş ver" dedim Cenk Bozer'e. Hazır istim üzerindeyken devam etsin diye sustum. Anlatmaya dünden hevesliydi. Çoğunlukla öyle olurlardı. Hele sonlara doğru. "Arkası dönüktü bana" dedi. "Çok kolay oldu. Pek debelenmedi. Zaten yüzünü görsem bir şey yapamazdım."</p>

  <p>Şimdi gerçekten kusacak halının ortasına dedim içimden.</p>

  <p>"Neden?"</p>

  <p>"İnsan mecburen de olsa düdüklediği karıyı..." dedi, sustu sonra aniden Cenk Bozer. Halıya kusmadı.</p>

  <p>Duymamış gibi yaptım söylediğini.</p>

  <p>"Bunları niye anlatıyorum ki sana?" dedi sonra.</p>

  <p>Sesinin tonu biraz değişmişti.<br /></p>

  <p>Sesinin tonunun değişmesinden hoşlanmadım.</p>

  <p>"Kapıdan çekip gitmene hiçbir itirazım olmadığını biliyorsun, değil mi?" dedim. "Biliyorum" dedi. "Ama bunun hiçbir anlamı olmadığını da biliyorum."</p>

  <p>"Yapma Cenk!" dedim.</p>

  <p>"Kusura bakma Remzi Abi" dedi. "Şu kapıdan çıktığım an telefona sarılırsın sen." "Benimle beraber olduğunu Kadir biliyor ama" dedim.</p>

  <p>"Fark etmez" dedi. "Polisin senin bu meseleye karıştığından haberi yok. Kadir Abi de kendiliğinden gitmez polise. Haberi bile olmaz belki cesedinin bulunduğundan. Kimse görmedi bizi buraya girerken. Bu meret de fazla ses çıkarmaz. Sorarlarsa Akatlar'da indi gitti derim."</p>

  <p>"Vuracaksın beni yani..." dedim.</p>

  <p>"Maalesef öyle olacak" dedi.</p>

  <p>Gözünü benden hiç ayırmadan boştaki eliyle sehpadaki uzaktan kumandayı aldı. Televizyona doğru dönmedi, dönse şansımı denerdim. Doğruca arkamdaki duvara doğru tuttu kumandayı, sevgilisi televizyonda program yaptığı için şarkıcı olan kadının sesi yükseldi odanın ortasında. Yeterli bulmadı, biraz daha açtı sesi Cenk Bozer. Salonun içi düğün salonuna döndü. Sesin kalitesinden çok miktarının önemli olduğu bir düğün salonuna.</p>

  <p>Son ceset ben olacağım demek ki dedim içimden.</p>

  <p>Hava Kuvvetleri'nden müstafi, THY den kovul ma, kendisine saygısı olan hiçbir "frequent flyer"ın adını bile duymadığı sekizinci sınıf charter şirketlerinde bile tutunamayan, eski pilot, exkaptan, nevzuhur özel detektif Remzi Ünal'ın son macerasındaki son ceset kendisininki olacak...</p>

  <p>Cenk Bozer yüzündeki bütün ifadeleri sildi.</p>

  <p>Gerilmemem, kaslarımla, kemiklerimle, beynimle gevşek olmam gerekiyordu ama gerildim. İnsan göbeğinin biraz yukarısına doğru bakan bir namlunun önünde gerilmeden yapamıyor.</p>

  <p>Cenk Bozer'in tabancayı tutan eli hiç mi hiç titremiyordu.</p>

  <p>Gevşemeye çalıştım umutsuzca Aklımdan milyonlarca şey geçti. Onu yaparım, bunu yaparım, onu yaparsam bunu yapar.</p>

  <p>Çıkar yol bulamadım.</p>

  <p>Gazetelerin altındaki tabancayla aramdaki mesafe büyüktü. Oraya doğru uçacaksın da, elini atar atmaz bulacaksın da.. Namluda mermi olup olmadığını bile bilmiyordum.</p>

  <p>Yok be Remzi Ünal dedim içimden. Sen bulursun bir yol.</p>

  <p>Bul bir yol dedim kendi kendime.</p>

  <p>Belki vardı bir yol.</p>

  <p>Belki yoktu.</p>

  <p>Telefon bir kez daha çaldığında çok sevindim.</p>

  <p>Cenk Bozer'e baktun bir kez daha ne yapayım diye.</p>

  <p>Aç işareti yaptı kafasıyla.</p>

  <p>Ahizeyi bir kez daha kaldırdım. Gözüm Cenk Bozer'deydi. Onun gözü bende.</p>

  <p>"Efendim" dedim.<br /></p>

  <p>"Remzi Abi?" dedi Sinan Bozacıoğlu'nun sesi.</p>

  <p>"Söyle" dedim.</p>

  <p>"Kızmadın ya bana tüydüğüm için" dedi.</p>

  <p>"Kızmadım" dedim.</p>

  <p>"O adanılan görünce pencereden, korktum" dedi. "Yine gelirler falan diye."</p>

  <p>"Anlıyorum" dedim.</p>

  <p>"Selma anlattı konuştuklarınızı" dedi.</p>

  <p>"O kız gerçekten seviyor seni" dedim.</p>

  <p>"Nereden anladın Remzi Abi ?" dedi. Sesinde gururlu bir gülümseme vardı.</p>

  <p>"Yediğin haltı temizlemek için suçu üstüne aldı" dedim.</p>

  <p>"Ne diyorsun Remzi Abi ?" dedi Sinan Bozacıoğlu.</p>

  <p>"Dans ettiğimiz çiftle senin randevun vardı Karamsar Bar'da" dedim. "Babalarıyla konuşup sen ayarladın randevuyu."</p>

  <p>Cevap gelmedi karşıdan. Gelse de olurdu, gelmese de.</p>

  <p>"Ben gelince sevgili değiştirdin" dedim. "Çift çok ateşliydi sana göre."</p>

  <p>"Muazzez Abla'nın öldürüldüğünü duyunca korktum" dedi Sinan Bozacıoğlu. "Nasıl bir işe bulaştım diye korktum."</p>

  <p>"Neyse" dedim. "İyi biten her şey iyidir."</p>

  <p>Bir an sessizlik oldu karşı tarafta.</p>

  <p>"Remzi Abi" dedi sonra Sinan Bozacıoğlu.</p>

  <p>"Söyle" dedim.</p>

  <p>"Tuhaf bir adamsın, farkındayım ama bu akşam iyice tuhaf konuşuyorsun" dedi. "Ne ayak ?"<br /></p>

  <p>"Takma kafana" dedim.</p>

  <p>"Gelmemize lüzum yok, değil mi Remzi Abi?" dedi. Rahatlamış gibiydi. "Parti varmış gibi sesler geliyor gerçi ama.. "</p>

  <p>"Artık... çok... geç... "diye mırıldandım artık kimselerin hatırlamadığı o melodiyi.</p>

  <p>"İyi misin Remzi Abi ?" dedi Sinan Bozacıoğlu.</p>

  <p>Cenk Bozer kapat artık der gibi tabancasını salladı iki yana doğru. Çok değil ama Bir iki milimetre.</p>

  <p>"Kapatmam lazım" dedim.</p>

  <p>"İyi eğlenceler Remzi Abi" dedi Sinan Bozacıoğlu.</p>

  <p>Ahizeyi yerine koydum. Birkaç fırsat daha kaçtı diye hayıflandım kendi kendime. "Amma uzun konuştun" dedi Cenk Bozer. "Bu kimdi?"</p>

  <p>"Bir kız ile bir oğlanın arasını yaptım" dedim.</p>

  <p>"Bu yaptığın son iyilik olacak" dedi Cenk Bozer.</p>

  <p>Yok. Bir yol bulamamıştım.</p>

  <p>Cevap vermedim.</p>

  <p>Cenk Bozer bir kıl kaldırdı tabancayı. Tetiğe dokunan parmağının gerildiğini göremiyordum bu uzaklıktan ama hissedebiliyordum.</p>

  <p>Son ceset dedim kendi kendime. Son ceset.</p>

  <p>Derin bir nefes aldım. Sanki hara'mı havayla doldurursam kurşunun gövdemin içinde ilerlemesini engelleyecek gibi.</p>

  <p>Cenk Bozer gözlerini kıstı.</p>

  <p>Telefon bir kez daha çaldı o tetiği çekmeden önce.<br /></p>

  <p>Bana izin vermesini beklemeden kaldırdım ahizeyi.</p>

  <p>Cenk Bozer ateş etmedi bu sefer de.</p>

  <p>"Efendim" dedim.</p>

  <p>"Canım, nihayet evde buldum seni" dedi telesekreterime defalarca not bırakıp adını vermeyen kadının sesi.</p>

  <p>"Seni arıyorlar" dedim ahizeyi Cenk Bozer'e doğru uzatırken.</p>

  <p>Yüzündeki beliren tek saniyelik şaşkınlığı değerlendirmekten başka çarem yoktu. Bütün hızımla, bütün gövdemle, bütün varlığımla üstüne atladım. Ama tetiği çekti ben ona ulaşmadan önce. Tetiği çekti ama, ben patlamanın sesini duymadım sanki. Duyulacak bir şey kalmamıştı. Acıdan başka.</p>
</body>
</html>
