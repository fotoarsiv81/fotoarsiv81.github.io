<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.17</h1>

  <p>"Ama ben kimseyi öldürmedim" dedi Selma Akar. "Bunu biliyorsunuz, değil mi?" "Biliyorum" dedim.</p>

  <p>Biliyor muydum? Biliyordum herhalde. Ama başka şeyler de biliyordum. Bilgisayarın önünden kalktım. Üstünde joy stick'ler, ekran kartları, ana kartlar, disketler, mobil diskler, kulaklıklar, hoparlörler, bilumum ıvır zıvırlar sergilenen iki arasında, bilgisayarına ne alacağına karar vermeye çalışan bir müşteri gibi yürüdüm.</p>

  <p>Mouse'lar duvardaki rafların ikisini işgal ediyordu. Onlara doğru ilerledim.</p>

  <p>Ucuz mouse'lar, biraz pahalı mouse'lar, iki tuşlu mouse'lar, üç tuşlu mouse'lar, "Scroll" tuşlu mouse'lar...</p>

  <p>Kablosuz mouse ayrı bir rafta tek başına duruyordu. Kutusuyla Elime alıp inceledim. "Alın isterseniz" dedi Selma Akar.</p>

  <p>"Bu kadar pahalısı işime yaramaz" dedim. "Ucuz bir tane seçeyim." İlk raftaki mouse'lardan birini elime alıp inceledim. Hi-Mem'in girişinde devirdiğim kutulardan fırlayan mouse'lardan biriydi. Kutusuz. Cebime yerleştirdim.<br /></p>

  <p>"Ne olacak şimdi ?" dedi Selma Akar.</p>

  <p>İçerisi yeteri kadar havalanmıştı. Ağır ağır pencereye yürüdüm. Aşağıdaki sokağa bir göz atıp pencereyi kapadım. Geri dönüp sırtımı dayadım duvara Selma Akar SinanComp'un ortasında ayakta duruyordu. Mantosunu çıkarmadığı için sanki uzun süredir bu dükkânda çalışan Selma Akar o değilmiş gibi duruyordu. Yeni ne var ne yok diye uğramış biri gibiydi.</p>

  <p>"Sana bağlı" dedim.</p>

  <p>"Bana mı bağlı ?" dedi Selma Akar. Elleri mantosunun cebinde, omuzları dik, yüzü gergin bana baktı.</p>

  <p>"İstersen sen de çekip gidersin deminki uyanık gibi" dedim. "Ama bana söylemek istediğin bir şeyler de olabilir."</p>

  <p>Selma Akar derin bir nefes saldı.</p>

  <p>"Anladınız değil mi ?" dedi.</p>

  <p>"Neyi anladım" dedim.</p>

  <p>"O haltı benim yediğimi anladınız değil mi?" dedi "Oyun oynamayın benimle n'olur."</p>

  <p>Biraz oyun oynamanın kime zararı olurdu ki ?</p>

  <p>"Anladım" dedim.</p>

  <p>Bakalım ne anlamıştım ?</p>

  <p>"Üçten iki çıkınca bir kalır" dedi Selma Akar. "Bu Son Ceset kadar matematik bildiğinizden eminim."</p>

  <p>"Anlat, rahatlarsın" dedim.</p>

  <p>"Sinan'ın yapmak istemediği şeyi ben yaptım" dedi.</p>

  <p>Doğru anlamış olabilirdim. Bir deneyeyim dedim içimden.</p>

  <p>"Kadir Güler'in boşboğazlığını paraya dönüştürmek için harekete geçenin sen olduğunu düşünmek için gerekli matematik bilgimin olduğunda mutabıkım" dedim bir solukta. "Ama sevgilin olma ihtimali olan birini böyle zor duruma düşürmeni anlayamadım."</p>

  <p>"Salak cesareti" dedi Selma Akar. "Hepimizde var o dediğinden" dedim. "Ama yine de... "</p>

  <p>"İnsan gırgırına konuşurken işin ciddiyetini anlamıyor" dedi Selma Akar. "Sonra gökten düşmüş gibi bir para ihtimali... "</p>

  <p>"Hiçbir para gökten düşmez" dedim. "Sanırım" dedi Selma Akar. "Acayip güzel bir sürpriz olacak diye düşünmüştüm. Tatile matile gideriz falan... İşin buralara varacağı aklıma gelmedi hiç."</p>

  <p>"Sen nereden tanıyordun adamı ?" dedim. "Siz söylediniz ya demin" dedi. "Hatırlat" dedim.</p>

  <p>"O akşam gırgırına konuşurken bu bilgiyle kimin ilgilenebileceğini Ağababa söylemişti zaten. Sinan işin ciddiye biner gibi olduğunu anlayınca kapattı konuyu. Biraz cesaretle gerisini hallederim sandım."</p>

  <p>"Sonra?" dedim.</p>

  <p>"Bir iki telefonla buldum adamı."</p>

  <p>Bir an durdu Selma Akar. Sanki nasıl bir telefon konuşması yaptığını düşünüyor gibi geldi bana.</p>

  <p>"Kendi adını vermedin ama?"</p>

  <p>"Vermedim" dedi.</p>

  <p>"O zaman işin Sinan'ın başına patlayacağını tahmin etmeliydin" dedim.</p>

  <p>Selma Akar ellerini mantosunun cebinde oynattı. Açık mavi renkli bir penguen kanatlarını çırpıyor gibi oldu.</p>

  <p>"Bir şekilde izah ederim diye düşündüm herhalde" dedi. "Söyledim ya, salak cesareti."</p>

  <p>"İyi" dedim.</p>

  <p>Ellerini mantosunun cebinden çıkardı. Rahatlamış gibi derin bir nefes daha saldı .</p>

  <p>"Bir sigara verir misiniz ?" dedi.</p>

  <p>"Veririm" dedim.</p>

  <p>Ona doğru ilerledim. Paltomun cebinden paketimi çıkardım. Çakmakla birlikte Selma Akar'ın ellerine teslim ettim. Benim canım sigara istemedi ama Selma Akar sigara dudağında konuştu.</p>

  <p>"Peki, şimdi ne olacak?" dedi. "Bırakacak mısınız beni gideyim ?"</p>

  <p>"Sinan haber bekliyorsa telefon et" dedim.</p>

  <p>"Beklesin" dedi. "Şimdi onunla konuşmayı hiç istemiyorum."</p>

  <p>Sigarasını yaktı. Dumanın kokusu bana kadar geldi.</p>

  <p>Aksesuarların sergilendiği masaya doğru ilerledim.</p>

  <p>"Gitmek istiyorsan git" dedim. "İtirazım yok. Ama ben olsam merak ederdim."</p>

  <p>"Neyi?" dedi.<br /></p>

  <p>Hiç merak ediyormuş gibi bir hali yoktu. "Şu meşhur anahtarın açacağı kilidin arkasında ne olduğunu" dedim.</p>

  <p>Sigarası elinde, ağır ağır yürüdü bana doğru. Yüzünde, filmlerdeki kötü kadınların, kötü kadın oldukları ortaya çıkmadan önceki hallerine benzer bir hal vardı.</p>

  <p>"Nerede denemeyi düşünüyorsunuz ?" dedi.</p>

  <p>"Burada" dedim.</p>

  <p>"Burada kilitli bir dolap ya da çekmece yok bildiğim kadarıyla" dedi.</p>

  <p>"Yok mu?" dedim.</p>

  <p>"Yok" dedi dudağının kıyısındaki bir gülümsemeyle. "Bunu siz de görmüş olmalısınız." ' "Evet, gözüme öyle bir şey çarpmadı" dedim. "BMW'nin torpido gözünün kildi mi acaba?"</p>

  <p>"Çok saçma olurdu bu, biliyorsunuz" dedi. "Neden?" dedim.</p>

  <p>"Koray Bey'e kapısı kilitli bir arabanın torpido gözünün anahtarını vermek..."</p>

  <p>"Hele arabanın anahtarının da bende olduğunu düşünürsek..."</p>

  <p>"Evet" dedi gözlerinde ışıltılarla. Bu kız akıllı değimde haklıydım dedim kendi kendime. Bir adım daha attı bana doğru. "Hiç bıkmıyorsunuz değil mi oyun oynamaktan?" dedi kararlı bir sesle. "Rica etmiştim halbuki sizden."</p>

  <p>Cevap vermedim. Bir adım daha attı konuşurken<br /></p>

  <p>"Hoşunuza gidiyor değil mi insanların kaderleriyle oynamak... Her şeyi biliyorken hiçbir şey bilmiyor gibi yapmak."</p>

  <p>Sigarasını yere atıp üstüne bastı.</p>

  <p>"Psikoloji mi okudun sen de ?" dedim fırsattan yararlanarak..</p>

  <p>"Seçmeli aldım" dedi. Hiç gülmedi ama. Elini masanın kenarında gezdirerek burnumun dibine kadar yaklaştı. Gözlerindeki ışıltı yalnızca zekâsını göstermiyordu.</p>

  <p>Bir adım geri attım mecburen.</p>

  <p>"Elinize düşenlere hiç acımıyorsunuz" diye bağırdı sonra</p>

  <p>Gözlerindeki öfkeden korkmadım. Merak ettim sadece sonra ne olacağını.</p>

  <p>Fazla sürmedi merakım.</p>

  <p>Selma Akar masanın üzerinde duran şrinkli ambalajlardan birini kaptı, kolunun bütün gücüyle bana doğru fırlattı.</p>

  <p>Bir tenkan yapmam, ya da ne bileyim, eğilmem falan gerekirdi, hazırlıksızdım, yapamadım.</p>

  <p>Belki de daha iyi oldu bu. Arkamdaki pencerenin camı kırılmadı.</p>

  <p>Kaç megabaytlık olduğu üstünde yazmayan Afaya marka mobil disk boynumun altında bir yerlere çarptı, ayaklarımın dibine düştü.</p>

  <p>Bir an durup Selma Akar'ın yüzüne baktım. Sonra eğilip yerden aldım ambalajı. Bacağıma vurdum ambalajla küçük küçük.</p>

  <p>Selma Akar'ın yüzündeki öfke silinmişti. Gülüyor bile denilebilirdi belli belirsiz. "Özür dilerim" dedi sonra, "Kafama gelmedi" dedim. "İstesem gelirdi" dedi gülmesini daha da belirginleştirerek. "Şovunuzu bozduğum için bana kızmadınız ya?"</p>

  <p>"Kızmadım" dedim. Afaya ambalemi öteki bilgisayar aksesuarlarının arasındaki yerine koydum. Gerçekten kızmamıştım. Yüzüne bakarak bekledim Selma Akar'ın. "Nasıl anladığımı bana sormayacak mısınız ?" dedi. "İkiden bir çıkınca bir kalır" dedim. "Çabuk öğreniyorsunuz" dedi. Keşke dedim kendi kendime, "Şimdi bir kahve olsa iyi gider miydi?" dedim. "İstiyorsanız yaparım" dedi</p>

  <p>Selma Akar. "Bir yerlerde neskafe olacaktı. Araklamadıysa bizim uyanık."</p>

  <p>"Boş ver" dedim. "Aslında yola koyulsam iyi olacak"</p>

  <p>Selma Akar eğildi, demin öfkeyle yere atıp çiğnediği sigaradan geri kalanları alıp bilgisayarın yanındaki kül tablasına attı.</p>

  <p>"Dinlemeyecek misiniz Sinan'ın bilgisayara kaydettiklerini?" dedi doğrulduğunda Yüzünde gerçek bir merak vardı.</p>

  <p>"Kadir Güler'in övünmelerini yeterince dinledim" dedim. "Gerekirse evde dinlerim. Benim bilgisayarımın da USB portu var."</p>

  <p>"Yani bana vermeyeceksiniz anahtarlığı?" dedi son sözcüğün üstünü özel bir biçimde vurgulayarak.<br /></p>

  <p>Bir an düşündüm. Küçük bir oyunun daha zararı yoktu.</p>

  <p>"Al!" dedim elimi paltomun cebine atarak. Ucunda Fenerbahçe amblemi olan anahtarlığı çıkarıp yavaşça attım Selma Akar'a doğru.</p>

  <p>"Ben bunu kastetmemiştim" dedi havada yakaladıktan sonra.</p>

  <p>"Bak onu yapamam" dedim.</p>

  <p>"Neden?" dedi.</p>

  <p>Cevabımın ciddi olduğunu anlaması için elimden geleni yaptım.</p>

  <p>"Bu dinamitin fitilini söndürebileceğimi düşünüyorum nedense" dedim. "Bende kalmalı."</p>

  <p>Elimi paltomun cebine vurdum iki kere dışardan.</p>

  <p>Selma Akar bir kez daha bana doğru ilerledi. Yüzünde deminki ifade yoktu ama. Kendisine diploma verecek profesörüne bakar gibi bakıyordu yüzüme. Son bir hamle yaptı sonra</p>

  <p>Yanağıma bir öpücük kondurdu.</p>

  <p>Hay Allah dedim içimden.</p>

  <p>"Teşekkür ederim" dedi geri çekildiğinde. "Söz veriyorum ne beni ne Sinan'ı, ne görecek ne duyacaksınız bundan böyle."</p>

  <p>"O kadar da değil" dedim. Yanağımı silmedim ama Genç kızların o bir damlacık gözyaşları yanağınıza bulaşmışsa, racon gereği silinmez. Bırakılır kendi kurusun.</p>

  <p>"Hani bırakacaktınız beni ?" dedi.</p>

  <p>"Vazgeçmiş değilim" dedim.<br /></p>

  <p>Hiçbir şey anlamadığını söyleyen bakışlarla baktı Selma Akar.</p>

  <p>"Sinan'a söyle, cep telefonunu açık tutsun" dedim. "Sizi bir yere çağırabilirim. İkinizi."</p>

  <p>"Nereye?" dedi.</p>

  <p>"Evime" dedim. "Evim çok sosyalleşti bu aralar. Hem dönerken BMW'yi de götürürsünüz."</p>

  <p>Dönüş vapurunda kapalıda oturdum.</p>

  <p>İskeleye yakın gazete bayilerinden birinden aldığım dergiyi okudum yol boyunca. Kafamı kaldırıp çevreme bakmadım. Sigara da içmedim. Paketimi SinanComp'ta unutmuştum, iyi de olmuştu. Sigara içmek aklıma geldikçe derin derin nefesler aldım. Cebimdeki mobil diski yokladım arada sırada. Ucundaki anahtarın nereye ait olduğunu hiç merak etmedim. Çok sağlam bir kilidin anahtarı değildi, içindekiler çok gerekliyse biraz zorlardınız kenarından, açılıverirdi.</p>

  <p>Açılırdı genellikle.</p>

  <p>Bir ara Yıldız Turanlı'yı düşündüm.</p>

  <p>Bir arkadaşı vardı. Çok iyi bir arkadaşı. Öldürmüşlerdi. Çok ağlamamıştı arkasından. Ya da ben görmemiştim ağlarken. Göstermemişti. Yalnız ağlamış olmalı.</p>

  <p>Yıldız Turanlı'nın arkadaşını öldüren Nimet Çankaya'nın ağlayabileceğini düşünmek için insan dizi film senaristi olmalıydı ancak. Çuval dolusu paranın yanından geçip gitmesine katlanamayan ihtiraslı bir kadındı. Gözlerinde bir iki damla yaş belirmişse kaçmak isterken yediği tokadın acısından belirmiştir Şimdi afla çıkmış olmalı.</p>

  <p>Dilek Aytar, Ortadoğu ve Balkanlar'ın en güzel kadınıydı. Diğer kadınları Ortadoğu ve Balkanlar'ın en güzel giyinen kadınları yapmak işinde çalışırdı. Öldürülmesine katkıda bulunduğu rüzgârın oğlu solaçığın arkasından ağladığını hiç sanmıyorum. Maçı seyrettiğimiz uyduruk şeref tribününden kaçarken, nasıl oldu da yakayı ele verdim diye kendisi için ağlamıştır ağlamışsa Şimdi afla çıkmış olmalı.</p>

  <p>Bir de manken Zuhal vardı. Hiçbir televizyon kamerasının gösteremeyeceği beden parçasına ateş etmişti hayatını karartan adamı öldürürken. Ağlamak yerine küsmüştü alafranga yemeklerin şarap eşliğinde yenildiği masanın ortasına Şimdi afla çıkmış olmalı.</p>

  <p>Bak Rıza Sofuoğlu ağlamıştır. Bir kere ben bile görmüştüm ağladığını. Çekip giden gençliğine ağladığını düşünmüştüm. Oysa vicdanı ağlıyormuş. Her şeyin ortaya döküldüğü o tuhaf doğum günü partisinin verildiği kafeden çıktıktan on adım sonra yeniden ağlamaya başladığından adım gibi eminim. İçerde ölmediyse şimdi afla çıkmış olmalı.</p>

  <p>Kadir Güler ağlamış mıdır acaba karısının arkasından ben görmeden?</p>

  <p>Hatice Abla ağlamıştır, yüzde yüz eminim. Ya Koray Şimşek ağlamış mıdır ? Cenk Bozer ağlamış mıdır? Herhalde ağlamıştır. Sinan Bozacıoğlu ağlamış mıdır? Selma Akar ağlamış mıdır? Dedeman Oteli'nin havuzunda giyinik oturan Kudret ağlamış mıdır? Kardeşi ağlamış mıdır ? Karamsar Bar'daki montlu oğlan ile atkuyruklu oğlan ağlamış mıdır? Beni kapıdan içeri almak istemeyen salak ağlamış mıdır? Hüseyin ağlamış mıdır? Ağababa ağlamış mıdır? Emre Bey ağlamış mıdır? Yılan ağlamış mıdır? Mr. T ağlamış mıdır ? Kruvaze lacivert takım elbise giyen adam ağlamış mıdır? Uykulu bakışlı barmaid ağlamış mıdır? Tekirdağ'da birileri ağlamış mıdır? Dergiyi oturduğum sıraya bıraktım vapurdan Beşiktaş'ta inerken. Çay satın almadığım çaycı okurdu belki vapurun yeniden kalkmasını beklerken.</p>

  <p>İskelenin önü kalabalıktı.</p>

  <p>Hava kararmaya yüz tutmuştu erken erken. Paltomun önünü kapatıp geçidin altından yürüdüm. Biraz hızlı yürüyordum. Yayalara kırmızı ışığa geldiğimde bir iki makaho yaptım. Yanımda bekleyen kısa boylu kız ne yapıyor bu adam diye baktı kafasını kaldırıp. Ona bir gülücük gösterdim. Karşıya geçince hızla yürümeye devam edip Çarşı'ya giden sokak girişinden ilerledim. Saatler, giysiler, balıklar, tencere tavalar, beyaz tabaklar arasından yürüdüm. Belediyenin kaldırım çal ışması yürüttüğü yerlerde Tarzanlık yaptım biraz, kartal heykelinin yanından geçtim. Partinin binasını sorduğum kestaneci oradaydı. Adama bulaşmadım. Kimseye çarpmadım, kimse bana çarpmadı varmak istediğim yere varıncaya kadar.</p>

  <p>İki katı birden kaplayan Beşiktaş ilçe örgütü binasının tam karşısında durup baktım. İki katın da ışıkları yanıyordu. Caddenin kıyısı boydan boya park etmiş otomobillerle doluydu. Tanıdığım biri, iki sütun arasındaki döner kapıdan çıktı, sola doğru yürüdü hızlı hızlı.</p>

  <p>Adamın arkasından baktım. Soldan gelen otomobillerin arasından kıvrılarak geçtim caddeyi.</p>

  <p>Döner kapıdan geçtim sonra Nereye geldiğime baktım.</p>

  <p>Bodrum'da üç yıldızlı bir otelin resepsiyon masasına benzer bir tezgâh vardı tam karşıda. Benzerlik tezgâhın üstündeki afili telefondan çok ileri gitmiyordu ama. Arkasında sakallarını kötü bir berbere emanet etmiş bir adam oturuyordu. Yukarı doğru geniş bir merdiven yükseliyordu. Tezgâhın arkasında bir kapı vardı. Adam duvara monte edilmiş hareketli bir sehpanın üzerinde duran küçük televizyonu seyrediyordu. Ona doğru yaklaştım.</p>

  <p>Seyretmekte olduğu haber öncesi yarışma programından gözlerini zor ayırdı adam ben tepesine gelince. Sesi kısıktı ama televizyonun, yalnızca stüdyoda hoplayıp zıplayan bir kadın şarkıcı görülüyordu. Üstündeki kılıkla sokağa çıksa garanti hasta olurdu kadın.</p>

  <p>Bana döndü adam. Gözlerini üzerime dikti. Tezgâhın arkasından görebildiği kadarını süzdü. Gördüklerini beğenip beğenmediğini anlayamadım ifadesiz yüzünden.</p>

  <p>Hiç konuşmadı ama Öyle baktı.</p>

  <p>Adama sırıttım.</p>

  <p>Hiçbir şey değişmedi bakışlarında Pekâlâ dedim içimden.</p>

  <p>Elimi tezgâhın üstüne koydum.</p>

  <p>"Kadir Güler'le görüşecektim" dedim.</p>

  <p>"Daha gelmedi" dedi sakallı adam. Kafasını televizyona çevirdi.</p>

  <p>Bismillah dedim içimden.</p>

  <p>"Arabası dışarıda" dedim.</p>

  <p>Kafasını çevirmeden cevap verdi.</p>

  <p>"Bir şey biliyorum da söylüyorum" dedi. "Daha gelmedi."</p>

  <p>"Belki sen televizyon seyrederken geçmiştir önünden, görmemişsindir" dedim. Çattık belaya bakışlarıyla bana döndü.</p>

  <p>"Bela mı arıyorsun efendi ?" dedi yüzüne kondurabildiği en küstah ifadeyle. "Bilmem" dedim.</p>

  <p>"Çek git efendi, kafamı kızdırma" dedi sakallı adam.</p>

  <p>"Olur" dedim.</p>

  <p>Tezgâhın önünden çekilip merdivenlere doğru yürümeye başladım sakin adımlarla Sakallı adam ne yaptığımı altı saniye sonra, ben merdivenlere ulaşınca anladı. "Sacit!" diye bağırdı yerinden fırlamadan önce. Tezgâhın öbür tarafından dolanmak için hareketlendi. Geriye döndüm. İkinci basamağındaydım merdivenin. Tezgâhın arkasındaki kapı açıldı. Dedeman Oteli'nin havuzunda yanan puroyu eline tutuşturduğum kel kafalı koruma çıktı. Beni görünce çenesi düştü oğlanın.</p>

  <p>"Merhaba Sacit" dedim. "Kudret Abin nereye gitti?</p>

  <p>Demin gördüm çıkarken."<br /></p>

  <p>Sakallı adam bir bana, bir Sacit'e baktı.</p>

  <p>Sacit ne diyeceğini bilemedi önce.</p>

  <p>"Tanıyor musun... beyi?" diyebildi sonra.</p>

  <p>Sacit bir şey söylemedi. Söyleyemedi belki de.</p>

  <p>"Bu ikisiyle havuzlarda çok eğlendik" dedim sakallı adama doğru.</p>

  <p>Sakallı adam Sacit'e döndü.</p>

  <p>"Kadir Bey'i sordu. Gelmedi dedim ben de" dedi.</p>

  <p>Sacit karar vermek için abisinin gelmesini bekliyor gibi bakıyordu.</p>

  <p>Ona yardım edeyim dedim.</p>

  <p>"Yolu göstersene Sacit" dedim.</p>

  <p>Sacit kararsızlığını yendi sonunda Sakallı adama eliyle sen dur işareti yaptı. Merdivene doğru yöneldi. Önüme geçmesini bekledim. Sakallı adam tezgâhına doğru yürüdü hızla Elini telefona attı.</p>

  <p>Sacit'in ardından tırmandım merdivenleri.</p>

  <p>İki tarafında karşılıklı kapılar olan bir koridora çıktık. Sacit sola doğru yöneldi. Arkasından yürüdüm. Kapıların tümü kapalıydı. Kapıların arasındaki boş duvarlara partinin seçim afişleri yapıştırılmıştı. Afişlerdeki Türkiye'de her şey güllük gülistanlıktı.</p>

  <p>Koridorun sonundaki kapı açıldı birden.</p>

  <p>Kadir Güler çıktı dışarıya</p>

  <p>Üzerindeki takım göbeğini başarıyla gizliyordu. Sabah sıkı bir tıraş olmuştu anlaşılan. Beni tanıyınca bir gülümseme yayıldı yüzüne. Başıyla bir OK işareti yaptı Sacit'e. Sacit durup saygıyla yana çekildi geçmem için.</p>

  <p>"Vay Remzi Ünal" dedi Kadir Güler elini bana doğru uzatırken.</p>

  <p>"Merhaba" dedim. "Nasılsınız?"</p>

  <p>"Bu ne yahu?" dedi. "Gidişin gürültülü, gelişin gürültülü."</p>

  <p>Cevap vermedim. Benim için açık tuttuğu kapıdan içeri girdim.</p>

  <p>Tam Kadir Güler'e yakışacak bir odaydı girdiğim. Gösterişli. Çok büyük değildi, çok zengin de döşenmemişti, küçük boy bir siyasetçinin örgütte çok para harcıyor söylentilerine yol açmayacak fiyatlarla aldığı sıradan eşyalar vardı. Yüksek arkalıklı bir koltuğun önünde büyük bir çalışma masası. Konuklar için iki koltuk. Aralarında alçak sehpa Odanın köşesinde olmazsa olmaz diye konulan sekiz kişilik toplantı masası. Mobilyalarla aynı dokuda, yarısı kapaklı bir kitaplık. Yerlerde soluk yeşil, duvardan duvara halı. Tavanda üç ampullü, odanın geri kalanına uyumsuz bir avize. Plastik storlarla gizlenmiş iki pencere. Asıl gösteriş fotoğraf ve plaketlerdeydi.</p>

  <p>Odanın duvarlarındaki her santimetrekare çerçevelenmiş büyüklü küçüklü fotoğraflarla doluydu. Genel başkan ile Kadir Güler. Genel başkan yardımcıları ile Kadir Güler. Kongrede Kadir Güler. Seçim otobüsünün üstünde Kadir Güler. Yurttaşlarla Kadir Güler. Bir kurban kesilirken Kadir Güler. Toplu sünnet töreninde Kadir Güler. Kadir Güler Türkmen başlığıyla. Kadir Güler köylü kasketiyle. Kadir Güler depremde yıkılmış evlerin önünde. Kadir Güler ziyafet sofrasında Kadir Güler Uludağ'da Kadir Güler Abant'ta Kadir Güler'in herhangi bir yüzme havuzunun yanında fotoğrafı yoktu.</p>

  <p>Sonra plaketler geliyordu.</p>

  <p>Kitaplıkta, kitapların durması gereken rafların tümü büyüklü küçüklü plaketlere ayrılmıştı. Dört plaket masanın üstünde duruyordu. Plaketlerin çoğunda en büyük alan partinin amblemine ayrılmıştı.</p>

  <p>Fotoğraflara bakmam Kadir Güler'in hoşuna gitti sanıyorum. Eliyle duvardan duvara taradı bütün fotoğrafları.</p>

  <p>"Siyasette on yedi yıl" dedi. "Dile kolay."</p>

  <p>Cevap vermedim. Ayakta bekledim oturmaya davet edilmeyi.</p>

  <p>Kadir Güler kapıyı kapattı.</p>

  <p>"Kendi ayağınla geldiğine göre buldun o pezevengi" dedi. Cengiz Han hafifçe kafasını göstermişti fotoğrafların arasından.</p>

  <p>"Buldum" dedim.</p>

  <p>"Yaşa !" dedi sırtıma dostça, ama sert bir tokat indirdikten sonra Fazla sarsılmadım ama "Nerede o pezevenk?"</p>

  <p>Ortalıkta göremiyormuş gibi etrafına baktı.</p>

  <p>"Sonra kaçırdım elimden" dedim.</p>

  <p>"Ha siktir!" dedi bu kez. Deminki dostluk gösterisini nasıl geri alacağını bilemiyor gibiydi.</p>

  <p>Ona yardım edeyim dedim. Mussolini de ortaya çıksın istemiyordum.</p>

  <p>"Genel başkanınızla ilişkinizin düzeyini bilmiyorum, ama siyasetteki on yedi yılınıza halel gelmeyecek" dedim, "İçiniz rahat olsun."</p>

  <p>"Ha siktir" dedi yeniden. Bu seferkinin vurgusu farklıydı ama. Ardından ne söyleyeceğini bilemiyormuş gibi etrafına baktı.<br /></p>

  <p>"Sinan'ı ne için aradığınızı söyleseniz işim kolaylaşırdı" dedim. Başını salladı uygun birtakım sözcükler bulmak istiyor gibi. Bulamadı gibi geldi bana</p>

  <p>"Koray Şimşek'in de kolaylaşırdı" dedim. "Çok geveledi lafı karşımda zavallı."</p>

  <p>"Kızı götürmüşsün" dedi Kadir Güler herhangi bir duygu tonu katmadan. sonra gülümsedi aklına bir şey gelmiş gibi.</p>

  <p>"Hüseyin doktorluk olmuş" dedi. "Bileği..."</p>

  <p>"Erken kalkmak isteyen misafirlere nazik davranmak gerekir" dedim. "O salak kayınbiraderim iki eliyle bir sikini doğrultsa hacca yollayacağım" dedi Kadir Güler. Yavaş yavaş kendine geliyordu. "Yahu, neden oturmuyoruz ?" diye ekledi sonra. İyice kendine geldiğine emin oldum.</p>

  <p>Kadir Güler masasının etrafından dolandı, koltuğuna oturdu. Ben de. Masanın üzerindeki plaketlerin birini dört santim kenara aldı oturur oturmaz.</p>

  <p>Koltuğuna oturunca ev sahibi olduğunu hatırladı.</p>

  <p>"Ne içersin ?" dedi öne doğru eğilerek. "Paltonu çıkarsana"</p>

  <p>"Bir kahve" dedim. "Sütsüz. Çıkarmayayım."</p>

  <p>İki büyük boy plaketin arkasındaki telefona uzandı. Ahizeyi tutan eliyle üç tuşa bastı.</p>

  <p>"Sütsüz bir neskafe" dedi. "Bana da madensuyu yolla Misafirim var, çabuk..."</p>

  <p>Ahizeyi yerine bıraktı.</p>

  <p>"Öğle yemeğini biraz kaçırmışız" dedi elini göbeğinin üstünde bir yerlere götürüp.</p>

  <p>Artık tamamıyla kendine geldi dedim içimden.</p>

  <p>Gözlerini kısarak yüzüme baktı sonra.</p>

  <p>"Çaktın dalgayı yani?" dedi.</p>

  <p>"Çaktım" dedim. "Doğru mu peki ?"</p>

  <p>"Çıktı elimizden bir kaza" dedi. "Şimdi anlıyorsun değil mi o pezevengi neden o kadar çok istediğimi."</p>

  <p>"Değişik bir teşvik anlayışınız var" dedim.</p>

  <p>"Sana söyleyemezdim doğrudan" dedi.</p>

  <p>"Anlıyorum" dedim.</p>

  <p>"Dinledin mi bandı ?" dedi.</p>

  <p>Bant değildi mal demedim. Telefona bağlı bilgisayarların neler yapabileceklerine ilişkin bir konferansa gerek yoktu.</p>

  <p>"Hayır" dedim. "Bana karşı borçlu olmanızı istemedim."</p>

  <p>Konuşmadan önce gözlerimi aradı yüzümde. Sessizce bekledim.</p>

  <p>"Gün geçtikçe seni daha çok seviyorum be Remzi Ünal" dedi sonra "Kıyak adamsın." Alıştım dedim içimden.</p>

  <p>"Beni daha çok sevmeniz için yapmıyorum bunu dedim. "Beni sevmemeniz için bir nedeniniz olmasın diye yapıyorum."</p>

  <p>Güldü Kadir Güler. İçtenlikle güldü.</p>

  <p>"Ağzın laf yapıyor" dedi. "Hem de iyi laf yapıyor. Siyasete girmeyi aklından geçirdin mi hiç?"</p>

  <p>"Yaptığım iş baştan sona siyaset" dedim, Kadir Güler masasının sağ tarafına doğru eğildi. Çekilen bir çekmecenin sesi geldi. Bir Dunhill çıkarıp koydu masaya</p>

  <p>"Bu kıymetli misafirlerim için" dedi. "Sen puro içiyorsun hatırladığıma göre."</p>

  <p>"Ne bulsam içerim" dedim. Dunhill'i bana doğru fırlattı. Kucağıma düşmeden yakaladım. Son zamanlarda kıymetli misafiri çok değildi anlaşılan, paket açılmamıştı. Dikkatle açtım. Bir sigara çıkarıp dudağıma yerleştirdim. Cebimden çakmağımı çıkarıp yaktım. Başım döndü hafiften. "Nerede peki bant?" dedi Kadir Güler sonra. "Vapurla geçerken denize attım" dedim. Paltomun cebine dıştan dokunmayı aklıma bile getirmedim.</p>

  <p>Bir kere daha güldü Kadir Güler. Kahkahayı bastı açıkça Onu ifadesiz bir yüzle izledim.</p>

  <p>Gülmesini bastırmaya çalıştı sonra. Zorlukla başardı bunu. Yeniden yüzüme baktı dikkatle. Ben Dunhill'den bir nefes daha çektim.</p>

  <p>"Son bir soru" dedi. "Malın müşterisi kimdi? Onu da bulabildin mi bari ?"</p>

  <p>Gülme sırası bana gelmişti. Ama gülmedim. Tavana doğru baktım ağzımdan o hafif kekremsi kokulu dumanı salarken.</p>

  <p>"Bunu bilmeseniz daha iyi olur" dedim. Yüzünde kahkahalardan kalmış ne iz varsa silindi bir anda.</p>

  <p>"O niye?" dedi. "Çok mu önemli birisi?"</p>

  <p>"Hayır" dedim. "Sanmıyorum. Çok önemli birisi olsa ihtiyacı olmazdı banda falan sizi harcamak için Ben siyasette her şey olabilir diye düşünüyorum. Bugün gelir, yüz yüze bakmak zorunda kalırsınız."<br /></p>

  <p>"Doğru aslında" dedi düşünceli düşünceli. Kendi kendini ikna etmeye çalışıyordu sanki.</p>

  <p>Kapıya vuruldu hafifçe.</p>

  <p>"Gir" diye gürledi Kadir Güler.</p>
</body>
</html>
