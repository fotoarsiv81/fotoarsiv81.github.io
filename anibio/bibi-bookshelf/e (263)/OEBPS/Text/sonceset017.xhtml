<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.16<br /></h1>

  <p>Dışarı çıktığımızda yeniden soğuğa direnebilmek için paltolarımızı toparladık. Hani Kadıköy yakası daha ılıman olurdu dedim içimden. İkimiz de yolu biliyorduk, hızlı hızlı yürüdük SinanComp yönüne doğru.<br /></p>

  <p>Sokak şenlenmişti.</p>

  <p>Kadıköy yakasının insanlarındaydı sıcaklık belki, sokak bu hafta içi gününe yakışmayacak kadar kalabalıktı. Bir tek SinanComp kapalıydı herhalde bunca dükkân arasında Onun da kapısının önündeydi hayat işareti. Hasır iskemlesinin üstünde, dünkü kıyafetleriyle.</p>

  <p>Daha uzaktan gördü bizi. Ayağa kalktı sonra.</p>

  <p>Yüzünde gülümsemek ile gülümsememek arası bir ifade vardı bana bakarken. Kararını verdi sonra Cüzdanımdaki paraların hatırası ağır bastı herhalde. Gülümsedi.</p>

  <p>Ciddi bir suratla yaklaştım yanma.</p>

  <p>"Anahtar sende mi hâlâ?" dedim.</p>

  <p>"Bende beyim" dedi Ağababa ayağa kalkıp.</p>

  <p>Arkamdan gelip gelmeyeceğini hiç merak etmez tavırlarla yürüdüm girişten içeri. Selma Akar arkamdaydı. Terliklerin deve tabanı gibi yere vuruş seslerinden anladım Ağababa'nın arkamızdan geldiğini.</p>

  <p>Demir dış kapının önünde yana çekilip bekledim açmasını. Değişen bir şey yoktu kapının önünde, demir parlaklıkların arasında.</p>

  <p>İki kapıyı ardı ardına hiç konuşmadan açtı Ağa baba. Sonra kenara çekildi girmemiz için.</p>

  <p>Onu rahatlatayım dedim.</p>

  <p>"Çok hırpaladılar mı seni ?"</p>

  <p>Yüzü kendisini sorumlu tutmadığımı anlamanın sevinciyle aydınlandı.</p>

  <p>"Sorma beyim sorma" dedi. "Şu böğrüme nasıl vurduysa herif..."</p>

  <p>Selma Akar yüzüme baktı ne konuştuğumuzu anlamak ister gibi. Boş ver işareti yaptım ona. İçeriye yürüdüm.</p>

  <p>"Başka gelen giden?" dedim.</p>

  <p>"Olmadı beyim" dedi Ağababa.</p>

  <p>Dünden beri SinanComp'ta da değişen bir şey olmamıştı. Yarım kalmış çaylarımız bile duruyordu masanın üstünde. Doğrudan pencereye yürüdüm. Kanatların birini açtım. Dışarının taze ve soğuk havası girdi içeriye.</p>

  <p>"Çay söyleyeyim mi?" dedi Ağababa.</p>

  <p>"Gerek yok" dedim. "Demin kahve içtik."</p>

  <p>"Selma kızımızı bulduğuna sevindim beyim" dedi Ağababa "Buranın girdisini çıktısını en iyi o bilir.'</p>

  <p>Selma Akar bir kere daha yüzüme baktı adamın neden söz ettiğini anlamadığını belirtmek ister gibi. Oralı olmadım.</p>

  <p>"Ben Emre Bey'e de çıtlattım hafiften" dedi Ağababa. "Konuşuruz dedi."</p>

  <p>Yorum yapmak yerine cebimden sigaramı çıkardım. Bir tane yaktım. Paketi tekrar cebime koydum. Ağababa coşkuyla devam etti.</p>

  <p>"Zaten gelen gidene 'kapalı' derken içim gidiyordu valla dünden beri" dedi. "Mis gibi işleyen dükkân. Yazık."</p>

  <p>Selma Akar dayanamadı.</p>

  <p>"Ne diyor bu ?" dedi bana dönüp.</p>

  <p>"SinanComp'u benim devralacağımı zannediyor" dedim çektiğim dumanı üfleyerek. Pencereden çıktı gitti yarısı.</p>

  <p>"Almayacak mısın beyim?" dedi Ağababa şaşkınlıkla. "Sinan bana dediydi ki..." "Sinan'ın kafaladığı enayi vazgeçti herhalde" dedim. "Ortalıkta görünmediğine göre... "</p>

  <p>Ağababa yüzüme baktı şaşkın şaşkın. "Sen... beyim?" dedi.</p>

  <p>Bir sözcük eksik söyledim mesleğimi.</p>

  <p>"Detektifim ben" dedim.</p>

  <p>Ağababa'nın yüzü ağır ceza hâkimiyim demişim gibi sarı ile mor arası bir renk aldı.</p>

  <p>"Tövbe... Tövbe estağfurullah" dedi dudakları titreyerek. "Korkmana gerek yok canım" dedim. "Kaçakçılık dairesinden değilim." Denetleyemediği bir bakış attı kapıya doğru Ağababa. Kaçmanın anlamsızlığını daha baktığı anda biliyordu ama.</p>

  <p>Sigaramı oyunların denenmesi için konulmuş bilgisayarın yanında duran kül tablasına bıraktım. Dün içtiğim sigaranın izmariti hâlâ duruyordu tablada Bilgisayarın önündeki döner koltuğa oturdum.</p>

  <p>Selma Akar'a döndüm.</p>

  <p>"Kınama adamı" dedim. "Kapıcılık ile yöneticilik arası bir işten insan ne kadar kazanabilir ki ? öyle değil mi?"</p>

  <p>Sesini çıkarmaya cesaret edemedi Ağababa. Ben bilgisayarın önündeki direksiyonu biraz kenara ittim, eğilip açma tuşuna dokundum.</p>

  <p>"Evde duracağına burada dursun, ne olur ki?" dedim bir şey söylemediğini görünce. "Valla benim değil onlar. Valla.." dedi Ağababa kendisine bile inandırıcı gelmediğinden emin olduğum bir sesle.</p>

  <p>"Evet, evet" dedim. Bir nefes daha çektim sigaramdan. Arkası gelsin diye bekledim.</p>

  <p>Gelmedi.</p>

  <p>Windows XP Professional bütün haşmetiyle açıldı, "Welcome" dedi bana Demir tavında dövülür dedim içimden.</p>

  <p>"Hatırlıyor musun?" dedim Selma Akar'a. "Bok atma operasyonlarında üç taraf vardır demiştim sana . "</p>

  <p>Selma Akar baş mı salladı .</p>

  <p>Dönüp baksam Ağababa'nın gözlerinde neden söz ediyorsunuz bakışlarını görürdüm şimdi, eminim.</p>

  <p>"Bazen dörde çıkar bu" dedim desktop'ta karşıma çıkan sayısız ikona bakarken. Selma Akar gülümsedi. Ağababa gözlerini kırpmadan bana bakıyordu herhalde. "Kolonya tutucuları" dedim mouse'u elime aldığımda "Bir de kolonya tutucuları vardır."</p>

  <p>Ne metafor ama dedim içimden. Metafor diyorlardı galiba yaptığıma. Cursor'ı tanıdık bir ikon bula bilmek için ekranda gezdirdim. Buldum da.</p>

  <p>"Bilin bakalım olayımızda kolonya tutucusu kim?" dedim kafamı Ağababa'nın yönüne doğru çevirerek.</p>

  <p>Ağababa'nın hiçbir şey anlamadığı gözlerinden belliydi. Sigara konusundan uzaklaştığımızı belli belirsiz seziyordu ama galiba. Çok sevinmesine izin vermemeye karar verdim.</p>

  <p>"Bok Sinan Bozacıoğlu'nun elindeydi" dedim. "Kokusu size kadar geldi burada lafladığınızda"</p>

  <p>Kül tablasında duran sigaramdan bir nefes daha aldım. Yerine bıraktım. İkisi de beni dinliyordu dikkatle şimdi. Bir şeyler yumurtlayacağım belliydi ses tonumdan. Oysa nasıl ikircikliydim eski dostumun yeni versiyonuyla tanışıp tanışmamak konusunda Kararımı verdim ama</p>

  <p>"Doğru mu yanlış mr bilmiyorum" dedim Microsoft Flight Simulator 2002 Professional Edition'ın ikonuna bastıktan sonra "Ama birini öldürdüğünden bahsetti Kadir Güler, Sinan'ı korkutmak isterken."</p>

  <p>Ağababa yutkundu galiba Selma Akar algıladığım kadarıyla kılını bile kımıldatmadı.</p>

  <p>"Bu bok para ederdi" dedim gözümü ekrandan ayırmadan.</p>

  <p>Sigaramdan bir nefes daha çektim. Hafifçe heyecanlanmıştım.</p>

  <p>"Doğru duvara sürüldüğünde elbette" diye ekledim bilgisayar Cessna Skylane RG'yi kafasının içinde oluşturup, Chicago'nun Meigs adasındaki küçük havaalanının tam kuzeye bakan pistinin başına kondurmaya çalışırken. Metafor biraz sapıtmıştı belki ama önemsemedim.</p>

  <p>"İçinizden biri bu bilgiyle ilgilenebilecek birini tanıyordu" dedim.</p>

  <p>Arkamda birisi derin nefesler aldı üst üste. Kafamı geriye çevirdim. Selma Akar, Ağababa'ya bakıyordu.</p>

  <p>"Senin partide, örgütte falan öyle bu işle ilgilenecek birilerini doğrudan tanıdığını sanmıyorum" dedim ben de Ağababa'ya bakarak. "Ama Emre Bey'in yanma gidip geldiğin günlerden birinde... Onun tanıdığının tanıdığı falan... "Tövbe... Tövbe..." diye bağırdı Ağababa birden. "Benimki şakaydı canım, şaka Vallahi billahi. Şurdan çıkmak nasip olmasın birine bir şey söylediysem. Bizimki aramızda gevezelik."</p>

  <p>Elini dizlerine vurdu. Ben ekrana döndüm.</p>

  <p>"Şaka kaka oldu ama" dedim freni boşaltmamı sağlayacak "." tuşuna bastıktan sonra. "Sinan'ın peşine düştü birileri atılacak boku satın almak için."</p>

  <p>"Valla ben bir şey söylemedim Emre Bey'e falan" dedi Ağababa arkamdan.</p>

  <p>"Kimseye... "</p>

  <p>"O kadar cesur olduğunu ben de sanmıyorum dedim. "İş senin çapmı aşardı." Klavyenin sağ ucundaki sayı tuş takımındaki "9"a basarak gaz verdim Cessna'ya Motor devir göstergesinin yükselmesini izledim göz ucuyla Uçağım ağır ağır ilerlemeye başladı. Sigaramı söndürdüm sıkı sıkı bastırıp kül tablasına</p>

  <p>"Valla kimseye bir şey konuşmadım ben Kadir Bey'in arkasından" dediğini duydum Ağababa'nın.</p>

  <p>"Rotation" hızına erişmemiz için daha epey vakit vardı. Ellerimi klavyeden çekip bekledim. Cessna kendi kendine hızlandı.<br /></p>

  <p>"Ama Kadir Bey'in kendisine söyleyebilirdin" dedim geriye dönüp. "Başına çorap örülmesini önlediğin için üç beş kuruş verirdi. Ne dersin Selma?"</p>

  <p>"Kolonya tutucu kategorisi bu mu ?" dedi Selma Akar. "Doğru mu anladım?"</p>

  <p>"Evet" dedim. "Yoksa neden beni bile araya koysun Kadir Güler, Sinan'ı bulmak için ? Başında o kadar dert varken? Polislerle aran iyi olsa bile cinayet cinayettir."</p>

  <p>50 knot'a eriştiğinde uçağın burnu hafif hafif yükseldi. Hiç şaşmazdı bu, sıfır rüzgâr, sabit yük, değişmeyen hava basıncı, 50 knot, havalandın. Havalandım. Ellerimdeki ter buharlaştı.</p>

  <p>"Sinan'ı borç meselesi yüzünden aramadınız mı?" dedi Selma Akar arkamdan. "Kafam karıştı biraz sanki."</p>

  <p>"Önceleri ben de öyle sanıyordum" dedim kafamı döndürmeden. Sağımda Chicago, solumda Michigan Gölü vardı. Gökdelenler hızla geri geri gidiyordu.</p>

  <p>"Sonra?" Selma'ydı bu elbette.</p>

  <p>Altimetre tam alıştığım gibi yükseliyordu. Sakin ve kararlı. Hâlâ hiçbir tuşa dokunmamıştım.</p>

  <p>"Karısı öldükten sonra Kadir Güler tuttu beni" dedim. "Sinan'ı bulmam için. O bok her neyse tutup kenefe atmak için."</p>

  <p>"Valla ben Kadir Bey'e yalnızca.." diye bir açıklamaya girmek istedi Ağababa iniş takımlarını içeri çekmek için "G" tuşuna hafifçe dokundum klavyede. Bilgisayarın hoparlörleri açık olamadığı için sesini duyamadık. Ama gösterge tablosundan algıladım içeri çekildiklerini. Artık iyice rahatlamıştım.</p>

  <p>"Boş ver" dedim. "Sinan'dan özür dilersin gördüğünde." işten bir özürle kurtulma olasılığına çok sevindi Ağababa</p>

  <p>"Ömrün artsın beyim..." dedi. "Ömrün artsın. Ben gidip bakayım aşağı bir. Giren çıkan... "</p>

  <p>Kapıya doğru hamle etti. Arkasından seslendim.</p>

  <p>"Dur bir dakika" dedim.</p>

  <p>Topuklarının üstünde tam bir daire çizdi.</p>

  <p>"Buyur beyim..." dedi.</p>

  <p>Gazını biraz kestim uçağın "3" tuşuna basarak. Artık başka tuşa dokunmam gerekmeyecekti. Küçük bir yunuslama yapar, sonra dengesini bulur, aynı yükseklikte uçar giderdi küçük uçağım. Gidebildiği kadar. Elektrikler kesilene kadar. Benzini bitene kadar.</p>

  <p>"Anahtarları..." dedim.</p>

  <p>"Ha.." dedi ne dediğimi anlamamışçasına "Anahtarları ver" dedim avucumu ona doğru uza tarak.</p>

  <p>"Aman beyim..." dedi. Arka taraftaki depoya baktı kaşla göz arasında "Arayan soran olur dediydim.</p>

  <p>"Arayan olursa benim telefonumu verirsin" dedim. "Alışıksın nasıl olsa."</p>

  <p>"Aman beyim" dedi. "İsteyerek mi verdim numaranı adamlara. Aralarında biri var ki zebella gibi. Böğrüme bir vurmasıyla..."</p>

  <p>"Anahtarlar!" dedim sesimi biraz yükselterek. Selma Akar da havaya girmişti anlaşılan.</p>

  <p>"Ver anahtarları Ağababa" dedi. "Bir telefon melefon eder bakarsın." Ağababa cesaretini topladı, "İçerdekiler ne olacak" dedi.</p>

  <p>Kısa bir an düşündüm. Hâkim de savcı da olmadığımı hatırlattım kendime. Bırak gitsin gidebildiği kadar dedim içimden. Bir başka dağa toslayana kadar.</p>

  <p>"Git al" dedim.</p>

  <p>Ağababa seçeneklerini gözden geçirdi hızla tavana bakarak. Sonra elini cebine attı. Ucunda Fenerbahçe amblemi sallanan anahtarlığı hâlâ ona doğru açık bekleyen avucuma bıraktı.</p>

  <p>"Fırla" dedim. Anahtarlığı cebime koydum. "Ömrüne bereket beyim" dedi Ağababa koşar adım arkaya doğru ilerlerken. Selma Akar güldü arkasından. "Uyanık" dedi.</p>

  <p>"Uyanıktı hep."</p>

  <p>"Çok değil" dedim. "Beni ilk gördüğünde BSA'nın ajanı sanıp sizi jurnalladı. Alışmış galiba" Dönüp son kez uçağımın göstergelerine baktım, 2002 versiyonu daha keyifliydi görüntü açısından. Gözümün ucuyla gördüğüm gökdelenler iyiydi.</p>

  <p>Denizin üstünde minik yelkenliler vardı. İyiydi. Gerçeğe yaklaştıkça benim işim zorlaşıyordu ama. Bakalım daha ne kadar yaklaşacaktı gerçeğe? Ne kadar yaklaşacaktım ?</p>

  <p>Ağababa iki elinde iki torba depoya dönüşmüş yatak odasından çıktı. Hiç konuşmadan izledik kapıya ulaşan en kısa yolu izleyerek, gözlerini yerden ayırmadan kapıdan çekip gitmesini.<br /></p>

  <p>"Tuhaf bir adam olduğunuzu söylemişti Sinan" dedi Selma Akar, Ağababa'nın açık bıraktığı kapıya bakarak.</p>

  <p>Klavyenin sol üst köşesindeki "esc" tuşuna bastım.</p>

  <p>Cessna Skylane RG yok oldu. Chicago yok oldu. Michigan Gölü yok oldu.</p>

  <p>"Bu daha bir şey değil" dedim programdan çıkmak istediğimden emin olup olmadığımı soran bilgisayara "yes" diye cevap verirken. "Başka bir insanı bilerek, isteyerek öldürdüğünden emin olduğum insanları da bıraktığım oldu çekip gitsinler diye."</p>

  <p>"Beni de bırakacak mısınız?" dedi Selma Akar sesi hafif titreyerek.</p>

  <p>"Evet" dedim.</p>
</body>
</html>
