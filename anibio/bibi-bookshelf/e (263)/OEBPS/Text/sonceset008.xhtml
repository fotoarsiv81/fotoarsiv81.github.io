<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.7</h1>

  <p>Kadıköy Meydanı'nda, Haldun Taner Sahnesi'nin önünde indim taksiden.</p>

  <p>Cadde vızır vızırdı. Otobüsler, otomobiller, taksiler bağırıyordu. Arka tarafta balıkçılar bağırıyordu. İlerde minibüsçüler bağırıyordu. Simit, ayran, lahmacun ve otobüs bileti satanlar bağırıyordu.</p>

  <p>Kendime bir trafik ışığı aradım karşıya geçmek için. Bulunca o yana yürüdüm.</p>

  <p>Postanenin önünde bağırışlar daha da arttı. Herkes bir şey satıyordu. Yerlerde korsan kitaplar yığılıydı. Korsan kitap satıcıları sessizdi. Fiyatlar konuşuyordu onların yerine. Gümüş takı, geçici dövme ve dinlenmekten bıkılmış CD satanlar müşteri beklemekten çok daha başka şeylerle meşgulmüş gibi duruyorlardı. Eski okul kitabı satanlar daha hevesliydi satış yapmaya Kalabalığın arasından sağa sola bakarak ilerledim. Akmar Pasajı'na gelince içeri girdim. Sağa sola bakarak yürüdüm. Ben pasajın içinde ilerledikçe benimle birlikte tedirgin bir sessizlik peşim sıra geliyordu. Allah'tan tenhaydı ortalık. Gözünün kenarına piercing yaptırmış bir delikanlıya gülümsedim. Asık suratı daha da asıldı oğlanın.</p>

  <p>Pasajın öbür yanından bir alt sokağa çıktım. Burası daha sakindi. Muazzez Güler'in evimden çıkmadan önce yazdığı kâğıttaki adres bu sokağın ortalarında bir yerde olmalıydı. İkinci katta</p>

  <p>Çift numaraların olduğu tarafa bakarak yürüdüm. Beş kapı ilerde tespit ettim aradığım binayı. Omuzlarımı dikleştirdim.</p>

  <p>Oğlunun SinanComp'tan aldığı bilgisayardaki ekran kartının çalışmadığı biriydim belki. Uzun süren vızıltılarına dayanamayıp işi yerinde çözmeye geliyordum sabah sabah. Belki başka bir alacaklının avukatıydım. Belki Sinan Bozacıoğlu'nun evlenme vaadiyle kandırdığı bir kızın babası.</p>

  <p>Bir yandan yürürken bir yandan hızla kestim binayı.</p>

  <p>Dar, ince uzun, Kadıköy'ün Kadıköy olduğu zamanlardan kalmışa benzer bir yapıydı. Dışarıdan anladığıma göre dört katlıydı. Girişin bir yanında çok sonradan eklenmiş, müze vitrinlerine benzeyen bir vitrin vardı. Bir sürü bilgisayar oyununun posteri, bilgisayar parçası kutuları, iki joy stick vardı vitrinde. Vitrinin tabanında serili iki parça bilgisayar çıktısı, bir araya gelip SinanComp'un ikinci katta olduğunu müjdeliyordu. Girişin öbür yanında daha sahibinin gelip açmadığı bir sahaf dükkânı vardı.</p>

  <p>Binanın tam karşısındaki nispeten yeni yapının alt katındaki rakip sahaf dükkânı açılmıştı oysa. Küçük vitrinin ön tarafını üstü kesilmiş, içi tıklım tıkış eski kitaplarla dolu koliler kaplamıştı. Bir üst kattaki turizm acentesi tabelasında THY yetkili satıcısı olduğunu ilan ediyordu gururla.</p>

  <p>Nedenini tam olarak kestiremediğim bir iç çekip dikkatimi yeniden ilk yapıya çevirdim.</p>

  <p>Kapıda iki hasır tabure duruyordu. Taburelerin birinin üstünde incecik bir adam oturuyordu. Ayaklarında terlikler vardı. Terliğin içinde yeşil çoraplar. Bol bir pantolon, yıpranmış bir kısa ceket giymişti. Ceketin altında Ecevit mavisi bir gömlek görülüyordu. ikinci hasır tabureyi önüne çekmişti. Dikdörtgen biçiminde dikkatle kesilmiş bir gazete parçasının üstünde dörtte üçü yenmiş bir açma duruyordu. Yanında ince belli bir bardak çay. Çay yanlanmıştı.</p>

  <p>Adama hiç bakmadan girişten içeri daldım. Çoktandır deterjanlı bez yüzü görmemiş dar merdivenlerden yukarı çıkmaya başladım. Yukarılardan bir yerden gelen ışık yolumu aydınlatıyordu, ikinci kat, bir parça daha aydınlıktı. Yine de duvardaki elektrik düğmesine basma gereğini duydum. SinanComp demir parmaklıklı ikinci bir kapı tarafından korunuyordu hırsızlara karşı. Parmaklıkların arkasındaki asıl kapının üzerinde, içerde birilerinin olduğu zamanlarda ışıklandırıldığı anlaşılan pleksiglas bir levha vardı. Elektrik kablosu kapının üst köşesindeki bir delikten içeri giriyordu.</p>

  <p>Yere, kapının dibine bırakılmış posta cinsinden bir şeyler var mı diye baktım. Hiçbir şey yoktu. Bazen olurdu. Demir parmaklıklar ile asıl kapının arasına da bir şey atılmamıştı. Kocaman bir asma kilit asılıydı demir parmaklıklarda Elimle yokladım demir yuvarlağı. Bir işe yaramadı elbette.</p>

  <p>Ne yapacağıma karar vermeye çalışırken merdivende ayak sesleri duydum. Bir ayak sanki zemine iki kez vuruyormuş gibi lap lap sesler. Geri döndüm.</p>

  <p>Kapıdaki adam bana bakarak merdivenleri çıkıyordu. Yardımsever bir ifade vardı suratında Gülümsedim ben de adama.</p>

  <p>"Merhaba" dedim.</p>

  <p>"Kime bakmıştın bey?" dedi adam ağzının içindeki son açma kalıntılarını diliyle temizlediğini sandığım bir hareketle.</p>

  <p>"Kapalı galiba?" dedim. "Sinan Bey'e bakmıştım."</p>

  <p>Adam baştan ayağa iyice bir gözden geçirdi beni. Bir temizlik harekâtı daha yaptı ağzının içinde. Bir kere daha gülümsedim. Otopark kâhyalarını bile etkilemeyen paltom işe yarasa bari dedim içimden.</p>

  <p>Yaradı galiba Hem de hiç beklemediğim bir şekilde.</p>

  <p>"Siz 'O' musunuz?" dedi adam gözlerime bakarak.</p>

  <p>Bilmem dedim içimden. İkinci tekil şahıstan çoğula geçmesi iyiye alametti ama Şansımı denedim-Elimi uzattım adama "Nasılsınız ?" dedim.</p>

  <p>"İyiyim, iyiyim" dedi adam elimi sıkarak. Hâlâ karar verememişti belki. Ona yardım etmeye çalıştım.</p>

  <p>; "Kaçırdım anlaşılan" dedim. "Halbuki..."</p>

  <p>Lafın sonunu bilerek havada bıraktım.</p>

  <p>İşe yaradı.</p>

  <p>İ "Kaçırmasına kaçırdınız köftehoru" dedi adam. "Ama dert değil. Geleceğinizi söylemişti. Hoş geldiniz."</p>

  <p>"Burada mıydı?" dedim. "Yani bugün?"</p>

  <p>Geleceğimi söylemiş olmasını kurcalamayı sonraya bıraktım.</p>

  <p>"Yarım saat önce" dedi adam bunda şaşılacak ne var dercesine. "Geldi gitti. Acelesi vardı. Hoş, içerden gelen tıkırtıları duymasam ben de kaçıracaktım ya." Eliyle yukarısını işaret etti. "Bir üstte oturuyorum ben."</p>

  <p>"Gördünüz mü ?" dedim ben de. "Keşke biraz daha erken gelseydim."</p>

  <p>"Dert değil canım" dedi adam. "Anahtarlar bende. Geleceksiniz diye bıraktı. Bu arada.. Hayırlı olur inşallah." Kılığıma baştan aşağı daha bir değerbilirlikle baktı.</p>

  <p>"İnşallah" dedim.</p>

  <p>"Laf aramızda ben de sevindim kurtulacağıma köftehordan" dedi. Ceketinin cebinden, ucunda Fenerbahçe amblemi sallanan bir anahtarlık çıkardı. Biri büyük, biri küçük iki anahtar vardı.</p>

  <p>"Eh, zor tabiî" dedim.</p>

  <p>"Dükkânı devredeceğini söyleyince şaşırmadım" dedi adam demir parmaklıklı kapıdaki asma kilide saldırırken. "Epeydir gönülsüz açıyordu. On iki olur, bir olur bu gelmez. Ekmek kapısı. Sabahleyin besmeleyle açmazsan aç kalırsın."</p>

  <p>Metalin metale değmesinden oluşan takırtılarla kurtardı kapıyı asma kilitten. Dikkatle kenara çekti. Menteşeler gıcırdadı. Demir kapıyı duvara yasladı. Küçük anahtarla esas kapıya girişti.</p>

  <p>Yeni kimliğimi hemen benimsedim.</p>

  <p>"Kötü müydü işler?" dedim. "Herkes bir türlü konuşuyor."</p>

  <p>Dönüp bana baktı. Eli hâlâ kapıdaydı.</p>

  <p>"Yok beyim" dedi. "Kötü diyen yalan konuşur. Özellikle hafta sonları kıyamet gibiydi burası. Giren çıkan. Çoğu genç. İyiydi işleri gördüğüm kadarıyla.</p>

  <p>İnsanda heves olmayınca çalışmaya... "</p>

  <p>"Kaç kişi çalışıyor?"</p>

  <p>"Bir Sinan. Bir de bir kız. Selma. Esas Selma duruyor dükkânda Sinan gelir gider. Üç gün, dört gün gelmediği olur bunun. Sonra bereket bekle dükkândan..." Demek Selma'yla konuştum dün dedim içimden.</p>

  <p>Kapıyı kolaylıkla açtı terlikli adam.</p>

  <p>"Buyrun" dedi sonra Rahatça girmeme izin vermek istermiş gibi kenara çekildi. İçeri girdim.</p>

  <p>İnce uzun bir dükkândı SinanComp. Girişten sola doğru genişleyen eski oturma odası, duvarda raflar ve ortada, üstünde kutular duran iki masayla küçük bir show room gibi düzenlenmişti. Pencerenin duvarla bitiştiği köşede bir bilgisayar duruyordu. Bilgisayarın önünde direksiyon, yerde pedallar vardı. Üst üste CD kutuları yığılmıştı direksiyonun yanma Duvarlarda oyunların, bilgisayar parçalarının afişleri asıldı. Yerler çıplak tahtaydı.</p>

  <p>Odanın girişinde çelik bir masa vardı. Üstünde bir elektronik kasa, telefon, fihrist, hesap makinesi ve bir bankanın promosyonu kalemlik duruyordu. Masanın arkasındaki çelik dolabın metalik boyası dökülmüştü.</p>

  <p>Arka tarafta bir oda daha olmalıydı. Bir tuvalet</p>

  <p>"Arkada ne var?" dedim. "Depo mu?" "Depo" dedi terlikli adam. "Fena değil" dedim.</p>

  <p>Masalar ile rafların arasından pencereye doğru ilerledim. Peşimden geldi adam. "Siz..." dedim.</p>

  <p>Pencerelerin altındaki eski model kalorifer peteklerine dokundum elimle. Algıladığım tek şey toz oldu. Adama baktım.</p>

  <p>"Emre Bey'in bu civardaki mülklerine ben bakarım" dedi adam. "Mal sahibi kendisi. Kiracılarla ben ilgilenirim. Vergisiyle mergisiyle. Kapıcı ile yönetici arası bir şey. Yukarda kalıyorum, idare edip gidiyoruz işte. Koca binada bir tek ben kalıyorum diye Emre Bey yaktırmıyor kaloriferi. Elektrik sobasıyla artık ısındığımız kadar... "</p>

  <p>"Çoluk çocuk?"</p>

  <p>"Köydeler" dedi.</p>

  <p>Pencereye gidip açtı. Kafasını uzatıp bağırdı aşağıda bir yerlere. Açık pencereden içeri sokağın keskin soğuğu girdi bir anda.</p>

  <p>"İsmeeet! Ismeet!" dedi. Biraz bekledi. "İsmeeet!" dedi yeniden. "Yukarıya iki çay oğlum. Demli olsun."</p>

  <p>Hemen kapadı pencereyi. Sonra bana döndü.</p>

  <p>"Sabah tıkırtıyı duyunca indim aşağıya. Hırsız girdi sandım Allah una. Baktım bu. N'oluyo lan oğlum Sinan, sabah sabah dedim. Sen gelmezdin böyle sabahın köründe. Ağababa' dedi. Buralardakiler hep Ağababa der bana. 'Ağababa' dedi, 'meraklanma Devrettim dükkânı. Borcu alacağı...' Kime lan? dedim, iyiydi işlerin. 'Yok Ağababa' dedi. 'Büyük oynayacağım. Adam gelecek bakmaya bugün. Benim biraz işim var. Artık hiç gelmem belki de. Al şu anahtarları. Gezdir adamı. Görürüm sonra ben seni.' Lan bu oğlanın işlerine akıl sır ermez demeye sen geldin."</p>

  <p>"Görürüm seni ben" lafına bir mim koymam gerektiğini düşündüm. Sonra ama. Böyle giderse.</p>

  <p>"Borcu falan var mı çok?" dedim. "Kira mira? Gerçi biz konuştuk biraz ama.." "Kira borcu yok" dedi adam. "Benim bildiğim sağa sola da borcu yok. Bakkala çakkala, çaycıya maycıya.. Başkalarına varsa bilmem. Borcu olmaz mı işleyen dükkânın? Bilmem ama, sen artık ince ince konuşursun."</p>

  <p>Adamın yanına pencereye gittim. Dışarıya baktım. ismet ortalarda gözükmüyordu.</p>

  <p>Geriye döndüm, sırtımı duvara yaslayıp SinanComp'u gözlerimle taramaya başladım. Durduğum açıdan her şey normal gözüküyordu. Evine toplama bilgisayar almak isteyen birinin kendisini rahat hissedeceği, ikinci sınıf bir bilgisayarcıydı burası. Önce bilgisayarı alırdın, sonra kurulumu izleyen günlerde çıkan sorunları halletmek için aşındırırdın, derken o program, bu program, yeni oyun, eski oyun gider gelirdin. Ortalık sigara kokardı, küf kokardı. Seninle aynı tür oyunlardan hoşlanan birileriyle arkadaşlık kurardın.</p>

  <p>SinanComp'un sağına soluna şöyle bir baksam iyi olur diye düşündüm. Raflarda, masanın üstünde, kapalı bilgisayarda işime yarayacak bir şey bulma olasılığını zayıftı. Yazar kasanın durduğu çelik masa ve ardındaki dolap çekiciydi birçok açıdan, onu da adamın yanında karıştırmaya başlamasam iyi olur diye düşündüm. Üstelik...</p>

  <p>Üstelik işime yarayacak bir şey bulmaktan çok, işime yarayacak eksik ne var bu dükkânda ona bakmalı diye düşünüyordum.</p>

  <p>Milyonlarca şey olabilirdi.</p>

  <p>"Nerede kaldı bu oğlan ?" dedi kapıcılık ile yöneticilik arasında idare edip giden adam.</p>

  <p>Yeni bir konuşmaya davetti bu.</p>

  <p>"Ben de şöyle bir bakayım dediydim" dedim. "Üstünden bir bakayım. Hesap kitap işlerini bizim çocuklar kurcalayacak sonra"</p>

  <p>"Kurcalasınlar tabiî, kurcalasınlar... Balıklama atlanır mı bu işlere? Bana da soracakları bir şey olursa, çekinmesinler, sorsunlar. Ben aşağıdayım hep. Gelen giden önümden geçer" dedi adam bilmiş bilmiş. Bir şey bekliyormuş gibi sustu.</p>

  <p>Bir denemekte zarar yoktu. Elimi cüzdanıma attım. İçinden tedavüldeki paraların en yükseğini bulup, banknot çıkardım. Adam elime bakıyordu. Son anda bir tane daha ekledim.</p>

  <p>"Unutmadan" dedim paraları adama uzatırken, "şunlar sende kalsın şimdilik. Lazım mazım olur dükkânla ilgili..."</p>

  <p>Kaşla göz arasında kayboldu paralar.</p>

  <p>"Sağol beyim."</p>

  <p>Yavaş yavaş odanın girişindeki çelik masaya doğru yürüdüm. Adam arkamdan geldi. Gözlerimi etrafta gezdirirken konuştum.</p>

  <p>"Bakarsın başkaları falan gelir görmeye dükkânı" dedim. "Biz karar vermeden bir numara olmasın."</p>

  <p>"Deli misin beyim ?" dedi adam. "Deli misin ? Hiç meraklanma sen. Ben Emre Bey'i de alıştırırım hafiften. Sen şu cep numaranı ver, haber uçururum sana gelip giden olursa alımkâr suratlı."</p>

  <p>Masanın üstündeki kalemlikten bir kalem aldım. Yanındaki notluğu masanın ortasına doğru sürdüm.</p>

  <p>"Yaz" dedim adama</p>

  <p>Yüzüme baktı kalemi eline alıp.</p>

  <p>Evin telefon numarasını söyledim tane tane. Bir şeyler yazdı kâğıdın üstüne. Kargacık burgacıktı yazısı. Doğru yazmıştır inşallah dedim kendi kendime.</p>

  <p>"İyi düşündün" dedim. "Sende bulunsun. Bir durum olursa haber verirsin."</p>

  <p>"Merak etme sen beyim" dedi adam. Not kâğıdı paraların yanındaki yerini aldı deminki kadar hızlı olmayan bir hareketle.</p>

  <p>Etrafıma baktım. Çelik masanın bir ucundan öteki ucuna sürdüm parmağımı yapacak bir şey bulamamış gibi. Sonra ucunda biriken toza baktım. Yüzümü buruşturdum. Fihristi karıştırdım hızlı hızlı sanki bir şey ararmışım gibi. Tesadüfen S harfinde durdum. Selma adına bir telefon numarası yoktu. Sayfa tümüyle boştu zaten. Fihristi ittim dokunduğuma pişman olmuş gibi. Parmaklarımı silmek için bir bez arar gibi yaptım çevreme bakarak. Bulamayınca birbirlerine silerek temizledim.</p>

  <p>"Bir kadın bulursun artık" dedim. "Leş gibi ortalık."</p>

  <p>"Meraklanma beyim" dedi adam. "Hele sen bir anlaş hayırlısıyla. Kadından bol ne var?" Sanki o an aklıma gelmiş gibi konuştum.</p>

  <p>"Bu kız" dedim. "Adı neydi?"</p>

  <p>"Selma" diye cevapladı adam.</p>

  <p>"Hah, Selma" dedim. "Bu Selma ne zaman gelir? Hani düzgün bir kızsa bir konuşalım diyordum. İşi de biliyor madem."</p>

  <p>"Valla onım da normal zamanlarda on birden önce geldiğini hiç görmedim" dedi adam. "Ama artık gelir mi bilmem. Şu aşağıda bir kafe var, gençlerin gittiği, oraya takılırdı işten çıktığında Bakarsın afyonunu patlatmak için yine oradadır."</p>

  <p>"Bakarız olmazsa" dedim.</p>

  <p>Kapı çalındı. Kimsenin gel demesi beklenmeden açıldı sonra İki çay taşıyan bir çay askısı girdi içeri. Ardından İsmet. üşümüşe benziyordu. "Nerede kaldın yahu ?" dedi bizimki. "İdare et Ağababa" dedi çaycı. "Yeni çıktı."</p>

  <p>"Koy masaya" dedi Ağababa "Soğuttun daha getirmeden."<br /></p>

  <p>ismet yüzüme bile bakmadan çayları çelik masaya bıraktı. İnce belli, yaldızı silinmiş bardaklardaydı çay. Sonra ikimizin de yüzüne bakmadan kapıyı ardından çekip çıktı.</p>

  <p>"İyi oğlandır" dedi Ağababa. Masaya doğru yaklaştı.</p>

  <p>Cebimden sigara paketini çıkardım. İçinde iki üç tane daha kalmış olmalıydı. Avucumda buruşturdum paketi.</p>

  <p>"Tüh" dedim. "Kalmamış meret." SinanComp'un bir yerlerinde unutulmuş bir sigara paketi bulabilecekmiş gibi etrafıma baktım. Buruşturduğum paketi paltomun cebine bıraktım usulca "Ben gidip alırım beyim bir koşu" dedi Ağababa Ama yerinden kımıldamadı. Cüzdanımı yeniden çıkardım. En pahalı sigaradan iki paket alacak, üstüne de ucuz bir viski sıkıştıracak bir banknot daha çıkardım cüzdanımdan. Ağababa'ya uzattım.</p>

  <p>"Çok makbule geçer valla" dedim. "Çayın da soğuyacak ya"</p>

  <p>"Ne önemi var beyim" dedi Ağababa, "İçmediği şey mi çay? Hangisinden alayım?" İlk gireceği Tekel bayiinde bulamayacağını umduğum bir marka söyledim. Hani kaçakçıların arada sırada getirdiği, ince uzun paketlerden.</p>

  <p>"Sen ne içiyorsan bir de ondan al" diye ekledim Parayı bu kez elinde tutarak iki adımda kayboldu sokak kapısının ardından. Hafif aralık bırakmıştı, ilk iş gidip kapadım. Sonra saatime baktım. Daha çok yelkovana Sonra hiç vakit kaybetmeden çelik masanın arkasına geçtim.</p>

  <p>Yaptığını en hızlı aramalardan biri oldu bu. Çekmecelere saldırdım önce. Üstteki bütünüyle boştu. Elimi daha da kirletmeye niyetli bir toz tabakasından başka bir şey yoktu, ikincide bir kutu ingiliz Aspirini, dört kalem pil, bir delici zımba, çakmak doldurmak için gaz ve çekmecenin zeminine yayılmış onlarca ataş vardı. Çekmeceyi itip doğruldum. Masanın üstündeki bardaklardan daha temiz görünenini seçtim, bir yudum çay içtim. Arkadaki çelik dolaba geçtim sonra. iki kanatlıydı dolap. Soldakini açtım. Üç tane kalın siyah klasör vardı bu kanatta Birincisini çekip baktım. Faturalar istiflenmişti bunda. Hızla çevirdim birbirinden farklı boyutta, delinip demirlere geçirilmiş kâğıt parçalarını. Birbirini tekrar edip duruyorlardı. Hi-Mem antetli olanlarına sıkça rastlanıyordu. Hi-Mem'in faturalarının altındaki imza, tasarlanmak için çokça düşünülmüşe benzer, ayrıntılı, bol kıvrımlı, görkemli bir imzaydı. Okunmuyordu ama. Bildiğim bilmediğim bilgisayar parçası markaları peş peşe geliyordu öteki faturalarda Dikkatimi çeken başka bir şey olmadı. Sonuncusunun tarihi bir hafta öncesine denk geliyordu.</p>

  <p>İkinci klasör ödeme makbuzlarını toparlıyordu. Yine bir dolu isim, yine bolca Hi-Mem. Yine aynı imzalananlar gitgide büyüyordu. Son makbuzun tarihine baktım hemen. Üç hafta olmuştu SinanComp'un kasasından son para çıkalı. Hi-Mem'e değildi.</p>

  <p>Üçüncü klasör matbu mektuplara ayrılmıştı. Fiyat listeleri, genel çalışma ilkeleri, yeni ürün tanıtımları, kampanya vaatleri.</p>

  <p>İkinci kanada geçtim sonra.</p>

  <p>Kocaman bir bilgisayar ve program kullanım kılavuzu kütüphanesi vardı burada. Kalın ciltli kitaplar üst üste yığılmıştı. Kitapların üstünde açılmamış bir A4 kâğıt paketi duruyordu. Tozun miktarından kitaplara epeyi uzun bir süredir el sürülmediği apaçık belli oluyordu.</p>

  <p>Yeniden saatime baktım. Yelkovan çok az ilerlemişti. Hızlı adımlarla arkadaki depoya yürüdüm. İki kapı vardı burada. Soldakinin üstünde klozete işeyen bacaksızın çıkartması vardı. Sağdaki kapıyı açtım. Evet, bir tür depoydu burası ve karanlıktı. Elimi kapının yanında olması gereken düğmeye attım. Buldum. İşe yaramadı. Salondan gelen ışığın önünden çekilip inceledim odayı.</p>

  <p>Çok uzun zaman önce, kim bilir hangi saygın Kadıköylünün yatak odası olan mekân, kendi saygınlığını yine uzun bir süre önce kaybetmişti. Her yanda karmakarışık kutular vardı. Markalı kutular, markasız kutular. Üstleri bir karış toz kaplıydı. Bir köşede üst üste yığılmış bilgisayar dergileri duruyordu.</p>

  <p>Pencereler boydan boya muşamba bir pankartla kaplıydı. Pankartta isteyen herkesi yeni bir bilgisayar sahibi yapacak koşulların müjdesi veriliyordu. Bir köşesi yırtıktı pankartın, ama arkadaki pencerelere denk etmiyordu. Bir bilgisayar da burada vardı. Kapının yanındaki duvar benden bile uzun bir çelik dolap tarafından işgal ediliyordu. Bilgisayarın önünde durması gereken amortisörlü, tekerlekli çalışma sandalyesi dolabın önünde duruyordu.</p>

  <p>Yere bir Carrefour torbası atılmıştı. Sandalyeyi kenara çekip dolabı açtım. Dolabın içi kopya bilgisayar programı satmaya yüz kere tövbe etmiş bir sokak satıcısını yemininden döndürmeye yetecek kadar çok CD doluydu. Aynı programın kopyaları, onarlık desteler halinde lastiklerle tutturulmuştu. En aşağı yirmi beş oyun saydım kabataslak. Her birinden belki yüzer kopya vardır.</p>

  <p>Elimi daldırıp Carrefour'un fırsat sepetindeki CD'leri karıştırıyormuş gibi deştim yığını.</p>

  <p>Eski bir dostla karşılaştım sonra Daha doğrusu yeni versiyonuyla</p>

  <p>Onlarca MS Flight Simulator 2002 Professional Edition CD'si, renkli fotokopiyle çoğaltılmış kapakları biraz soluk da olsa, yepyeni vaatleriyle elimin altındaydı, Bir an duraladım.</p>

  <p>Kimse saymazdı herhalde kaç kopya CD olduğunu bundan sonra. Bir tane eksik olsa kimse fark etmezdi.</p>

  <p>El Belki yeniden New York. Yeniden La Guardia. Yeniden Kennedy International.</p>

  <p>MS Flight Simulator 2002 Professional Edition CD'lerinden birini tutturulduğu lastiklerden ayırdım, paltomun iç tarafındaki kocaman ceplerden birine yerleştirdim.</p>

  <p>Derin bir nefes saldım sonra. Bu kadar havayı ne zaman içime çektiğimin farkına varmadığımı fark ettim üstüne.<br /></p>

  <p>Dolabı kapadım. Tekerlekli sandalyeyi yeniden çektim önüne. Bir elimle dolaba tutunup üzerine çıktım. Altımda yer değiştirmeye eğilimliydi sandalye. Acemi bir cambaz gibi durmayı başardım üstünde. Dolabın tepesi göz hizama ancak geldi.</p>

  <p>Bir şey alınmamış, bir şeyler konulmuştu buraya</p>

  <p>Benim diyen içicinin bir yılda tüketemeyeceği kadar yabancı sigara, battal boy kapkara bir çöp poşetinin içinde yatıyordu karton karton. Poşet ağzına kadar doldurulduğu için kapanmamıştı. Arkaya doğru iyice itilmişti, yerden görülmüyordu. Kartonların kenarlarında ortalıkta sık görülmeyen markaların adı yazılıydı.</p>

  <p>Dolaba tutunarak indim tekerlekli sandalyenin tepesinden. Derin bir nefes alma isteğimi odanın havası engelledi. Yerdeki Carrefour torbasına bakacakken kapının zilinin çalındığını hissettim.</p>

  <p>Kapıyı kapatıp çıktım depodan. Üzerinde işeyen çocuğun olduğu kapıyı açtım.</p>

  <p>Elimi uzatıp klozetin üstündeki rezervuardan sarkan ipi çektim aceleyle. Aşağıya doğru boşalan suyun gürültüsüyle hareketlenip kapıya ulaştım. Bir elim fermuarımda gibi sanki, kapıyı açtım.</p>

  <p>Ağababa elinde iki Marlboro'yla girdi içeri. Suyun sesi azalarak gelmeye devam ediyordu içerden.</p>

  <p>"Dediğini bulamadım bey" dedi. Sigaraların birim bana uzattr. Paranın üstüne falan hiç değinmedi.</p>

  <p>Ötekini ceketinin cebine yerleştirdi.<br /></p>

  <p>Paketi hızla açtım. Gerçekten ihtiyacım vardı bir sigaraya. Kendime aldım, adama da tuttum paketi.</p>

  <p>"Çayın da piç oldu" dedim.</p>

  <p>"Dert değil beyim" dedi Ağababa "Maksat gönüller şen olsun. Senin sigarayı iki yere sordum valla Yok."</p>

  <p>Önce onun sigarasını yaktım, sonra kendiminkini. İyi geldi. Elimi çelik masanın üstündeki çay bardaklarından bir yudum içilmişine dokundurdum. Soğumuştu. "Sigarasız gitmiyor meret" dedim çayın yarısının duruşunu izah etmek için. Ağababa çayın boşatmadığının farkında bile değildi. Yüzüme bakıyordu.</p>

  <p>"Hele bir tamamlayın şu devir işini, çok çayınızı... "</p>

  <p>Lafını yanda kesti sanki aklına bir şey gelmiş gibi "Bakalım" dedim düşünceli görünmeye çalışarak.</p>

  <p>"Hoşuna gitmeyen bir şey mi gördün ortalıkta bey?" dedi sigarasından bir nefes çektikten sonra</p>

  <p>Hoşuma gitmeyen bir şey görmüştüm, ama bunu ona söylemedim.</p>

  <p>"Burayı adam etmek kolay olur mu bilmiyorum" dedim yeniden salonun ortasına doğru yürüyerek. Artık bir yolunu bulsam da gitsem diye düşünüyordum. "Milletin ayağı kesilirse zor. Bu tarafta yüzlerce var bu türden bilgisayarcı."</p>

  <p>Ağababa bir konuyu kafasının içinde derin derin tartışıyormuş gibi sessizliğe büründü. Pencereden dışarı bakıyordu bir yandan da Bir nefes daha aldı sigarasından. Söylediklerim kararma yardımcı olmuş gibi konuşmaya başladı sonra "Bak beyim..." dedi ağır ağır.</p>

  <p>Bekledim konuşsun.</p>

  <p>"Sen burayı beğenmedin" dedi. "Sıkı palavra atmış sana bizim köftehor. Dediği gibi çıkmadı. Öyle değil mi?"</p>

  <p>"Tam belli değil" dedim. "Karar vermek zor."</p>

  <p>"Beğenmedin, beğenmedin" dedi Ağababa. "Olabilir. Haklısındır. Eğer illa hazır iş diye tutturmadıysan sana Emre Bey'in başka yerlerinden ayarlayalım bir dükkân. Dörtyol'da, Moda'da falan. Pasaj içinde, ha?"</p>

  <p>"Valla.." dedim.</p>

  <p>"Avans mavans verdin mi o köftehora?" diye sordu bu sefer. "Ne kadar verdin ?" Yüzümde hiç tepki olmadan bekledim devam etsin diye.</p>

  <p>"Vermişsindir, vermişsindir" diye bilgiççe konuştu kafasını sallayarak. "Seni sevdim" dedi sonra. "Bak, yanlış anlama. İşime gelir senin burayı devralman. Elime birkaç kuruş daha fazla geçer. Ama beni dinlersen hiç bulaşma buraya" Sigaramdan derin bir nefes çektim. Yüzüne baktım.</p>

  <p>"Yapma yahu" dedim. "Neden?"</p>

  <p>"Sen burayı beğenme" dedi bu sefer.</p>

  <p>Bir kere daha sustum.</p>

  <p>"Yumuşak adamsın sen" dedi Ağababa "Sana uymaz. İçyüzünü bilmem ama burada bir bokluklar dönüyor bence. Beni dinlersen..." "Hayırdır?" dedim.</p>

  <p>"Valla bilmem ben" dedi Ağababa "Günahını almayayım Sinan'ın ama bu dükkân gündüzden çok geceleri para kazanıyordu zannıma göre."</p>

  <p>"Yapma yahu!" dedim.</p>

  <p>"Valla öyle" dedi. Sigarasını gösterdi. "Şu nimet çarpsın."</p>

  <p>"Gözüne bir şey mi çarptı ?" dedim. "Daha ne çarpsın ?" dedi. "Daha ne çarpsın ?" Neyin çarptığını öğrenmek için bekledim. "Neyin ne olduğunu az çok bilen birine benziyorsun beyim" dedi sonra "Şu gördüğün dükkân adama bir BMW kazandırır mı dört ayda?"</p>

  <p>Gördüğüm faturaları çarptım, böldüm zihnimde kabataslak. Kazandırmazdı.</p>

  <p>"Sinan'ın BMW'si mi var?" dedim. "Başka yerden bulmuştur parayı. Baba maba."</p>

  <p>"Babasında para olsa haftada bir gelip ne tırtıklarım diye dolanır mı ortada hiç ? Yok beyim. Var bir bokluk burada. Beni dinle."</p>

  <p>Yumuşak adamlıktan fazla ödün vermemeye dikkat ederek konuştum.</p>

  <p>"Lafı dolandırma" dedim. "Ne gördün onu söyle."</p>

  <p>Sigarasını yere atıp ayağıyla bastırarak söndürdü. Ayağının ucuyla sağa sola ittirdi izmariti. Yüzüme bakmıyordu şimdi. Biraz daha yumuşamaya karar verdim. Cüzdanımı çıkardım. İçinden para çıkarmadım ama.</p>

  <p>"Her cuma.." dedi sustu, tedavüldeki en yüksek banknotlardan bir tane çıkartıp uzattım. Almadı. Bir tane daha ekledim yanına Her cuma?" dedim, bunlar cuma akşamı toplanırlar buraya" dedi Ağababa banknotlara bakarak yutkundu, tane daha ekledim elimdekilere. dedim.<br /></p>

  <p>"Dördü" dedi Ağababa Hâlâ paralara bakıyordu. , . "Selma, iki de uzun saçlı çocuk. Ellerinde mal devam etmedi.</p>

  <p>"Sinan" dedim paralara bir yenisini ekleyerek. Bir kere daha yutkundu ağababa sonrasını bilmiyorum" dedi. "Sabahlarlar ama gülüşmeler duyarım yukardan. Bangır bangır müzik. Uyandığımda gitmiş olurlar."</p>

  <p>"Sordun mu ne yapıyorsunuz diye?" dedim.</p>

  <p>"Olur mu hiç?" dedi. Yeniden yerdeki izmarite ulaştı,</p>

  <p>her zamankinden daha çok mu veriyordu sana cuma gece- gözlerini kaldırmadı yerden.</p>

  <p>bir palavra daha ekledim elimdekilere. "Hepsini gördüm, oyunları kopyalıyorlarmış" dedi. "İşi sıkı tutuyorlar- Kimse duymamalıymış."</p>

  <p>«Parayı cüzdanıma geri soktum.</p>

  <p>"Bu bilgi on para etmez" dedim. "Ben de bir şey diyeceksin sandıydım."</p>

  <p>Yüzüme baktı. Boyun damarlarının birinin kalınlaşıp gerildiğini gördüm. "Beyim..." dedi boğuklaşmış bir sesle.</p>

  <p>"Çocuklar oturup biraz para kazanmaya çalışıyor şuracıkta, sen benim gözümü korkutmaya çalışıyorsun" dedim. "Deminkileri geri almadığıma şükret."</p>

  <p>"Beyim" dedi yeniden Ağababa bu sefer tonu hafiften sertleşen bir sesle.</p>

  <p>Cüzdanı gözlerinin önünde salladım havada</p>

  <p>"Şunların tekini hak etmek istiyorsan Selma'nın takıldığı kafeyi tarif et de gideyim buradan" dedim. "Aklından da başka şey geçirme."</p>

  <p>"Beyim" dedi üçüncü kez. Bu seferkinde baltayı taşa vurduk tonlaması vardı. "Kafenin tarifi gelsin" dedim. "Oyun kopyalamak büyük suç sayılmaz."</p>

  <p>"Aşa., aşağıdaki sokakta" dedi. Elini ağzının üstünden geçirdi.</p>

  <p>"Adı?" dedim.</p>

  <p>"Karamsar Bar mı ne ?" dedi. "Önünde bir sürü çalı süpürgesi var."</p>

  <p>"İyi" dedim. Cüzdanımı cebime soktum. Ağababa'ya son kez bakmadan kapıya doğru yürüdüm.</p>

  <p>Kendisi burada ama ruhu gitmiş SinanComp'un, dedim kendi kendime sanki gerçekten devralacakmışım gibi dükkânı.</p>
</body>
</html>
