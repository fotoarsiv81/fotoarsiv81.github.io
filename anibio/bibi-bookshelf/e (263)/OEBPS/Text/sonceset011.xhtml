<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>AyhanHocha</title>
  <link href="../Styles/Style11.css" rel="Stylesheet" type="text/css" />
</head>

<body>
  <h1>Bölüm 5.10</h1>

  <p>Bir yandan da dua ediyordum GSM operatörünün bant kaydı kızı cevap vermesin diye. Telefon çaldı öbür tarafta Bir daha çaldı. Yapacak bir şey yoktu, bekledim. Sinan Bozacıoğlu ağzımdan çıkacak sözcüklere sarılmaya hazır, umutsuz bakışlarla yatıyordu. BMW'nin arka koltuğunun kendi kanıyla lekelenmesini çok umursadığını sanmıyordum.</p>

  <p>Çantasının falan içinde bir yerlerde, duymuyor, dedim içimden. Birden açıldı telefon. "Efendim?"</p>

  <p>Yıldız Turanlı'nın sesini tanımakta güçlük çektim önce. Önüme döndüm konuşmak için. Remzi Ünal, ben" dedim bir zamanlar kullandığımı hatırlamaya çalıştığım bir ses tonuyla Aaaayy!" diye bağırdı Yıldız Turanlı.</p>

  <p>"Nasılsın?" dedim.<br /></p>

  <p>"İyiyim, ben iyiyim iyi olmasına da.." dedi daha sonra söyleyeceklerini toparlamak istiyormuş gibi.</p>

  <p>"Biliyorum" dedim. "Kabahatliyim. 'Şiddetle fazla karşılaşmanın verdiği sevgisizlik...'" diye alıntıladım hakkımda bir zamanlar öfkeyle ifade ettiği teşhisini.</p>

  <p>Yıldız Turanlı güldü telefonda.</p>

  <p>"Geçmişteki acı bir travmayı bastırmak için çevrenize ördüğünüz duvar yerinde maşallah Renizi Ünal Bey" dedi teşhisinin bir başka yönünü vurgulayarak.</p>

  <p>Orada kestim klinik psikolog geyiklerini.</p>

  <p>"Bana küs değilsin umarım" dedim. "Çünkü sana ihtiyacım var."</p>

  <p>"Hayırdır?" dedi. "Rüyalarında görmek istemediğin şeyler mi görüyorsun?" Rüyalarımda ne gördüğümü tartışmaya hazır değildim.</p>

  <p>"Gerçekten ihtiyacım var yardımına" dedim.</p>

  <p>Sesi ciddileşti. Akıllı kızdı canım.</p>

  <p>"Söyle" dedi.</p>

  <p>"Gerçekten ihtiyacım var yardımına" diye yineledim. "Daha doğrusu bir başkasınm. Üstelik ruhu değil karnı yaralı."</p>

  <p>"Karnı mı yaralı ?"</p>

  <p>"Evet" dedim. "Fazla ciddi bir şey olduğunu sanmıyorum. İşin boku, şimdi anlatması uzun sürecek nedenlerden dolayı bir hastaneye falan gidemiyoruz elimizi kolumuzu sallayarak."</p>

  <p>Yıldız Turanlı durakladı.</p>

  <p>"Senin hiç düzgün işin olmaz mı Remzi Ünal?" dedi<br /></p>

  <p>Yardım edeceğini hissettim o an. "Düzgün işin tadı çıkmıyor" dedim. "Bir şeyler yapabilir misin? Bir arkadaşın falan..."</p>

  <p>"Dur bakayım" dedi. "Bir düşüneyim." Geri dönüp kurbanlık koyun bakışlarıyla bekleyen Sinan Bozacıoğlu'na bir göz kırptım. Yüzü aydınlandı oğlanın. Yeniden önüme döndüm. Gülendam olabilir" dedi sanki kendi kendine konuşuyor gibi.</p>

  <p>"Gülendam kim?" dedim.</p>

  <p>"Bir arkadaşım" dedi Yıldız Turanlı. "Daha doğrusu bir arkadaşımın arkadaşı.</p>

  <p>Yeni bitirdi. Mecburî hizmeti için tayin bekliyor evde. İnsan dikmeye meraklıdır."</p>

  <p>"Şahane" dedim.</p>

  <p>"Dur bakayım bir arayayım" dedi Yıldız Turanlı. "Sen neredesin şimdi ?"</p>

  <p>"Kadıköy'de" dedim.</p>

  <p>"Sen yola çık bir" dedi. "Ben de kızı arayayım. Okey derse bu telefonu arayayım mı ?"</p>

  <p>"Evet" dedim.</p>

  <p>"Hey Remzi Ünal!" dedi Yıldız Turanlı. "Sonunda kendine bir cep telefonu aldın ha" "Hayır" dedim. "Bu karnı ağrıyan arkadaşımın."</p>

  <p>"İyi" dedi. "Hakkındaki iletişimsizlik teorilerimi gözden geçirmek zorunda kalacağım diye üzülmüştüm."</p>

  <p>"İnsan kolay değişmiyor" dedim.</p>

  <p>Yıldız Turanlı güldü.<br /></p>

  <p>"Hele sen" dedi.</p>

  <p>"Haber bekliyorum" dedim. Sesime özel bir ton vermeye gayret ettim. "Teşekkür ederim."</p>

  <p>"Dur bakalım" dedi. "İşi halledelim de. Üstelik kuru bir teşekkürle kurtulamayacağını biliyorsun herhalde."</p>

  <p>"Bakarız" dedim. "Yola çıkıyorum ben."</p>

  <p>Telefonu kapadım, yolcu koltuğunun üstüne bıraktım.</p>

  <p>"Annen Kadir günü doğurmuş seni" dedim arkama dönüp. Sinan Bozacıoğlu'nun gözlerinde bir ışık yandı, söndü.</p>

  <p>Önüme döndüm. BMW 2002TII'yi çalıştırdım. Tatlı bir hırlayışla cevap verdi bana motor. Bir Anadol kamyonet ile lacivert bir Renault Megane arasında sıkıştığı park yerinden çıkarmaya uğraştım.</p>

  <p>Çıktığımızda Megane'ın ön tamponunda küçük bir çizik vardı.</p>

  <p>Direksiyona iki elimle sarılınca daha hızlı ilerlemeye başladı BMW Kadıköy'ün kalabalık trafiğinde. Yine de dikkatli sürüyordum. Gören arka koltukta yaralı biri var demezdi.</p>

  <p>Solumuzda deniz vardı. Peş peşe sıralanmış minibüslerden görülmüyordu ama kokusunu duyabiliyordum. Kalabalıkta ite kaka ilerliyorduk. Otomobiller, halk otobüsleri, kamyonetler, taksiler her an birbirine omuz vuracak gibiydi. BMW'ye hızla alıştım o dur kalkta Arka taraftan ses gelmiyordu.</p>

  <p>Üst geçidin altındaki trafik ışıklarına yaklaşırken bir an tereddüt geçirdim sarı ile kırmızı dengesinde, son anda geçmemeye karar verip frene bastım. Biraz sertçe bastım anlaşılan. Arka taraftan bir "Ahh!" sesi duydum. Dönüp bakmadım.</p>

  <p>"Biraz hızlı gidemez miyiz Remzi Abi ?" dedi Sinan Bozacıoğlu yeşilin yanmasını beklerken, Cevap vermedim. Karşımda dikilen kocaman binaya bakıyordum şaşkınlıkla. Otoparkına, önünde açılmış yeni yollara, gelene gidene, yerinde durmayan İstanbul'a...</p>

  <p>"Bu ne lan ?" dedim biraz kendime, biraz Sinan Bozacıoğlu'na</p>

  <p>"Ne ne abi ?" dedi oğlan arkadan, "Bu kocaman bina yoktu burada!" dedim, Arkamdan sabırsız kornalar ötmeye başladı. Bana olduğunu anlamadım önce, hâlâ karşımda apansız beliriveren kunt yapıya bakıyordum. Arkamdakiler daha da kızdı. BMW'yi ağır ağır hareket ettirdim. Ne tarafa gideceğimden emin değildim. Kornalar azılınca sola doğru ilerledim.</p>

  <p>"Yeni alışveriş merkezi" dedi Sinan Bozacıoğlu arkamdan. "Nautilius. Çoktandır gelmiyor musun buralara?"</p>

  <p>"Gelmiyormuşum demek ki" dedim.</p>

  <p>Yeni açıldığı anlaşılan çift yönlü yolda ilerlemeye başladım. Çevre yoluna ulaşmak için her zaman kullandığım cadde tarihe karışmıştı, çaresiz ileriye doğru sürdüm BMW'yi.</p>

  <p>"Düz gidecektin Remzi Abi" dedi Sinan Bozacıoğlu. "Binanın arkasından..."</p>

  <p>"Kaçırdık" dedim. "Gelecek sefere."<br /></p>

  <p>Geri dönemeyeceğimi anlayınca biraz da çaresizlikten hızlandım. Minibüsleri kollayarak ilerledim Biraz ilerde sağımda yükselen duvarların arkasındaki mezarları görünce nerede olduğumuzu anladım. Elimi cebime attım, bir sigara çıkardım.</p>

  <p>"İster misin ?" dedim arkaya "Ne?"</p>

  <p>"Sigara?" dedim.</p>

  <p>"Yok be abi" dedi Sinan Bozacıoğlu. "Canımla uğraşıyorum ben burada."</p>

  <p>Aklıma gelen şeyle kendi kendime gülümsedim. BMVV'nin çakmağını ittim yuvasına. Artık iyice alıştığım vitesi beni bile şaşırtan afili bir hareketle yükselttim. Yanı başımızdaki mezarlar alt alta, üst üsteydi. Bayram günleri İstiklal Caddesi'nden bile kalabalık gibi duruyordu.</p>

  <p>Çakmak küçük bir sesle dışarı attı kendini. Sigaramı yaktım. Pencereyi indirdim. Sinan Bozacıoğlu'ndan ses gelmiyordu. Gelecekti. Tayinini bekleyen Gülendam evet desin gelecekti.</p>

  <p>Karacaahmet'in giriş kapısında içeri girmek isteyen cenaze arabasına yol verdim. Arkasından gelen iki minibüs ile altı otomobile de. Ben beklerken kimse arkamdan korna çalmadı.</p>

  <p>Bir kere daha gülümsedim aklıma gelenlere. Hızlandım iyice.</p>

  <p>Capitol'e kadar sessizlik içinde geldik. Sigaramı atıp pencereyi kapadım. Sonra sağa yanaştım. Hızımı kesmedim ama Köprü yoluna ulanan çıkışın keskin dönüşünde lastiklerden ses geldi biraz. Aldırmadım.</p>

  <p>Köprü trafiği iyice düşük yoğunluktaydı.</p>

  <p>Orta şeride geçip hızımı sabitlemeye niyetlenelim. Daha üçüncü vitese geçmeden yolcu koltuğundakı telefon çaldı.</p>

  <p>İyice yavaşlayıp uzandım telefona Açıp kulağıma götürdüm.</p>

  <p>"Tamamdır" dedi Yıldız Turanlı. "Adresi alabilecek misin?"</p>

  <p>"Söyle" dedim.</p>

  <p>"Adı Gülendam" dedi. "Gülendam Şenalp. İyi kızdır. İkiletmedi. Evi Uçaksavar'da" Arkamdan gelen kamyonet selektör yaptı.</p>

  <p>"Evet" dedim.</p>

  <p>Bir sokak, bir apartman adı, bir daire numarası söyledi Yıldız Turanlı.</p>

  <p>"Teşekkür ederim" dedim. "Hızlanıyorum şimdi."</p>

  <p>"Rahatlayınca ara beni" dedi Yıldız Turanlı.</p>

  <p>"Anlaştık" dedim. Telefonu koltuğa bıraktım yeniden.</p>

  <p>Arkamdan gelenlere bakıp orta şeride çıktım. Oyuna başlamadan önce biraz rahatlatmalıydım Sinan Bozacıoğlu'nu.</p>

  <p>Bir dakika kadar öyle gittik.</p>

  <p>"Nasılsın?" dedim Sinan Bozacıoğlu'na sonra, arkamı dönmeden.</p>

  <p>"İyiyim abi" diye cevap verdi. Sesi deminkinden daha iyiydi gerçekten. Başlayalım o zaman dedim içimden. Madem iyisin...</p>

  <p>"Kimdi o pislik?" dedim.<br /></p>

  <p>Cevap gelmedi.</p>

  <p>"Sinan!" dedim sesimde bir listelemeyle.</p>

  <p>Cevap gelmedi.</p>

  <p>Ayağımı gaz pedalından bir kıl kaldırdım. BMW bile şaşırdı niye yavaşladık diye. "Sinan!" dedim yeniden. "Neden peşindeydi o pislikler?"</p>

  <p>"Remzi Abi, ahhh!" dedi Sinan Bozacıoğlu arkadan. "Remzi Abi, sırası mı bunları konuşmanın şimdi."</p>

  <p>"Sırası" dedim. "Tam sırası. Önümüz açık, peşimizden gelen yok, manzara güzel. Ağır ağır gidiyoruz. Tam sırası."</p>

  <p>"Ben burada canımla uğraşıyorum, sen neler diyorsun" dedi Sinan Bozacıoğlu.</p>

  <p>"Bir şeyin yok lan" dedim.</p>

  <p>"Ahh!" sesi geldi arkadan cevap olarak.</p>

  <p>Ayağımı gazdan bir kıl daha çektim.</p>

  <p>Arkadan ses gelmedi.</p>

  <p>Niyetime biraz daha nesnellik katmak için vites küçülttüm sonra. Motor itiraz edecek gibi oldu, oralı olmadım. Otomobilin ağırlık merkezinin hafifçe öne kaymasını hissettik hep beraber.</p>

  <p>"Ne oluyor Remzi Abi ?" dedi Sinan Bozacıoğlu arkadan.</p>

  <p>"Kimdi o pislikler?" dedim.</p>

  <p>Beni ikna edeceğini sandı garibim.</p>

  <p>"Şu yaramın çaresine bir bakalım, konuşuruz sonra uzun uzun" dedi. "Gerekirse..." diye ekledi.</p>

  <p>Biraz daha çektim ayağımı gazdan.</p>

  <p>"Hemen cevap vermezsen bu yolculuk epeyi uzun sürecek" dedim biraz daha yüksek sesle. Ayağımı gazdan bir kıl daha çektim. Ehliyeti iki gün önce almış birinin ilk Boğaz Köprüsü gezisi hızına indik. Arkamdaki oto kurtarıcı kamyon selektör fırsatını kaçırmadı bu sefer. Hiç itiraz etmedim. Sağa sinyal verip üçüncü şeride geçtim.<br /></p>

  <p>"Niye yavaşladık ?" dedi Sinan Bozacıoğlu arkadan. Sesine bir ürküntü gelmiş gibiydi. Yine de tam olarak anladığını sanmıyordum.</p>

  <p>"Son kez soruyorum" dedim. "Kimdi o adamlar ve senden ne istiyorlardı ?"</p>

  <p>"Yapma Remzi Abi" dedi Sinan Bozacıoğlu.</p>

  <p>"Sen bilirsin" dedim.</p>

  <p>Daha da yavaşladım.</p>

  <p>"Remzi Abi, yapma, kanamam var" dedi Sinan Bozacıoğlu.</p>

  <p>İyice yavaşladım. Yeniden sağa sinyal verdim. Emniyet şeridini olur olmaz kullanmasınlar diye konulmuş plastik bariyerlerin birini geçip, durdurdum BMW'yi. Kontağı kapamadım ama flaşörleri de yakmadım.</p>

  <p>"Bak Sinan" dedim arkaya doğru dönüp konuşarak. "Sen ötmeye karar verene kadar geçen arabaları seyredeceğim sigaramı tellendirip. Haberin olsun. Sonra bakarsın bir ekip arabası da gelip bakar ne oluyor diye..."</p>

  <p>"Yapma abi be!" dedi yeniden. Sesinde bir hıçkırık kıvılcımı çaktı sanki. Kale düşüyordu. Kendi kendime güldüm.</p>

  <p>Önüme döndüm. Sigara yakmadım ama "Dinliyorum" dedim. "Kimdi o adamlar?"<br /></p>

  <p>Hemen cevap gelmedi arkamdan. Bekledim biraz. Gelecekti.</p>

  <p>Solumuzdan gümbürtülerle kocaman bir kamyon geçti. Ellerim direksiyonda başımı çevirdim. Arkasında "Batsın bu dünya" yazıyordu. BMW'nin radyosuna gitti gözüm, düğmelere dokunmak için elimi kıpırdatmadım ama Dinleyecek daha önemli şeyler vardı. Gelecekti.</p>

  <p>"Kafama sıçayım" dedi Sinan Bozacıoğlu sonra arkamdan.</p>

  <p>İyi bir başlangıçtı.</p>

  <p>Ses çıkarmadım.</p>

  <p>"Kafama sıçayım" dedi yeniden. "Ahh!" diye bir inleme arkasından.</p>

  <p>Yumuşamadım.</p>

  <p>"Dinliyorum" dedim kaskatı bir sesle.</p>

  <p>Motoru durdurdum. BMW'in ön tarafından gelen kedi mırıldanması kesildi. Yanımızdan geçen araçların sesi çoğaldı sanki.</p>

  <p>Arkaya döndüm.</p>

  <p>"Bak Sinan" dedim, "kurtuluş yok bu işten. Konuşacaksın. İyisi mi başla." "Nereden başlayacağımı bilsem başlayacağım dedi döşemenin derinlerinde bir yere bakarak.</p>

  <p>"Doğru bir cümle söyle" dedim. "Doğru bir tek cümle. Gerisi gelir."</p>

  <p>Kafasını kaldırıp yüzüme baktı yattığı yerden gerçeğe çok yalan bir çaresizlik okudum yüzünde.</p>

  <p>"Kadir Abi birisini öldürmüş bir yıl önce" dedi. Yüzümde tepki aradı.<br /></p>

  <p>Kadir Güler'den böyle bir şey beklemezmiş gibi yaptım. Konuşmadım ama Bekledim. "İş ondan sonra çığırından çıktı" dedi. "İyi gidiyorsun" dedim. "Aklıma sıçayım" dedi Sinan Bozacıoğlu. Yardım edeyim biraz diye düşündüm. ''</p>

  <p>"Bu bilgiyi paraya çevirmek iyi olur diye aklına geldi" dedim.</p>

  <p>"Yok abi" dedi Sinan Bozacıoğlu. "Benim aklıma gelmedi inan."</p>

  <p>Susarak sordum kimin aklına geldi diye. Oralı olmadı Sinan Bozacıoğlu. Yattığı yerden biraz doğruldu. Eli yarasındaydı. Pencereden sağa sola baktı. "Ufaktan gitmeye devam etsek Remzi Abi ?" dedi. "Bakarsın hakikaten gelir ekip mekip." Geriye döndüm. Dikiz aynasından göreceğinden çekinmesem gülecektim kendi kendime. Kontağı çevirdim. BMW kendine geldi. Sola sinyal çakıp çıktım yola "Bir de sigara lütfen."</p>

  <p>Cebimden çıkardığım sigara paketini omzumun üstünden uzattım. Bir süre ses gelmedi arkadan. Köprünün ayakları görülmeye başladı. ikinci şeritten gidiyorduk.</p>

  <p>"Eeee ?" dedim kafamı çevirmeden. "Bu Kadir Abi beni aradı evvelsi gün" diye başladı Sinan Bozacıoğlu. "Geçen ay Hi-Mem'in ödemelerini aksatmıştım bayağı. Sadece onların değil, herke sin. İyice kelekti işler bir ara. Keyfîmden değil..."</p>

  <p>Arkayı dinlerken BMW kendiliğinden girdi köprüye.</p>

  <p>"... Önce o muhasebecileri falan aradı. Oralı olmadım. İdare ettim. Ödeyeceğim, mödeyeceğim... Baktım evvelsi gün, çat, bu Kadir Güler telefonda"</p>

  <p>"Daha önceden tanır mıydm ?"</p>

  <p>"Yalandan. Dükkânı ilk açtığımda görmüştüm iki kere falan. Mafya bozuntusu bir herif diye hatırlıyorum. Hani politikacı ya, laf kalabalığıyla onu da idare ederim sandım. Herif ikinci dakkada ciddileşti."</p>

  <p>Köprünün sağından görünen manzarayı çok daha yukarılardan defalarca seyretmiştim. Soluğumu kesti yine de. Çok hafifçe yavaşladım. BMW bile anlamadı yavaşladığımızı.</p>

  <p>Sinan Bozacıoğlu devam etti. Sesi titremiyordu. Sanki anlatayım da bitsin gitsin der gibiydi.</p>

  <p>"... Ağzı da laf yapıyor. Herif bana ayar vermek için konuşuyor olmasa otur saatlerce muhabbet et. Baktım vurdu kırdı hikâyeleri anlatmaya başladı ufaktan. Deli Yürek dizisi gibi mübarek. Elinden bir uçanla bir kaçan kurtuluyor. Derken laf geldi adam harcamaya dayandı... "</p>

  <p>Köprünün ayaklarını geride bırakmıştık. Sinan Bozacıoğlu yaralı olduğunu bile unutmuştu bence, anlatıyordu.</p>

  <p>"Bir an herifin bunları beni korkutmak için anlattığını filan unutmuşum, telefonun içine düşmüş dinliyorum. Sonra ayıktım. Keseden parayı ödemezsen senin de başına gelecek farklı olmaz demeye getiriyor. "</p>

  <p>"Kimi harcamış ?" dedim.<br /></p>

  <p>"Partiden bir delege anladığım kadarıyla, İstanbul Kongresi'nde Kadir Abi'nin adayına bilmem şu kadar delegenin oyunu garanti etmiş. Bedava değil tabiî, kaldırım maldırım bir iş karşılığında. Kongrede sözünü tutmamış herif. Sen misin tutmayan ?"</p>

  <p>"Evet?" dedim.</p>

  <p>"Herifi temize havale etmiş!"</p>

  <p>"Nasıl yapmış bunu?"</p>

  <p>Sinan Bozacıoğlu bir an durakladı arkamda Geri dönüp bakmadım. Sigarasından kocaman bir nefes çekmişti belki.</p>

  <p>"Bunları neden soruyorsun Remzi Abi ?" dedi sonra.</p>

  <p>"Kıçımızı kurtarmak için" dedim. "Öncelik seninkin de ama"</p>

  <p>"Kadir Abi deminki hıyarlara benzemez, hani söylemesi benden" dedi. Hafifçe kıkırdadı. "Herifleri de iyi yamulttun orası başka"</p>

  <p>"O heriflere de geleceğiz" dedim. "Kadir Abin o partiliyi nasıl havale etmiş temize ?"</p>

  <p>Beşiktaş çıkışını geride bırakmıştık. Biraz hızlandım. Buzdolabı taşıyan bir kamyonet ile belediye otobüsünün arasındaki boşluktan geçip sağa yanaştım.</p>

  <p>Sinan Bozacıoğlu bir kere daha kıkırdadı konuşmaya başlamadan önce.</p>

  <p>"Bir araba geçmiş üstünden" dedi. "Gece karanlıkta. Gören duyan olmamış."</p>

  <p>Levent çıkışına giden şeride girmiştim iyice.</p>

  <p>"Devam et" dedim.</p>

  <p>"Yani ödemeni yapmazsan benzeri senin de başı na gelir demeye getirdi lafı. Korktum açıkçası. Vallahi korktum."<br /></p>

  <p>"Sonra" dedim.</p>

  <p>"Sonra.." dedi Sinan Bozacıoğlu. "Sonra paralarını ödedim."</p>

  <p>"Kime?"</p>

  <p>"Hi-Mem'e. Bankadaki hesaplarına yani. Her zamanki ödemeler gibi."</p>

  <p>"Borcun kalmadı yani ?"</p>

  <p>"Remzi Abi" dedi Sinan Bozacıoğlu. "Esnaflıkta borcun kalır devamlı. Açık hesap. Azalır çoğalır. Ama ödemeleri çok uzun boylu aksatmadım hiç. Buldum buluşturdum. Bu sonuncusu epeyi gecikmişti, ayrı hikâye."</p>

  <p>Levent çıkışına girmiştik. Hızımı iyice yavaşlattım. Büyükdere Caddesi'yle buluşma noktasında tıkanıktı yol.</p>

  <p>"Sonra?" dedim.</p>

  <p>"Sonra kafama sıçayım" dedi Sinan Bozacıoğlu.</p>

  <p>"Yani?" dedim.</p>

  <p>"Gevezelik ettim galiba"</p>

  <p>Otomobiller, otobüsler, minibüsler, kamyonetler ite kaka yol bulmaya çalışıyorlardı kendilerine. Sinyaller yanıyordu, sinyaller yanmıyordu, kornalar çalıyordu. Benim kulağım arkadaydı.</p>

  <p>"Kiminle?" dedim.</p>

  <p>"Remzi Abi" dedi kendine acındırmaya çalışan bir sesle. "Yolumuz çok mu daha senin şu doktora ılık ılık iniyor aşağıya kanlar."</p>

  <p>Demir tavında dövülürdü.<br /></p>

  <p>"Kiminle gevezelik ettin?" dedim arkaya doğru.</p>

  <p>Önce inledi. "Dükkânda..." dedi sonra. "Selma falan..."</p>

  <p>"Gevezelik olsun diye?"</p>

  <p>"Canım, iş güç olmadığı zaman insan konuşur. İyi geyikti. Adam öldürmüş falan... "</p>

  <p>"Sonra?"</p>

  <p>"Sonra iş boka sardı."</p>

  <p>"Devam" dedim.</p>

  <p>"O akşam geyik yapıyoruz dükkânda Ağababa yanaştı bir ara. 'Bu davadan para kazanabiliriz' dedi."</p>

  <p>Sanki bu haber beni şaşırtmış gibi yaptım.</p>

  <p>"Ağababa mı ?" dedim. "Ne yapacakmışsınız para kazanmak için ?"</p>

  <p>"Tanıdığı birileri varmış. Onlar da particiymiş. Aynı partiden. Bizimkinin marifetini kanıtlayacak bir şeyler bulabilirsek, iyi para verirlermiş. Bölüşürmüşüz..."</p>

  <p>Levent çıkışına dar attık kendimizi. Metre metre ilerliyorduk. İlerideki trafik ışıkları sürekli kırmızıdaydı sanki.</p>

  <p>"Kim olduklarını bilmiyorsun?" dedim.</p>

  <p>"Bilmiyorum" dedi Sinan Bozacıoğlu. "Ben şaşırdım tabiî. Olmaz dedim Ağababa'ya Korkarım dedim. Bu heriflerin araşma girilmez dedim. Adamı yerler bitirirler valla dedim."</p>

  <p>Işık yeşile döndü. Yeniden ilerlemeye başladık.</p>

  <p>"Az kaldı" dedim. "Devam et!"</p>

  <p>"Bu kadar" dedi Sinan Bozacıoğlu.</p>

  <p>Bozacıoğlu ilkokul öğrencisi bakışlarıyla baktı yüzüme. Acıdım oğlana.<br /></p>

  <p>"Takma kafana" dedim. "Paltonla iyice ört önünü. Hallederiz."</p>

  <p>Bir doktordan çok iç çamaşırı satan birilerine ihtiyacı var gibiydi Sinan Bozacıoğlu'nun ilk bakışta. Bir pantolon da uydururduk nasıl olsa Alışmıştık.</p>
</body>
</html>
