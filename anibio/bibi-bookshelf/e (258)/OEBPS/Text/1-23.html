<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-23.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-23.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-20">20. BÖLÜM</p>

      <p class="gomme"><span class="char-style-override4" xml:lang="tr-TR">B</span>irisi<span>nin, Hilmi Akalın’ın gömlek cebinin hemen yanına bir kurşun yerleştirdiği apartmanın merdivenlerinden normal bir tempoyla indim. Ne kaçarcasına aceleyle, ne bir sonraki hamlesini bilmeyenlerin kendiliğinden ayak sürümesiyle. Sigara yakmak için bile durmadım kavrulmuş soğan kokan koridorda. Merdiven otomatiğine yürürken dokundum.</span></p>

      <p class="paragraf2"><span>Camları kırık demir kapıdan çıkmadan önce, yerde yatan bisikletin ön tekerleğine bir tekme attım. Hafif, hal hatır soran bir tekme. Ön tekerlek gönülsüz gönülsüz döndü. Gerilimi artıran bir rulet tekerleği gibiydi. Kimin kazandığına bakmadan dışarı çıktım.</span></p>

      <p class="paragraf2"><span>Teneke Mahallesi’ni Nişantaşı’na bağlayan dar sokağın eğimi, insanı aşağıya doğru yürümeye teşvik ediyordu. Öyle yaptım. Kaldırımın genişlediği bir noktada durup sigaramı yaktım yalnızca.</span></p>

      <p class="paragraf2">Aynı ırmakta iki kere yıkanamazdınız belki ama aynı sokaktan iki kere geçebilirdiniz. Bu işten sıyrıldığınızda bir daha geçmeyeceğiniz sokaklardan. Geçmeyeceğiniz sokakların sayısı arttıkça İstanbul daralırdı. Sıkışırdınız. Sonra yeniden başlardınız. Gideceğiniz başka bir şehir yoksa.</p>

      <p class="paragraf2">Gidebileceğim başka bir şehir yoktu. Zamanında çok şehir gezmiştim. En çok havaalanıyla kalacağım otelin arasındaki sokaklarda. O zaman tekerlekli yolcu çantaları daha icat edilmemişti. Ellerim boş kalsın diye omzuma asardım çantamı.</p>

      <p class="paragraf2">Başka şehirlere geçici olarak gidenlerin, kaldırımlara yalnızca düşman olabileceğini o zaman öğrendim. Gideceğin yere götürür, göreceğin şeyi gösterir, yiyeceğin şeyi yedirirdi kaldırımlar. Sonra kusardı seni. İstemezdi. Kuyruğunu kıstırır, başka bir şehrin sana düşman başka kaldırımlarına giderdin.</p>

      <p class="paragraf2">İstanbul’un sokaklarıyla barışıktım.</p>

      <p class="paragraf2">Bir sokağın paçalarıma bulaştırdığı çamurları, başka bir sokağın yağmuru temizlerdi. Bir sokakta acıkırsam, öteki sokak doyururdu beni. Bir sokakta sigara paketimi buruşturursam, öteki sokakta bir çöp tenekesi karşılardı beni. Bir sokakta üstüme ateş ederse İstanbul, öbür sokakta yardımıma koşardı.</p>

      <p class="paragraf2">Kaldırımlarıyla dost olabildiysem bir şehrin, başka şehirlerde ne işim vardı?</p>

      <p class="paragraf2">İşaretparmağımın ikinci boğumu kâğıda yapışınca, sigaramın ateşi felsefeyi bırak dedi bana. Canımı yakarak söyledi.</p>

      <p class="paragraf2">Elimi çırparak sigaradan kurtulmaya çalıştım. Aniden durduğum için arkamdan gelen iki kız bana tosladı. Ben onlara gülümsedim, onlar bana gülümsedi. Yanımdan geçip yürüdüler. İşaretparmağımı emmeye çalışırken arkalarından baktım. Gülümsemeye devam ettim. Sokağa emanet ettim onları.</p>

      <p class="paragraf2">Dışarda masası olan bir yere oturup bir kahve mi içsem diye düşünürken telefon çaldı.</p>

      <p class="paragraf2"><span>Artık yavaş yavaş tecrübe sahibi olmaya başlamıştım, kimin telefonu çalıyor diye düşünmedim. Begüm Kalyon’un telefonunu cebimden çıkardım. Parmağımın yanık noktasına değmemesi için dikkatle tutarak kulağıma götürdüm.</span></p>

      <p class="paragraf2"><span>“Remzi Bey?” dedi Ayla Duman. “Remzi Bey?”</span></p>

      <p class="paragraf2"><span>Ya yeni ağlamıştı ya şimdi ağlayacaktı sesinden anladığıma göre.</span></p>

      <p class="paragraf2"><span>“Benim,” dedim. “İyi misin?”</span></p>

      <p class="paragraf2"><span>İyi olup olmadığımı bilemiyormuş gibi, cevap vermedi hemen. Aklım işaretparmağımın ikinci boğumunda, bekledim. Sigara yanıkları hemen geçmezdi.</span></p>

      <p class="paragraf2"><span>“Buraya geliyormuşsunuz...” dedi.</span></p>

      <p class="paragraf2"><span>“Evet,” dedim.</span></p>

      <p class="paragraf2"><span>“Bizi sormuşsunuz...” dedi.</span></p>

      <p class="paragraf2"><span>“Evet, toplanıp biraz konuşalım demiştim.”</span></p>

      <p class="paragraf2"><span>Yeniden bir sessizlik oldu kulağımda. Kimsenin yolunu kesmemek için kaldırımın iç tarafına çekildim. Yolu şenlendiren belediye ağacına yasladım sırtımı.</span></p>

      <p class="paragraf2"><span>“Panikledim birden,” dedi Ayla Duman. “Sultan geleceğinizi söyleyince...”</span></p>

      <p class="paragraf2"><span>Yaşasın cep telefonları dedim içimden. Galiba ben de almak zorunda kalacaktım bir tane.</span></p>

      <p class="paragraf2"><span>“Paniklemek neden?” dedim.</span></p>

      <p class="paragraf2"><span>“Ne bileyim,” dedi Ayla Duman. “Öyle olmaz mı hep, kirli çamaşırlar dökülür ortalığa...”</span></p>

      <p class="paragraf2"><span>“Senin var mı?” dedim.</span></p>

      <p class="paragraf2"><span>Cevap sanki üzerinde düşünülmüş gibi hemen geldi. Ses hâlâ titrekti ama.</span></p>

      <p class="paragraf2"><span>“İnsan hep kendisininkilerden telaşa kapılmaz,” dedi. “Başkalarının sakladıklarının açığa çıkması da üzer insanı</span>.”</p>

      <p class="paragraf2">“Doğru,” dedim. Telefon kulağımda etrafıma baktım. Sigaramdan bir nefes çektim. Bir sonraki atağımın ne olacağını düşündüm.</p>

      <p class="paragraf2">“Neriman Hanım iyi mi?” dedim sonra.</p>

      <p class="paragraf2">Telefondan ses gelmedi. Ayla Duman’ın yüzünü canlandırmaya çalıştım zihnimde. Başaramadım. Sessizlik uzadı. Sonra bir hıçkırık duydum. Sonra bir daha. İçten hıçkırıklar.</p>

      <p class="paragraf2">Çoğunlukla böyle olurdu. Genç erkekler küfreder, genç kadınlar ağlardı. İkisine de kızardım, ikisine de acırdım. İçimdeki fil pişman olmazdı ama zücaciyeye girdiğine. Kuyruğunu, kulağını kontrol etmeye çalışırdı yalnızca.</p>

      <p class="paragraf2">“Hadi, hadi,” dedim. “Böyle yapma. Neredesin şimdi?”</p>

      <p class="paragraf2">“Hastalarla konuştuğum odada,” dedi. “Yanımda kimse yok neyse ki.”</p>

      <p class="paragraf2">“Tamam,” dedim. “Sakin ol şimdi.”</p>

      <p class="paragraf2">Hıçkırıklar arasında konuştu.</p>

      <p class="paragraf2">“Kötü bir şey yapmak istemedim ben. Kötü bir şey yapmak istemedim. Kimseye kötü bir şey yapmak istemedim.”</p>

      <p class="paragraf2">Hıçkırıklar biraz daha çoğaldı her cümlesinde. Etrafıma çaresizlikle baktım bu sefer sanki yoldan geçen birinden yardım isteyebilirmişim gibi. Parmağımın acısını bile unutmuştum.</p>

      <p class="paragraf2">“Tamam,” dedim. “Tamam. Dinle beni, anlaşalım.”</p>

      <p class="paragraf2">Hafif bir burun çekme sesinin ardından geldi cevabı.</p>

      <p class="paragraf2">“Hangi konuda anlaşacağız?”</p>

      <p class="paragraf2">“Bana güvenmeni istiyorum,” dedim. “Ne kadar güvenebilirsen yani. Bu işin annenle ilgili kısmından hasarsız çıkacaksın. Söz veriyorum. Karşılığında bir şey istiyorum senden.”</p>

      <p class="paragraf2">Hıçkırıklar kesildi.</p>

      <p class="paragraf2">“Ne?” dedi Ayla Duman.</p>

      <p class="paragraf2">“Hastaneye geldiğimde konuşacağız. Ne sorarsam doğru cevap vermeni istiyorum. O kadar.”</p>

      <p class="paragraf2">“Ya doğru bildiklerim doğru değilse?” dedi.</p>

      <p class="paragraf2">“Orasını bana bırak,” dedim. “Anlaştık mı?”</p>

      <p class="paragraf2">“Anlaştık,” dedi yeniden küçük bir hıçkırık eşliğinde.</p>

      <p class="paragraf2">“Tamam,” dedim. “Birazdan geliyorum ben. Görüşürüz. Ama toparla kendini.”</p>

      <p class="paragraf2">“Tamam, toparlarım,” dedi Ayla Duman. Sesi boş hat sesine dönüştü.</p>

      <p class="paragraf2">Begüm Kalyon’un cep telefonunu yerine yerleştirdim. İçmekten pek bir şey anlamadığım sigaramı yere attım. Üstüne bastım. Son bir yer kalmıştı uğramam gereken.</p>

      <p class="paragraf2">Caddenin yukarısına doğru baktım boş bir taksi gözlemek için.</p>

      <p class="paragraf2">İlk geçen üçü doluydu. Dördüncüsüyle selektör aracılığıyla anlaştık. Tam önümde durmak için keskin bir fren yaptı. Sokaktaki insanlar dönüp baktı kimin çarpılmaktan son anda kurtulduğunu görmek için. Hayal kırıklığıyla önlerine döndüler kimsenin ezilmediğini görünce.</p>

      <p class="paragraf2">Arka koltuğuna attım kendimi taksinin. Taksici bana baktı. Sıfır numara kestirdiği saçlarının üzerine bir kasket oturtmuştu. Çenesinin altına kadar uzanan bıyıklarının dışında kılsızdı suratı.</p>

      <p class="paragraf2">“Kasımpaşa’ya,” dedim.</p>

      <p class="paragraf2">“Emrin olur,” dedi taksimetrenin düğmesine dokunurken. Durduğundan daha sert bir kalkışla fırlattı Doğan görünümlü Şahin’ini caddeye. Beklemediğim ivmeden koltuğa yapıştım. Ses çıkarmadım ama. Tek parça inersem Şarkışla Kıraathanesi’nin önünde, ocakçı Yetim’den bir bardak su istemeye karar verdim.</p>

      <p class="paragraf2">Kasımpaşa’nın girişine kadar kazasız belasız geldik. Anacaddesine girdiğimizde işler değişti.</p>

      <p class="paragraf2">Bir tür bayram kutlanıyordu. Yerel bir bayram.</p>

      <p class="paragraf2">Sağd<span>a soldaki lacivert beyaz bayrakların sayısı bir günde geometrik olarak çoğalmıştı. Tümünün üzerinde ortak sözcük Şampiyon’du. Caddenin iki yanındaki binalara uzatılmış bayraklar otobüslerin, kamyonların geçmesine zoraki izin veriyordu. On, on beş kişiden oluşan yeniyetme grupları caddede bağırarak karşıdan karşıya koşuşuyor, yanılıp kaşı çatılan sürücülerin araçlarına tekme atıp uzaklaşıyorlardı. Belayı savmak peşindeki akıllılar, çeteler yaklaşınca korna çalıyor, yumruklarını açık pencerelerinden havaya sallıyorlardı.</span></p>

      <p class="paragraf2"><span>Camoka bıyıklı taksicim burada tekrarlamayacağım bir küfür salladı yeniyetmeleri görünce. Caddede ilerlemenin güçlüğüne saydım küfrü. Gerçekten de taksit taksit ilerliyorduk.</span></p>

      <p class="paragraf2"><span>Sonra bütünüyle durduk.</span></p>

      <p class="paragraf2"><span>İlerde bir tatsızlık vardı anlaşılan. İnsanlar koşuştu. Bağrışmalar duyuldu. Kornalar çalındı. Dükkânlarından çıkan esnaf hareketlenme bölgesine yürüdü telaş yoksunu adımlarla. Taksici bir kez daha küfretti. Elini direksiyona vurdu.</span></p>

      <p class="paragraf2"><span>“Ben ineyim burada,” dedim.</span></p>

      <p class="paragraf2"><span>Cevap vermedi taksici. Kornasının gücünü ve dayanıklılığını deniyordu. Taksimetreye baktım. Kahvenin kapısının önünde insem yazacağı miktardan fazlasını taşıyan banknotu omzuna vurarak uzattım.</span></p>

      <p class="paragraf2"><span>Sesini çıkarmadan elini arkaya uzatıp aldı. Sağdaki daracık aralıktan gelen bir motosikletli olmadığından emin olup attım kendimi dışarı.</span></p>

      <p class="paragraf2"><span>Caddenin öteki tarafına geçip yürüdüm. İlerden hâlâ bağrışmalar geliyordu. Savrulan bir sopa gördüm insanların kafasının üstünde. Birbirine kenetlenmiş gibi duran bir grup adam oradan oraya savruldu. Peşlerinden başkaları.</span></p>

      <p class="paragraf2">Olur böyle şeyler edasıyla yürüdüm. Şarkışla Kıraathanesi’nin sokağına girdiğimde caddedeki şenlik devam ediyordu hâlâ. Dönüp arkama bakmadım.</p>

      <p class="paragraf2">Kapı açıktı bugün. Duraksamadan içeri girdim.</p>

      <p class="paragraf2">Tetik Osman yerindeydi. Karşısında suratını görmediğim birisiyle pişti oynuyordu. Kasketi kafasındaydı, tespihi bileğinde. Sivri’yi ortalıkta görmedim. Yetim galiba tezgâhının arkasında.</p>

      <p class="paragraf2">Beni görünce duvarın dibine sıralanmış adamlardan birisi ayaklandı. Hareketi hisseden Tetik Osman kapıya doğru baktı. Beni görünce yüzüne önce bir kasılma iki saniye sonra rahat bir gülümseme yayıldı. Eliyle ayaktaki adamını durdurdu.</p>

      <p class="paragraf2">“Vay vay vay!” dedi. “Bak kim gelmiş...”</p>

      <p class="paragraf2">Ona doğru ilerledim. Tespihli eliyle karşısındaki adamı silkeledi Tetik Osman. Adam anında kalktı sandalyesinden, iki adım ötede ellerini kavuşturup dikildi.</p>

      <p class="paragraf2">“Hoş gelmişsin Remzi Ünal biraderim, hoş gelmişsin,” dedi Tetik Osman. “Beklemiyordum doğrusu.”</p>

      <p class="paragraf2">Adamının boşalttığı sandalyeye oturdum. Aramızdaki kâğıtların yarısı masaya yarısı tavana bakıyordu. Çay bardaklarının biri boş birisi yarı doluydu.</p>

      <p class="paragraf2">“Böldüm oyununu, kusura bakma,” dedim.</p>

      <p class="paragraf2">“Bölünen oyun olsun,” dedi Tetik Osman. “Maksat dostluklar bölünmesin.”</p>

      <p class="paragraf2">“Ayni fikirdeyim,” dedim.</p>

      <p class="paragraf2">“Yetim, oradan bir çay getir Remzi Ünal Abi’ne...” diye bağırdı çay ocağına doğru Tetik Osman. “Demli olsun.”</p>

      <p class="paragraf2">“Bir çay yetmez,” dedim.</p>

      <p class="paragraf2">Tetik Osman dikkatle yüzüme baktı. Yorumlayabileceği bir bakış aradı gözlerimde. Ona beklediğini vermedim. Biraz ciddileşti.</p>

      <p class="paragraf2">“Doğru, bazen yetmez,” dedi. “Yine de çevirme çayımızı.”</p>

      <p class="paragraf2">“Yetim’in çayını çevirecek kadar salak değilim,” dedim. “Arkasından istediğimi vereceksin bana ama. Bu sefer pişti yapmadan.”</p>

      <p class="paragraf2">“Almadan vermek Allah’a mahsustur,” dedi Tetik Osman.</p>

      <p class="paragraf2">Ucuz felsefeye girdiği için içimden teşekkür ettim ona. Bak bunu iyi kötü başarırdım.</p>

      <p class="paragraf2"><span>“Aldığını geri vermek de insanlara,” dedim gözlerine bakarak.</span></p>

      <p class="paragraf2">Tetik Osman bileğindeki tespihi eline indirdi. Üç dört kere çevirdi. Sonra avucunda topladı.</p>

      <p class="paragraf2">“Senden ne almışım ki geri vereyim?” dedi.</p>

      <p class="paragraf2">Gözlerimi gözlerinden ayırmadan sağ kolumu ağır ağır sıyırmaya başladım. Deli’nin ameliyatının ucu görünmeye başladığında kaşları çatıldı Tetik Osman’ın. Yukarılara doğru devam eden çizgi uzadıkça kaşları daha da çatıldı. Yaranın üzerini kaplamaya başlayan kabuk olduğundan daha da derin gösteriyordu Deli’nin marifetini.</p>

      <p class="paragraf2">“Yeni mi bu?” dedi kolumun striptizi bittiğinde.</p>

      <p class="paragraf2">Kolumu kapadım. Elimi gırtlağıma götürdüm.</p>

      <p class="paragraf2">“Boynuma önden yapılan masajı saymıyorum,” dedim.</p>

      <p class="paragraf2">“Kim yaptı bunu?” dedi Tetik Osman.</p>

      <p class="paragraf2">“Senin dün Sivri’yle gönderdiğin adamlar,” dedim. “Eliyle teslim etti beni.”</p>

      <p class="paragraf2">Tetik Osman tespihi tutan elini hışımla masaya vurdu. Sinek papazıyla karo onlusu yerlerinden hopladılar.</p>

      <p class="paragraf2">“Nerde lan bu Sivri?” diye bağırdı yanında el pençe dikilenlere.</p>

      <p class="paragraf2">Yerini bana veren adam dudağını kıvırdı. Kahveye girdiğimde fırlayan kafasını kaşıdı. Kimse ses çıkarmadı. Duvarın dibinde oturanlar önlerine baktılar. Yetim eline sıkıştırdığı iki çayla yanımızda bekliyordu.</p>

      <p class="paragraf2">“Vay pezevenk!” dedi Tetik Osman.</p>

      <p class="paragraf2">Bir şey söylemedim.</p>

      <p class="paragraf2">Yetim boşluğu fırsat bildi. İnce bellileri masada duran kâğıtların uzağına yerleştirdi. Sonra birini benim birini Tetik Osman’ın önüne itti.</p>

      <p class="paragraf2">Yetim’e sağ ol demedim. Sırası değildi.</p>

      <p class="paragraf2">Tetik Osman bana döndü. Gözlerinde veremeyeceği bir şey isteyeceğim korkusu vardı galiba.</p>

      <p class="paragraf2">“Ne istiyorsun?” dedi.</p>

      <p class="paragraf2">“Eyvallah,” dedim Yetim’e o zaman dönüp. “Kıyak çay yapıyorsun.”</p>

      <p class="paragraf2">Tetik Osman sesini yükseltti.</p>

      <p class="paragraf2">“Ne istiyorsun dedim,” dedi.</p>

      <p class="paragraf2">Çayımdan bir yudum aldım. Gerçekten kıyak çaydı. Gırtlağımdan aşağı inişini bekledim konuşmadan önce.</p>

      <p class="paragraf2">“Birazdan Manhattan Medical Hastanesi’ne gideceğim,” dedim. “Tansiyonumu ölçtürmeye değil ama.”</p>

      <p class="paragraf2">“Eeee...” dedi Tetik Osman. Yüzünde dikkat etmeseniz fark edemeyeceğiniz bir gülümseme izi gördüm.</p>

      <p class="paragraf2">“Doktor hemşire tayfasını ben hallederim,” dedim. “Korkum bu senin Ayakçı Burhan’ın edepsizlik etmeye kalkması.”</p>

      <p class="paragraf2">“Nereden benim oluyormuş Burhan pezevengi?” dedi Tetik Osman.</p>

      <p class="paragraf2">Oralı olmadım. Konuşmaya devam ettim.</p>

      <p class="paragraf2">“Senden üç beş adam istiyorum,” dedim.</p>

      <p class="paragraf2">“Ne yapacaklar?”</p>

      <p class="paragraf2">Çayımdan bir yudum daha aldım.</p>

      <p class="paragraf2">“Hiçbir şey yapmayacaklar,” dedim. “Orada öyle boy gösterecekler. İş edepsizliğe giderse hoş olmayacağını hissettirecekler.”</p>

      <p class="paragraf2">Tetik Osman bu sefer açıkça gülümsedi.</p>

      <p class="paragraf2">“Nükleer denge gibi yani...” dedi.</p>

      <p class="paragraf2">Yakın tarih bilgisine hayran oldum. Başını salladım. Çayımdan bir yudum daha aldım. Tetik Osman çayına dokunmamıştı. Hata ediyordu.</p>

      <p class="paragraf2">“Anladım,” dedi. Tespihini çevirdi iki kere. “Bundan benim yararım ne?” diye ekledi.</p>

      <p class="paragraf2">Yeniden gözlerine baktım.</p>

      <p class="paragraf2">“Ara sıra uğrarım, çay içeriz.” dedim.</p>

      <p class="paragraf2">Yeniden masaya vurdu Tetik Osman. Bu sefer avuç içiyle ve gözlerinde gülücüklerle. Kahvedeki insanların rahatladığını hissettim.</p>

      <p class="paragraf2">“Tamam lan!” dedi. “Dediğin olsun. Arada çay içelim.”</p>

      <p class="paragraf2">“İşi sertleştirmesinler ama,” dedim. “Polis molis karışsın istemiyorum.”</p>

      <p class="paragraf2">“Orasını merak etme,” dedi Tetik Osman. “Bu kez bizzat ben olacağım başlarında. Millet patlamaya hazır bomba görsün.”</p>

      <p class="paragraf2">Ben istemeden gelmeyi kendisinin isteyeceğini biliyordum sanki. Çayımın son yudumunu hızla indirdim boğazımdan aşağı. Ayağa kalktım.</p>

      <p class="paragraf2">“Bir tane daha verseydi Yetim,” dedi Tetik Osman.</p>

      <p class="paragraf2">“Artık gideyim,” dedim. “Bekleyeceğim sizi hastanede.”</p>

      <p class="paragraf2">“Ne zaman gelelim?” dedi Tetik Osman.</p>

      <p class="paragraf2">Saatime baktım.</p>

      <p class="paragraf2">“Ağır ağır,” dedim. “Ben önden gideceğim. Seninkiler hastanenin dışında beklesinler. Sen içerde bir karşılama bankosu var...”</p>

      <p class="paragraf2">“Biliyorum,” dedi Tetik Osman.</p>

      <p class="paragraf2">“Oralarda bekle,” dedim. “Ben yerimiz belli olunca alırım seni.”</p>

      <p class="paragraf2">Tetik Osman kafasını salladı. Sonra sordu.</p>

      <p class="paragraf2">“Makine getirelim mi?” dedi.</p>

      <p class="paragraf2">“Gerekmez,” dedim.</p>

      <p class="paragraf2">Tetik Osman’ın canı sıkılır gibi gözüktü.</p>

      <p class="paragraf2">“Unutmayın, polislik iş yok,” dedim daha çok bizi dikkatle dinleyen adamlarına. Tepki vermeden baktılar yüzüme.</p>

      <p class="paragraf2">“Tamam,” dedi Tetik Osman. “Haydi, hayra karşı...”</p>

      <p class="paragraf2">Elimle hepsini birden selamladım. Şarkışla Kıraathanesi’nin kapısına doğru hareketlendim. Arkamdan ses gelmedi hiç.</p>

      <p class="paragraf2">Dışarıda ortalık sütliman olmuşa benziyordu. Sesler kesilmiş, hareketlilik durmuştu. İyi, dedim içimden. Caddeye doğru yürüdüm. Son waypoint’e doğru havalanmadan önce check-list’te unuttuğum bir şey var mı diye düşünmeye başladım. Yoktu galiba. Frenlere yeni bakım yaptırmıştım, gerisini hallederdim.</p>

      <p class="paragraf2">Caddeye ulaştığımda yüzümü geliş yönüne çevirip bekledim. Yol açıktı. Gelen araçların hepsinin deri işleme merkezlerinde acele işleri varmış gibi gözüküyordu. Beni görünce daha da hızlanan bir Tofaş taksiye doğru el salladım.</p>

      <p class="paragraf2">Tanıdık bir fren sesiyle önümde durdu. Eğilip sürücüsüne baktım. Camoka bıyıklı taksici bana bakıyordu yüzünde çok eğlendiğini belirten bir gülümsemeyle. Eliyle yolcu koltuğunun oturma yerine vurdu iki kere.</p>

      <p class="paragraf2">Bu kadar açık bir arkadaşlık teklifini reddedemezdim. Doğan görünümlü Şahin taksinin ön kapısını açıp girdim.</p>

      <p class="paragraf2">“Hemşerim, işe bak,” dedi Camoka. “Yine buldun beni.”</p>

      <p class="paragraf2">“Dünya küçük,” dedim.</p>

      <p class="paragraf2">“Vallaha küçük,” dedi. “Bir çişe gittim aşağıda, döndüm geldim, baktım sen.”</p>

      <p class="paragraf2">Buna cevap vermedim.</p>

      <p class="paragraf2">“Nereye şimdi?” dedi Camoka.</p>

      <p class="paragraf2">“Ortaklar Caddesi,” dedim.</p>

      <p class="paragraf2">“Eyvallah,” dedi Camoka birtakım acayip motor gürültüleri eşliğinde vitesi yükseltirken. Bu kez G düşüktü, koltuğa yapışmadım.</p>

      <p class="paragraf2">Kendine göre makul bir hıza ulaşınca bana döndü Camoka.</p>

      <p class="paragraf2">“Meşguliyet nedir abim?” dedi.</p>

      <p class="paragraf2">“Emekli pilotum,” dedim.</p>

      <p class="paragraf2">Eski mesleğimi duyan hemen herkesin yaptığı gibi merakla karışık çekingenlikle yüzüme baktı.</p>

      <p class="paragraf2">“Vay abim,” dedi. “Epey uçmuşsundur yani. Hostesler falan...”</p>

      <p class="paragraf2">“Öyle deme,” dedim. “Onların da işi zor.”</p>

      <p class="paragraf2">Erkek muhabbeti girişiminden anında dünyanın gidişine yorum yapma moduna geçti. Sıkılıyordu galiba.</p>

      <p class="paragraf2">“Bu grevlerine ne diyorsun?” dedi.</p>

      <p class="paragraf2">“Haklılar,” dedim.</p>

      <p class="paragraf2">Piyalepaşa Bulvarı’nın boş şeritlerini gazı köklemek için iyi bir fırsat olarak görüp değerlendirdi. Motor bu beklenmedik yükü homurtularla karşıladı. Dayandı ama.</p>

      <p class="paragraf2">“Olur mu be güzel abim,” dedi peşinden vitesi yükselterek. “O maaşları bana verseler, hiç sesimi çıkarmaz, gezerdim memleket memleket.”</p>

      <p class="paragraf2">Bu yorumuna sesimi çıkarmadım. Cebimden sigaramı çıkardım ama. Ön koltuk ahbaplığına uygun olarak paketi ona doğru salladım. Kafasıyla hayır dedi. Yaktım kendiminkini. Açık pencereden saldım dumanını. Camoka köprü yoluna kadar kendini tuttu.</p>

      <p class="paragraf2">O-1’in saatte yarım kilometre hızla ilerleyen trafiğine girince başka bir yöne çevirdi dümeni.</p>

      <p class="paragraf2">“Beşiktaş’ın UEFA’dan şutlanmasına ne diyorsun peki abim?” dedi.</p>

      <p class="paragraf3"><img alt="kursun.tif" class="image2" src="../Images/kursun_fmt14.jpeg" /></p>

      <p class="paragraf2">Camoka’nın taksisinden dün Mevlut Pehlivan Sokağı’nı sorduğum gazete/tekel bayiinin önünde indim. Sahibi bugün de tıraş olmamıştı. Yüzüne ikinci kez bakmadan yürüdüm. Tempoma uygun derin nefesler aldım yürürken. Bir, iki, üç, dört, aldım. Bir, iki, üç, dört, verdim. Aldım, verdim. Aldım, verdim.</p>

      <p class="paragraf2">Mecidiyeköy’ün kalitesinden çok da emin olmadığım havası ciğerlerime indikçe kendimi daha iyi hissettim. Yalanların ya da eksik söylenmiş gerçeklerin merkezine doğru gidiyordum.</p>

      <p class="paragraf2">Manhattan Medical’e yaklaştıkça dünyevi konulara yoğunlaştım. Yürüyüş temposunu avcı birliği temposuna düşürdüm. Gözlerimi hafif kısarak çevreyi tarassut ettim.</p>

      <p class="paragraf2">İlk düşman unsurunu hastanenin kayan kapısının yanında gördüm.</p>

      <p class="paragraf2">Sivaslı kapının sağ tarafındaki sütunun dibinde duruyordu. Sigara içiyordu, gözleri fıldır fıldırdı. Koyu kahverengi bir ceket vardı üstünde. Tetik Osman’a boş gelmelerini tavsiye etmekle hata mı yaptım diye düşündüm bir an. Dert etme Remzi Ünal dedim kendi kendime sonra. Bir silah patladığında ortalık karışır, polis gelirdi. Sonra pirincin taşını hep birlikte ayıklardık. Ayıklayabilirsek.</p>

      <p class="paragraf2">Gözlerim biraz daha sağa kayınca Deli’yi gördüm. Oturarak dans ettiğimiz bankın üzerindeydi. Onun da elinde sigara vardı. İki kolunu dizlerine dayamış, önüne bakıyordu. Kirli sweat-shirt’ünün kapüşonunu kafasına geçirmişti.</p>

      <p class="paragraf2">Ayakçı Burhan içerde olmalıydı.</p>

      <p class="paragraf2">Hastanenin girişine on metre kala Sivaslı gördü beni. Omzunu dayadığı sütundan ayrılarak sigarasını yere attı. Ayaklarını beşer santim yana açtı. Hafifçe yaylandı.</p>

      <p class="paragraf2">Tempomu değiştirmeden kapıya doğru ilerledim. Sivaslı bana doğru bir adım attı. Gözlerinde korkusunu yenmeye çalışan bir kararlılık gördüm. Haydi bismillah dedim içimden.</p>

      <p class="paragraf2">Manhattan Medical’in kayar cam kapıları kendiliğinden iki yana doğru açıldı birden. Değil yürümek, ayakta zor duran bir kadını iki kolundan yüklenmiş bir kadın ve bir erkekten oluşan üçlü dışarı çıkmaya çalışıyordu. Kırklı yaşlarını geride bırakmış kadınla erkek birbirlerine çok benziyorlardı. Özenle tutuyorlardı Kafkasya’nın ömür rekortmenleri kadar yaşlı kadını.</p>

      <p class="paragraf2">Arkasındaki hareketlenmeyi hisseden Sivaslı, geriye baktı. Bu hatasını değerlendirdim. Çok ağır hareket eden üçlüye yol verdim. Sivaslı’yla aramıza girdiler. Zorlukla ilerlediler. Boşalttıkları alandan hızla kapının eşiğini geçiverdim. Cam kanatlar arkamdan kapanınca dönüp Sivaslı’ya baktım. Kapı yeniden açılsın diye kollarını sallıyordu. Hasta karşılama bankosuna doğru ilerledim.</p>

      <p class="paragraf2">Sultan Karakum bankonun arkasındaki yerindeydi. Yanındaki sandalye boştu. Arkama baktım. Sivaslı kayan kapıyı aşmış, ağır adımlarla bana doğru ilerliyordu. Yüzünde işiteceği azarın beklentisi vardı.</p>

      <p class="paragraf2">Beni gördü Sultan Karakum. Gülümseyerek baktı bana. Her hastaya yaptığı gibi gülümsüyordu. Bankoya yaslandım.</p>

      <p class="paragraf2">“Günaydın,” dedim.</p>

      <p class="paragraf2">“Merhaba,” dedi. Dudaklarında küçük bir tedirginlik sezdim. “Geldiniz...”</p>

      <p class="paragraf2">“Geldim,” dedim. Arkama döndüm.</p>

      <p class="paragraf2">“Tanışıyor musunuz?” dedim Sivaslı’yı göstererek.</p>

      <p class="paragraf2">Sivaslı iki metre ötede, donmuş, Sultan Karakum’a baktı. Sultan Karakum ona. Sivaslı’nın suratı asıktı. Kız zoraki gülümsedi bir kez daha. İkisi de bir şey söylemediler.</p>

      <p class="paragraf2">Bankoya döndüm. Bir yerden başlamalıydım.</p>

      <p class="paragraf2">“Ayla Hanım buralarda mı?” dedim.</p>

      <p class="paragraf2">Sultan Karakum soruma ne cevap verse hatalı olacağının bilincinde kekeleyerek cevap verdi bankonun arkasından.</p>

      <p class="paragraf2">“Ga... galiba buralarda...”</p>

      <p class="paragraf2">Sivaslı bana doğru iki adım daha yaklaştı. Kızın suratından anladım bunu.</p>

      <p class="paragraf2"><span>“Beyim yapma...” dedi.</span></p>

      <p class="paragraf2"><span>Ona döndüm. Yüzünde bir felaketi önlemek istiyor gibi bir ifade vardı.</span></p>

      <p class="paragraf2"><span>“Ne yapmayayım?” dedim.</span></p>

      <p class="paragraf2"><span>“Beyim yapma,” dedi yeniden. “Ne yapmaya geldinse yapma. Ortalık karışacak.”</span></p>

      <p class="paragraf2"><span>Kafasıyla Manhattan Medical’in camlı kapısını gösterdi. Deli iki eli kafasının yanına dayanmış, yansımaları engelleyerek içerisini görmeye çalışıyordu. Cama yaslanmış burnu yassılmıştı. Gözlerindeki tuhaf ışık sayılmazsa kapüşonunun altındaki yüzü komik görünüyordu. İşaretparmağını bana doğru sallayarak ağzını oynattı. Duyamadığım sözlerini küfür koleksiyonuma katamadım doğallıkla.</span></p>

      <p class="paragraf2"><span>“İçeri girmesi yasak galiba,” dedim.</span></p>

      <p class="paragraf2"><span>Sivaslı başıyla onayladı. Deli’nin arkasında beliren kalabalığı görmüyordu.</span></p>

      <p class="paragraf2"><span>“Patronun pitbull’unu bağlı seviyor olabilir ama...” dedim. “Benim köpek toplayıcılar da geldi.”</span></p>

      <p class="paragraf2"><span>Sivaslı başımın hareketini izleyerek döndü. Deli’nin çevresini sarmış olan adamları gördü. Tetik Osman’ın yanındaki beş kişiden ikisi kahvede gözüme çarpmayan genç adamlardı. Kapı gibi adamlar. Deli kapıdan bir adım geri çekilmiş, onlara bakıyordu. Küfretmeden.</span></p>

      <p class="paragraf2"><span>Tetik Osman Deli’yi göğsünden hafifçe iterek kapının yanındaki banka yönlendirdi. Deli direnmedi. Sayı üstünlüğünü kabullenmiş olmalıydı. Tetik Osman Deli’yi dokunmadan ortalarına almış olan adamlara bir şeyler söyledi. Sonra açılması için kayan kapılara kendini gösterdi.</span></p>

      <p class="paragraf2"><span>Bize doğru ilerledi. Sivaslı hiç konuşmadan ona bakıyordu. Tetik Osman hasta kabul bankosunun önü</span><span>ne geldi. Bana bakmadı.</span> <span>Tespihini havada bir döndürdü, elinin tersiyle Sivaslı’nın suratına bir tokat patlattı.</span></p>

      <p class="paragraf2">Abdülcanbaz’ın Harikulade Serüvenleri’ni görmemişseniz Osmanlı tokadının nasıl bir şey olduğuna ilişkin bir fikriniz olmayabilir. Yanımda olsanız öğrenirdiniz.</p>

      <p class="paragraf2">Sivaslı darbenin şiddetinden geriye doğru iki adım sendeledi. Bacaklarını hızla hareket ettirerek dengesini bulmaya çalıştı, başaramadı. Ayakları birbirine dolandı sanki, sırtının üzerine düştü. Yanağındaki kızarıklığı durduğum yerden gördüm.</p>

      <p class="paragraf2">Bekleme salonunun arkalarından bir çığlık geldi. Bize yaklaşan ayak sesleri işittim. Kimse polisi aramıyordur umarım dedim içimden.</p>

      <p class="paragraf2">Tetik Osman yerde yatan Sivaslı’ya doğru ilerledi. Sivaslı geri geri giderek uzaklaşmaya çalıştı, başaramadı. Tetik Osman eğilip Sivaslı’nın kulağına yapıştı. Çekerek ayağa kalkmasına yardım etti.</p>

      <p class="paragraf2">Kendinden emin adımlarla kapıya doğru sürükledi Sivaslı’yı. Sivaslı eli kulağında onu takip etti mecburen. Kapılar açıldı. Birlikte dışarı çıktılar. Tetik Osman Sivaslı’yı Deli’nin oturduğu banka doğru itti. Duymadığımız bir şeyler söyledi.</p>

      <p class="paragraf2">Patırtıya koşuşanlar benim hizamdan ileri gitmeden dikilmiş dışarıyı seyrediyorlardı. İkisinin elinde kocaman siyah röntgen zarfları vardı. Arkalarındaki kadın kaptırmamak ister gibi çantasını bedenine yapıştırmıştı.</p>

      <p class="paragraf2">Tetik Osman kayan kapının önünde durdu. Açılmasını beklerken pantolonunu yukarı çekti. İçeri girdi.</p>

      <p class="paragraf2">Bana değil, arkamdaki seyircilere seslendi.</p>

      <p class="paragraf2">“Sakin, sakin!” dedi. “Mesele halledilmiştir. Endişeye mahal yoktur.”</p>

      <p class="paragraf2">İnsanların dağılmaya başladığını gördüğünde bana doğru ilerledi.</p>

      <p class="paragraf2">“Kusura bakma Remzi Ünal biraderim, herifin nursuz suratını görünce dayanamadım,” dedi.</p>

      <p class="paragraf2">“Benden değil, dükkânın sahibinden özür dile,” dedim. “Bak!”</p>

      <p class="paragraf2">Asansörün kapıları açılmış, İsmet Günaldı kar beyazı doktor önlüğünün eteklerini savurarak çıkmıştı. Gözlerinde yangının nereden çıktığını anlamak isteyen itfaiyeci merakı vardı. Arkasında saçlarını başının tam tepesinde toplamış, beyaz yakalı siyah üniforma giymiş genç bir kadın geliyordu. Başhemşire Sinem Hanım’la tanışıyorsun muhtemelen Remzi Ünal dedim içimden. Göğsünde Ayla Duman’ınkinin aynısı bir isimlik vardı. Bulunduğum yerden okuyamıyordum ama.</p>
    </div>
  </div>
</body>
</html>
