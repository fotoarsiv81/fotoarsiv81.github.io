<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-17.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-17.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-14">14. BÖLÜM</p>

      <p class="gomme"><span class="char-style-override4" xml:lang="tr-TR">T</span><span>ers G gücüyle öne doğru itildim durmaya çalışan otomobilin içinde. Önümdeki koltuğa tutunarak dengemi korumaya çalıştım. Galiba karşıdan gelen bir otomobile vurmaktan son anda kurtulduk. Panik içinde bir korna sesinden anladım bunu. Yanımda duran çanta koltuktan düştü. İçindekilerin bazıları saçıldı AX’in döşemesine.</span></p>

      <p class="paragraf2"><span>Gölge havladı benim yerime. Üst üste iki kere.</span></p>

      <p class="paragraf2"><span>Sultan Karakum otomobilini durdurmayı başardı. Citroen AX stop etti. Ön panelde bir sürü ışık yandı.</span></p>

      <p class="paragraf2"><span>Başını direksiyonun göbeğine yaslayarak birkaç saniye durdu Sultan Karakum. Sonra aynı pozisyonda konuştu. Sesi yüksekti ama.</span></p>

      <p class="paragraf2"><span>“Ne cinayeti?” dedi. “Kim kimi öldürmüş? Ne cinayeti?”</span></p>

      <p class="paragraf2"><span>“Biraz sağ tarafa çekin,” dedim. “Yolun ortasındayız.”</span></p>

      <p class="paragraf2"><span>Sultan Karakum bir rüyadan uyanmış gibi baktı önündeki ışıklara. Elini kontak anahtarına götürdü. Ben dönüp arkamıza baktım.</span></p>

      <p class="paragraf2"><span>“Sakin,” dedim. “Gelen yok.”</span></p>

      <p class="paragraf2"><span>Citroen AX’in motoru hırıldadı. İlk kez bir otomobil kaldıran acemi sürücünün ağırlığıyla yavaşça hareket ettirdi Sultan Karakum otomobilini. Üç metre kadar gidip yolun sağındaki çöp konteynerini park yeri arayanlardan koruyan kırmızı çizgili çubukların önünde durduk. Bu kez stop ettirmeden kapattı motoru. İki kolunu yanından sarkıtıp kalakaldı.</span></p>

      <p class="paragraf2"><span>“İyi misin?” dedim ona doğru eğilerek. Sonra sigaramın ateşini düşürüp bir yeri yakmaya başladım mı, onu kontrol ettim.</span></p>

      <p class="paragraf2"><span>“İyiyim, iyiyim,” dedi Sultan Karakum. “Özür dilerim. Birden...”</span></p>

      <p class="paragraf2"><span>Elimde sağlam kalmış Davidoff’tan nefret ettim. Sultan Karakum’un tarafındaki açık pencereden attım.</span></p>

      <p class="paragraf2"><span>“Su varsa arabada bir yudum iç,” dedim arkama yaslanırken. “İyi gelir.”</span></p>

      <p class="paragraf2"><span>Önerim kızı hareketlendirmedi. Yoktu demek ki. Arkasına doğru döndü. Yüzü allak bullaktı.</span></p>

      <p class="paragraf2"><span>“Tamam, iyiyim ben,” dedi. “Şimdi anlatın.”</span></p>

      <p class="paragraf2"><span>“Bir yere otursaydık,” dedim.</span></p>

      <p class="paragraf2"><span>Sultan Karakum’un yüzünde kadınların ikna edilmeye niyetleri olmadığında takındıkları türden bir ifade belirdi. Sesinde de vardı aynı ifade.</span></p>

      <p class="paragraf2"><span>“Şimdi,” dedi. “Şimdi anlatın.”</span></p>

      <p class="paragraf2"><span>Keşke sigarayı atmasaydım dedim içimden.</span></p>

      <p class="paragraf2"><span>“Tanıyor musunuz bilmem,” dedi. “Begüm Hanım’ın arkadaşı bir hemşire var. Firdevs Işın. Onun evinde birisi öldürüldü. Tabancayla. Benim bilgime göre ikisi de öldürülen adamla birlikte evdeydiler bir ara.”</span></p>

      <p class="paragraf2"><span>“Kim! Kim! Kim!” dedi Sultan Karakum. “Delirtmeyin insanı!”</span></p>

      <p class="paragraf2"><span>“Onu tanıyorsunuzdur,” dedim. “Sizin hastaneden bir doktor. Hilmi Akalın...”</span></p>

      <p class="paragraf2"><span>Sultan Karakum’um yüzü değişmedi. Hilmi Akalın’ın adını ilk kez duyuyormuş gibi bir hali vardı. Belki de haberin şokundandır diye düşündüm. Neredeyse yalnızca dudakları oynayarak konuştu.</span></p>

      <p class="paragraf2"><span>“Begüm ne diyor?” dedi.</span></p>

      <p class="paragraf2"><span>“Dediğine göre Firdevs Işın’la onun evinde buluşmak için konuşmuşlar. Anahtarı ile girmiş, beklemiş. Sonra Firdevs Hanım gelmiş. Cesedi görmemişler, yatak odasındaydı.”</span></p>

      <p class="paragraf2"><span>Hilmi Akalın’ın yatak odasında olması öldürülmesinden daha önemliymiş gibi kısıldı gözleri. Bir şey soracak gibi oldu, vazgeçti.</span></p>

      <p class="paragraf2"><span>“Sonra?” dedi.</span></p>

      <p class="paragraf2"><span>“Sonra Firdevs Işın’la konuşmak için ben geldim eve. Salondaydı Begüm Hanım. O sıra tanımıyordum kendisini. Bizi yalnız bırakmak için içeri gitti. O zaman görmüş.”</span></p>

      <p class="paragraf2"><span>Gölge ciddi şeyler konuştuğumuzu anlamış gibiydi, sessizce önüne bakıyordu.</span></p>

      <p class="paragraf2"><span>“Sonra?” dedi yeniden Sultan Karakum.</span></p>

      <p class="paragraf2"><span>“Sonra Begüm Hanım’ı arayan başkaları geldi,” dedim. “Biraz itişip kakıştık. O arada ikisi evden çıktılar.”</span></p>

      <p class="paragraf2"><span>Sultan Karakum bütün bunların ne anlama geldiğini hesaplıyormuş gibi sustu. Kısacık saçlarını sıvazladı.</span></p>

      <p class="paragraf2"><span>“Anlamıyorum, anlamıyorum...” dedi.</span></p>

      <p class="paragraf2"><span>Cevap vermedim. Anladıklarımı anlamıştı, anlamadığı başka bir şeydi bence. Benim de anlamadığım türden şeyler.</span></p>

      <p class="paragraf2"><span>“Benim de size soracaklarım var,” dedim. “Bu yüzden bir yere oturalım istemiştim. Yine de isterseniz...”</span></p>

      <p class="paragraf2"><span>Sözümü kesti.</span></p>

      <p class="paragraf2">“Bir dakika, bir dakika,” dedi. “Begüm’e inanıyor musunuz bütün bu anlattıkları hakkında?”</p>

      <p class="paragraf2">“Bilmem,” dedim.</p>

      <p class="paragraf2">“Bu inanmama ihtimaliniz olduğunu gösteriyor,” dedi Sultan Karakum. “Yanılıyor muyum?”</p>

      <p class="paragraf2">Ellerimi çaresizce iki yana açarak bir bakıma haklı olduğunu kabul ettim.</p>

      <p class="paragraf2">“O zaman neden koruyorsunuz onu? Güvenli bir yer falan?”</p>

      <p class="paragraf2">Doğru sorulmuş bir soruydu bu. Hadi cevap ver Remzi Ünal dedim içimden. En basit cevabı seçtim.</p>

      <p class="paragraf2">“Gidecek yeri yoktu,” dedim. “Sokağın ortasında bırakamazdım onu.”</p>

      <p class="paragraf2">“Bana gelebilirdi,” dedi.</p>

      <p class="paragraf2">“Sizin de başınızı belaya sokmak istemedi,” dedim.</p>

      <p class="paragraf2">Sultan Karakum omzumun üstünden arkama baktı. Akmerkez yönünden gelen araçlar değildi ama baktığı galiba. Aklının içinde bir yerlere bakıyordu.</p>

      <p class="paragraf2">“Ah Begüm ah...” dedi kasılmış dudaklarının arasından.</p>

      <p class="paragraf2">Sonra Citroen AX’in kapısını açtı, dışarı çıktı. Arkasından ittiği kapı gürültüyle kapandı. Başımı sola çevirip onu izledim. Geldiğimiz yöne doğru yürüdü hızla. Park etmiş üç otomobil kadar ilerde durdu, bize doğru iki adım attı, sonra yeniden döndü gittiği yöne.</p>

      <p class="paragraf2">Bacaklarında kırmızı bir tayt vardı. Kadın süper kahraman kıyafetlerinde olduğu kadar gösteriyordu kalçalarının kıvrımını. Ayaklarındaki kısa, yine kırmızı çizmeler bu izlenimi pekiştiriyordu. Taytın üstüne koyu renk, dar bir triko giymişti. Boynundan neye benzediğini yerimden çıkaramadığım daire şeklinde bir kolye sallanıyordu.</p>

      <p class="paragraf2">Deve gibi bir Çin malı pikabın önünde, kollarını göğsünde kavuşturmuş duruyordu. Siyah rengiyle akşamın karanlığında görkemliden çok ürkütücü görünen arac<span>ın önünde küçücük duruyordu. Kendi kendine konuşuyordu belki.</span></p>

      <p class="paragraf2"><span>Yanına gitsem mi diye düşündüm bir an. Sonra vazgeçtim.</span></p>

      <p class="paragraf2"><span>Benim yerime Gölge atladı yolcu tarafının açık penceresinden. Hiç ses çıkarmadan. Patileri, göğsü ve kuyruğundaki beyazlıkları gördüm atlarken. Kulakları düşüktü. Dörtnala koştu Sultan Karakum’a doğru. Kız onu karşılamak için çömeldi. Kucaklaştılar. Sırtının tüylerini, kafasını okşadı sahibi. Köpek onu yaladı mı görmedim.</span></p>

      <p class="paragraf2"><span>Evet, bir sigara iyi gelebilirdi.</span></p>

      <p class="paragraf2"><span>Bize doğru ilerlediler. Citroen AX’le bana. Kız yere bakıyordu gelirken. Gölge’nin gözleri çöp konteynerini eşeleyen kedi var mı diye dört dönüyordu kısa bacaklarıyla yürürken.</span></p>

      <p class="paragraf2"><span>AX’in önünde ayrıldılar. Sultan Karakum sürücü koltuğu tarafına, Gölge yolcu kapısına yöneldi. Neredeyse aynı anda girdiler aracın içine. Kız dirseklerini direksiyon simidine yerleştirdi. “Özür dilerim bir kez daha,” dedi bana doğru dönmeden.</span></p>

      <p class="paragraf2"><span>“Önemi yok,” dedim. “Olur bunlar. İyi misin şimdi?”</span></p>

      <p class="paragraf2"><span>“İyiyim, iyiyim,” dedi. “Oradan bir sigara verir misiniz?”</span></p>

      <p class="paragraf2"><span>Sağ tarafıma eğildim. Çantanın döşemeye saçılmış içeriğinin arasında sigarayı aradım gözlerimle. Saklanmamıştı bu sefer. Eğilip aldım. İçinden bir dal çıkarıp öne uzattım. Ardından tabanca şeklinde çakmağı.</span></p>

      <p class="paragraf2"><span>Sultan Karakum sigarasını yaktı. Derin bir nefes çekti içine.</span></p>

      <p class="paragraf2"><span>“Belki de bana yardım edebilirsiniz,” dedi dumanları Ulus’un karanlık gökyüzüne salarken.</span></p>

      <p class="paragraf2"><span>Gözün aydın Remzi Ünal dedim içimden. Bir müşterin daha oluyor galiba. İyiydi bu. Her müşterimin sakladığı şeyler olurdu hayatta. Bana, yapmamı istedikleri işleri tarif ederken açıklamak zorunda oldukları şeyler. Bazıları işime yarardı. M</span><span>anhattan Medical Hastanesi’nin sarı saçlı hasta başvuru görevlisi bakalım ne istiyordu?</span></p>

      <p class="paragraf2">“Ne yapmamı istiyorsunuz?” dedim. AX’in arka koltuğunun tam ortasında oturuyordum şimdi. Sırtım arkalığa değmeden. Oturuş açım yüzünü daha iyi görmeme izin veriyordu.</p>

      <p class="paragraf2">“Daha önce birkaç şey sormam lazım,” dedi Sultan Karakum.</p>

      <p class="paragraf2">“Elbette,” dedim.</p>

      <p class="paragraf2">“Yaptığınız işi nasıl ücretlendiriyorsunuz?” dedi. “Bir tarifesi falan mı var?”</p>

      <p class="paragraf2">“Yok,” dedim. “Genellikle işi duyduktan sonra söylerim ücretimi. Müşteri de kabul eder.”</p>

      <p class="paragraf2">“Ama ben ne kadar ödeyeceğimi önceden bilmek istiyorum,” dedi kız. “Param belki yetmez.”</p>

      <p class="paragraf2">“Bir dene,” dedim. “Demin söylediğim kural genellikle çalışır.”</p>

      <p class="paragraf2">“Peki, gizlilik?” dedi Sultan Karakum.</p>

      <p class="paragraf2">“Bana söyledikleriniz, benim işi yaparken öğrendiklerim benimle kalır,” dedim. Donuk bir sesle sıraladım. “Yazılı rapor vermem. Ses kaydı yapmam. Fotoğraf çekmem. Devletin resmi görevlileriyle ilişkiye girmem.”</p>

      <p class="paragraf2">“Sıkı prensipler,” dedi.</p>

      <p class="paragraf2">Ben biraz geriye çekildim. Kararını bekledim.</p>

      <p class="paragraf2">“Bindik bir alamete, gidiyoruz kıyamete,” dedi daha çok kendi kendine gibi.</p>

      <p class="paragraf2">Sesimi çıkarmadım. Elini kontak anahtarına attı. Galiba hafifçe pufladı motoru çalıştırmadan. Citroen AX çatlak egzoz borusuyla gürledi. Sol sinyali çalıştırdı, ağır ağır hareketlendik.</p>

      <p class="paragraf2">Ben arkama yaslandım. Benden ne isteyebileceğini değil, benim ondan neler öğrenebileceğimi düşünmeye çalıştım. Bir sigara içsem olurdu ama Davidoff değil. Aşağıda bir yerde bulurdum. Önden gelen duman kokusuyla idare etmeye çalıştım.</p>

      <p class="paragraf2">AX, Ahmet Adnan Saygun Caddesi’nde kornaya ihtiyacı olmadan ilerliyordu. İçerde koyu bir sessizlik vardı şimdi. Yalnızca ben düşünmüyordum.</p>

      <p class="paragraf2">Ulus Parkı’nın önünde girip çıkan otomobiller yüzünden biraz yavaşladık. Yokuşu fren gıcırtılarıyla indik. TRT İstanbul’un önünden hızla geçtik. Aşağıda, kavşaktaki otobüs durağının önündeki ışıklarda biraz bekledik. Portakal Yokuşu’nu inerken İstanbul’un en güzel manzarasını sessizlik içinde seyrettik. Dönemeçlerde biraz çizgiyi kaçırdı Sultan Karakum. O kadar olurdu, kafası karışıktı belli ki.</p>

      <p class="paragraf2">Ortaköy’e indiğimizde trafik tıkandı.</p>

      <p class="paragraf2">“Bu gece yine şenlik var,” dedi Sultan Karakum. Gölge sesini çıkarmadı. Öyle olsun dedim içimden.</p>

      <p class="paragraf3"><img alt="kursun.tif" class="image2" src="../Images/kursun_fmt10.jpeg" /></p>

      <p class="paragraf2">Yarım saat sonra, Ortaköy’ün deniz yakasında, dört kişinin yan yana geçmekte zorlanacağı sokakların birindeki binanın üçüncü katındaki barda, alçak ve sokaktan daha dar bir masada oturuyorduk. Masadan çok daha küçük hasır taburelerin üstünde. Sultan Karakum ve ben.</p>

      <p class="paragraf2">Gölge sıklıkla geldiği, gürültüsüne alıştığı mekânın merdivenlerini neşeyle çıkmış, içeri girer girmez kimseye sormadan, köşede duran davul, ses çoğaltıcı ve hoparlörlerin arkasında kaybolmuştu. Hazırlık yapan müzisyenlerin birinin kafasında da Gölge’nin korsan bandanasından vardı.</p>

      <p class="paragraf2">Ortalık loştu, mekân daha tam dolmamıştı. Bundan şimdilik memnun görünen iki çift vardı bizden uzak, daha da karanlık köşelerde. Masamızdaki iki karış boyundaki saman kâğıdına basılmış Amerikan servislerin üzerinde, tek renkli az bulunur küçük puntolu fontlarla, Zenith adlı grubun haftada üç gece çalacağını okuyabiliyordunuz, gözleriniz askere gitmenizi engelleyecek kadar bozuk değilse. Aynı kâğıttan aşağıda, dar merdivene geçit veren kapının yanında da asılmıştı. Barın adı Do Diyez’di. Kâğıtta ucuz biranın hayatın anlamını çözmekte katkısı üzerine bir vecize vardı ek olarak.</p>

      <p class="paragraf2">Havada asıl gösteri başlamadan önce, müşterilerin ikili ilişkilerini düzenlemelerine izin verecek kadar düşük volümlü melodiler geziyordu. Karayip Adaları dolaylarından. Masamıza ayrılan yere sığabilmek için uzatamadığım bacaklarım hafiften ağrımaya başlamıştı.</p>

      <p class="paragraf2">“Seni dinliyorum,” dedim.</p>

      <p class="paragraf2">“Bir şey içmez miydiniz?” dedi. “Hani biraz ev sahibi sayılırım burada ben.”</p>

      <p class="paragraf2">“Bir kahve iyi olurdu,” dedim.</p>

      <p class="paragraf2">Sultan Karakum kolunu kaldırarak çevresine baktı. Arkamda göremediğim birisinin dikkatini çektiğinden emin olduktan sonra, eliyle birtakım işaretler yaptı. Kahve anlamına geldiğini sandığım bilek bükmeli el işaretini iki kere tekrarladı. Büyük bira işaretini ben bile anladım.</p>

      <p class="paragraf2">Bana döndü haberleşmeyi bitirince.</p>

      <p class="paragraf2">“Sizden istediğim küçük bir şey,” dedi.</p>

      <p class="paragraf2">Küçük işlerin köşeyi dönünce nasıl büyük belalara dönüştüğünü iyi bilirdim. Bunu da ona söylemedim. Başımı sallamakla yetindim.</p>

      <p class="paragraf2">“Evimden bir şey alıp getirmelisiniz bana,” dedi.</p>

      <p class="paragraf2">“Ne zaman?” dedim.</p>

      <p class="paragraf2">“Bu gece,” dedi.</p>

      <p class="paragraf2">“Bu hırsızlığa girmez herhalde,” dedim hırsızlığın vicdanımı rahatsız etme ihtimali bulunmadığını sezdiren bir ses tonuyla.</p>

      <p class="paragraf2">Gülümsedi.</p>

      <p class="paragraf2">“Girmez,” dedi.</p>

      <p class="paragraf2">“Arabalarında kırmızı mavi ışıklar yanan amcalar yüzünden mi?” dedim. “Kendi evine kendin gitmiyorsun.”</p>

      <p class="paragraf2">“Evet,” dedi Sultan Karakum.</p>

      <p class="paragraf2">“Nerede kalacaksın?” dedim.</p>

      <p class="paragraf2">Sultan Karakum bu kez daha fazla gülümsedi.</p>

      <p class="paragraf2">“Bulurum bir yer,” dedi. “Başınıza bir misafir daha çıkarmaya niyetim yok. Zoraki.”</p>

      <p class="paragraf2">Lafın Begüm Kalyon’a dönmesini istemedim.</p>

      <p class="paragraf2">“Anahtarı vereceksen gerçekten zor sayılmaz,” dedim.</p>

      <p class="paragraf2">“Vereceğim,” dedi.</p>

      <p class="paragraf2">Do Diyez’in kahvesinden zaten fazla umudum yoktu. Avucumu açarak Sultan Karakum’a uzattım. Ayağa kalkıp bacaklarımı rahatlatmayı düşünüyordum bir yandan.</p>

      <p class="paragraf2">“Ne getireceğim ve nereye?” dedim.</p>

      <p class="paragraf2">“Önce fiyatını söylemeniz lazım,” dedi. “Öyle anlaşmıştık.”</p>

      <p class="paragraf2">Haklıydı. Bir fiyat düşünmeye çalıştım. Dünyevi rakamlara boş verdim.</p>

      <p class="paragraf2">“Bilgi,” dedim. “Fiyatı bilgi.”</p>

      <p class="paragraf2">“Nasıl yani?” dedi. Elime değil, yüzüme bakıyordu.</p>

      <p class="paragraf2">“İşi yapınca soracağım bütün sorulara cevap vereceksin,” dedim.</p>

      <p class="paragraf2">“Bu çok yüksek bir fiyat,” dedi Sultan Karakum. “Bu kadarını ödemek zor.”</p>

      <p class="paragraf2">Küçük bir espri yapmanın zararı olmayacağını düşündüm. Bir barda oturuyorduk şunun şurasında. Canlı müzik biraz sonra başlayacaktı.</p>

      <p class="paragraf2">“Bedel ödemek için gelmedik mi bu hayata?” dedim.</p>

      <p class="paragraf2">Sultan Karakum gülümsedi. Ne diyeceğini toparlamak ister gibi gözlerini Do Diyez’in sıvasız tuğla desenli duvar kâğıtlarında gezdirdi.</p>

      <p class="paragraf2">“Hayatı özetlediniz sanki,” dedi.</p>

      <p class="paragraf2">“Arada saçmalarım böyle,” dedim gözlerine bakarak.</p>

      <p class="paragraf2">Masamıza koyu bir suskunluk geldi oturdu. Bir maçın son uzatma dakikasında verilmiş bir penaltıyı radyodan dinliyorduk sanki. Çalan müziğin volümü artmış gibi oldu.</p>

      <p class="paragraf2">Gömleği dirseğe kadar sıvanmış bir kol bir kahve fincanı ve bir bira bardağı bıraktı ustaca masaya. Biranın üzerinde iki parmak köpük vardı.</p>

      <p class="paragraf2">“Tam zamanında,” dedi Sultan Karakum. Birasını kaldırdı gözlerinin hizasına, selama benzeyen küçük bir hareket yaptı, neredeyse yarısını boşalttı gırtlağından aşağıya.</p>

      <p class="paragraf2">“İyi geldi,” dedi.</p>

      <p class="paragraf2">Kuşkuyla karşıladığım kahveme baktım. Kokusu hiç de fena değildi. Bir şans tanımaya karar verdim. Küçük bir yudum aldım. Şaşırttı beni. Evde bir zamanlar kendi yaptığım kahveye benziyordu. Kahvemi daha büyük bir yudumla ödüllendirdim.</p>

      <p class="paragraf2">“Tamam,” dedi Sultan Karakum.</p>

      <p class="paragraf2">Fincanımı tabağına bıraktım. Gözlerine baktım bir kez daha.</p>

      <p class="paragraf2">“Anlaştık,” dedi. “İstediğimi yapın, soracağınız her soruya doğru cevap vereceğim.”</p>

      <p class="paragraf2">Boş avucumu yukarı tutarak yeniden uzattım elimi Sultan Karakum’a.</p>

      <p class="paragraf2">Bu kez duraksamadı. Alçak hasır taburenin üzerinde iki büklüm eğilip, masanın tam altına yerleştirdiği siyah, buruşuk deri çantasına uzandı. Çekti, kucağına aldı. Ortaköy Kültür Merkezi’nin arkasındaki otoparka emanet ettiğimiz Citroen AX’ten çıkarken döşemeye dağılmış ıvır zıvırı içine koyduktan sonra kilitlediğim tokasını açtı.</p>

      <p class="paragraf2">Kafasını neredeyse çantanın içine sokarak bir süre araştırdı. Her şeyin yeri, hem de iki kere değiştiği için doğal karşıladım bunu. Yeniden doğrulduğunda elinde dört anahtarı birden taşıyan Hello Kitty anahtarlığı vardı.</p>

      <p class="paragraf2">Sallayarak açık bekleyen avucumun içine bıraktı Hello Kitty’yi.</p>

      <p class="paragraf2">“En baştaki dış kapı,” dedi. “İkinci, evin kapısı.”</p>

      <p class="paragraf2">Avucumu kapadım.</p>

      <p class="paragraf2">“Adres?” dedim.</p>

      <p class="paragraf2">“Uzak değil,” dedi. “Dereboyu’nda. Işıkları geçince biraz ilerde Toyota Plaza var. Kocaman, sarı bir bina. Kaçırmazsınız. Ondan sonra sağdan ilk sokak. Köşedeki lastikçi dükkânının yanından. Çıkmaz sokaktır. Merdivenlerle biter. Merdivenlerin ortalarında, solda bir bina. Kıpçak Apartmanı. Nereden geldiyse? En üstteki daire.”</p>

      <p class="paragraf2">Başımı salladım. Gözlerimi gözlerinden ayırmadım.</p>

      <p class="paragraf2">“Sipariş?” dedim.</p>

      <p class="paragraf2">Sultan Karakum gözlerini kıstı. İsteyeceği şeyin yerini hatırlamaya çalışıyor gibi.</p>

      <p class="paragraf2">“Yatak odasında, yatağın yanında bir komodin var,” dedi. “Çekmecenin altındaki kapağı açın. Bir şeyler var. Altlarda bir yerde bir kutu var. Kahverengi bir kutu. Kurdeleyle bağlanmış. Onu istiyorum.”</p>

      <p class="paragraf2">“Birinden bir hediye mi?” dedim.</p>

      <p class="paragraf2">Yüzünden bir bulut geçti Do Diyez’in alacakaranlığında. Ne iz bıraktığını saptayamadım.</p>

      <p class="paragraf2">“Buna cevap vermesem?” dedi.</p>

      <p class="paragraf2">“Tamam,” dedim. Kahvemden bir yudum daha aldım yol için. Alçak taburemden kalkmaya çalıştım. İlk denememde başaramadım. İkincide bacaklarımın uyuşukluğunu yendim. Taburesinde bana bakabilmek için kafasını kaldırdı Sultan Karakum.</p>

      <p class="paragraf2">“Burada olacaksın?” dedim.</p>

      <p class="paragraf2">Kafasını sallayıp birasından bir yudum daha çekti cevap yerine. Daha küçük bir yudum.</p>

      <p class="paragraf2">“Görüşürüz,” dedim kıza. Aşağı inen merdivenlere doğru yürüdüm.</p>

      <p class="paragraf2">Aşağı indiğimde küçük bir İstanbul sürprizi bekliyordu beni.</p>

      <p class="paragraf2">Yaz yağmuru... Kış yağmuru... Bahar yağmuru... Güz yağmuru...</p>

      <p class="paragraf2">Hiçbirini sevmezdim ama yağardı işte. Küçük damlalarla, büyük damlalarla, rüzgâr ya da gök gürlemesi eşliğinde yağardı. Bu kez contası eskimiş musluk damlaları büyüklüğünde, dik açıyla ve gürültüsüz yağıyordu. Dar Ortaköy sokaklarında eğlence avındayken hazırlıksız yakalanmış kızlar oğlanlar koşuşturuyordu. Omuzlarda ıslaklıklar yeni yeni oluşuyordu. Bir saçak altı bulup sigara içerek ortalığı seyretmenin keyfini yaşayanlar vardı.</p>

      <p class="paragraf2">Ben yürüdüm.</p>

      <p class="paragraf2">Bir taksi durdurmayı aklımdan geçirmedim. Söylenirdi mutlaka. Her taksi şoförü Mahir Salman değildi. Mahir Salman olmayanlarla uğraşmak istemiyordum.</p>

      <p class="paragraf2">Ortaköy Hamamı’na karşı, aralıksız düdük çalarak araçları hızlandırmaya yardım ettiğini uman trafik polisinin yanından Muallim Naci Caddesi’ni geçtim. Daha uzun beyaz yağmurluğunu giymemişti. Hazır yemek kokularını yarmaya çalışarak ilerledim.</p>

      <p class="paragraf2">Yağmur benim de omuzlarıma ıslak lekeler işlemeye başlamıştı. Kafamı hafif öne eğerek ilerlemekten başka çarem yoktu. Bir büfeden yeni bir sigara paketi alıp, yürürken içmekten vazgeçtim.</p>

      <p class="paragraf2">Böyle olurdu işte, bir sonraki waypoint yakın olurdu ama atmosfer koşullarını da dikkate almak zorundaydınız uçuş planlarken. Yakıt ağırlığı, yük miktarı, pistin denizden yüksekliği, hava basıncı, rüzgâr yönü ve sizin dışınızdaki trafikle birlikte. Birinden birini yanlış hesaplarsanız başınız belaya girerdi.</p>

      <p class="paragraf2"><span>Dereboyu Caddesi’nin iç taraflarına ilerledikçe kaldırımdaki kalabalık azaldı. Yağmur azalmadı ama. Yere düşen damlalar, artık oluşmaya başlamış birikintilerde birisi dağılmadan yenisi başlayan yuvarlaklar çiziyordu.</span></p>

      <p class="paragraf2"><span>Kırmızı ışıkta araçlar durdu sileceklerini çalıştırarak, ben durmadım. Islak asfaltta çoğalarak yansıyan stop lambalarının keskin kırmızılarına hayran kalarak yürüdüm. Büfelerden yayılan döner, kokoreç, midye tava kokularının yerini nemli asfalt kokusu almıştı.</span></p>

      <p class="paragraf2"><span>Toyota Plaza’nın çirkin sarı duvarlarını görene kadar hızımı kesmeden ilerledim. Sonra yavaşladım. Hedef havalimanının ILS alanına girmiştik. Şimdi yolculara yerlerine oturma talimatı vermenin zamanıydı.</span></p>

      <p class="paragraf2"><span>Lastikçinin caddenin kenarını işgal etmek için yerleştirdiği lastikler toplanmıştı ama gündüz en az dört araçlık yerin ona ait olduğunu küstahça belirten tabelaları taşıyan yuvarlak plaj şemsiyesi tabanları duruyordu.</span></p>

      <p class="paragraf2"><span>Sola, tam karşımdaki tabelanın gösterdiği gibi Cudiefendi Çıkmazı’na girdim. Cudiefendi’nin kim olduğunu sonra düşünürdüm.</span></p>

      <p class="paragraf2"><span>Merdivenlere kadar ağır adımlarla yürüdüm. Ortalıkta kimseler yoktu. İkinci katların pencerelerinin çoğunun perdesi çekiliydi. Şimdi geç biten bir mesaiden evine dönen bir mimarlık bürosu çalışanıydım. Anahtarım cebimde, beni evime sokmak için heyecanlanıyordu. Hangi perde aralanıp beni gözetlese, üç apartman aşağıda oturuyordum.</span></p>

      <p class="paragraf2"><span>Kıpçak Apartmanı iki yanındaki apartmanlar arasında sıkışmış gibi duran dar bir yapıydı. Çıkmaz sokağı devam ettiren geniş merdivenlere göre biraz aşağıda kaldığı için yerden bitme izlenimi veriyordu. İki kanatlı giriş kapısının caml</span>arı sağlamdı.</p>

      <p class="paragraf2"><span>Yağmurun tacizinden bir an önce kurtulmaya çalışan bir aile babası gibi hiç duraksamadan kapıya yaklaştım. Hello Kitty anahtarlığı zaten elimde hazırdı. En dıştaki anahtarı, alçak kilide dizlerimi bükerek yerleştirdim. Elimin altında içeri girmeme izin veren gevşekliği hissettim. Kapıyı itip içeri girdim.</span></p>

      <p class="paragraf2"><span>Bu meslekte en zorlandığım anlardan bazılarını, yabancı bir apartmana girdiğimde yaşadığımı söyleyebilirim. Özellikle dairelerin sayısının sekiz ondan az olduğu apartmanlarda. Hele Ortaköy’ün arka tarafları gibi bölgelerde.</span></p>

      <p class="paragraf2"><span>Koridor ya da merdivenlerde biriyle karşılaşırsanız yüzünüze bakarlar. Baştan ayağa inceleyebilirler. “Kimi aramıştınız?” diye de sorabilirler. Zihinlerinde komşularının anlattığı bin bir hırsızlık hikâyesi vardır. Kaşları çatık, yüzleri gergindir size bakarken.</span></p>

      <p class="paragraf2"><span>Özel dedektif tanrılarına şükür, fazla ileri gitmezler. Verdiğiniz makul cevaba inanma eğilimleri yüksektir. Dudaklarını belli belirsiz büzerler ama ellerindeki torbaları, bebek çantalarını, tekerlekli pazar arabalarını yüklenip devam ederler. Erkekseler seni tespit ettim bakışları yerleştirirler gözlerine en çok. Gerçekten hırsızsanız ertesi gün, “Ben görmüştüm ama konduramadım, düzgün bir adama benziyordu,” derler komşularıyla konuşurken.</span></p>

      <p class="paragraf2"><span>Korktuğum hırsızlıktan daha ciddi suçlarda, örneğin siz oralardayken birisi birisini öldürdüğünde polise konuşmalarıdır. Ya da polis sandıkları herkese... Ortalıktaysalar, acar polis muhabirlerine. Kaşınızı, gözünüzü bir güzel anlatırlar. Bulaştığınız ama bulaştığınızın bilinmesini istemediğiniz işlere kafanızın en tepesindeki saç kıllarına kadar bulaşırsınız.</span></p>

      <p class="paragraf2"><span>Girdiğim kapının ardı karanlıktı. Yabancı apartmanlara bunca zamandır giriş çıkışlarımın tecrübesiyle koridorun ışık otomatiğini buldum, dokundum.</span></p>

      <p class="paragraf2"><span>Bak, asansörle</span><span>r iyidir, birisiyle karşılaşma olasılığınızı aza indirirler. Hemen girdim içine. Kapıyı kapadım. En üstteki düğmeye bastım.</span></p>

      <p class="paragraf2"><span>Asansör mırıltıyla yükselmeye başladı. İçi temizdi. Güvenlik kamerası yoktu. Aynasında kendime baktım. Yağmurdan geldiğimi belli eden ıslak saçlarım ve giysilerim dışında façam yok gibiydi.</span></p>

      <p class="paragraf2"><span>Durdu asansör. Kapıyı ittim. Aşağıda bastığım merdiven otomatiği hâlâ enerji gönderiyordu adımımı attığım koridorun kişiliksiz lambasına. Tek bir daire kapısı vardı. Hâlâ elimdeki Hello Kitty anahtarlığıyla yanaştım kapıya.</span></p>

      <p class="paragraf2"><span>Üç saniye sonra içerideydim.</span></p>

      <p class="paragraf2"><span>Kapıyı ardımdan kapadıktan sonra gözlerimi ortamın karanlığına alıştırmak için üç saniye daha bekledim. Şuralarda bir yerde olmalıydı elektrik düğmesi, elimi duvara sürterek buldum. Yaktım.</span></p>

      <p class="paragraf2"><span>Doğrudan bir salonun içindeydim.</span></p>

      <p class="paragraf2"><span>Açık mutfak soldaki duvara yaslamıştı sırtını. L harfi şeklinde örgütlenmiş dolap ve çekmecelerin oluşturduğu alanın önüne dört kişilik bir yemek masası yerleştirilmişti. Üstündeki kocaman vazonun içinde adını bilmediğim çiçekler vardı.</span></p>

      <p class="paragraf2"><span>Salonun öteki eşyaları, perdeleri hafif aralık iki pencerenin ortasına yerleştirilmiş LCD televizyonu taşıyan sehpa, tam karşısında neredeyse dört kişilik divan, bir de boş kalan tek duvarı bütünüyle kaplayan kütüphaneydi. Yerde dört ayrı kilim vardı.</span></p>

      <p class="paragraf2"><span>Sultan Karakum’un siparişini içeren komodinin durduğu yatak odasına giden kapı, raflarında kitap kadar süslü ıvır zıvırların durduğu kütüphanenin bitimindeydi. Raflardaki çerçevelenmiş fotoğraflara sonra bakarım dedim kendi kendime.</span></p>

      <p class="paragraf2"><span>Genel haliyle sanki yarım saat sonra özenle karşılanması gereken misafirler gelecekmiş gibi derli topluydu salon. Sağda solda yerini şaşırmış hiçbir nesne yoktu. Begüm Kalyon’un sonradan devreye soktuğunu söylediği telesekreterli telefon bile yerini yadırgamamış gibi duruyordu kütüphanenin en alt rafının üzerinde. Mesaj ışığı yanıp sönüyordu. Onunla ilgilenmeyi de sonraya bıraktım.</span></p>

      <p class="paragraf2"><span>Yatak odasının kapısını yine tatsız bir manzarayla karşılaşmamayı umarak açtım.</span></p>
    </div>
  </div>
</body>
</html>
