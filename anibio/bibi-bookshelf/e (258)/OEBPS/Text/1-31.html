<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-31.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-31.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-28">28. BÖLÜM</p>

      <p class="gomme"><span class="char-style-override6" xml:lang="tr-TR">İ</span>smet Güna<span>ldı bu da nereden çıktı der gibi baktı bana. Omuzlarını silkti.</span></p>

      <p class="gomme"><span>“Evet,” dedi. “İsmet İsmail. Fecri Âti şairi adı gibi... Hiç sevmedim çocukluğumdan beri.”</span></p>

      <p class="paragraf2"><span>“Neriman Hanım size ‘İsmet İsmail’ diye hitap eder miydi?” dedim. “Arada sırada da olsa?”</span></p>

      <p class="paragraf2"><span>İsmet Günaldı gülümsedi.</span></p>

      <p class="paragraf2"><span>“Bana sinirlendiği zamanlar... İsmet İsmail! İsmet İsmail!” Kadını taklit ederek konuşmuştu. Aniden ciddileşti. “Bunun bir önemi var mı?”</span></p>

      <p class="paragraf2"><span>“İnsana oyunlar oynar isimler,” dedim.</span></p>

      <p class="paragraf2"><span>“Yani?”</span></p>

      <p class="paragraf2"><span>Kim kimdir oynamanın sırası gelmişti. Sandalyemi masaya doğru çektim biraz.</span></p>

      <p class="paragraf2">“Sözgelimi...” dedim. “Buraya ilk toplandığımızda aramızda şimdi burada görmediğimiz iki bey vardı, adlarını biliyor muyuz?”</p>

      <p class="paragraf2">Masadakiler birbirlerine baktı. Kimseden ses çıkmadı. Kemal Arsan’a döndüm.</p>

      <p class="paragraf2">“Hadi ama Kemal Bey,” dedim. “Aşağıda, kafeteryada birlikte gördük sizi. Adını biliyor olmalısınız.”</p>

      <p class="paragraf2">Kemal Arsan suratını astı.</p>

      <p class="paragraf2">“Çok iyi tanımıyorum,” dedi. “İş istemek için gelmişti.”</p>

      <p class="paragraf2">Battıkça batmasını görmek hoşuma gidecekti. Küçük bir ayrıntıyı hatırlattım.</p>

      <p class="paragraf2">“Bu odaya birlikte girdiniz,” dedim.</p>

      <p class="paragraf2">“Farkında değilim,” dedi Kemal Arsan. “Ben de düşündüm burada ne aradığını.”</p>

      <p class="paragraf2">O kadar kolay olmamalıydı. Kafasını biraz daha bastırdım söylediklerimle.</p>

      <p class="paragraf2">“Sanmıyorum,” dedim. “Size gizlice bir şey verdiğini gördüm kafeteryada. İlaç kutusu gibi bir şey...”</p>

      <p class="paragraf2">Kutuyu açıklamak adamı tanıdığını itiraf etmekten daha rahatsız ediciydi anlaşılan. Elini masaya vurdu.</p>

      <p class="paragraf2">“Tamam!” dedi. “Tamam! Adını biliyorum. Anladık. Tetik Osman diyorlar.”</p>

      <p class="paragraf2">Masada hafif bir gülme eğilimi belirdi. Elimle onları durdurdum. Ciddiyetimin farkına varınca eskisinden daha keskin bir sessizlik sardı ortalığı.</p>

      <p class="paragraf2">“Yanılıyorsunuz,” dedim.</p>

      <p class="paragraf2">“Ne?” dedi Kemal Arsan. “Israr ettiniz söyledim işte. Adı Tetik Osman. Ne demekse?”</p>

      <p class="paragraf2">“Yanılıyorsunuz,” dedim yeniden. “Adamınızın adı Ayakçı Burhan.”</p>

      <p class="paragraf2">Bu kez engelleyemedim toplantı odasını saran gülme seslerini. Kemal Arsan gülüşmelerin dinmesini beklemedi.</p>

      <p class="paragraf2">“Eee, ne olmuş?” dedi. “Ha Ahmet, ha Mehmet.”</p>

      <p class="paragraf2">“İşin ilginç tarafı,” dedim. “Tetik Osman o değil, masanın öteki köşesinde oturan tespihli adamdı.”</p>

      <p class="paragraf2">“Yani?” dedi Kemal Arsan. Biraz sinirleniyor gibiydi. “Adam bana kendini Tetik Osman diye tanıttı. Ne yapayım?”</p>

      <p class="paragraf2">“İyi ama neden?” dedim.</p>

      <p class="paragraf2">“Ne bileyim?” dedi Kemal Arsan biraz daha gergin bir sesle.</p>

      <p class="paragraf2">Sandalyemde geriye yaslandım biraz.</p>

      <p class="paragraf2">“Hakiki Tetik Osman,” dedim. “Belli çevrelerde, yasaya tam uymayan işleri yapanları kollayan tipte birisi. Adını belindeki silahtan alıyor.”</p>

      <p class="paragraf2">İsmet Günaldı atıldı.</p>

      <p class="paragraf2">“Adam silahıyla mı girdi hastaneye şimdi?” dedi.</p>

      <p class="paragraf2">“Endişelenmeyin, silah yok gelirken demiştim ona.”</p>

      <p class="paragraf2">Kemal Arsan atağa kalkmayı denedi.</p>

      <p class="paragraf2">“Demek o tip adamlarla sizin de ilişkiniz var.”</p>

      <p class="paragraf2">“Belli bir ahbaplık kurduğumuzu söyleyebilirim,” dedim. “Ayakçı Burhan’ın Tetik Osman’ın bir tür çırağı olduğunu da duydum. Ustasının adını almayı tercih etmiş nedense.”</p>

      <p class="paragraf2">“Anlaşılan neden olduğunu biliyorsunuz,” dedi İsmet Günaldı. “Söyleyin de rahatlayalım.”</p>

      <p class="paragraf2">“Markalar karanlık çevrelerde de önemli olmalı,” dedim. “Taklitçilik mafyaya da bulaşmış. Adı Tetik Osman olursa, işi alması garanti, fiyatı daha yüksek olacaktı.”</p>

      <p class="paragraf2">“Ne işi?” dedi İsmet Günaldı.</p>

      <p class="paragraf2">Kemal Arsan’ın gözünün içine bakarak konuştum.</p>

      <p class="paragraf2">“Toplantıya başlarken verdiğim sözü unutmadım hâlâ,” dedim.</p>

      <p class="paragraf2">Kemal Arsan havaya bakmayı tercih etti.</p>

      <p class="paragraf2">“Bu isim karışıklığının ne önemi var, açıklar mısınız Allah aşkına?” dedi Ayla Duman. “Yine dönüp durmaya başladık boşlukta.”</p>

      <p class="paragraf2">“Pek o kadar da değil,” dedim. “Ağabeyinizin öldürülmesinin tam da nedeni bu. İsim karışıklığı.”</p>

      <p class="paragraf2">“Nasıl?” dedi yüzüme bu kez inanır gibi bakarak.</p>

      <p class="paragraf2">“Çırak ustasının yerine geçmeseydi ağabeyiniz ölmezdi,” dedim.</p>

      <p class="paragraf2">“Nasıl?” dedi.</p>

      <p class="paragraf2">“Anlatayım,” dedim. “Birisi yardım istemişti.”</p>

      <p class="paragraf2">“Kim?” dedi gözlerini kısarak Ayla Duman.</p>

      <p class="paragraf2">Bu kez ben onun gözlerine baktım. Bir an sustum. Zamanı gelmişti. Bir Begüm Kalyon’a, bir Firdevs Işın’a baktım.</p>

      <p class="paragraf2">“Ne dersiniz,” dedim. “Yardım geldiğinde siz de oradaydınız. Evde.”</p>

      <p class="paragraf2">“Ne?” dedi Firdevs Işın.</p>

      <p class="paragraf2">“Anlattım ben size...” dedi Begüm Kalyon.</p>

      <p class="paragraf2">“Yarısını,” dedim. “Hilmi Akalın’a kırgınlığınız yalnızca o dayak yiyen çocuk yüzünden değildi. Annesini de Balmumcu’ya göndermiş olmasındandı. Hesaplaşmak istediniz, vazgeçsin istediniz.”</p>

      <p class="paragraf2">Begüm Kalyon sandalyesinde çöker gibi oldu. Yıldız Turanlı omzunu tuttu kızın. Bana kötü kötü baktı. Umursamadım.</p>

      <p class="paragraf2">“Üçünüz evde buluştunuz,” dedim. “Bana söylediğiniz gibi teker teker sonradan gelmediniz. Hilmi Akalın zaten sinirliydi. Sizden önce aynı konuda öteki kız kardeşi üstüne gelmişti. Tartışma sertleşti.”</p>

      <p class="paragraf2">Bir yeri ağrıyormuşçasına inledi Begüm Kalyon. Onu da umursamadım.</p>

      <p class="paragraf2">“Sonra daha da kötü bir şey oldu,” dedim. “Muhtemelen sizi ikna etmek için kişisel bir şey söyleyince, ikili oyunu ortaya çıktı.”</p>

      <p class="paragraf2">Bir inleme daha geldi Begüm Kalyon’dan. Firdevs Işın sandalyesinde dimdik oturuyordu.</p>

      <p class="paragraf2">“Şimdi iki kızgın genç kadınla karşı karşıyaydı,” dedim. “Aldatıldığını anlayan genç kadın bir. Kullanıldığını anlayan genç kadın iki. Tabanca herhalde o zaman ortaya çıktı.”</p>

      <p class="paragraf2">“Lanet olsun, Hilmi bana evlenme teklif edecekti,” diye bağırdı Firdevs Işın.</p>

      <p class="paragraf2">“Tahmin ederim,” dedim.</p>

      <p class="paragraf2">“Hilmi kimin sevgilisiydi, sor insanlara!” dedi Begüm Kalyon. Kendini kaybetmiş gibi bağırdı. “Yapma Firdevs!”</p>

      <p class="paragraf2">“Aynen öyle,” dedim. “Muhtemelen iyice köşeye sıkıştığı bir an tabancayı kafasına dayayıp tetiği çekeceğini bile söylemiştir. Ama çekmedi. İkiniz de çekmediniz. Başkası çekti. Sizin önünüzde ya da diğer odada. O tabancayla öldürüldü. Şahit oldunuz ama sesinizi çıkarmadınız. Belki de engellemediniz.”</p>

      <p class="paragraf2">Ayla Duman bir ona bir ötekine bakıyordu. Yıldız Turanlı yalnızca bana. Firdevs Işın’la Begüm Kalyon’un kimseye bakacak hali yoktu.</p>

      <p class="paragraf2">“Çünkü bir ara kapı çalındı,” dedim.</p>

      <p class="paragraf2">Masadakilerin tümü toplantı odasının kapısına baktı bunu söylediğimde. Sonra birer ikişer yanılsamadan kurtulup bana döndüler.</p>

      <p class="paragraf2">“Kapıda bir davetsiz misafir vardı,” dedim. “Hilmi Akalın’la konuşmak için gelmişti. Patronunun emriyle.”</p>

      <p class="paragraf2">Begüm Kalyon burnunu çekti.</p>

      <p class="paragraf2">“Büyük ihtimalle yalnız konuşmak istemiştir. Sizi öteki odaya yolladı. Tartışmanızı komşular duymasın diye televizyonun sesini açmıştınız. Tabanca patladığında duymadınız o yüzden. Davetsiz konuğunuz çekti gitti. Daha ne yapacağınıza karar veremeden ben geldim.”</p>

      <p class="paragraf2">“Bu... bu... İskender Topal mıydı gelen adam?” dedi Ayla Duman.</p>

      <p class="paragraf2">“Ne önemi var?” dedim. “Bilsek yargılayacak mıyız?”</p>

      <p class="paragraf2">“Şimdi ne olacak?” dedi Begüm Kalyon artık tutamadığı sessiz gözyaşlarının arasından.</p>

      <p class="paragraf2">“Hiç,” dedim. “Size söylemiştim. Yalnızca gidip müşterime rapor vereceğim.”</p>

      <p class="paragraf2">“Bir dakika, bir dakika, bir dakika!” dedi İsmet Günaldı.</p>

      <p class="paragraf2">Neyi merak ettiğini aşağı yukarı tahmin edebiliyordum. Önümdeki bloknotu masanın kenarıyla paralel duruma getirdim, Yıldız Turanlı’nınkini üstüne koydum. İsmet Günaldı’nın yüzüne baktım.</p>

      <p class="paragraf2">“Bütün bunları polise, ne bileyim savcıya falan bildirmeyecek misiniz?” dedi.</p>

      <p class="paragraf2">“Siz istiyorsanız bildirin,” dedim. “Benim öyle bir şeye niyetim yok. Buldular katillerini, mutlular. Yakında adamı yakaladıklarını okursunuz gazetede.”</p>

      <p class="paragraf2">“Şu sözünü ettiğiniz tatbikat...”</p>

      <p class="paragraf2">“Hanımları çağırırlar belki,” dedi. “Olanları benim anlattığım gibi anlatırlarsa mesele kalmaz. Çok sonra mahkemede ifadelerini tekrarlarlar, olur biter.”</p>

      <p class="paragraf2">İsmet Günaldı suratını astı. Tatmin olmamış gibiydi. Sonra önüne eğilerek daha alçak sesle konuştu.</p>

      <p class="paragraf2">“Sizce şu sahte klinik meselesini de ihbar etmemeli miyim?”</p>

      <p class="paragraf2">“Gerek olacağını sanmıyorum,” dedim. Tam karşıma baktım. “O iş kendiliğinden tasfiye olacak. Yürümeyeceği anlaşıldı. Yanılıyor muyum?”</p>

      <p class="paragraf2">Kemal Arsan önüne baktı. Ayla Duman konuşacak gibi oldu, Sinem Akalın’ın ağzını açtığını hissedince sustu.</p>

      <p class="paragraf2">“Yanılmıyorsunuz,” dedi Sinem Akalın. “Burada çok şey değişecek.”</p>

      <p class="paragraf2">“Benim için mesele yok o zaman,” dedim.</p>

      <p class="paragraf2">“Sahiden anneme rapor verecek misiniz?” diye devam etti Sinem Akalın. “O halinde...” Şimdiden şirketin yönetim kurulu başkanı olmuş gibi güvenli konuşuyordu.</p>

      <p class="paragraf2">“Müşterilerimi zihni melekelerine göre ayırt etmem,” dedim. “Beni dinleyeceğine eminim. Hisse durumu nasıl gelişir bilemiyorum. Sizin Yurdatapan’ların epeyi çalışmaları gerekecek. ”</p>

      <p class="paragraf2">Sinem Akalın göreceğiz bakalım der gibi burnunu yukarıya kaldırdı.</p>

      <p class="paragraf2">Firdevs Işın ayağa kalktı. Çantasını omzuna astı.</p>

      <p class="paragraf2">“O zaman ben gidiyorum,” dedi. “Yüzük meselesinde söylediklerinizde ciddiydiniz, değil mi?”</p>

      <p class="paragraf2">“Son derece,” dedim sağ tarafıma bakmadan. Firdevs Işın kapıya doğru yürüdü. Kimseye hoşça kalın deme ihtiyacı duymamıştı.</p>

      <p class="paragraf2">Tam kapıdayken arkasından seslendim.</p>

      <p class="paragraf2">“Neriman Hanım’a uğramayı düşünüyorsanız, tavsiye etmem,” dedim. “Hizmetlerinize yeniden ihtiyaç duyacağını sanmıyorum.”</p>

      <p class="paragraf2">Bir an duraladı kapıda. Bir şey söylemeden kapıyı açtı, arkasında kayboldu.</p>

      <p class="paragraf2">Sultan Karakum arkasından fırladı.</p>

      <p class="paragraf2">“Durun, sizi geçireyim,” dedi. Çantasını eline alıp yürüdü. Konuşmaya devam ediyordu kapıdan çıkarken. Ne söylediğini duymadık ama. Kemal Arsan da ayağa kalktı. Yüzünde tuhaf bir gülümsemeyle İsmet Günaldı’ya konuştu.</p>

      <p class="paragraf2">“Şimdilik görevde olduğunuza göre, istifamı size bildirmeliyim herhalde,” dedi. “Tazminatımda problem çıkmaz sanıyorum...”</p>

      <p class="paragraf2">İsmet Günaldı onun yüzüne bakmadan homurdandı.</p>

      <p class="paragraf2">“Muhasebeyle konuşurum,” dedi.</p>

      <p class="paragraf2"><span>Kemal Arsan kapıya doğru ilerledi. Dik yürümeye çalışıyordu.</span></p>

      <p class="paragraf2">“Bir saniye lütfen,” dedim.</p>

      <p class="paragraf2">Masanın ucunda durdu. Elini kenara yaslayarak bana baktı.</p>

      <p class="paragraf2">“İlk görüşmemizde kaybolan kızı bulduğumda ona ilk olarak ne söyleyeceksiniz diye sormuştum,” dedim. Elimi havadan masanın üzerinde gezdirdim.</p>

      <p class="paragraf2">Bu kez kendine gülümsedi Kemal Arsan. Kaktüs Kahvesi’nde ilk kez karşılaştığım sevimli doktor karşımdaydı sanki.</p>

      <p class="paragraf2">“Özür dilerim, diyeceğim.” dedi. “Hepinizden özür dilerim. Yeterli mi?”</p>

      <p class="paragraf2">Cevap vermedim. Benim için yeterliydi. Başka kimsenin de diyeceği yoktu galiba. Kemal Arsan Ümran Okur’un omzuna dokundu, açık kapıdan çıktı, kayboldu.</p>

      <p class="paragraf2">Ayla Duman bana baktı gözlerinde ışıltılarla.</p>

      <p class="paragraf2">“Merak ettiğim bir şeyi açıklayın da, ben de gideyim,” dedi.</p>

      <p class="paragraf2">Yüzüne baktım Ayla Duman’ın. Merakla değil ama. Biraz yorulmuştum. Çekip gitmek fikri bana da çekici geliyordu. Aşağıdaki yaşlı müşterime rapor vermeden gidemeyeceğimi biliyordum.</p>

      <p class="paragraf2">Aşağıya inmeden bir sigara daha içmek parlak bir fikir gibi göründü.</p>

      <p class="paragraf2">Paketimi çıkardım. Sigara ağzımdayken sordum.</p>

      <p class="paragraf2">“Neyi merak ediyorsunuz?”</p>

      <p class="paragraf2">Ayla Duman arkadaş grubunda kendisi hakkında son dedikoduları öğrenmek isteyen üniversiteli kız şımarıklığıyla cıvıldayarak konuştu.</p>

      <p class="paragraf2">“Ben size hiç yalan söyledim mi?”</p>

      <p class="paragraf2">Sigaramdan hak ettiğim ilk nefesi çektim. Ayla Duman’a hak ettiği cevabı vermeliydim.</p>

      <p class="paragraf2">“Söylemediniz belki ama,” dedim. “Söylemediklerinizle işimi zorlaştırdınız. Hatta acemi bir cerrahın üzerimde çalışmasına neden oldunuz.</p>

      <p class="paragraf2">“Ne acemi cerrahı?” diye atıldı Yıldız Turanlı.</p>

      <p class="paragraf2">“Sonra anlatırım,” dedim ona. Ayla Duman’a döndüm.</p>

      <p class="paragraf2">“Takside Hilmi Akalın’ın aileden olduğunu söyleseydiniz daha kolaylaşırdı işim,” dedim. “Bir de...”</p>

      <p class="paragraf2">Sözümü kesti Ayla Duman.</p>

      <p class="paragraf2">“Hilmi neredeyse yasaklamıştı o konuda uluorta konuşmamı,” dedi.</p>

      <p class="paragraf2">“Neden olduğunu anlayabiliyorum,” dedim. “Kardeşlerini hastaneye yerleştirmesi uzun vadeli planının bir parçasıydı. Kilit yerlere. Fark edilmese iyi olurdu. Esas taksiden inmeseydiniz, işleri çok kestirmeden halledebilirdik.”</p>

      <p class="paragraf2">Açıklayayım diye yüzüme baktı Ayla Duman. İkinci nefesin dumanları arasından konuştum.</p>

      <p class="paragraf2">“Bizimle gelmeye kararlıydınız. Sonra aniden vazgeçtiniz.”</p>

      <p class="paragraf2">“Hastaneden çağırdılar,” dedi Ayla Duman.</p>

      <p class="paragraf2">“Atlatılamayacak bir şey olmadığına eminim,” dedim. “Esas neden başkaydı.”</p>

      <p class="paragraf2">Gözlerinden bir bulut geçti Ayla Duman’ın.</p>

      <p class="paragraf2">“Annenizin kaldırıldığı yere gittiğimizi anlamış olmalısınız. Yeşil ışıkta karşıya geçmeye çalışan yaşlı kadını görünce. Dolapdere’nin beyni boş mankenleri gibi sanki. İnsan olmayan insanlar. Akılsız, duygusuz.”</p>

      <p class="paragraf2">Önündeki bloknotla oynamaya başladı Ayla Duman.</p>

      <p class="paragraf2">“Annenizi görmekten korktunuz. Daha doğrusu onun sizi görmesini.”</p>

      <p class="paragraf2">“Hilmi’nin... Hilmi’nin öldüğünü haber vermek zorunda kalmak çok ağır gelecekti,” dedi sesi titreyerek. “Kafasının o karışıklığında...”</p>

      <p class="paragraf2">“Yapacağımız her şeyin ne sonuç vereceğini bilemeyiz,” dedim.</p>

      <p class="paragraf2">“Doğru,” dedi önüne bakarak. Kafasını kaldırdı.</p>

      <p class="paragraf2">“Asıl psikolog siz olmalıymışsınız,” dedi.</p>

      <p class="paragraf2">Yıldız Turanlı gülümsedi. Ayla Duman ayağa kalktı. Yanıma gelip yanağımdan öpeceğinden korktum. Öyle yapmadı.</p>

      <p class="paragraf2">“Teşekkür ederim,” dedi. “En çok ağabeyim için.” Eliyle olan biten her şeyi kovalamak ister gibi havayı dövdü. “O çekap için karar verirseniz bekleriz. Bir şey çıkmaz umarım, ama ihmal etmeyin.”</p>

      <p class="paragraf2">“Düşüneceğim,” dedim.</p>

      <p class="paragraf2">“Ne çekapı?” dedi Yıldız Turanlı.</p>

      <p class="paragraf2">“Sonra anlatırım,” dedim gözlerimi Ayla Duman’dan ayırmadan. Başıyla İsmet Günaldı ve Begüm Kalyon’a selam verdi. Yere sağlam basan adımlarla çıktı toplantı odasından.</p>

      <p class="paragraf2">“Sıra bende galiba,” dedi Begüm Kalyon yerinde kıpırdanarak. “Ben öyle soru sormayacağım size.”</p>

      <p class="paragraf2">“Geçmiş olsun,” dedim.</p>

      <p class="paragraf2">Ayağa kalktı. Bir şey yapmamı bekliyormuş gibi durakladı. Yüzüne baktım ne olduğunu anlamak için.</p>

      <p class="paragraf2">“Beğendiyseniz sizde kalsın,” dedi. “Ama telefonum...”</p>

      <p class="paragraf2">“Hay Allah!” dedim cebimdeki telefona ulaşmaya çalışarak. “Özür dilerim.” Yıldız Turanlı bu kez küçük bir kahkaha attı. Telefonunu Begüm Kalyon’a uzattım.</p>

      <p class="paragraf2">“İşten atılmadım değil mi İsmet Bey?” dedi.</p>

      <p class="paragraf2">“Muhasebeyle konuşurum, maaşından düşerler,” dedi İsmet Günaldı gülümseyerek.</p>

      <p class="paragraf2">Sinem Akalın da ani bir kararla ayağa kalktı. Oturan üçümüze de kısa bir selam verdi konuşmadan. Kapıya doğru yürüdü. Begüm Kalyon ona yol verdi. Neredeyse aynı anda çıktılar.</p>

      <p class="paragraf2">“Bu kız dediğini yapabilir mi?” dedi İsmet Günaldı arkalarından.</p>

      <p class="paragraf2">Sorusunun cevabı, odasındaki pipo takımının yakınlarında bir yerde sotalanmış olduğuna kalıbımı basacağım kalın purolardan birine değecek nitelikteydi ama ben sigaramla yetindim.</p>

      <p class="paragraf2">“Ne dersiniz?” dedim Ümran Okur’a.</p>

      <p class="paragraf2">“Ne? Neye ne derim?” dedi cam kafesin bekçisi daldığı uykudan uyanır gibi.</p>

      <p class="paragraf2">“Sinem Hanım şirketin yönetiminde çoğunluk sağlayabilir mi iddia ettiği gibi?” dedim. “İsmet Bey onu merak ediyor.”</p>

      <p class="paragraf2">“Ne bileyim ben...” dedi.</p>

      <p class="paragraf2">“Sizin hastanede olup biten neredeyse her şeyi bildiğinizi sanıyordum,” dedim. “Hilmi Bey boşuna en üst kata yerleştirmedi sizi.”</p>

      <p class="paragraf2">İsmet Günaldı’ya kaçamak bir bakış attı Ümran Okur.</p>

      <p class="paragraf2">“Bildiğim her şeyi söylemedim ona,” dedi.</p>

      <p class="paragraf2">“Begüm Hanım ortadan yok olduğunda yerini söylemediniz, biliyorum,” dedim.</p>

      <p class="paragraf2">“Yaptığı şeylerin hepsini onayladığım söylenemez,” dedi. “O evde tartışırken yalnızca anneme değil, Begüm’e yaptıklarını da gündeme getirdim. Begüm’ü severim.”</p>

      <p class="paragraf2">“Ağabeyinizin esas eee, ilgisi Begüm Hanım’a yönelikti, yanılmıyorum değil mi?”</p>

      <p class="paragraf2">“Evet,” dedi dudağını ısırarak. “Hırsı daha çoktu ama.”</p>

      <p class="paragraf2">Sigaramdan son bir nefes çekip önümdeki kül tablasına bastırdım. Gerçekten bu masada son olmasını dileyerek...</p>

      <p class="paragraf2">“Sinem Hanım da az hırslı değil,” dedim.</p>

      <p class="paragraf2">“Onunki Hilmi’nin hırsı kadar derin değil,” dedi Ümran Okur. “Bir süre sonra peşini bırakır sanıyorum.”</p>

      <p class="paragraf2">İsmet Günaldı’ya döndüm.</p>

      <p class="paragraf2">“Ümran Hanım ciddi bir ücret artışını hak ediyor bence,” dedim.</p>

      <p class="paragraf2">İsmet Günaldı gülümsedi. İçtenlikle gülümsedi.</p>

      <p class="paragraf2">“Muhasebeye söylerim,” dedi.</p>

      <p class="paragraf2">Ümran Okur ayağa kalktı.</p>

      <p class="paragraf2">“Teşekkür ederim,” dedi İsmet Günaldı’ya. Bana döndü.</p>

      <p class="paragraf2">“Sizi tanıdığıma da memnun oldum,” dedi. “Bir daha görüşme gereği olsun istemem ama.”</p>

      <p class="paragraf2">“Anlaştık,” dedim.</p>

      <p class="paragraf2">İsmet Günaldı iki yumruğunu birleştirip çenesinin altına dayadı. Yorgunluktan bitmiş taklidi yaparak dirseklerini masada iki yana doğru açtı. Çenesi neredeyse yüzeye yapıştı.</p>

      <p class="paragraf2">“Bitti mi yani şimdi?” dedi.</p>

      <p class="paragraf2">“Aşağıya gidip rapor vereceğim,” dedim. “Ondan sonra bitecek.”</p>

      <p class="paragraf2">“Gerçekten gerekli mi bu?” dedi.</p>

      <p class="paragraf2">Başımı salladım.</p>

      <p class="paragraf2">“Şimdiye kadar tuhaf bulduğum bir sürü şey yaptınız,” dedi. “Bir bildiğiniz varmış çoğunda. Gidip, giderek kötüleşen bir demans hastasına bir şeyler anlatmanıza itiraz ederdim ama içimden gelmiyor doğrusu.”</p>

      <p class="paragraf2">Bir kez daha salladım başımı.</p>

      <p class="paragraf2">“Toplantı odanızı size bırakalım,” dedim Yıldız Turanlı’ya kafamla kalkalım hareketi yaparak.</p>

      <p class="paragraf2">Kafasını yasladığı masada pencereye bakarak konuştu İsmet Günaldı.</p>

      <p class="paragraf2">“Allah bir daha böyle bir toplantı göstermesin,” dedi. Kafasını kaldırdı sonra.</p>

      <p class="paragraf2">“O çekapa karar verirseniz, muhasebeyle konuşurum, iyi bir indirim yaparlar size,” dedi.</p>

      <p class="paragraf2">“Teşekkür ederim,” dedim Yıldız Turanlı’yla birlikte ayağa kalkarak. “İyi şanslar...”</p>

      <p class="paragraf2">“Hoşça kalın,” dedi Yıldız Turanlı.</p>

      <p class="paragraf2">İsmet Günaldı zorla toparlanıyormuş gibi ayağa kalktı. Yıldız Turanlı’ya baktı.</p>

      <p class="paragraf2">“Bir hastanede çalışmak isterseniz haberim olsun,” dedi. “Ciddiyim.”</p>

      <p class="paragraf2">“Ben de onun gibi serbest çalışmaktan memnunum,” dedi Yıldız Turanlı bana küçük bir dirsek atarak.</p>

      <p class="paragraf2">İçini doldurduğum kül tablasına eyvallah dedim içimden. Yıldız Turanlı’ya yol verdim kapıdan önce çıkması için.</p>

      <p class="paragraf2">Ümran Okur yerinde değildi.</p>

      <p class="paragraf2">Koridorda yürüdük. Yorgunluğum hafif sallanarak yürümemden belli oluyordu.</p>

      <p class="paragraf2">“Yaptın yine numaranı Remzi Ünal,” dedi Yıldız Turanlı asansörün düğmesine basarken. “Hepsini yedim sanma sakın.”</p>

      <p class="paragraf2">“O da ne demek şimdi?” dedim bitkin, gülümseyerek. “İcat çıkarma!”</p>

      <p class="paragraf2">Asansörün inmesini beklerken bir sol bir sağ bacağım üzerinde yaylandım biteviye. Gözlerim kabinin nerelerde gezdiğini söyleyen dijital göstergedeydi.</p>

      <p class="paragraf2">“Hey, Remzi Ünal, sana söyledim,” dedi Yıldız Turanlı. “Cevap ver.”</p>

      <p class="paragraf2">“Neyi kastediyorsun?” dedim yaylanmaya devam ederek.</p>

      <p class="paragraf2">“Düz dur,” dedi. “Hastanedeyiz.”</p>

      <p class="paragraf2">Sözünü dinledim. Asansör geldi. Kapıları açıldı. Çıkanlara yol vermek için ikiye ayrıldık. Sepetinde iki aylıktan büyük olmayan bir bebek taşıyan adamla, telaşlı görünen kadın cam kafese doğru yürüdüler.</p>

      <p class="paragraf2">Kabine girdik. Aynada kendime baktım. Yakışıklıydım. Yanımdaki kadın güzeldi.</p>

      <p class="paragraf2">Üçüncü katın düğmesine basarken Yıldız Turanlı yeniden sordu.</p>

      <p class="paragraf2">“Hemen herkesi mutlu ettin yukarda,” dedi. “Yatak odasında olanları anlatırken biraz desteksiz salladın gibime geldi. Nedir?”</p>

      <p class="paragraf2">“Herkesin mutlu olmasına ne itirazın var?” dedim.</p>

      <p class="paragraf2">“Teorik olarak yok,” dedi. “Adaleti fazla umursamadığını da biliyorum. Ancak yine de o adamın gelmesi senin iki hemşireyi şüphelerden arındıracak bir ‘deux ex machina’ değil mi? Hem polis nasıl oldu da belirledi o adamı katil olarak?”</p>

      <p class="paragraf2">“Polisin nasıl çalıştığını nereden bileyim?” dedim. “Ellerinde bende olmayan bir sürü imkân var.”</p>

      <p class="paragraf2">“Sıyırtmaya çalışma!” dedi. “Adamın gelmesi...”</p>

      <p class="paragraf2">“Diyelim ki adam gelmedi,” dedim aynadaki görüntüme bakarak. “O ikisi sence soğukkanlılıkla adam öldürebilecek tipte insanlar mı? En çok kazayla patlardı o tabanca ya da bir anlık öfkeyle... İkisi için de çok temizdi kurşunun girdiği yer. Bilen birinin işi.”</p>

      <p class="paragraf2">“Seni tanımasam kızlara acıdığını düşüneceğim,” dedi Yıldız Turanlı.</p>

      <p class="paragraf2">“Kim kimi tam olarak tanıyabilir ki?” dedim.</p>

      <p class="paragraf2">“Hah!” dedi Yıldız Turanlı. “Peki ya F nokta A?”</p>

      <p class="paragraf2">“Ne F nokta A’sı?” dedim.</p>

      <p class="paragraf2">Asansör durmaya niyetlendiğini hafif sarsılarak gösterdi. Kapının açılmasını bekledik. İzin verince üçüncü katın koridoruna çıktık. İleriye baktım.</p>

      <p class="paragraf2">Tetik Osman nereden bulduysa bir sandalyede oturuyordu 382’nin kapısında. Elindeki tespih durmadan takla atıyordu. Ona doğru ilerlediğimizi gördü. Ayağa kalktı.</p>

      <p class="paragraf2">Yıldız Turanlı adımlarını benimkilere uydurmaya çalışarak konuştu.</p>

      <p class="paragraf2"><span>“Gazetedeki haberde evinde cinayet işlenen kadının adı F.A. diye verilmişti,” dedi “Firdevs Işın üçüncü kız kardeş çıkacak diye korktum.”</span></p>

      <p class="paragraf2">“Tam bir Yunan trajedisi olurdu o zaman,” dedim. “Muhabirler de hata yapar. Sen de mi okuyorsun o kötü gazeteleri?”</p>

      <p class="paragraf2">“Senden öğrendim,” dedi hafif gülümseyerek.</p>

      <p class="paragraf2">Koridor boştu. Tetik Osman’a doğru yaklaştık.</p>

      <p class="paragraf2">“Neredeyse beni unuttunuz sandım,” dedi yüzünde bir gülümsemeyle.</p>

      <p class="paragraf2">“Vaziyet nasıl?” dedim.</p>

      <p class="paragraf2">“Asayiş berkemal,” dedi. “Uyuyor. İçeri bir hemşire girdi biraz önce, ben de girdim peşinden. Şöyle bir baktı gitti.”</p>

      <p class="paragraf2">“Yukarıda gördüklerinden girmeye çalışan olmadı mı?” dedim.</p>

      <p class="paragraf2">“Hayır,” dedi Tetik Osman bıyıklarını iki yandan aşağı sıvazlayarak.</p>

      <p class="paragraf2">“Önce sen bir bak,” dedim Yıldız Turanlı’ya.</p>

      <p class="paragraf2">Yıldız Turanlı kapıyı tıklatmadan içeri girdi. Gören İsmet Günaldı’nın teklifini kabul etmiş, çoktan Manhattan Medical’de çalışmaya başlamış zannedebilirdi. Tetik Osman ona bir şey söylememi bekliyormuş gibi yüzüme baktı. Konuşmadım. Ayakta derin nefesler almaya çalıştım. İhtiyacım vardı. İhtiyacım olacaktı. Hara’mın taa derinlerine kadar indirdim hastanenin hastane kokan havasını. Aldım boşalttım. Aldım boşalttım.</p>

      <p class="paragraf2">Tetik Osman tespihini çevirmeyi unutmuş, beni izliyordu.</p>

      <p class="paragraf2">Yıldız Turanlı kapıyı açtı içerden. İşaretparmağı dudağındaydı.</p>

      <p class="paragraf2">“Gürültü yapma,” dedi bana. “Uyuyor.”</p>

      <p class="paragraf2">Tetik Osman’a beni takip etmesini işaret ettim girerken. O girince kapıyı dikkatle kapattım arkamdan. Neriman Akalın’a baktım.</p>

      <p class="paragraf2">Toplantıdan önceki ziyaretimizden çok farklı görünmüyordu. Elleri şuracıkta son nefesini verse personelden birinin yerleştireceği pozisyondaydı, göğsünün üzerinde birleştirilmiş. Yüzünde biri resmetse işte huzur diye seyredeceğiniz bir ifade vardı. Eğer görüyorsa, gördüğü rüyadan memnun gibiydi. Göğsündeki elleri üzerindeki örtüyle birlikte hızlı hızlı inip kalkıyordu. Odanın donanımında değişiklik yoktu. Ayakucundaki hasta yatağı tablasının üstü boştu. Pencere kapalıydı, odanın havası biraz ağırlaşmıştı. Kendimi nasıl hissedersem hissedeyim, sigara içmeyeceğim açıktı.</p>

      <p class="paragraf2">Yıldız Turanlı yatağın solundaki iki kişilik kanepenin ucuna oturdu. Tetik Osman sağımda duvara yaslanmıştı. Tespihi hareket etmiyordu. Yatağın tam ucunda dikildim. Ellerimi önüme bağladım.</p>

      <p class="paragraf2">Yıldız Turanlı uyuyan müşterime nasıl rapor vereceğimi merak ediyor gibi yüzüme baktı. Gündemimin en kolay maddesinden başladım.</p>

      <p class="paragraf2">“Daha önce teşekkür etmeyi akıl edemediğim için beni bağışlayın Neriman Hanım,” dedim çok heyecanlı olamayan ama duyulabilecek bir sesle. “Hayatımı kurtardınız belki. Teşekkür ederim.”</p>

      <p class="paragraf2">Yıldız Turanlı ne saçmaladığımı çözmek ister gibi soru işaretleriyle baktı yüzüme. Onu rahatlatmaktan daha önemli işlerim vardı şimdi.</p>

      <p class="paragraf2"><span>“Tam zamanında girdiniz içeriye,” dedim. “Cesur bir kadınsınız. Kim olduğunu bilmediğiniz bir adamın başının belada olduğunu anladığınız odaya öyle girmek cesaret ister. Oyunculuğunuz da şahaneydi. O kel kafalı salak kim olduğunuzu aklına bile getiremedi. Daha önce bakmamıştı korumasına bırakılan hastaya.”</span></p>

      <p class="paragraf2">Yıldız Turanlı bana bakacağına Neriman Akalın’a baksa dudağının kenarında beliren minicik kıvrımı fark ederdi. Doğru yoldasın Remzi Ünal dedim kendi kendime.</p>

      <p class="paragraf2">“Zaten hep şahaneydi oyunculuğunuz,” dedim. “Herkesi kandırdınız.”</p>

      <p class="paragraf2">Yıldız Turanlı bir şey söyleyecekmiş gibi ağzını açtı. Susmasının daha doğru olduğuna anında karar vermiş gibi kapadı hemen. Ona sonra teşekkür ederdim.</p>

      <p class="paragraf2">“Oğlunuza İsmail diye hitap ettiğiniz ilk an zihniniz size bir oyun oynadı gerçekten sanıyorum. İstemediğiniz sonuçlara yol açan bir oyun. Sonraları o Balmumcu’daki sahte kliniğe götürülünce devam ettirdiniz İsmail oyununu. Gerçek İsmail’e bir tür çağrı yolluyordunuz belki.”</p>

      <p class="paragraf2">Durup bir nefes aldım. Verdiğim ara Neriman Hanım’ın dudağının kenarındaki kıvrımı siler gibi oldu. Molayı uzatmadım.</p>

      <p class="paragraf2">“Sizin gibi akıllı ve parası olan bir kadın kurtulmak için başka yollar deneyecekti elbette. Oğlunuzun hastaneyle ilgili niyetlerini ne zaman anladınız bilmiyorum. Birinci büyük bunalım adını verdiğiniz tartışmalar sırasında olabilir. Daha öncesi olabilir. Bilmiyorum. Ama sizi istemediğiniz bir yere kapatınca, iyilikle, iknayla kurtulamayacağınızı anladınız. Belki hırsı, söylemesi zor ama, en yapılmaması gereken şeyi bile yaptıracaktı ona.”</p>

      <p class="paragraf2">Çok ama çok küçük bir damla belirdi Neriman Akalın’ın sol gözünün altında. Devam etmek zorundaydım. Öyle yaptım.</p>

      <p class="paragraf2">“Sizi gece gündüz kontrol eden kerestelere yaklaştınız o zaman,” dedim. “Paranın ucunu göstererek. Esas patronları kimse ona ulaşmak istediniz.”</p>

      <p class="paragraf2">Sol gözünün altındaki damla ağır ağır büyüdü. Şimdi görecek, silecek dedim içimden. Yerinden kımıldamadı Yıldız Turanlı.</p>

      <p class="paragraf2">“Ana oğul ilişkisinin yetmediği yerde para konuşurdu. İyi akıl. Günümüzün aklı. Haklıydınız...”</p>

      <p class="paragraf2">Manhattan Medical’in resmen hasta kabul edilemeyen 382 numaralı odasında hasta yatağında yatan ihtiyar müşterime verdiğim rapor ondan çok beni yoruyordu. Devam ettim yatağın başında ayakta durarak konuşmaya.</p>

      <p class="paragraf2">“Haklıydınız ama kel kafalı muhafızınızın fantezisi sizi yanlış adama yönlendirdi. Yok, belki de doğru adama. Sonuçlarına bakılırsa...”</p>

      <p class="paragraf2">Yıldız Turanlı ruhunda neler döndüğünü tam olarak kestiremediği bir danışanını dinliyormuş gibi gözlerini kocaman açmış izliyordu beni. Bir sonraki cümlemden önce bir adım geriye gittim. Ne olurdu ne olmazdı.</p>

      <p class="paragraf2">“Size patronun Tetik Osman olduğunu söylemişlerdi. Siz de Tetik Osman’ın peşine düştünüz. Paranın kokusu ta Kasımpaşa’daki bir kahvenin kapısından içeri girdi.”</p>

      <p class="paragraf2">Sağ tarafımda bir ihtimal beklediğim hareketlenme olmadı. Takla atan tespih sesi de gelmiyordu.</p>

      <p class="paragraf2">“Çağrınızın yerine ulaşıp ulaşmadığını, yanınıza yaklaşan yabancıların hangisinin Tetik Osman’ın adamı olduğunu bilmiyordunuz.”</p>

      <p class="paragraf2">Neriman Akalın’ın gözünde beliren küçük damlanın büyümesi durdu. Şimdi kulakları iki yana doğru uzamıştı sanki.</p>

      <p class="paragraf2">“Hiç umudunuzu kesmediniz,” diye devam ettim. “Bunak kadın olmanız gerektiğinde tutturduğunuz elektrik parası ödeme takıntısı aslında her yöne tekrar tekrar saldığınız sinyaldi.”</p>

      <p class="paragraf2">Sağımdan bir tespih şıkırtısı geldi.</p>

      <p class="paragraf2">“Adamınızın tespih kullandığını kimden öğrendiniz bilmiyorum,” dedim. “Erkeği neden kadın yaptığınızı da... Olsun, akıllıcaydı.”</p>

      <p class="paragraf2">Neriman Akalın’ın yüzünde değişiklik olmadı.</p>

      <p class="paragraf2">“Çağrı yerine ulaştı sonunda,” dedim. “Gerçek Tetik Osman sertlik karıştırmadan çözmek istedi işi. Adamlarından birini oğlunuzla konuşmak için yolladı. Keşke kendisi gitseydi.”</p>

      <p class="paragraf2">Sağımdaki tespih şıkırtısı hızlanarak devam ediyordu.</p>

      <p class="paragraf2">“Yolladığı adam meseleyi uhuletle ve suhuletle halletmeyi beceremedi,” dedim. “Belki de oğlunuz kardeşi ve idare etmeyi umduğu kadınlar üstüne çok geldikleri için fazla sinirliydi. Ortalık karıştı. Silah patladı. Üzgünüm.”</p>

      <p class="paragraf2">Yıldız Turanlı dayanamadı artık. Oturduğu yerden fısıldadı sanki sorusunu Neriman Akalın’ın duymasını istemiyor gibi.</p>

      <p class="paragraf2">“Hilmi’nin Firdevs Işın’ın evinde olduğunu nereden biliyordu adam?”</p>

      <p class="paragraf2">“Ümran Okur’un bildiği bir şeyi bütün hastane biliyor demektir,” dedim sanki ona cevap vermiyor gibi. Hiç araya girilmemiş gibi devam ettim.</p>

      <p class="paragraf2">“O evde olanları aslında hiç bilemeyeceğiz,” dedim. “Kızlar anlatmazlar. Niye anlatsınlar? Polisin elinde bir katil var. Önünde sonunda yakalayacaklar. Bahse girerim adam benim söylediklerimi tekrar edecek. Küfretti falan diyecek. İstemeden oldu diyecek. Öldürme kastım yoktu diyecek. İyi hal, infaz yasası, şartlı salıverilme falan, cezası düşe düşe birkaç yılda çıkacak dışarı. Nasıl olsa içerde iyi bakılacak. Söz verdiniz.”</p>

      <p class="paragraf2">Neriman Akalın gözlerini açtı.</p>

      <p class="paragraf2">Ona gülümsedim. Bana gülümsedi. Gözlerinde kızgınlık ya da üzüntü yoktu.</p>

      <p class="paragraf2">Yıldız Turanlı koltuğundan kalkıp kadının başına geçmeye niyetlendi, elimle durdurdum onu.</p>

      <p class="paragraf2">“Oğlunuz bir sürü insanın hayatını karıştırdı,” dedim. “Ölümünün başkalarının hayatını karıştırmasına izin veremezdiniz değil mi?”</p>

      <p class="paragraf2">Neriman Akalın’ın bakışlarında bir değişiklik olmadı.</p>

      <p class="paragraf2">“O cezasını buldu diye düşünüyorsunuz belki de. Hastaneyi artık karıştıramayacak, birilerinin yanmasına ne gerek var? 155’e bir telefon yetti. Kim telefon etti dersiniz? Kapınızdaki nöbetçi. Yerleştirdiğim nöbetçi.”</p>

      <p class="paragraf2">Tetik Osman öksürdü konuşmadan önce.</p>

      <p class="paragraf2">“İskender Topal hıyarının önceden de bir vukuatı vardı yakalanmadığı, ona saysın,” dedi.</p>

      <p class="paragraf2">Ona dönüp bakmadım bile. Yatağında gözlerini ne hissettiğini çaktırmadan bana dikmiş ihtiyar müşterime odaklanmıştım.</p>

      <p class="paragraf2">“Polis, savcı ya da hâkim olmadığım gibi, vicdan bekçisi de değilim,” dedim. “Yukarıda paramı verdiler. İstemeden de olsa. Alacak verecek yok.”</p>

      <p class="paragraf2">Neriman Akalın yönetim kurulu toplantısında terfi ettirmeyi aklından geçirmediği birisini dinler gibi dinliyordu beni.</p>

      <p class="paragraf2">“O gün odaya girdiğinizde koluma hacamat yapan sıpayla şöyle baş başa bir konuşma yapmak isterdim ama, yorgunum.”</p>

      <p class="paragraf2">Tetik Osman lafa karıştı yine.</p>

      <p class="paragraf2">“Polisler çıkarken şüphe üzerine Deli denen oğlanın üstünü aradılar. Tuhaf bir bıçak çıktı. GBT’si de teferruatlı olunca alıp götürdüler,” dedi.</p>

      <p class="paragraf2">Başımı salladım. Polisler benden iyi konuşurlardı gerektiğinde.</p>

      <p class="paragraf2">“Bu yataktan kurtulmak için kimsenin yardımına muhtaç değilsiniz,” dedim. “Haber vereyim, Doktor Kemal Arsan istifa etti gitti. Kızlar ne yaptığınızın farkındalar, hepsi birden birazdan doluşurlar buraya. İçmediğiniz ilaçları gösterirsiniz. Ayla Duman’a odaya girdiğinde bunak ihtiyar rolüne nasıl hızlı döndüğünüzü anlatıp gülüşürsünüz.”</p>

      <p class="paragraf2">Neriman Akalın’ın dudağında küçük bir gülümseme başlangıcı gördüm.</p>

      <p class="paragraf2">“Bir uyarı,” dedim bedenimde kalan son enerji parçasını kullanarak. Buradan çıkmak istiyordum, bir kahve istiyordum, bir sigara yakmak istiyordum. Yıldız Turanlı ile Mecidiyeköy’e kadar kol kola yürümek istiyordum. Gerisine Allah kerimdi. Yalnızca bir gece yattığım evin anahtarlarını bulurdum bir yerden. “Küçük ortaklarınız Şenol Yurdatapan’la Mine Yurdatapan’a dikkat edin bundan sonra. Kolaylıkla satabilirler sizi ileride.”</p>

      <p class="paragraf2">Sesimin artık daha alçak çıktığının farkına vardım birden. Lafı uzatmamalıydım.</p>

      <p class="paragraf2">“Sinem Akalın işin başından ayrılmak istediğinizde sağlam bir aday olabilir yerinize,” dedim. “Ya da bana ne? Ne yaparsanız yapın.”</p>

      <p class="paragraf2">Yıldız Turanlı ziyaretin sona erdiğini anlamış gibi ayağa kalktı. Ona teşekkür ettim içimden.</p>

      <p class="paragraf2">“Hasta ziyareti kısa olur,” dedi. “Biz sizi daha fazla rahatsız etmeyelim. Hoşça kalın.”</p>

      <p class="paragraf2">Eğilip yanağından öper sanmıştım. Öpmedi. Yavaş yavaş öğreniyor dedim kendi kendime. Kapıya döndüm.</p>

      <p class="paragraf2">“Kahveye arada bir uğra, çay içelim,” dedi Tetik Osman.</p>

      <p class="paragraf2">Ona da cevap vermek içimden gelmedi pek. Müşterilerin arkasını toplamak için oradan oraya koşarken arada sırada tuhaf adamlarla karşılaşıyordum. Onlardan biriydi işte.</p>

      <p class="paragraf2">“Uğrarım,” dedim yine de.</p>

      <p class="paragraf2">Yıldız Turanlı yanıma gelip dirseğimi tuttu. Beni kapıya doğru yönlendirmekti niyeti. Ona uydum. Elimi kapının koluna attım.</p>

      <p class="paragraf2">“Teşekkür ederim İsmail,” dedi arkamdan Neriman Akalın. “Adın neydi senin?”</p>

      <p class="paragraf2">Geriye döndüm. İhtiyarın gözlerinde ışık vardı. Sanki hiç ölmeyecek gibiydi.</p>

      <p class="paragraf2">“Remzi Ünal,” dedim.</p>

      <p class="paragraf2">Remzi Ünal... Şu, Hava Kuvvetleri’nden müstafi, THY’den kovulma, kendine saygısı olan hiçbir ”frequent flyer”ın adını bile duymadığı sekizinci sınıf çartır şirketlerinde bile tutunamayan, sayenizde MS Flight Simulator’ın Chessna’sına aylardır elini sürmekten uzak, yeniden damat adayı, ex-kaptan, nevzuhur özel dedektif Remzi Ünal...</p>

      <p class="paragraf2">Yönetim kurulu başkanının aklı böyle gidip gelen bir hastanede çekap falan yaptırmam dünyada diye karar verdim odadan çıkarken. Bir Adana eksik yerdim, olur biterdi.</p>

      <p class="basic-paragraph" xml:lang="en-GB"><span class="char-style-override7" xml:lang="tr-TR">SON</span></p>
    </div>
  </div>
</body>
</html>
