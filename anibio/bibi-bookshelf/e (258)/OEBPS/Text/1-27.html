<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-27.html</title>
  <meta content="urn:uuid:9a77eab3-785d-4861-836e-1bdd04f7327e" name="Adept.expected.resource" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x1-27.html" xml:lang="tr-TR">
    <div class="calibre1">
      <p class="split"></p>

      <p class="anabaslik" id="toc_marker-24">24. BÖLÜM</p>

      <p class="gomme"><span class="char-style-override4" xml:lang="tr-TR">S</span>andığımın aksine, bir rahatlama havası esti masanın etrafındaki dokuz kişinin arasında. Tek gerilen Yıldız Turanlı’ydı.</p>

      <p class="gomme">Saatime baktım. Hafiften acıkmaya başlamıştım. Bu iş biter bitmez Yıldız Turanlı’ya bütün diyet alışkanlıklarını yerle bir edecek bir öğlen yemeği ısmarlamaya karar verdim.</p>

      <p class="paragraf2">Biraz da abartarak önümdeki bardaklı su ambalajını kenarından ağır ağır açmaya koyuldum. Kolay açılsın diye koydukları tırnak her zamanki gibi direndi. Başarınca küçük bir yudum aldım. İyi geldi. Bir yudum daha içtim.</p>

      <p class="paragraf2">Bardağı yerine bırakınca konuşmaya başladım.</p>

      <p class="paragraf2">“Bu işe müstakbel bir ailenin parçalanmasını önlemem istendiği için müdahil oldum,” dedim. Tam karşımdaki Kemal Arsan’a bakmıyordum. “Genç bir doktor, aynı hastanede çalıştığı nişanlısını merak ediyordu. Kız ortalıklardan kaybolmuştu kendisine haber vermeden.”</p>

      <p class="paragraf2">Bir yudum su daha içtim. Yavaş yavaş ısınıyordum.</p>

      <p class="paragraf2">“Ortalıktan kaybolan bir hemşireyi aramaya başlamak için çalıştığı hastane en makul başlangıç noktasıydı. Buraya geldim. Konuştuğum çalışma arkadaşlarının ikisi nerede olduğunu bilmiyorlardı.”</p>

      <p class="paragraf2">Ne Ayla Duman ne de Sultan Karakum beni onaylamak için bir hareket yaptılar. Diğerleri ağzıma bakıyordu.</p>

      <p class="paragraf2">“Yine de kayıp hemşire hanım, çok gerekirse kendisine ulaşmaları için bir numara bırakmıştı. Aradım o numarayı. Açılmadı. Telesekretere kendisine yardımcı olabileceğimi, beni aramasını söyleyen bir mesaj bıraktım.”</p>

      <p class="paragraf2">Ayla Duman sanki uykudan uyandırılmış gibi sıçradı sandalyesinde.</p>

      <p class="paragraf2">“Kim verdi o numarayı size?”</p>

      <p class="paragraf2">“Siz,” dedim.</p>

      <p class="paragraf2">“Vermedim ki ben numarayı size,” dedi. “İstediniz ama vermedim. Çok iyi hatırlıyorum.”</p>

      <p class="paragraf2">“Parmaklarınız verdi,” dedim. “Benim yerime siz aradınız, ben de parmaklarınızın gösterdiği yoldan ilerledim.”</p>

      <p class="paragraf2">Yıldız Turanlı gözlerini masadan ayırmadan hafifçe gülümsedi. Ayla Duman küsmüş gibi dudaklarını büzerek sandalyesinde geriye yaslandı. Devam ettim.</p>

      <p class="paragraf2">“Gerçekten de güvenlik tedbirlerine ihtiyacı var bu hastanenin,” dedim İsmet Günaldı’ya bakarak. “Sigara içmek için binanın önüne çıktığımda bir gasp teşebbüsüne uğradım güpegündüz.”</p>

      <p class="paragraf2">İsmet Günaldı gözlerini kocaman açarak bana baktı. Sonra kafasını salladı.</p>

      <p class="paragraf2">“Ciddi bir teşebbüstü bu,” dedim. “Cerrahların eskiden kullandıkları türden bir bisturi vardı serserinin elinde.”</p>

      <p class="paragraf2">Yıldız Turanlı çatık kaşlarının altındaki şimşek çakan gözlerini bana çevirdi. Görmezliğe geldim. Balmumcu’da olanları daha dikkatli anlatmaya karar verdim içimden ama. Bir yudum su daha içtim.</p>

      <p class="paragraf2">“Bu küçük ziyaretim bana iki şey öğretti,” dedim.</p>

      <p class="paragraf2">Kemal Arsan öne doğru eğildi oturduğu yerde. İlk kez gerçekten kiminle dans ettiğini bilmek istiyormuş gibi dikkatliydi yüzüme dikilen gözleri.</p>

      <p class="paragraf2">“Bir,” dedim. “Kayıp hemşiremiz yalnızca duygusal nedenlerle kaybolmamıştı ortalıktan. Arkadaşlarına söyleyemediği türden bir nedeni vardı kaçmasının...”</p>

      <p class="paragraf2">Bir yudum daha aldım bardağımdan.</p>

      <p class="paragraf2">“İki,” dedim. “Ortalıkta sorular soran bir adam birilerinin hoşuna gitmemişti.”</p>

      <p class="paragraf2">“Nasıl?” dedi Firdevs Işın.</p>

      <p class="paragraf2">“Daha önce böyle bir olay olmuş muydu hastanenin çevresinde?” dedim İsmet Günaldı’ya dönerek. Başını olumsuz anlamda salladı.</p>

      <p class="paragraf2">“Mevlut Pehlivan Sokağı, gündüz gezen tinercileriyle meşhur bir sokak değil,” dedim. “Üzerime özellikle salındı çocuk. Merak ediyorsanız şu anda hastanenin önünde. Buraya şu an aramızda olan birisiyle geldi.”</p>

      <p class="paragraf2">“Kiminle?” dedi Ayla Duman diğerlerinin merakına tercüman olduğunu belirten bir sesle.</p>

      <p class="paragraf2">Cevabımın yalnızca ona olmadığını masanın çevresinde oturanların hepsine birden hızlı bir bakış atarak gösterdim.</p>

      <p class="paragraf2">“Çeşitli vesilelerle bu masadakilere çeşitli güvenceler vermiş bulundum,” dedim. “Sözümü tutmak için isim kullanmıyorum.”</p>

      <p class="paragraf2">“Bilen kendini bilir diyorsunuz yani...” dedi Ayla Duman.</p>

      <p class="paragraf2">“Evet,” dedim. “Hikâyeme dönebilir miyim?”</p>

      <p class="paragraf2">“Lütfen!” dedi İsmet Günaldı masanın neresinde oturduğunu hatırlatmak isteyen bir sesle.</p>

      <p class="paragraf2">“Buradaki işim bitince, peşine düştüğüm hemşirenin yakın arkadaşı olan başka bir hemşirenin evine gittim. Bu hemşire hastanede çalışmıyordu ama. Yaşlı ya da terminal dönemdeki hastalara evlerinde bakıyordu. Kendisiyle konuşurken kayıp hemşiremizi bulma çabamda yalnız olmadığımı gördüm. Şu anda aramızda olan bir beyefendi, adamlarıyla evi bastı. İki numaralı hemşireden, bir numaralı hemşirenin nerede olduğunu öğrenmeye çalıştı.”</p>

      <p class="paragraf2">Firdevs Işın Ayakçı Burhan’a nefret içeren bakışlarla baktı. Ayakçı Burhan önüne baktığı için görmedi onları.</p>

      <p class="paragraf2">“İki numaralı hemşirenin eziyet görmemesi için patırtı çıkardım. Biz al takke ver külah itişirken iki numaralı hemşire, ben geldiğimde orada olan ve bizi yalnız bırakma nezaketini gösteren genç bir kadınla evden çıktı. Patırtı sona erdiğinde eve şöyle bir göz atmak istedim.”</p>

      <p class="paragraf2">Dudağım tahmin ettiğimden erken kurumaya başlamıştı. Çok konuşursanız böyle olurdu. Önümdeki bardaktan biraz daha su içtim. Dibini bulmuştum. Babaannelerinden heyecanlı bir masal dinler gibi beni dinleyenlere döndüm. Sesime istemediğim halde dramatik bir eda yerleşmişti birden.</p>

      <p class="paragraf2">“Yatak odasında bir ceset vardı,” dedim. “Göğsünden tabanca ile vurulmuştu, yatağın üzerinde yatıyordu.” Birileri hıçkırır diye bekledim ama kimseden ses gelmedi.</p>

      <p class="paragraf2">“Muhtemelen ben gelmeden önce olmuştu bu iş,” dedim. “Ben oradayken olsaydı sesi mutlaka duyardım. Polisin gelme ihtimaline karşı hızla terk ettim evi.”</p>

      <p class="paragraf2">Sanki benimle birlikte evden çıkmışlar gibi soluklarını saldı dinleyenlerden birkaçı. Kimler olduğunu görmedim. Tetik Osman dimdik oturuyordu sandalyesinde, tespihi çevirmeyi bırakmıştı.</p>

      <p class="paragraf2">“Birinci perdenin sonu. Sorumu başka biçimde tekrarlıyorum şimdi,” dedim. Tane tane konuştum. “Hilmi Akalın’ı kimin öldürdüğünü ya da bunu anlamamızı sağlayacak bir şey bilen var mı aramızda?”</p>

      <p class="paragraf2">Daha dostane bir sesle ekledim.</p>

      <p class="paragraf2">“Ben burada öğrendiklerimi dışarda kimseye anlatmayacağıma söz verdim, hatırlatırım.”</p>

      <p class="paragraf2">“Ben değilim,” diye bağırdı Begüm Kalyon. “Ben odaya girdiğimde Hilmi çoktan ölmüştü.”</p>

      <p class="paragraf2">“Ben de,” dedi Firdevs Işın hemen ardından. “Size uzun uzun anlattım olanları.”</p>

      <p class="paragraf2">“Siz bizimle dalga mı geçiyorsunuz?” dedi Ayla Duman.</p>

      <p class="paragraf2">“Hayır,” dedim. “Çok ciddiyim.”</p>

      <p class="paragraf2">“Neler olduğunu biliyorsanız açık açık konuşun,” dedi. “Böyle ince ince işkence etmenize gerek yok. Yok, eğer bilmiyorsanız, bırakın gidelim. Sizin dedektiflik oyununuzla çok eğlenmiyoruz. İşimiz gücümüz var.”</p>

      <p class="paragraf2">Zamanı geldi dedim içimden. Paketimden bir sigara daha çıkarıp dudağıma yerleştirdim.</p>

      <p class="paragraf2">“Bence mahzuru yok,” dedim. “Ne diyorsunuz İsmet Bey?”</p>

      <p class="paragraf2">İsmet Günaldı kritik zamanlarda toplantıya ağırlığını koyan lider edasıyla konuştu sanki. Onu dinlerken sigaramı yaktım.</p>

      <p class="paragraf2">“Hikâyenin hastanemizin geleceği konusuyla ilgili bölümüne daha gelmedik,” dedi. “Doğrusu kızmayın ama o konuyla daha çok ilgileniyorum.”</p>

      <p class="paragraf2">Lafı İsmet Günaldı’nın bıraktığı yerden alırmış gibi yaptım.</p>

      <p class="paragraf2">“Ve oraya gelmemiz için benim biraz daha konuşmam gerekiyor,” dedim. “Üstelik hatırlatırım, kimseyi burada tutma yetkim yok, sıkılan çıkabilir benim açımdan.”</p>

      <p class="paragraf2">İsmet Günaldı da beni tamamladı.</p>

      <p class="paragraf2">“Bu bir iş toplantısı aynı zamanda, unutmayalım,” dedi. “Bir konunun uzmanını davet ettiğim bir iş toplantısı.”</p>

      <p class="paragraf2">“Hanımefendi hangi konunun uzmanı?” diye araya girdi Kemal Arsan Yıldız Turanlı’yı kafasıyla göstererek. “Beyefendiyi anladık ama...”</p>

      <p class="paragraf2">Yıldız Turanlı bana baktı. Hangi konunun uzmanı olmasının daha uygun olacağını düşünmeye çalıştım. Gerek kalmadı. Benim yerime Begüm Kalyon cevap verdi.</p>

      <p class="paragraf2">“Yıldız Hanım,” dedi. “Ülkemizin geriatrik psikoloji konusundaki ender uzmanlarından biridir ve sanıyorum Remzi Bey’in biraz sonra dile getireceği bazı konularda diyeceklerini duymamızda fayda olacak.”</p>

      <p class="paragraf2">Kemal Arsan başını önce sağa, sonra sola salladı dudağını büzerek.</p>

      <p class="paragraf2">“Öyle olsun,” dedi.</p>

      <p class="paragraf2">Fırsattan istifade derin bir nefes çektim sigaramdan.</p>

      <p class="paragraf2">“Buyurun,” dedi İsmet Günaldı bana. Sigara yaktığımı yeni fark etmiş gibi baktı.</p>

      <p class="paragraf2">“Kimse masayı terk etmediğine ve deminki soruma cevap alamadığıma göre kronolojik olarak anlatmaya devam ediyorum,” dedim. “Yatak odasında çok değil ama ortada bir tabanca olmadığını anlayacak kadar kaldım. Evin sahibi hanımla sohbetimizi bölen adamlardan birine, ortadan hemen toz olmalarının kendi yararlarına olacağını söyledikten sonra dışarı çıktım.”</p>

      <p class="paragraf2">Ayakçı Burhan kafasını salladı kendi kendine. Kimse ona bakmıyordu. Masadaki diğerleri yeniden babaannelerinden tatlı tatlı masal dinliyorlarmış gibi bir ruh haline bürünmüşlerdi. Kemal Arsan bile.</p>

      <p class="paragraf2">“Kaldığım yere dönünce iki telefon mesajı buldum. Birisi müşterimdendi. Gelişmeleri merak ediyordu. İkincisi aradığım hemşire hanımdan. Profilo’daki Starbucks’ta randevu veriyordu bana.”</p>

      <p class="paragraf2">Sigaramdan bir nefes daha çekip bir sonraki cümlemi ayarlamaya çalışırken kapı önce tıklandı, hemen ardından açıldı. Sekreter Ümran Hanım bütün heybetiyle belirdi kapıda. Hepimiz o tarafa döndük.</p>

      <p class="paragraf2">Mahcupça gülümsedi eli kapının tokmağında.</p>

      <p class="paragraf2">“Özür dilerim İsmet Bey,” dedi. “İçecek bir şey ister misiniz diye sorayım dediydim.”</p>

      <p class="paragraf2">“Hayır, hayır!” diye bağırdı İsmet Günaldı. “İstersek ben haber veririm.” Eliyle gitmesini işaret etti üst üste. Daha da mahcup olan cam kafesin bekçisi geri geri çekildi. Kapıyı sessizce kapadı.</p>

      <p class="paragraf2">İsmet Günaldı bana baktı. Devam ettim. Bir kahve iyi olurdu gerçi ama şimdilik yapacak bir şey yoktu.</p>

      <p class="paragraf2">“Starbucks’ta buluşacağım kimse ortalarda değildi. Beklemeye karar verdim. O değil ama başkaları geldi.”</p>

      <p class="paragraf2">Ayla Duman lafı ağzımdan aldı. İki yanına baka baka konuştu.</p>

      <p class="paragraf2">“Begüm beni de...” dedi. Sonra eliyle ağzını kapadı. “Şey pardon, unuttum. Remzi Bey’in aradığı hemşire beni de aradı. Starbucks’a gelmemi söyledi. Kendisinin başına ne geldiğini merak eden, eee, bir yöneticiyle birlikte geldik.”</p>

      <p class="paragraf2">Sonra topu yeniden sahibine gönderdiğini gösterdi kollarını masanın üstünde iki yandan bana doğru uzatarak.</p>

      <p class="paragraf2">“Sizi çağırırken bir neden gösterdi mi?” dedim.</p>

      <p class="paragraf2">Cevap vermeden önce omzumun üzerinden arkamdaki pencereye baktı. Sonra Begüm Kalyon’a.</p>

      <p class="paragraf2">“Tam hatırlamıyorum,” dedi. “Galiba işler karışık falan gibi bir şeyler söyledi. Konuşmamız lazım falan...”</p>

      <p class="paragraf2">Hafif yana eğilerek Begüm Kalyon’a sordum.</p>

      <p class="paragraf2">“Doğru hatırlıyor mu Ayla Hanım?” dedim.</p>

      <p class="paragraf2">Begüm Kalyon başını öne eğdi.</p>

      <p class="paragraf2">“Kelimesi kelimesine neler söylediğimi hatırlamıyorum ama öyle bir şeyler...” dedi.</p>

      <p class="paragraf2">Biraz üstüne gitmeye karar verdim.</p>

      <p class="paragraf2">“Kelimeler önemli değil,” dedim. “Benimle buluşmaya onu da çağırmanız için aklınızdan geçen gerçek neden neydi?”</p>

      <p class="paragraf2">Masadakiler Begüm Kalyon’a bakıyorlardı şimdi. O da kafasını kaldırdı, kendisine bakanları süzdü. Bir eşikten atlamışçasına kafasını dik tuttu konuşmaya başlamadan önce.</p>

      <p class="paragraf2">“Korkmuştum,” dedi. “Hilmi’yi öyle görünce çok korkmuştum. Telefon notunu dinlemiştim ama sizin kim olduğunuzu, beni neden aradığınızı bilmiyordum. Yanımda birisi olsun istedim.”</p>

      <p class="paragraf2">“Ama ikimizi de beklemediniz, gittiniz...”</p>

      <p class="paragraf2">“Gitmek zorundaydım!”</p>

      <p class="paragraf2">“Neden?”</p>

      <p class="paragraf2">Begüm Kalyon Profilo Starbucks’ın girişinde Ayakçı Burhan’la karşılaşma anını zihninde geri çağırmaya çalışıyormuş gibi tavana baktı bir süre. Masanın etrafındakiler sessizlik içinde bekliyordu.</p>

      <p class="paragraf2">“Birisi beni çağırıyordu,” dedi gözleri hâlâ tavanda takılı olarak.</p>

      <p class="paragraf2">“Kim?” dedim.</p>

      <p class="paragraf2">Gözlerini tavandan indirdi Begüm Kalyon. Kafasını hafif yana çevirerek Ayakçı Burhan’a baktı. Ayakçı Burhan bloknotla masaya konulan kalemi elinde evirip çeviriyordu. Kızın kendisine baktığını sezince kalemi çevirmeyi kesti. Önce İsmet Günaldı’ya, sonra Kemal Arsan’a baktı. Bir şey söylemedi ama. Yüzü heykele dönmüş gibiydi.</p>

      <p class="paragraf2">Begüm Kalyon bana döndü.</p>

      <p class="paragraf2">“Kim olduğunu söylemesem?” dedi.</p>

      <p class="paragraf2">Sigaramı bir kez daha bastırdım önümdeki kül tablasına. Etti iki dedim içimden.</p>

      <p class="paragraf2">“Bana göre hava hoş,” dedim. “Biliyorum zaten.”</p>

      <p class="paragraf2">“O zaman niye soruyorsunuz?” dedi Begüm Kalyon.</p>

      <p class="paragraf2">“Cevabı aramızdan birinin de duymasını istemiştim ama önemi yok artık,” dedim. “Bir sorum daha var.”</p>

      <p class="paragraf2">“Bana mı?” dedi.</p>

      <p class="paragraf2">“Evet,” dedim. “Ayla Hanım’ı çağırdığınızda, ona Hilmi Akalın’ı yatakta öyle gördüğünüzü söylediniz mi?”</p>

      <p class="paragraf2">Ayla Duman atıldı Begüm Kalyon konuşmaya fırsat bulmadan.</p>

      <p class="paragraf2">“Hayır, söylemedi,” dedi.</p>

      <p class="paragraf2">“Söylemediniz mi?” dedim Begüm Kalyon’a bakarak.</p>

      <p class="paragraf2">Begüm Kalyon kafasını aşağı yukarı salladı yalnızca. Önüne bakıyordu.</p>

      <p class="paragraf2">“Neden?” dedim.</p>

      <p class="paragraf2">Kafasını kaldırdı. Gözlerimin içine baktı.</p>

      <p class="paragraf2">“Çok üzüleceğini biliyordum,” dedi. “Telefonda söylemek istemedim. Yüz yüze, ne bileyim, uygun bir şekilde söyleyeyim dedim. Yanında olayım.”</p>

      <p class="paragraf2">“Anladım,” dedim. “Çok ince düşünmüşsünüz.”</p>

      <p class="paragraf2">Cevap vermedi Begüm Kalyon. Hâlâ önüne bakıyordu. Nerede kaldığımı hatırlamak ister gibi sustum. İnsanlar konuşmamı bekliyorlardı. Derin bir nefes aldım. Saatime baktım.</p>

      <p class="paragraf2">Yıldız Turanlı’nın önündeki su bardağını aldım. Bu kez daha az uğraşarak açmayı başardım. Sessizlik içinde beni izliyorlardı. Bardağı ağzıma götürüp neredeyse yarısını içtim.</p>

      <p class="paragraf2">Firdevs Işın sigarasını yakıyordu ben bardağı masaya koyduğumda. Yüzünde yaramaz bir öğrenci ifadesi vardı. Önümdeki <span>kül tablasını ona doğru iteledim. Karşıya geçti tabla ama Kemal Arsan’ın önünde yerçekimine eklenen sürtünme gücüyle kalakaldı. Adam belirgin bir nezaketle tablayı Firdevs Işın’ın önüne bıraktı.</span></p>

      <p class="paragraf2"><span>“Kurala uyuyorum, değil mi?” dedi Firdevs Işın.</span></p>

      <p class="paragraf2"><span>Kimse ona cevap vermedi. Kafalar yeniden bana döndü.</span></p>

      <p class="paragraf2"><span>“Randevusuna gelmeyen birinci hemşireyi gören olup olmadığını anlamaya çalıştık,” dedim. “Yanında olmasını istediği için çağırdığı, eee...”</span></p>

      <p class="paragraf2"><span>Ayla Duman yardımıma koştu.</span></p>

      <p class="paragraf2"><span>“Hasta koordinatörü...” dedi.</span></p>

      <p class="paragraf2"><span>Bıraktığı yerden devam ettim.</span></p>

      <p class="paragraf2"><span>“Hasta koordinatörünün çabalarıyla kel kafalı bir adamla biraz konuştuğunu, sonra onunla birlikte ayrıldığını öğrendik...”</span></p>

      <p class="paragraf2"><span>Hayır, devam edemedim.</span></p>

      <p class="paragraf2"><span>Cam kafesin bekçisi yeniden girdi içeriye. Toplantı odasındaki herkes dönüp ona baktı. Kimse bir şey söylemedi ama yüzündeki telaş ifadesini görünce.</span></p>

      <p class="paragraf2"><span>“Polisler...” dedi. “Polisler geldi.”</span></p>

      <p class="paragraf2"><span>Toplantı odasının içinde bir sessizlik oldu. Ayakçı Burhan ayağa kalktı, hemen oturdu.</span></p>

      <p class="paragraf2"><span>“Ne, ne, ne polisi?” dedi İsmet Günaldı.</span></p>

      <p class="paragraf2"><span>“Cinayet Bürosu’ndanız dediler,” dedi sekreteri. “Sizinle görüşmek istiyorlar.”</span></p>

      <p class="paragraf2"><span>“Hassiktir!” dedi İsmet Günaldı. Sonra eliyle ağzını kapadı. “Özür dilerim,” dedi Ayla Duman’a bakarak. “Neredeler şimdi?”</span></p>

      <p class="paragraf2"><span>“Aşağıda.”</span></p>

      <p class="paragraf2"><span>“Sen ne dedin?”</span></p>

      <p class="paragraf2"><span>“Şu anda bir toplantıda, haber vereyim dedim.”</span></p>

      <p class="paragraf2"><span>İsmet Günaldı elini saçlarının üzerinden geçirdi. Toparlak suratı biraz kızarmış gibiydi. Bana baktı.</span></p>

      <p class="paragraf2"><span>“Telaşlanmayın,” dedim. “Naziktirler. Bir iki soru soracaklardır. Bir görüşün bakalım.”</span></p>

      <p class="paragraf2"><span>“Benimle gelir misiniz?” dedi.</span></p>

      <p class="paragraf2"><span>Anında sattım İsmet Günaldı’yı.</span></p>

      <p class="paragraf2"><span>“Tarık Bey’i alın,” dedim. “Onun yanınızda olması daha anlaşılır bir şey.”</span></p>

      <p class="paragraf2"><span>Elini bir kez daha geçirdi saçlarının üzerinden. Kapının yanında ellerini önünde birleştirmiş duran güvenlikçiyle bakıştı. Ne gördüyse yüzünde rahatladı sanki. Derin bir nefes aldı.</span></p>

      <p class="paragraf2"><span>“Tamam,” dedi daha çok kendi kendine. Ayağa kalktı. Herkes bu kez ona bakıyordu.</span></p>

      <p class="paragraf2"><span>“Toplantıya biraz ara veriyoruz arkadaşlar,” dedi. “Memur beylerle bir görüşsem iyi olacak. Belki daha sonra işimize yarayacak şeyler de öğreniriz kendilerinden.”</span></p>

      <p class="paragraf2"><span>“Elbette,” diyerek destekledim onu.</span></p>

      <p class="paragraf2"><span>“Aranın ne kadar olacağını bilemiyorum,” dedi kapıya doğru Ayla Duman’ın sandalyesinin arkasından yürüyerek. Kemal Arsan’ı geçince durdu.</span></p>

      <p class="paragraf2"><span>“Dağılalım şimdi,” dedi. “Görüşmem bitince çağırırım sizi.”</span></p>

      <p class="paragraf2"><span>Kemerini yukarı çekti iki eliyle. Kapıya doğru, hafif sarsak, yürüdü. Siyah takım elbiseli, sarı kravatlı kocaman adam yana çekildi ona öncelik vermek için. Ayakçı Burhan kimseyi beklemeden, yeni operasyon şefini hafifçe iteleyerek kapıdan çıktı, görünmez oldu.</span></p>

      <p class="paragraf2"><span>Kemal Arsan ayağa kalktı. İkilinin odadan çıkışını ciddi bir suratla izledi.</span></p>

      <p class="paragraf2"><span>“Dağılmadan iki satır konuşalım seninle,” dedi sağında kendisinden sonra ayağa kalkmış olan Ayla Duman’a. Kız başını salladı. Seyyar telefonunu eline aldı. Kapıya doğru yürüdü.</span></p>

      <p class="paragraf2">Firdevs Işın’la Begüm Kalyon bana bakıyorlardı. Tetik Osman hızlı hızlı tespih çeviriyordu. Yıldız Turanlı’nın gözü kapıdaydı.</p>

      <p class="paragraf2">Kemal Arsan’la Ayla Duman ağır hareketlerle toplantı odasından çıktılar. Kapı arkalarından açık kaldı. Sultan Karakum ağır ağır kalktı sandalyesinden. Nereye gideceğini tam bilemeyen birinin adımlarıyla çıktı. Gidenlerin arkasından baktım.</p>

      <p class="paragraf2">“Ben şuracıkta oturup rahat rahat bir sigara içeceğim,” dedim yerimden kalkmadan. “Deminkilerden bir şey anlamadım.”</p>

      <p class="paragraf2">Firdevs Işın’a doğru konuştum.</p>

      <p class="paragraf2">“Bence bu hastanedeki en güvenli yer aşağıda bekleyen diğer hastaların yanı,” dedim. “Fırtına dinince ben ulaşırım sana.”</p>

      <p class="paragraf2">Firdevs Işın elindeki sigarayı önüne kadar seyahat etmiş kocaman kül tablasına bastırdı. Çantasını omuzladı, hiçbir şey söylemeden kapıya yöneldi. Arkasına bakmadan çıktı.</p>

      <p class="paragraf2">“Benimle de konuşmak isterler herhalde...” dedi Begüm Kalyon endişeli bir sesle.</p>

      <p class="paragraf2">“Bir hemşire üniforması bul ve ortalarda fazla dolaşma yeter,” dedim.</p>

      <p class="paragraf2"><span>Çok iyi bir fikirle karşılaşmış gibi anında ayağa kalktı. Önce bana, sonra Yıldız Turanlı’ya baktı. Bir şey söylemeden çıktı odadan.</span></p>

      <p class="paragraf2">“Bana bir emrin var mı patron?” dedi Yıldız Turanlı.</p>

      <p class="paragraf2">“Var,” dedim.</p>

      <p class="paragraf2">Odada bizden başka kalan tek adama baktım konuşurken.</p>

      <p class="paragraf2">“Tetik Osman’la Neriman Teyze’nin yanına inin,” dedim. “Ben haber verene kadar ayrılmayın.”</p>

      <p class="paragraf2">İkisi birden ayağa kalktılar. Tetik Osman uzun süre hareketsiz oturmaktan rahatsız olmuş gibi ayağını silkeledi. Tespihinin dönüş hızı artmıştı. Kasketini kaldırdı yine de, altından başını sıvazladı.</p>

      <p class="paragraf2">“Yanına yalnızca sen gir,” dedim Yıldız Turanlı’ya. “Konuşmaya çalış.”</p>

      <p class="paragraf2">“Ne soracağım?” dedi.</p>

      <p class="paragraf2">“Bilmem,” dedim. “Bir şeyler söylemek isterse kendi söyleyecek. Sen her zamanki aktif dinleme tekniklerini konuştur yeter.”</p>

      <p class="paragraf2">Tetik Osman’a döndüm.</p>

      <p class="paragraf2">“İçeri kimsenin girmemesini sağla olabildiğince,” dedim. “Hasta çamaşır değiştiriyor filan gibi bir şeyler söyle. Dinletemezsen arıza çıkarma, sen de gir içeriye. Yalnız bırakma onları.”</p>

      <p class="paragraf2">Tetik Osman kafasıyla tamam işareti yaptı. Yıldız Turanlı masadaki bloknot ve kalemi aldı.</p>

      <p class="paragraf2">“Görüşürüz,” dedi. “Sen ne yapacaksın?”</p>

      <p class="paragraf2">“Dedektiflik,” dedim. “Kapıyı arkanızdan açık bırakın.”</p>

      <p class="paragraf2">Yıldız Turanlı tuhaflıklarına alıştım der gibi omuzlarını silkti. Kapıya yürüdü. Tetik Osman ona yol verdi. Çıkmadan önce başıyla beni selamladı.</p>

      <p class="paragraf2">Toplantı odasının içinde yalnız kalmıştım. İlk iş bir sigara yaktım. Masanın çevresinden yürüyüp Firdevs Işın’ın oturduğu sandalyenin önündeki kül tablasını aldım. Yerime döndüm.</p>

      <p class="paragraf2">Kapının boşluğunun ortasından İsmet Günaldı’nın odasının kapalı kapısı gözüküyordu. Sol kenarı cam kafesin bekçisinin koltuğunun sırtı, sağ kenarı pencerenin önündeki bitkinin yeşilliği sınırlıyordu. Özellikle bakılmazsa, toplantı odasının derinliğinde oturduğum için beni görmeleri düşük ihtimaldi. Yine de biraz daha geriye aldım sandalyemi.</p>

      <p class="paragraf2">Bekledim. Aceleyle iki nefes daha çektim sigaramdan, söndürdüm. Ben şimdi yarım kalmış bir toplantının yeniden başlamasını sabırsızlıkla bekleyen katılımcısıydım. Belki hastaneye tek kullanımlık şırınga satacaktım kolilerce, belki Çin’de yaptırdığım protezleri... Kim bilir, bir özel sağlık sigortası şirketinin yöneticisi de olabilirdim.</p>

      <p class="paragraf2">Camlı kafese giren birden çok ayak sesi duydum iki dakika geçmeden. Sert sesli birilerine, Ümran Hanım kısaca bir şeyler söyledi. Koltuğunu geri itti, ayağa kalktığını gördüm. İsmet Günaldı’nın kapısını açtı, girmeden kenara çekildi.</p>

      <p class="paragraf2">İki deri, bir blucin kumaşından mont geçti toplantı odasının kapısının aralığından. Önde yürüyen deri montlunun saçları grileşmişti. Blucin montlunun elinde telsiz vardı. Kapı arkalarından kapandı.</p>

      <p class="paragraf2">Ümran Hanım kapının önünde, sanki arkasında olup bitenleri görebilecekmiş gibi durdu sırtı bana dönük. Çoktandır görmem gereken bir şeyi görüyorum hissine kapıldım. İçeriyi mi dinleyecek dedim sonra kendi kendime. Beni yanılttı. Döndü, üniformasının yakasını düzelterek koltuğuna doğru yürüdü. Oturdu. Yakın gözlüklerini taktı.</p>

      <p class="paragraf2">Şimdi telefon çalacak dedim içimden. Polisler de insandı, onlara da çay kahve ikram edilirdi.</p>

      <p class="paragraf2">Telefon yirmi saniye sonra çaldı. Hemen sustu sonra. Koltuğun arkalığının ileri geri sallandığını gördüm.</p>

      <p class="paragraf2">Ümran Hanım gövdesinin yarısını göstererek kalktı koltuğundan. Görüş sahamın dışına çıktı. İçimden saymaya başladım.</p>

      <p class="paragraf2">Yüz yirmi sekize geldiğimde elinde bir tepsiyle yeniden göründü. Üzerinde üç ince belli çay bardağı vardı. Kapıyı tıklattı, cevap beklemeden içeri girdi. Kapıyı arkasından kapadı.</p>

      <p class="paragraf2">Çıktığında tepsi boştu. Hızını hiç kesmedi, toplantı odasına, bana doğru yürüdü. İçeri girdiğinde beni görünce hiç şaşırmadı.</p>

      <p class="paragraf2">“Bir şey ister misiniz Remzi Bey?” dedi toplantı odasına iki adım atıp.</p>

      <p class="paragraf2">Biraz bilgi fena olmaz dedim içimden.</p>
    </div>
  </div>
</body>
</html>
