<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal4" id="calibre_toc_3">İkinci Bölüm<br class="chapter" />
  &nbsp;&nbsp;&nbsp;<span class="baslik">Modern Zamanlar</span></h1>

  <p class="normal2">&nbsp;</p>

  <p class="normal">Somun Lükstü</p>

  <p class="normal2">Niye yetmiyor bu kadar para geçinmek için insanlara?</p>

  <p class="normal2">Biliyorum, şaşaladınız, dediniz ki, ne geçiyor ki elimize?</p>

  <p class="normal2">Doğru; bir şey geçtiği yok.</p>

  <p class="normal2">Eğer eski yıllar, çok eski yıllarda olsaydık, hepimiz bolluk içinde yüzecektik. Ama o bolluk içinde yüzebilmenin de bir şartı, bir bedeli vardı. Şartları, araçları vardı.</p>

  <p class="normal2">Çocukluğumda çarşı ekmeği lükstü bizim için. Haftada bir kere, bazı sabahlar kahvaltı yapılırdı evde ve onun için alınırdı. Bize bu ekmek kurabiye gibi gelirdi ve katıksız bile yesek zevk alırdık.</p>

  <p class="normal2">Somun yoktu ama ev ekmeği vardı. Bugün çarşı ekmeğine bir ayda verilen para ile belki de 6 ay, belki de bir sene boyunca o ekmekten yapmak ve doya doya yemek mümkün.</p>

  <p class="normal2">Kimsenin bilmediği, asırlar öncesinin bir alışkanlığından söz ediyor değilim. Elbette şu anda Anadolu’nun birçok yerinde, köylerinde bu alışkanlık sürüp gidiyor. Bu tasarruf, bu akıllılık sürüp gidiyor. Bizse ekmekleri küçültmeye, ambalajlamaya, kutulara, torbalara koymaya, yeni maliyetlerle onu pahalılaştırmaya çalışıyoruz.</p>

  <p class="normal2">Evlerde kuyular vardı, sürekli akan sular vardı.</p>

  <p class="normal2">Onların altına konan derin siniler, üstüne kapatılmış bakır kaplar vardı. Yiyecekler burada veya kuyuda günlerce, haftalarca bozulmadan durabilirdi.</p>

  <p class="normal2">Fakat şimdi buzdolapları var.</p>

  <p class="normal2">Her köye elektrik ve yol yapacağız. Böylece her köye medeniyeti götürecek, onlara da buzdolapları satacağız.</p>

  <p class="normal2">Buzdolabı kullanmaya başlayan köylü, elektrik kullanmaya başlayan köylü ve birbirlerine bakarak diğer elektrikli ev aletlerini kapışırcasına, birbirlerine caka satarak almaya başlayan köylü,</p>

  <p class="normal2">-Yahu diyecek bir zamanlar ne kadar tasasız ve mesuttuk, n’oldu bize? Ulan niye geçinemiyoruz, eskiden ne güzel geçiniyorduk..</p>

  <p class="normal2">Yaaa! Yakında buzdolabı girmeyen köyümüz kalmayacak.</p>

  <p class="normal2">Onları yabanilikten, vahşilikten kurtaracağız.</p>

  <p class="normal2">Onları gayrı medeni alışkanlıklardan arındıracağız. Onların yere asker usulü oturup, aynı kaba kaşık sallamalarına engel olacağız, elbette eğite eğite, göstere göstere.</p>

  <p class="normal2">Onları masalarda oturup, her biri kendi porselen tabağından yemeye, tuvalet kâğıdı kullanmaya, yırtmaçlı etek giymeye, kadınları ve erkekleri tarlalarda, şöyle insan gibi, Avrupa köylüleri gibi, şehirli elbisesi ile çalışmaya. Amerikanvari tulumlar giymeye alıştıracağız.</p>

  <p class="normal2">Medeniyet girecek oralara ki, çağdaş medeniyetler seviyesine ulaşalım.</p>

  <p class="normal2">Her neyse, ben şahsen medeniyetten bizar hale geldim.</p>

  <p class="normal2">Annemin yaptığı ev ekmeklerinin hayâliyle yaşıyorum. Ekmek tablasında en az bir aylık bir stok halinde bekleyen, istediğim zaman bir sofra bezinin üzerine koyup su serperek yumuşatılan, katlanan, içine peynir, dolma, hatta pilav, her türlü yemek, yiyecek dürüm yapılabilen o ev ekmeğini özlüyorum. Şimdi para yetiremediğim için değil. Yetmiyor ama yetmediği için değil. Böylesine harcanan paralardan mesul olduğum için, bir gün hesabı sorulacağı için.</p>

  <p class="normal2">Yazları gidilen yaylaları, bağları özlüyorum. Oradan yaz sonu çuval çuval indirilen kışlık kuru yemişleri özlüyorum. Yazdan her şeyin kurusunun hazırlanmasını ve bütün bunların çok ucuza mâl olmasını özlüyorum. Bunun için konserveden nefret ediyorum.</p>

  <p class="normal2">Medeniyetin başımıza ördüğü çorabı çekiyorum çekiyorum çıkmıyor. Var mı içinizde bir formülünü bilen.</p>

  <p class="normal2">Maişet derdi hepimizin baş meselesi. Kurban Bayramı’nda “borcumuz var, bize düşmez” diye kurban kesmiyoruz. Acaba ne borcumuz vardı? Ekmek parası bulamıyorduk da ona mı borçlandık? Yoksa koltuk takımına, buzdolabına, mukaddesat düşmanı programları izleten televizyona, çamaşır makinesine yatıracağımız taksitlerimiz mi var? On yıllardır sırtımızda İslâm dışı bir düzenin kamburunu taşıyoruz. Düşmanlarımız ise bizim bu mutsuzluğumuzun üzerinde hora tepiyor. Artık kendimize gelelim. İşe evimizden başlayarak kendimize gelelim.</p>
</body>
</html>
