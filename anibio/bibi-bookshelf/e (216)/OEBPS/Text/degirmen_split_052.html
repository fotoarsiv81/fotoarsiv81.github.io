<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_52">Çok Garip Bir Göz Ameliyatı</h2>

  <p class="normal2">&nbsp;</p>

  <p class="normal2">İngilizin birinin önemli bir yerinde bir çıban çıkmış. Muayene sonunda adamın şeyini kesmek gerekmiş. Yerine ise, hiç yoktan iyidir diyerek bir köpek şeyi dikmişler. (Organ nakli ameliyatlarını hatırlayın) durumu bilen bir dostu böyle bir nakle uğrayan adama bir süre sonra vaziyetin nasıl olduğunu sormuş. Adam:</p>

  <p class="normal2">Gayetle memnunum, demiş. Öteki, “hiçbir garabet yok mu?” diye sorusunda ısrar edince, adam:</p>

  <p class="normal2">-Sadece bir şey var, demiş. Su dökmem icab edince bir ağaç arıyor ve mutlaka bir ayağımı kaldırıyorum.</p>

  <p class="normal2">Sanırım içinizde hafızası kuvvetli olanlar, sözün tam burasında:</p>

  <p class="normal2">-Acaba yanlış mı okudum, diye yazımızın başlığına tekrar bir göz atmışlardır. Aslında “Çok Garip Bir Göz Ameliyatı” başlığı altında, çok garip başka bir ameliyat hikâyesini bir giriş olsun diye anlattık. Hikâyenin Batılısı bu. Bir de Doğulusu var. Şekil farkı ne olursa olsun, her ikisinin de insan eğitimine, kitlelerin değiştirilmesi konusunda işlenen cürümlere, şartlandırmaya ve beyin yıkamaya, “kitle iletişim” araçları ile koca koca ulusların bünyelerinde gerçekleştirilen doku nakillerine ve toplumun her bireyinde bunların çeşitli tezahürleri sonucu ortaya çıkan çirkin, evet çirkin karışıma işaret eden incelikler mevcut.</p>

  <p class="normal2">Şimdi anlatacağımız hikâyede hastanın garip ısrarına, doktorun garip pratikliğine, konunun garip masalsılığına ve hikâyenin birkaç yüzyıllık sorunlarımızın temelinde yatan mekanizmayı kavramayı sağlayan garip etkisine dikkat edeceğinizi umuyorum. Gariplik bütün bu saydıklarımızda, yoksa hikâyenin, hastanın cümlesi ile noktalanan esprisinde değil.</p>

  <p class="normal2">Bunu, “sonuç” karşısında apışıp kalınmaması için söylüyorum. Daima, sıhhatli son noktayı buluncaya kadar geriye doğru bir düzenleme imkânı vardır. Arkaya doğru geri geri gitmek ve yeniden kavşakta, yolların ayrım noktasında durmak, diyelim ve gelelim hikâyemize.</p>

  <p class="normal2">Sol gözünde şiddetli ağrılar, yanmalar, kanamalar başladığı zaman, hayatının bu illetle sürüp gitmemesi için, bir gün, sopasının ucuna azık torbasını bağlayarak evine ve köyüne veda etti, adamın biri, çok garip bir göz ameliyatı.</p>

  <p class="normal2">Diyar be diyar dolaşır, derdine çare ararken, falan ülkede bütün göz ağrılarını gideren bir hekim bulunduğunu, ününün dillere destan olduğunu öğrendi. (Acaba bu ün neden kendi köyüne kadar gelmemişti?) Meşakkatli nice yolculuktan sonra o ülkeye ve hekimin bulunduğu şehre vardı.</p>

  <p class="normal2">Daha kenar mahallelere yaklaşırken, hekimin evini sorduğu biri:</p>

  <p class="normal2">-Talihin varmış, işte kendisi geliyor, dedi. Bunun üzerine derhal, per-perişan vaziyette hekimin ayakları dibine kendini attı ve hastalığını anlattı. Bunları söylerken bir yandan da kuşağının arasında derdine derman olacak kişi için özenle sakladığı kocaman bir altın lirayı eline aldı. Hekim:</p>

  <p class="normal2">-Şimdi mesaim bitti, evime gidiyorum, yarın falan yerdeki muayenehaneme gel, dediyse de adam:</p>

  <p class="normal2">-Ben şu kadar ağrılar çekerek, şu gözüm iyice görmez olmuş vaziyette, aylardır seni arıyorum. Şimdi buldum, gözüme bakmadan bir yere bırakmam seni, diye öylesine ısrar etti ki, hekim çar naçar kabullendi ve oracıkta adamın gözünü muayene etti.</p>

  <p class="normal2">-İllet gözde değil, yuvasında, bunu çıkarıp yuvayı temizlemek gerekir, diye sonucu bildirdi. Adam:</p>

  <p class="normal2">-Ne gerekliyse şimdi yap, dedi ve hekimin bütün itirazlarına rağmen dediğini kabul ettirdi.</p>

  <p class="normal2">Hekim adamı oracığa yatırarak çakısı ile gözü çıkarıp bir taşın üzerine koydu. Gözevinin hasta kısımlarını temizlerken bir atmaca taşın üzerindeki gözü aldığı gibi kaçırdı. Çaresiz kalan, fakat karakterini artık tanıdığı hastasından da korkan hekim, oradan geçmekte olan bir keçinin gözünü çıkarıp hastaya taktı.</p>

  <p class="normal2">Bir süre sonra hekimle hastası karşılaşırlar. Hekim durumun nasıl olduğunu sorar. Adam:</p>

  <p class="normal2">-Gayetle memnunum, der. Ancak bir yerde bir yeşillik görecek olsam, içim oraya meylediyor.</p>
</body>
</html>
