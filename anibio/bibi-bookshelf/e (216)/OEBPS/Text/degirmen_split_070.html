<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_69">Eski Afgan Diktatörü Zahir Şah</h2>

  <p class="normal2">&nbsp;</p>

  <p class="normal2">Afganistan’ın işgalinin 3. yılı dolayısiyle 27. 12. 1981 tarihinden itibaren Yeni Devir’de 20 gün boyunca tefrika edilen “Cihad-Afganistan ve Şehâdet Üzerine” başlıklı röportajlar dizimizde yer alan resimlerden birini tasvir etmekle başlayalım:</p>

  <p class="normal2">Etrafında beyaz smokinli papyon kravatlı garsonların el-pençe durdukları bir ziyafet sofrasında Kruşçef’le Zahir Şah, önlerinde veya ellerinde votka kadehleriyle dostane gülümsemelerle objektife bakmaktalar. Henüz imzalanan Sovyetler Birliği-Afganistan “kültür ve dostluk” anlaşmasını kutluyorlar.</p>

  <p class="normal2">Diyelim ve Mavera Dergisinin Afganistan özel sayısında yer alan “Afganistan Tarihine Genel Bir Bakış” başlıklı yazıdan bazı paragrafları aynen alalım. Bakın iki emperyalizmin kuzu sarması hali nasıl ortaya çıkıyor ve Batı votka hayranı bir başkanı neden böylesine içten destekliyor:</p>

  <p class="normal2">-“Pakistan’la arasında bir anlaşmazlık çıkan Afganistan 1940’lı yıllarda ilkin Hindistan’la dostluk anlaşması imzalayarak kuvvetlenmek istedi. Daha sonra Amerika’dan ordusunun modernleşmesine yardımcı olmasını istedi. Ancak bu istek reddedildi.”</p>

  <p class="normal2">-“1953’de ABD dış bakanı Dallıs, Sovyet yayılmacılığını önlemek için Pakistan ve İran’a büyük çapta yardım yapmaya başladı. Ama her nedense Afganistan’ı hep unuttu. İran ve Pakistan’la problemleri olan Afganistan, o ülkelere yapılan Amerikan askerî yardımı sebebiyle büyük bir huzursuzluğa girdi.”</p>

  <p class="normal2">-“Yine aynı yıl Sovyetler Birliği’nde Stalin öldü. Yerine Nikita Kruşçef geçti. Kruşçef’le birlikte Sovyetlerin baskı ve tehdit yoluyla yayılma politikası yerini sızma ve nüfuz altına alma politikasına bıraktı. Bu politika kendisine Afganistan’da müsait bir zemin buldu. Afganistan müteaddit defalar Amerika’dan ekonomik ve askerî yardım istedi. Bunların hepsi de reddedildi. Ama İran ve Pakistan’a yapılan yardımlar giderek artırıldı. Bunların neticesinde Afganlı yöneticiler ABD’den ümidi tamamen kestiler. Amerika adeta zorla Afganistan’ı Sovyetler’in nüfuz alanına itiyordu.</p>

  <p class="normal2">-“O ortamda Afgan Hükümeti ile derhal temasa geçen Sovyetler’in Kabil Büyükelçisi, hükümetinin Afganistan’a yardıma hazır olduğunu bildirdi. Peşpeşe kredi anlaşmaları imzalandı. Kabil’i ziyarete gelen Kruşçef ve Zahir Şah ve Başbakan Davut Han’la üç-dört kere uzun uzun görüştü. Kruşçef Afganlıların gönlünü iyice almak için Zahir Şah’a özel bir İlyuşin uçak, Kabil halkına da 50 yolcu otobüsü hediye ettiğini ilan etti. Bunu 1957’de Zahir Şah’ın Sovyetler Birliği’ni ziyareti takip etti. Böylece Afganistan’ın Sovyetler Birliği ile ekonomik ilişkileri gittikçe yoğunlaşmış, Sovyet teknisyenlerinin Afganistan’a gelmesine müsaade edilmiştir. Ekonomik yakınlaşma giderek yanında politik, kültürel ve askerî münasebetleri ve yakınlaşmaları getirmiştir.”</p>

  <p class="normal2">-“1959 yılında Sovyetler petrol araması, yol, havaalanı ve santral inşaatı için 150 milyon dolar harcadı. Ancak yapılan yol ve havaalanının Afganistan standartlarının ve ihtiyacın üstünde olması dikkati çekti.” (İşgalin çok önceden planlandığını gösteriyor)</p>

  <p class="normal2">-“Afgan ordusuna da el atan Sovyetler, bütün ihtiyaçları karşılayarak Afganistan’ı askerî bakımdan kendilerine bağımlı hale getirdiler.”</p>

  <p class="normal2">-“1960’da Kabil’i bir kere daha ziyaret eden Kruşçef, Zahir Şah’la Afgan-Sovyet kültür anlaşmasını imzaladı.”</p>

  <p class="normal2">-“Bu anlaşmaya kadar Sovyetler çetin bir ceviz olarak bildikleri Afgan halkına karşı açık gizli herhangi bir Marksist propaganda yapmamışlardı. Bu tarihten sonra karşılıklı olarak üniversite hocaları, talebeler mübadele suretiyle iki ülke arasında gelip gitmeye başladı. Afganistan’daki sinemalarda Sovyet filmleri gösterilmeye, konferanslar verilmeye ve Sovyet etkisindeki yerli yazarlar ve şairler yeni ürünler vermeye başladı. Bu yazarların arasında dikkati çekenlerden biri de Nur M. Taraki idi.”</p>

  <p class="normal2">Zahir Şah devrilip memleketten kaçtıktan sonra, onun attığı temel üzerinde ilerleyen yeni liderler Sovyetlerle çok daha yakın ilişkiler içersine girdiler.</p>

  <p class="normal2">Sovyetlerin adım adım Afganistan’a yerleşmelerine zemin hazırlayan kişi Zahir Şah’dır.</p>
</body>
</html>
