<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_36">Dinime Dahleden Bari Müslüman Olsa</h2>

  <p class="normal2">&nbsp;</p>

  <p class="normal2">Aklınızdan hiç geçer mi, Afrika’ya gideceksiniz ve orada totemlere tapınan, büyücüleri lider belleyen vahşilere, ayinlerini şöyle değil de böyle, öyle değil de şöyle yapmalarını anlatmak ve ille de kabul ettirmeye çalışmak.</p>

  <p class="normal2">Elbette esasta ilahi bir din olan Hıristiyanlığı yarı putperestlik haline getiren Batılıların kilise ayinlerine de dahletmeyi düşünmezsiniz. Nitekim Osmanlı imparatorluk sınırları içersinde yaşayan milyonlarca Hıristiyan’a, dinlerini kötüleyen veya onda yenilikler, aklîlikler gösteren yollar ne önermiştir ne de zorlamıştır..</p>

  <p class="normal2">Hah, işte bu konuda Müslümanların derdi büyük. Bu dertleri başından alıp tarihi bir dizi içinde uzun uzun anlatmaya ne ehliyetim, yeteri bilgim var, ne de zaman ve yer..</p>

  <p class="normal2">İki olay anlatacağım..</p>

  <p class="normal2">Profesör Muhterem Hamidullah Bey, dersleri sırasında, sorularıyla kendine başvuranları sabırla dinleyen, onlarla istişare eden, onlara yardım etmekten haz duyan bir âlim..</p>

  <p class="normal2">Bir ara beş-on Marksist öğrenci hocaya tebelleş olmuşlar. Sorular, cevaplar, tartışmalar birbirini izlemiş. Konu nihayet İbâdetin Arapça olması mı olmamasını mı gerektiği noktasında düğümlenmiş. Hoca günlerce, tevazuu ve akıllara hayret veren sabrı ile, İslâm açısından İbâdetin neden Arapça yapılması gerektiğini, ilmen, aklen izaha çalışmış. Amma velâkin öğrenciler Nuh deyip Peygamber dememişler. Hoca onları ikna etmeye muvaffak olamamış. Ama neticede düğümü çözen yine Hamidullah Hoca olmuş. Bir gün onlara, yeni tartışmanın kızıştığı bir zamanda şöyle demiş:</p>

  <p class="normal2">Ben bugüne kadar size anlatmaya çalıştıklarıma rağmen bütün mesuliyeti üzerime alarak sizin Arapça değil de iddia ettiğiniz gibi Türkçe İbâdet etmenizi kabul ediyorum. Şu andan itibaren buyurun, siz de İbâdet edin, alnınızı secdeye koyun da Türkçe olsun.</p>

  <p class="normal2">Tartışmanın sürüp gittiği sınıfta bu sözler üzerine bir şok etkisi meydana gelmiş. İddiacılar bir daha ağızlarını açmamışlar.</p>

  <p class="normal2">Bir müfettiş arkadaş, birlikte teftişe çıktığı ve dolayısıyla otelde, lokantada, teftişte hep birlikte olduğu mesai arkadaşı ile, ezanın Arapça-Türkçe olması konusunda günlerce devam eden tartışmalara tutuşmuşlar.</p>

  <p class="normal2">Arkadaş olayı şöyle anlatıyor:</p>

  <p class="normal2">Onu bir türlü bu konuda ikna edemiyordum. İkimizin de asabı bozuluyordu. İlişkimizi ne kadar asgariye indirmeye çalışsam mümkün olmuyordu. Zira hep beraber olmamız gerekmekteydi. Otel odasında namazımı, seccademi sererek kılarken, biraz önce yaptığımız tartışmalar yüzünden huzur içinde olamıyordum. Tartışmayı istediğim kadar kapamaya çalışayım, tam o anda yakındaki camiden gelmeye başlayan ezan sesi, onu da, beni de yeniden tahrik ediyor ve yeniden başlıyorduk. Sonunda çözüm şimşek gibi kafamda çaktı. Onu “Sabah namaza kalktığımda, senin için şu odada Türkçe ezan okuyacağım, namaza kalkacak mısın?” diye sordum. Sapsarı kesildi ve bir daha ağzını açmadı.</p>

  <p class="normal2">Müslümanlara, akıllarına göre yeni ‘Müslümanlıklar’ teklif edenlerin hangisi bunlardan farklı ki. Onun için demişler:</p>

  <p class="normal2">-Dinime dahleden bari Müslüman olsaydı.</p>
</body>
</html>
