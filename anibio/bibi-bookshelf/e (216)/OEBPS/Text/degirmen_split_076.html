<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_75">Saygıdeğer Bir Yamyamın Mantığıyla</h2>

  <p class="normal2">&nbsp;</p>

  <p class="normal2">Şöyle demiş bir yamyam, köyüne gelen Batılı bir antropologa: “Biz insanları yemek için ve ancak ihtiyacımız miktarınca öldürüyoruz. Ama ya siz...</p>

  <p class="normal2">Sanırım yamyamlar arasında araştırmalar yapan bilim adamı, bu sözler karşısında utanmış, sıkılmış ve bu sözlerin Batı medeniyetini eleştiren çarpıcı mantığı karşısında afallamıştır.</p>

  <p class="normal2">O yamyamı düşünüyorum: Kerata, kendi vahşi tabiatını nasıl da masum bir edayla ortaya koymuş. Sanki insan yemek, garip bulsak bile, anlayışla karşılayacağımız cinsten bir gelenek sadece. Yamyamlığı yumuşacık gösteren bir de fıkra var:</p>

  <p class="normal2">Yamyam baba-oğul sofrada yemek yiyorlarmış. (Anlıyorsunuz tabii, ıspanak, kereviz mereviz değil, yine insan eti yiyorlar) Baba oğluna:</p>

  <p class="normal2">-Yoksa anneni hiç sevmiyor musun? diye sormuş.</p>

  <p class="normal2">-Yoo, demiş oğlan, çok severim.</p>

  <p class="normal2">-O halde, demiş baba, neden bir tabak daha yemiyorsun?</p>

  <p class="normal2">Batılı bilim adamı ile konuşan yamyam düşünürün, insan yemeyi masum gösteren sözlerini bu fıkra ile desteklemeye ihtiyaç yoktu aslında. Bir başına alınca, insan yemek, tek kelime ile vahşilik. Bunun, yamyam düşünürün (adama düşünür dediğim için düşünürler alınmasın) sözleriyle bağışlanır hale gelmesini bize sağlayan şey ise Batı medeniyetinin vardığı ahlakî sonuçlardır. Yamyamlık, çağdaş medeniyetin insan hayatı konusundaki hafif meşrebliği karşısında bağışlanır görünüyor.</p>

  <p class="normal2">Sovyetler Birliği, 1979’da Afganistan’ı şu bu gerekçelerle ele geçirmek istedi. Bu ülkeden Sovyetlere karşı bir tehdit veya tecavüz söz konusu değildi. Kendi halinde, kendi kendine yeten, fakir insanların ülkesiydi burası. Fakir ama mutluydular.</p>

  <p class="normal2">Fakat komşuları irileşmiş, azla doymaz hale gelmişti. Fakir Afgan devletinin işletemediği madenler, doğal gazlar boşu boşuna (!) duruyordu yerin altında. Sovyetlerin doymaz bir ambarı andıran karnı için bu servetler bir İHTİYAÇ halini almakta gecikmedi. Diğer gerekçeleri bir yana bırakalım, yok sayalım. Sadece bu kadarı oraya asker yollamaya yetiyordu. Karşı koyanlar için ise Kremlin’deki odalarda masa başında verilmiş bir tek karar vardı: ÖLÜM.</p>

  <p class="normal2">Bu kararın meş’um bir amacı ise: Açlığı durmadan artan, durmadan büyüyen Ekonomik Karın. Bu karnın doymak ihtiyacı. Bu noktadan bakılınca yamyamla Kızıl Rusya özdeşleşiyor. Sadece işin hacmi büyüyor. Uçaklar, roketler, ağır silahlar devreye giriyor. Servetin sahiplerini, başında nöbet tutanları yok etmek için.</p>

  <p class="normal2">Amerika’da, her biri bir şehir kadar yer kaplayan büyük silah fabrikalarının karnı da çok büyük. Üretilenler mutlaka satılmalı. Silah alımını hızlandırıcı bir takım bölgesel sürtüşmelerin bir anda nasıl alevlendiğini insan anlayamıyor bile. En azından komşunun şu kadar tank ve uçak daha alışı, bir diğerinin aynı silahları alıp EŞİT duruma gelmek için varını yoğunu harcamasına yetiyor. Devletlerde beyin takımları bu silah dengesini kurabilmek için harıl harıl çalışıyorlar. Saldırı veya savunma planları yapıyorlar. Varlığını sürdürmek için yapılan bu çalışmaların bileşkesi, her biri bir devlet kadar zengin silah milyarderlerinin pazarlama holdinglerinin projelerine işleniyor. Ama alımın bir hududu var. Depolamanın bir sınırı var. Yenilemenin bir sonu var. Ne lazım: Daha çok ve daha yenilerinin satılabilmesi için mevcutların kullanılması: Yani savaş çıkartılması. Ve işte bu silahları üreten ülkelerin, yani Amerika, Rusya ve Avrupa’nın dışındaki topraklarda her an yüzlerce insanın öldürülmesine, yaralanmasına, göçetmesine, işkence görmesine sebep olan, dallanıp budaklanan savaşlar... Yukarıya bir sözünü aldığımız yamyam, bu savaşları çıkaran kişilerin, politikacıların ve devletlerin yanında, insana çok daha şerefli ve saygıdeğer görünüyor.</p>
</body>
</html>
