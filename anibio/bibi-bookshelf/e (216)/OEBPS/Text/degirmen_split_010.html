<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_12">İbâdet</h2>

  <p class="normal2">&nbsp;</p>

  <p class="normal2">İbâdetin amacı, sık sık ve yoğun şekilde Allah’ın hatırlanması.</p>

  <p class="normal2">Mü’minler Kur’an’ın emri gereği “Allah’ı anmak için namaz kılar”. Bundan çıkarılacak en tabii mana, bu anışın dilin ucuyla değil, kalbin iştiraki ile olmasıdır. Yani kalp iştirak etmiyorsa, vücut görünüşte namazda olmasına rağmen, “namaz kıl” emri ifa edilmiş olmamaktadır. Namaz, kalbin iştiraki nisbetinde namaz olmaktadır.</p>

  <p class="normal2">Bütün İbâdetler bu mana etrafında bir değere sahip.</p>

  <p class="normal2">İbâdetin dışındaki bütün fiiller ise, onlarda, Allah’ın hatırda tutulması şartı ile İbâdet mesabesinde..</p>

  <p class="normal2">Her dem Allah’ın hatırda tutulması ise kulun cehdi ile mümkün.</p>

  <p class="normal2">İslâm’ı öğrenmek, ilim tahsil etmek, emredilen İbâdetlerin hikmetlerini araştırmak, duaları anlamlarını bilerek zikretmek yollardan bir yol ve sağlam bir yol.</p>

  <p class="normal2">Tasavvuf ise demirin tavında dövülmesi..</p>

  <p class="normal2">Kötü hasletlerden iyi hasletlere geçmek (Sefer ender vatan), zahir de halkla batında Hak’la beraber olmak (Halvet ender encümen), her nefeste uyanık ve gafletsiz bulunmak (Hoşi derdem) ve fikrin dağılmaması için daima ayağın önüne bakmak (nazar ender kadem) müride, kalbinde daima Allah duygusunu hazır tutmayı öğreten terbiye metodları..</p>

  <p class="normal2">Kalp ve fikir Allah’a yönelecek ki zikir de O olsun.</p>

  <p class="normal2">Fikir neyse zikir o.</p>

  <p class="normal2">Mevlâna Halid Divan’ında şöyle diyor:</p>

  <p class="normal2">-Fani dünyaya meyleden kara bahtlı bir kimse, kendi bahtsızlığına kan ağlasa daha iyidir.<sup class="calibre3"><a href="../Text/degirmen_split_102.html#footnote-313138-1" id="footnote-313138-1-backlink">[1]</a></sup></p>

  <p class="normal2">Kul, “doğana benzeyen nefsin korkusundan, saksağan kuşu” gibi Allah’a veya aynı amaçla O’nun sevgililerine kaçacak. Her şeyleriyle Hazret-i Peygamber’e benzemeye çalışan, onun yaptıklarını yapmaya çalışanların himayesine sığınacak.</p>

  <p class="normal2">“Necmeddin-i Kübrâ bir gün müridleriyle oturuyordu. O anda bir doğan kuşu, havada bir serçeyi müthiş kovalamaya başladı. Şeyhin bakışı da birdenbire kovalanan serçenin üzerine düştü. Serçe hemen dönerek doğanı yakalayıp şeyhin önüne koydu.”</p>

  <p class="normal2">Kalbin Allah duygusu, düşüncesi ile dolu olması, tefekkürün gelişmesine ve dolayısıyla kulun Allah’ın büyüklüğünü daha çok idrak etmesine ve imanının artmasına vesile…</p>

  <p class="normal2">Tefekkür sahipleri yere, göğe bakarak hikmetli düşüncelere dalarlar. Bunun sonucu olarak Hazret-i Peygamber’in şu duasındaki hikmetten nasiplenmeyi umarlar:</p>

  <p class="normal2">“Ya Rabbi! Hakkındaki hayretimi artır.”</p>

  <p class="normal2">Allah’ı anmaktan başka bir amacı olmayan İbâdetin Allah korkusu ve sevgisiyle, Allah’a yönelmeyle ifa edilmesi ondan fayda ummanın ilk ve temel şartı.</p>

  <p class="normal2">Kuddûsî Baba Divan’ında şöyle diyor:</p>

  <p class="normal2">Her ne kim kişi severse ol ana ma‘bûd olur</p>

  <p class="normal2">Âşıkın ma‘bûdu Mevlâ kendüsi mes‘ûd olur</p>

  <p class="normal2">Mâsivâya meyl eden Hak’dan cüdâ olur hemîn</p>

  <p class="normal2">Defter-i uşşâkda anın ismi nâ-mevcûd olur</p>
</body>
</html>
