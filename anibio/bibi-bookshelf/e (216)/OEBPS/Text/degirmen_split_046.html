<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_46">Silahlı Sömürünün Faturası Ağır</h2>

  <p class="normal2">&nbsp;</p>

  <p class="normal2">Eski asırlarda Batılı gaddar sömürgeciler, Doğulu saf, “art niyetsiz” ve “insan” toplumları çok gafil avladılar.</p>

  <p class="normal2">Batılılar bu insanların sâfiyeleri, gafletleri, kabulleri ve uysallıkları karşısında “kendilerini onların efendisi görmekte” gecikmediler ve “efendiliğin doğuştan kendilerine verilmiş bir hak” olduğunu düşünmeye başladılar ve bu düşüncelerini gerektiğinde yüzbinlerce kelle alarak “sürdürmekte” bir sakınca görmediler.</p>

  <p class="normal2">Müslümanlar, Müslüman tacirler ulaşabildikleri topraklardaki insanlara İslâm’ı bahşeder, onlara, ne kadar fakir ve zavallı olsalar, Müslüman oldukları takdirde kendi saflarına katılma hakkı verirken, onlarla aynı sofraya otururken, Batılı onları karanlık bodrumlarda tuttu, köpeklerin yanaşmayacağı kaplarda yemek verdi ve elinden kırbacı bırakmadı.</p>

  <p class="normal2">Kılıç ve barutlu silahlarla, küçücük bir gemi ile birkaç yüz insanla gidip, koca ülkeleri içindeki ağaçlar, hayvanlar, kadınlar ve erkeklerle birlikte mülk edinebilen ve koca toprakları daha önce giderek ele geçirmek için denizlerde yarışa geçen, aç sırtlanlar gibi gece gündüz sahip olacakları toprakları düşünen Batılı korsanlar ve bunların arkasından sökün eden ve asırlarca oralarda insanların “kanını-iliğini” emen Batılı ülkeler..</p>

  <p class="normal2">Fakat yirminci asrın ortalarından itibaren silahlı sömürü, oralardan elde edilenleri yürütmeye yetmeyecek bir boyuta düşünce, bu defa oralardan çekilmek gerekti. Ama ne çekilme?</p>

  <p class="normal2">Bırakarak değil, vazgeçerek değil, onları, kendileri orada olmadıkları halde yine çelik pençelerinde tutmaya devam ederek. Silahlı sömürü çok masraflı olmaya başlamıştı.</p>

  <p class="normal2">Halk yabancı bir valinin veya kralın buyruğunu dinlemek istemiyordu.</p>

  <p class="normal2">Kışlaları basıyor, cephanelikleri havaya uçuruyor, yer yer direnmeler başlıyordu.</p>

  <p class="normal2">Suçlu suçsuz yakalanıp ibreti âlem için meydanlarda birkaç yüz tanesi bir arada idam edilenler, onları sindirmekten çok büsbütün galeyana getiriyor, direnişler gittikçe örgütlü hale geliyordu.</p>

  <p class="normal2">Batılının şeytani zekâsı bunun da çaresini buldu. Kademeli şekilde, uzun yıllar süren ve tansiyonu hep istenen düzeyde tutan dolambaçlı görüşmelerle sayısız ülkeye aşamalı bir şekilde istiklâlleri verildi.</p>

  <p class="normal2">Ancak aynı dinden, aynı ırktan olan büyük topluluklar, içlerine ayrılıklar sokularak bir tek ve büyük bir devlet meydana getirmekten alıkondu. Büyük bir coğrafya içinde, bölgesel sorunlar körüklenerek, çeşitli liderler imal edilerek, yan yana, fakat sürtüşme içersinde küçük küçük devletler meydana getirildi.</p>

  <p class="normal2">Bu devletçiklerin başlarına ise, ülkelerin zenginliğini, orayı görünüşte bırakıp giden sömürgenin ülkesine akıtacak bir mekanizmayı yürütmeye memur devlet adamları yerleştirildi.</p>

  <p class="normal2">En azından bunların akıllarını başlarına toplayıp, Batının oyunlarına, mukabil oyunlarla karşılık verecek birlikler teşkil etmeleri önlendi.</p>

  <p class="normal2">Bangladeş ve Pakistan ve Hindistan’ı, Kıbrıs’ı, bütün kuzey Afrika ülkelerini, orta Afrika ülkelerini, Orta Doğu’daki bütün giriftlikleri hep bu planın başarılı uygulamaları şeklinde görmekteyiz.</p>

  <p class="normal2">Fakat her şeye rağmen, dün nasıl Batılı, silahlı kuvvetleri ile bizzat o ülkelerde bulunarak hükmediyorken geri çekilmişse, bugün de ekonomik, politik ve kültürel sömürüye karşı beliren uyanış, aydınlanma, onları adım adım geriletmektedir. Tabii üçüncü ve belki de daha korkunç bir yol bulamadıkları takdirde, binaları çöküp harabe olacak..</p>
</body>
</html>
