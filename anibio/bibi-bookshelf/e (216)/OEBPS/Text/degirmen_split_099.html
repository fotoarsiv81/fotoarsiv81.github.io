<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_97">Bu da Tamam Oldu</h2>

  <p class="normal2">&nbsp;</p>

  <p class="normal2">Bazı şeyler var ki insanın kanına dokunuyor. İzzet-i nefsini yaralıyor. Zoruna gidiyor.</p>

  <p class="normal2">İnsanı kahrediyor.</p>

  <p class="normal2">İslâm insanları bir güzel ahlâkla ahlâklandırmak ister.</p>

  <p class="normal2">Ve orada anlatır, ne kana dokunacaktır, ne zora gidecektir ve ne izzet-i nefse dokunacaktır. Bunların şartıyla ilgili sınırlar çizmiştir. İnsanları gerektiğinde başkalarına yumuşaklıkla muamele etmeye, gerektiğinde ise celallenmeye davet etmiştir.</p>

  <p class="normal2">Büyük bir zata bir başkası gelip olmadık hakaretleri yağdırmış.</p>

  <p class="normal2">O ise bunları sükunetle dinlemiş ve sesini çıkarmamış.</p>

  <p class="normal2">Sormuşlar:</p>

  <p class="normal2">-Yahu sende hiç izzet-i nefis yok mu ki, sesini çıkarmadın?</p>

  <p class="normal2">Demiş ki:</p>

  <p class="normal2">-Bizde nefis yok ki izzeti olsun.</p>

  <p class="normal2">Nefis terbiyesiyle ilgili ilginç bir misal bu.</p>

  <p class="normal2">Bambaşka bir idrakin, kendi nefsini hakir, başkalarınkini aziz görmenin, kendinden başka herkesi veli bellemenin ve bundan da asla zararlı çıkmamanın yolunda bir hayli mesafe kat etmiş bir ulu kişiymiş o.</p>

  <p class="normal2">Ama aynı adama gelip de dinine, imanına tasallut eden biri olsaydı, nefsinin izzetine değil de, İslâm’ın izzetine bir tecavüz söz konusu olsaydı, aynı insanın çok başka türlü davranacağını hemen görürdük.</p>

  <p class="normal2">Ermeniler dış ülkelerdeki temsilcilere suikast düzenlediği ve birini öldürdükleri zaman zorumuza gidiyor. Onları Ahmet veya Mehmet oldukları için, kendi zatları için değil, başka bir şey için öldürüyorlar. Osmanlının belli zamanlardaki bazı icraatlarının intikamını almak için bu eylemleri düzenliyorlar.</p>

  <p class="normal2">Yani Ermeni katillerinin niyeti asırlarca gerilere kadar uzanıyor. Ve işte o noktada bizi kıskıvrak yakalıyor bu eylem ve basit bir katillik olmaktan çıkıyor ve tarihimiz kurşunlanıyor gibi kanımıza dokunuyor.</p>

  <p class="normal2">Ve dönüp dolaşıp sözü kana dokunucu başka icraatlara getirmek istiyorum.</p>

  <p class="normal2">Elimiz kolumuz bağlı seyirci kaldığımız başka bir takım eylemlere.</p>

  <p class="normal2">Bilmiyorum sizleri, ben bazı şeyleri; birbirinizden çok farklı görünmesine rağmen hep aynı düzlemler içersinde görüyorum. Görmeden edemiyorum.</p>

  <p class="normal2">Bakıyorsunuz kredi almak için Dünya Bankasının, IMF’nin ardına düşüyoruz: Benim kanıma dokunuyor.</p>

  <p class="normal2">Bakıyorsunuz parasını peşin peşin ödeyip, kavi anlaşmalar yaptığınız halde, Amerika Birleşik Devletleri şu veya bu gerekçe ile, sana vermekte olduğu, daha doğrusu satmak zorunda olduğu bir malı, genellikle silah veya cephaneyi vermiyor. (Kıbrıs olayları sonrasındaki ambargoyu hatırlayınız) Devletlerarası hukuk kurallarına da, hani “ticaret ahlâkı” diyorlar, kendilerinin uydurdukları bu ahlâka da aykırı bir davranış. Ama elimizden bir şey gelmiyor ve ambargonun kalkması için çare üzerine çare düşünüyorsunuz. Tavizler vermek zorunda kalıyor ve yumuşuyorsunuz.</p>

  <p class="normal2">Oysa bu tür anlar, celallenmek anlarıdır. Ama dünya tersine dönmüş. Celallenecek yerde yumuşuyor, buna mukabil küçük bir hareketle nefsine dokunulan biri o nefsin azmanlaşmış izzeti ile ayaklanıp karşısındakini gebertiveriyor.</p>
</body>
</html>
