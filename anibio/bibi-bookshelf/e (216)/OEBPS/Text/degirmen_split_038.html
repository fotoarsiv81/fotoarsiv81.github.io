<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_39">Koca Erkek Işığı Görünce Kaçmış</h2>

  <p class="normal2">&nbsp;</p>

  <p class="normal2">Filmlerde görmüş veya tecrübesi olanlardan, hayvanların ışık ve ateşten ürküp kaçtıklarını dinlemişsinizdir. Bazı yerlerde avcılar arabayla gece avına çıkar, farların ışığı karşısında apıştırdıkları tilki ve tavşanları bu çağdaş namertlikle avlarlar.</p>

  <p class="normal2">Zoru görünce veya sıkıştırılınca veya şantaj yapılınca gerileyen, kaçan, ezilen insanlar için, onları bu durumda bırakanlar, ayıların ışıktan ürkmesini kastederek:</p>

  <p class="normal2">-Koca erkek ışığı görünce kaçtı, derler,</p>

  <p class="normal2">Karı koca, yanlarında barınan, iyice yaşlanmış, bakıma muhtaç, hasta dedeye, yemeğini bir çanak içinde verir, sofraya oturtmazlarmış. Ölmesini bekledikleri bu zavallı ihtiyarın, kendilerini yetiştiren, dünyaya getiren insan olduğunu çoktan unutmuşlar.</p>

  <p class="normal2">Günün birinde bu karı koca beş altı yaşındaki çocuklarının bahçede, bıçakla bir tahta parçasını oymaya çalıştığını görmüşler. Ne yaptığını sorunca, çocuk:</p>

  <p class="normal2">-Tahta çanak yapıyorum. Siz yaşlanınca yemeğinizi onunla vereceğim, demiş.</p>

  <p class="normal2">Herhangi bir geliri olmayan yaşlı bir baba evli kızının yanında kalıyordu.</p>

  <p class="normal2">O akşam kendisi namaz kılarken, kızı da sofrayı hazırlamaktaydı. Evde kayınbiraderler, yetişkin çocuklar da var.</p>

  <p class="normal2">Baba namazını bitirdi. Sofra hazır. Herkes yerlerini aldı. Arzuya göre rakı ve şarap şişeleri, gençler için biralar açıldı.</p>

  <p class="normal2">Baba, hemen her gün tekrarlanan, kendisi için bu utanç tablosu içinde başını eğmiş yemeğini bitirmeye çalışıyor. Ne yediğinin, nasıl yediğinin farkında bile değil...</p>

  <p class="normal2">Nihayet kızı kadehini uzatarak,</p>

  <p class="normal2">-Babacığım şundan bir kadeh al, diye tutturdu. Namazını yine kıl. Orucunu da tut. Ama bize katıl, şundan birkaç yudum iç.</p>

  <p class="normal2">Baba kızardı, bozardı, utandı, sinirlendi, kızını tersledi, söylendi, ama ne yaptı ise faydası olmadı. Kız hâlâ:</p>

  <p class="normal2">-Biricik kızını kırıyor musun? Hatırım için bir defa şundan bir yudum al, diye ısrar etti.</p>

  <p class="normal2">Diğerleri içiyor, atıştırıyor, gülüyor ve kadını teşvik ediyor, onlar da adamcağıza takılıyorlar.</p>

  <p class="normal2">Nihayet adam başını gözünü sallayıp, zor bela tabağındakileri bitirdikten sonra titrek adımlarla kalktı ve gözyaşları içinde, beyni dehşetten, hırstan, kahırdan gerilmiş olarak odasına yöneldi.</p>

  <p class="normal2">Sofrada gülüşmeler... Ve damadın gürleyen sesi..</p>

  <p class="normal2">-Koca erkek, ışığı görünce nasıl da kaçıyorsun..</p>

  <p class="normal2">Ve dakikalarca süren kahkahalar...</p>

  <p class="normal2">Ama burada kalmayacaktır.</p>

  <p class="normal2">Onlar da kendi çocuklarının, henüz içlerinde barındırdıkları ahlâk değerlerini nasıl çiğnediklerine şahit olarak cezalarını göreceklerdir.</p>

  <p class="normal2">İyice yaşlandıkları ve bakımına muhtaç oldukları bir zamanda,</p>

  <p class="normal2">-Biricik evladını kırma da bize katıl, diye takılarak yalvaran evlatları tarafından, belki de zıvanadan çıkmış seks âlemlerine katılmaya zorlanacaklar. Acaba o zaman babalarına ne yaptıklarını hatırlayabilecekler mi?..</p>
</body>
</html>
