<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_93">Karnaval Raporu</h2>

  <p class="normal2">&nbsp;</p>

  <p class="normal2">Brezilya’da düzenlenen geleneksel RİO karnavallarında her yıl yüzlerce binlerce kişi öldürülür. Bu büyük karnavala bir iki hafta kala milleti ısındırmak için çeşitli şehirlerde ufak karnavallar düzenlenir ve renkli resmigeçitlere hükümet düzeyinde temsilciler yollanır.</p>

  <p class="normal2">Rio karnavalı sırasında her yıl yüzlerce insan öldüğü halde devletin yapabileceği tek şey, tedbirler alarak ölümü daha lüks hale getirmekten ibaret. Alkol komasına girenler, birbirlerini vuranlar, delice araba sürerken vitrinlerden içeri girenler mümkün olduğu kadar çabuk şekilde hastanelere götürülsün ve bir an önce kollarına serumlar takılsın için özel timler, sağlık ekipleri, ambulanslar hazır tutuluyor. Yüzlerce insan ölüyor, bir yıl önceden karnaval sırasında vuku bulacak ölümlerin istatistiği yapılıyor ve fakat karnaval devam ediyor.</p>

  <p class="normal2">Demek ki karnaval hükümeti de devleti de halkı da bireyi de aşıyor. Onların hepsinin üstünde bir mahiyetle ortaya çıkıyor ve ona muhalefet edilemiyor.</p>

  <p class="normal2">Şu halde karnaval basit bir eğlence düzenlemesi değil. Demek ki karnaval, bir karnaval değil, insanları mantık zincirlerinin birbirine kavuşamadığı bir noktada yakalayan bir çeşit din...</p>

  <p class="normal2">Putperestlikleri inceleyen sosyologlar, Afrika vahşilerinin totemleri etrafında yaptıkları dinî ayinleri anlatırken, şu şekilde izahlara yer verirler.</p>

  <p class="normal2">-“Yerliler mahiyetini anlayamadıkları tabiat hadiselerinin, insanlar-arası ilişkilerin, karakter ve mizaçların ortasında savunmasız kalan benliklerini tehlikede görürler. Bir takım kirli güçler tarafından istila edildiklerine inanırlar. Bunlardan arınmaları gereklidir. Bu sebeble de dans, müzik ve şuuru bulandıran sularla (içki) bunlardan arınmayı denerler. Bütün kabile enerjileri bitinceye kadar basit çalgı aletlerinin eşliğinde ve bir büyücünün liderliğinde saatlerce hiç ara vermeden dans eder. Bu ayinler sırasında aile bağı gözetilmeksizin, tam hayvanî bir şekilde ve topluca seks ilişkileri de aynı arınma ve kurtulma çırpınışlarının bir tezahürü olarak ortaya çıkmaktadır.”</p>

  <p class="normal2">Vahşi ayinlerinde yüzlerini ve vücutlarını boyayarak başka bir kişiliğe bürünen insanlarla, Rio Karnavalında boyanıp çeşitli kılıklara giren insanın iç dinamikleri birbirinin aynı.</p>

  <p class="normal2">İkisi de putperestçe bir yüceltmenin, hayvanî korkuların, maddi kalıplara sığdırılamayan ruhun çırpınışlarının elinde…</p>

  <p class="normal2">İş burada ve bununla bitmemektedir.</p>

  <p class="normal2">Çeşitli coğrafyalara biraz dikkatle baktığınız takdirde, aynı tezahürleri çok çeşitli kalıplar içersinde rahatlıkla görebileceksiniz. Afrikalı vahşi kendi kanını arıtmak için büyücüsünün emriyle kabilenin birkaç körpe kızını timsahlara atmaktadır. Dinî bir coşku içinde sabahlara kadar dansetmekte, içki içmekte, önüne geleni çalıların içine çekmektedir.</p>

  <p class="normal2">Rio Karnavalında olanlar, alyanslarını atıp Faşing’e katılan Almanlar, birey olarak sahip oldukları tüm özelliklerden vazgeçip, tek bir vahşiliğin denetimine girerek Hitler’lerinin önünde onbinlercesi birden resmi geçit yapan Naziler, Sabra ve Şatilla kamplarına girip yüzlerce Müslümanı katleden Hıristiyanlar ve onları buna teşvik eden Yahudi ve nihayet Rusya’da, Afganistan’da, Eritre’de, Filipinler’de, Kızıl Çin’de, Suriye ve Mısır’da iktidarlarını masumların kan ve işkence gölü etrafında kuran rejimler, aynı tür putperestliklerin varyasyonlarıdır... Bunların içinde sadece Afrikalı vahşi, masum ve affedilir görünmektedir...</p>
</body>
</html>
