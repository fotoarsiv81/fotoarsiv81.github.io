<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_64">Gerçek Çehreleri</h2>

  <p class="normal2">&nbsp;</p>

  <p class="normal2">1974 Kıbrıs olayları sırasında yedek subaydım. Türkiye’ye uygulanan ambargonun, özellikle silah ve yedek parça ambargosunun soğuk terlerini ben de döktüm. Olaylardan kısa bir zaman sonra birliğimle birlikte Kıbrıs’a intikal ettik. Meşru bir şekilde haklarımızı korumak üzere orada bulunmamıza ve er meydanında davayı kazanmamıza rağmen, dostumuz Amerika, Hıristiyanlık gayretiyle ve belki daha çok bütün Amerikan halkının putperest Grek medeniyetine duyduğu budalaca hayranlığın etkisiyle, arkadan eteğimize sarılmış çekmekteydi. Yani çeşitli anlaşmalarla bize vermek veya satmak zorunda bulunduğu malları vermekten imtina etmekteydi. Bununla da yetinmemekte ve diğer dostlarımızı da çeşitli yaptırımlara zorlamaktaydı.</p>

  <p class="normal2">Bu çok yönlü ambargonun sivil sektörlerde nasıl girdaplara sebep olduğunu şu anda ayrıntılı olarak bilmiyorum. Askerî planda ise ancak gazetelere yansıyan mikdarda bilgimiz olabildi. Bir de bizzat o yıllarda asker ocağında olmanın verdiği bir yakınlıkla bazı ufak tefek ama işin büyük cüssesine işaret etmesi bakımından önemli yaşantılarımız oldu:</p>

  <p class="normal2">Basit bir misal: Şiddetli kışların hüküm sürdüğü bölgelerde, sürekli kar üzerinde eğitimin devam edebilmesi için, potinlerin su çekmesini önlemek üzere, onlara, NATO ülkeleri malzeme imali ve dağıtımı çerçevesi içinde olacak, dışarıdan küçük kutular içinde gelen bir tür yağ (muhtemelen domuz yağı) sürülmektedir. O kış, gelmeyen bu yağlar sebebiyle potinler hep su çekti. Verdiğimiz misal devede kulak bile değil. Kulakta bir tüy belki.</p>

  <p class="normal2">Yine devede kulak mesabesinde bir başka örnek: Araziye çıkıldığında karavana kaynatmaya yarayan sahra ocakları, kısa zaman sonra, sık sık değiştirilmesi gereken küçücük bir parçası (meme) gelmediği için âtıl kaldı.</p>

  <p class="normal2">Bu iki küçücük örnekten hareket ederek, onbinlerce kalemi bulan yedek parça, silah, araç, gereç, mermi ihtiyacını düşünerek işin cüssesini idrak etmeye çalışırsanız vahameti anlarsınız.</p>

  <p class="normal2">Nitekim daha o zaman bu vahamet idrak edildi.</p>

  <p class="normal2">Bu idrakin çeşitli kademelerde, çeşitli mahfillerde ne şekilde yorumlanıp değerlendirildiğini de kestirmek durumunda değiliz. Ancak şu kesin olarak söylenebilir: O hadiseler üzerine Türkiye (ciddi şekilde, topyekûn olarak) ürkmüştür. Ambargonun devam ettiği dönemde, özellikle Kıbrıs olaylarının henüz bütün nezaketiyle gündemde bulunduğu zamanlarda, MKE’deki bir takım inançlı yöneticilerin, acil ihtiyaç duyulan bazı mermileri imal edebilmek üzere nasıl seferber olduklarını ve geceli gündüzlü çalışmalarla bu konudaki bağımlılıktan kurtulmanın yollarını aradıklarını hatırlıyorum.</p>

  <p class="normal2">O olaylar sırasındaki ambargo ile şapka kel görünmüştü.</p>

  <p class="normal2">Büyük, önemli bir ürküntüydü o. Bu ürküntü, bu ahde vefasızlık, bu arkadan saldırış, Hıristiyan olduğu için Yunanistan’ın yanında, Müslüman olduğumuz için bizim karşımızda yer alış, elbette Amerika’nın siciline işlenmiştir.</p>

  <p class="normal2">Ve yalnız onun değil, onunla birlikte hemen hemen aynı sicil nosuna sahip Avrupalı dostlarımızın da siciline işlenmiştir.</p>

  <p class="normal2">Yıllarca Avrupa Türkiye’nin kendi birliğine üyeliğini askıya almıştır. Türk tekstil ürünlerinin ithaline öyle maddeler, engeller getirmiştir ki, oraya bu ürünleri ihraç etmek imkânsızlaşmıştır. Avrupa yabancı işçi sorununu çözmeden, yani açıkçası birkaç milyon Türk işçisini hudud dışı etmeden bu konuda hiçbir olumlu adım da atmayacaktır. Fakat daha önemlisi, Türkiye’nin Ortadoğu pazarına yönelmesi ve bu konuda başarılı olması Batı’yı çıldırtmaktadır. Almanya’da düzenlenen bir toplantıda Avrupalı önde gelen uzmanlar, Türkiye’nin Ortadoğu İslâm ülkelerine yönelmesinin, Cumhuriyet ilkelerine ters düşüp düşmediğini soracak kadar ileri gitmiş, resmen, alenen küstahlık yapmışlar ve sırıtan dişlerini göstermişlerdir.</p>
</body>
</html>
