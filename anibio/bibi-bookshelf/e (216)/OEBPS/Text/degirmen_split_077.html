<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_76">İşte Buna Aklımız Ermedi</h2>

  <p class="normal2">&nbsp;</p>

  <p class="normal2">İngiltere Lavrens’leriyle ün yapmış bir ülke.</p>

  <p class="normal2">Biri kaypaksa, saman altından su yürütüyorsa, kulis atıyorsa, fitne çıkarıyorsa, iki kardeşi birbirine, iki kavmi birbirine, iki devleti birbirine düşürüyorsa, denir ki,</p>

  <p class="normal2">-Amma da İngiliz’miş namussuz herif!</p>

  <p class="normal2">“İngiliz Siyaseti” deyimi yüzyıllardır halkımız arasında kullanılır. İngilizlerle ilişkilerimiz her ne zaman başlamışsa, işte taa o zamandan beri, aydınımız, köylümüz, askerimiz, işçimiz, hepsi bilir İngilizliğin ne olduğunu.</p>

  <p class="normal2">İngiliz demek bir tohum makinesi, bir biçer-döver makinesidir. Adamlar için siyaset put.</p>

  <p class="normal2">Orta Doğu’ya bölge bölge fitne tohumlarını ekip arkasından da yıllardır bir köşede ellerini göğüslerinde bağlayarak bekleyenler ve arkasından her türlü çeşitli siyasî ve ticarî hasatları biçip toplayanlar bunlar.</p>

  <p class="normal2">(Denir ki artık İngiliz diye bir şey yoktur. Dünya siyasetinde onun yerini başkaları almıştır. ABD almıştır vesaire. İlginç bir iddia. Kafaları yüzyılların İngiliz imajı ile dolmuş olanların birdenbire kavrayamayacakları bir durum. Ama doğru, her ne kadar kafamızdaki tilkilik mevkiini başkalarına vermek istemesek de.)</p>

  <p class="normal2">Bu yazının konusu başka:</p>

  <p class="normal2">Bundan birkaç yıl önce Türk-İngiliz ilişkilerinin 400. yıl dönümü dolayısıyla Türkiye’de bazı törenler yapılmış, İngiltere’den gelen bir devlet adamı bazı İngilizlikler yapıp gitmişti.</p>

  <p class="normal2">Hemen arkasından şöyle bir haber:</p>

  <p class="normal2">İngiltere Üniversitelerindeki Türkoloji bölümleri kapatılıyormuş.</p>

  <p class="normal2">İşte buna aklımız ermedi.</p>

  <p class="normal2">Gerekçeleri neymiş, uzun uzun okuma fırsatı bulamadım. Zira haber sadece bundan ibarettir.</p>

  <p class="normal2">Sanırım şöyle bir gerekçesi vardır:</p>

  <p class="normal2">Artık hiçbir öğrenci Türkoloji öğrencisi olmak istemiyor. Öğrencide böyle bir talep olmayınca da üniversitelerde Türkoloji bölümlerini devam ettirmek israf olacaktı. Birkaç Türkoloji profesörü işsiz kalacak amma ziyanı yok. Zaten İngiliz ekonomisi dar boğazlardan geçiyor. Masraflarda kesintiler yapmak gerekli. İşçiler greve gidiyor, hayat pahalılığı artıyor, buna mukabil işçi ücretlerine zam yapmak yerine onların ücretlerinde indirimler yapmak zorunda kalıyoruz. Onlar da isyan ediyor, greve gidiyor, zavallı halkımızı odunsuz, kömürsüz bırakarak donduruyorlar.</p>

  <p class="normal2">Bilmiyorum İngiltere yöneticileri Türkoloji bölümlerinin kapatılması konusundaki gerekçeleri bu kadar detaylı mı? Ya da bu karardan haberleri var mı? Eğer olsaydı gerekçe olarak bunları sayıp saymayacaklarını bilemiyorum.</p>

  <p class="normal2">Biz bunların hepsini anlayabiliriz de anlayamadığımız başka bir şey. Acaba İngiltere’nin elinde yeteri kadar Türkçe bilenler olduğu için mi ortak Türkoloji enstitülerine gerek kalmadı? Yoksa artık Türkiye’yi iyice defterden mi sildiler? Yoksa 400. yıl dönümü kutlamalarına gelen zatı bizimkiler çok mu kızdırdı, neden İstanbul demiyorsun da Konstantinopolis diyorsun diye.</p>

  <p class="normal2">Velhasıl görüyorsunuz, İngiliz yine aklımızı karıştırdı.</p>
</body>
</html>
