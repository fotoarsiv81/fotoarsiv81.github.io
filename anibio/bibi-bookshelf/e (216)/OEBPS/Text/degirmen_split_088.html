<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_87">İngiliz Öldürmeye Devam Ediyor</h2>

  <p class="normal2">&nbsp;</p>

  <p class="normal2">İngilizler Hindistan’ın Assam eyaletinde binlerce Müslümanın kanına daha girdi, desek bir bakışta anlamsız görünecek. Ancak yüzyılın başlarına dönerek olaya bakarsak, dökülen kanlarda onların parmağını göreceğiz.</p>

  <p class="normal2">20. yüzyılın başlarında Assam eyaletine ilk Müslüman göçmenleri İngilizler getirdi. Bundan iki amaç güdüyorlardı. Birincisi uçsuz bucaksız çay bahçeleri için ucuz işçi temin etmek, ikincisi ise bu ucuz işçilerle yerli Hindu halkını işsiz, dolayısıyla de güçsüz bırakmak. Çok sayıda getirtilen bu göçmenler neye alet edildiklerini uzun süre anlayamadılar. Yerliler de anlayamadı. Ama yeni gelenleri benimsemediler de. Aralarında daima çatışmalar, sürtüşmeler oldu. Böylece zamanla kaynaşmaları, barış içersinde yaşayıp gitmeleri gereken bu insanlar, birbirlerinin kanlarını kollayıp durdular. Birbirleriyle çatışan bu insanlar, esas düşmanları olan İngilizlerle çarpışmakta, onları ülkeden kovmakta daima geç kaldılar.</p>

  <p class="normal2">İngilizlerin ektiği bu husumet tohumları, her yıl yüzlerce insanın katledilmesi şeklinde daima mahsul verdi. İşte son olarak geçen haftalarda yapılan eyalet seçimlerinde (1980), göçmen Müslümanlara oy hakkı verilmesi ile başlayan olaylar, (söylentilere göre) 2.500 kurban verdi. Müslüman köylere akınlar düzenleyen yerli Hindular, İngiliz fitnesinin ektiği kuvvetli kin duygularıyla akıl almaz bir katliama girişerek, kadınları, çocukları ve ihtiyarları da katletti ve arkasından alınan bütün güvenlik tedbirlerine rağmen olaylar yatışmayınca Müslümanlar kafileler halinde komşu eyaletlere göç etmeye başladılar.</p>

  <p class="normal2">Müstevli Batılıların ektikleri düşmanlık tohumlarının bu ne ilki ne de sonuncusu. Hindularla Müslümanlar, Pakistan’la Hindistan, Orta Doğu’da İsrail’le Filistinliler arasındaki çatışmalar, Sudan’da kabileler arasındaki kan davaları hep İngilizlerin marifetleri. Diğer Batılı sömürgeciler ve işgal ettikleri topraklarda aynı sinsi, insanlık dışı metodlarla davranarak, oraları kolayca idare yolunu seçtiler. Fransa, Hollanda, İtalya, İspanya ve Belçika sömürgelerinde benzer durumların ortaya çıkışı tesadüf değil</p>

  <p class="normal2">Batı Sahra’da İspanyolların, Yeni Gine’de Hollanda’nın, Uzak Doğu ülkelerinde Fransa’nın, Habeşistan’da İtalyanların ve Burundi’de Belçika’nın ektiği husumet ve fitne tohumları, onlar buradan çekildikten sonra da etkilerini devam ettiriyor ve bu zavallı ülkeler kendilerini bu anlamsız çekişmelerden bir türlü kurtaramıyorlar.</p>

  <p class="normal2">Batılıların Müslüman ülkelere ektiği en önemli ve etkili fitne tohumu, İslâm Birliği’ni sağlayan ümmet düşüncesini parçalamak için bu birliği meydana getiren insanlara ırklarıyla ilgili üstünlük düşünceleri ve iddiaları aşılamak oldu.</p>

  <p class="normal2">Bugün yalnız değişik ırktaki insanlar değil, aynı ırktaki insanlar bile kendi aralarında ırk davası gütmedeler. Buna paralel olarak İngilizlerin “Lavrens harekâtı” Osmanlı’yı müstevli olarak tanıtması, batının elde ettiği en bozguncu başarı oldu.</p>

  <p class="normal2">Fransızlar Suriye ve çevresine hâkim oldukları devirlerde bununla da yetinmediler. Şiiliğin dejenere olmuş bir kolu olan Nusayrileri, azınlıkta olmalarına rağmen ülkenin hâkimi durumuna getirmekte fayda görerek Nusayrileri askerî okullarda yetiştirerek ülkenin başına getirdiler.</p>

  <p class="normal2">Hafız Esat ve kardeşlerinin emrinde, azınlık Nusayriler, çoğunluğu teşkil eden Sünnî Müslümanlara kan kusturuyor. Terör, katliam ve çeşitli zulümlerle, ülkelerin esas sahipleri susturuluyor, dikta altında tutuluyor. Yani dünyanın dört bir yanında, aslında, demokrasi havariliği yapan Batılılar, öldürmeye, parçalamaya, ocakları söndürmeye devam ediyorlar.</p>

  <p class="normal2">Fransa’nın bir başka yönüne daha işaret edelim. Ermeni canilerinin açıkça himaye görüp kışkırtıldıkları bir ülke: Fransa.</p>

  <p class="normal2">Özellikle Fransa’da işlenen cinayetlerin hemen sonrasında, Fransız televizyon ve radyolarında ve basınında, Türklerin Ermenileri katlettiklerine dair yoğun dokümanter yayınların başlaması, hükümetin de dikkatinden kaçmamakta ve bu konuda Fransız hükümeti nezdinde çeşitli girişimlerde bulunulmaktadır.</p>

  <p class="normal2">Fakat bu konuda Fransa o kadar vurdum duymaz ve kararlı hareket etmektedir ki, bizim tarafımızdan yapılan girişimlerin, kaale alınmayışımızın insanımız üzerinde etkileri keder verici olmaktadır.</p>

  <p class="normal2">Bu konuda dışarıda yayınlar başladığı zaman maalesef sadece bir savunma psikolojisi içersinde hareket ederek, o da sadece kendimize hitap edecek tarzda, Ermenileri toplu şekilde katletmediğimizi ispatlayan yayınlara girişmekteyiz. Oysa bu konuda yapılması gereken şey Fransızlara bu konuda masum olduğumuzu ispatlamak değildir. Bunu onlara duyurabilsek bile, oradaki Ermeni baskısının yanında solda sıfır kalacaktır. Yapılması gereken şey, işte bu sebepten dolayı, Fransızca onların silahı, onların metodu ile karşılık vermektir.</p>

  <p class="normal2">Bırakalım Ermenileri katletmediğimizi ispat etmeyi. Veya bunun bir yandan devam ettirelim. Yapılması gereken şey, onların yaptıklarına karşı, onların yaptıklarından sadece bir kısmını sergilemek. Mesela Fransızların Cezayir’de giriştikleri canavarlıkları sergilemek. Fransızlar Cezayir’de Hitler’e parmak ısırtacak vahşilikler yaptılar. Aradan onca yıllar geçti ama Cezayir’de hâlâ toplu mezarlar bulunuyor.</p>

  <p class="normal2">Fransızlar ve diğer bütün düşman tavırlı, zihniyetli dostlar (!) tâ eskilere ait sayısız dokümanlar bulabiliyorlar. Cezayir katliamları hakkında bilgiler, dokümanlar toplamak çok daha kolay. Daha dün gibi yakın bir zamanda oldu bu olaylar. Belirttiğimiz gibi hâlâ toplu mezarlar bulunuyor ve bunların içinden yüzlerce iskelet çıkıyor. Yani Türklerin Ermenileri katlettiğini söyleyen ve bunları gündeme getiren Fransızların çoğunun elleri hâlâ Müslüman Cezayirlilerin kanlarıyla kıpkızıldır.</p>

  <p class="normal2">Televizyon, radyo ve gazetelerimizde bu konuyu işleyen yoğun bir yayın Fransızları çok kısa zamanda dize getirecektir. Bu konuda kesinlikle savunma psikolojisiyle hareket etmemek, kesinlikle taarruza geçmek sonuç alacaktır.</p>
</body>
</html>
