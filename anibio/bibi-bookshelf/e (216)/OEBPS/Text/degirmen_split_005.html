<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_7">Bir Değirmendir Bu Dünya</h2>

  <p class="normal2">&nbsp;</p>

  <p class="normal2">Adaşım Cahidî Ahmet Efendi’nin bir beyti var, şöyle:</p>

  <p class="normal1">Akil isen can gözün aç, tut kulak bu sözüme</p>

  <p class="normal1">Bir değirmendir bu dünya öğütür bir gün bizi</p>

  <p class="normal2">Elbistanlı Muzaffer Hoca’yla konuşuyoruz.</p>

  <p class="normal2">-Dünya bir evcik’tir. Esas ev ötede, diyor.</p>

  <p class="normal2">Bir ağabeyimiz, kendisine servetini çoğaltmasını ve saklamasını telkin eden bir rüya görüyor. Ve kendi kendine:</p>

  <p class="normal2">-Herhalde bir kıtlık, bir afet, bir yokluk meydana gelecek. Zor günler gelecek. Bunun için de böyle bir rüya gördüm. Bari bundan böyle hesabımı bileyim, israfta bulunmayayım, malıma sahip olayım da zor günlerde zorluk çekmeyeyim, diyor.</p>

  <p class="normal2">Ancak rüyasını ulu bir zata tabir ettirmenin daha isabetli olacağını düşünerek, böyle bir zata gidiyor ve rüyasını anlatıyor. O mübarek zat şöyle diyor:</p>

  <p class="normal2">-Güzel bir rüya görmüşsün. Elbette servete sahip olmak, onu çoğaltmak gereklidir. Serveti çoğaltmak demek ise onu tasadduk etmek, muhtaçları arayıp onlara dağıtmak ve sevdiklerine hediyeler vermektir...</p>

  <p class="normal2">Bu mübarek sözlerden de anlaşılmalı ki servet, insanı bir değirmen gibi öğüten bu evcik için değil, ötedeki esas ev için.</p>

  <p class="normal2">Selef-i salihîn Allah’a yakın olmakta birbirleriyle yarış ederlerdi. Cennet ve cehenneme ve bunların el’an yaratılmış olduğuna inanır ve ayet gereğince “cennete girmek için yarışırlar”dı.</p>

  <p class="normal2">Kalbinde “zerre miktar iman” olan kişi, Peygamber Efendimiz’in müjdesi ile, cehennemde kalmayacağını, öte dünyada, o büyük ve esas evde cennete dahil olacağını umabilir.</p>

  <p class="normal2">Evcik’te nasıl yaşanması gerektiğinin binlerce tarifinden bir tarif, bir yol, tek başına bir ışık, bir kurtarıcı olan hadisi şerif şöyle:</p>

  <p class="normal2">Buyuruyor Peygamberimiz sallallahu aleyhi ve sellem:</p>

  <p class="normal2">-Kalbinde zerre miktarı iman olanın cennete gireceği umu-lur.</p>

  <p class="normal2">Bu müjdeyi duyan sahabe sorar:</p>

  <p class="normal2">-Ya Resulallah, zerre miktar iman nedir?</p>

  <p class="normal2">-Bir Müslüman vakit namazlarından birini elinde olmadan kaçırır, bir sonraki namazın vakti girdikten sonra hatırlar da, bundan dolayı kalbine şiş saplanmış gibi olursa, onda zerre miktar iman vardır.</p>

  <p class="normal2">Evcik, güzel, doyumsuz, ama meşakkat ve görevler dolu.</p>

  <p class="normal2">Evcik sevimli bir kelime. Muzaffer hoca bu küçültme takısı ile onu sevimli gösteriyor, onun lanetlenmemesi konusundaki, gereği gibi sevilip değerlendirilmesi konusundaki görevleri hatırlatıyor. Ancak bir yandan da her şeyin iyisini ve büyüğünü isteyen insana (bize), evin de, malın da, sevabın da en çoğunu isteyeceğimizi düşünerek, evcik’le büyük ev’den söz etmeye bir yol açıyor, bize asıl menfaatin büyüğünü işaret ediyor. Gönlünüzü, enerjinizi, dikkatinizi, bu küçük kulübe ile bu evcik’le fazla eğleştirmeyin demek istiyor.</p>

  <p class="normal2">Zira bu evcik, bu sevimli ve tatlı şey insanları dişlileri arasına alıyor ve bağırıp çağırmalarına aldırmadan kanını kemiğine katarak öğütüp bir gün toprağa atıveriyor.</p>
</body>
</html>
