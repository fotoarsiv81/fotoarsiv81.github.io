<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_71">Camilerin Etrafında</h2>

  <p class="normal2">&nbsp;</p>

  <p class="normal2">Türkiye’ye yerleşen Afganistanlı göçmenleri şehirlerin vitrinli caddelerinde görmek mümkün değil. Şehir onlar için camiler ve onların birkaç yüz metrelik çevrelerinden ibaret adeta. Orada kümeleşiyor, dolaşıyor ve barınıyorlar.</p>

  <p class="normal2">Afganistan’ın işgalinden sonra resmî kanallarla gerçekleştirilen bir organizasyonla Türkiye’ye getirilen Türk asıllı 4 bin kadar Afganistanlı göçmenden önce, kendi imkânlarıyla birkaç yüz civarında Türk asıllı göçmen Türkiye’ye gelmiş, bunların bir kısmı kısa bir zaman sonra başka ülkelere göç etmiş veya tekrar Pakistan’a dönmüşlerdi. Dönenlerin büyük bölümü sanırız Türkiye’de aradıklarını bulamadılar. O günlerdeki gazete haberlerinden bunların buradaki şehirlerin caddelerinde gördükleri yaşayıştan memnun kalmadıkları, hatta yolları dolduran açık kadınlara, birahanelere, gece kulüplerine, meyhanelere bakarak:</p>

  <p class="normal2">-İşte biz bu duruma düşmemek için, böyle bir şartı kabul etmediğimiz için Afganistan’da kızıl istilaya karşı çıktık, kanımızı döktük ve döküyoruz, gibi ağır suçlamalarla geri gidişlerini izah ettiklerini öğrendik.</p>

  <p class="normal2">Türkiye’de kalanlar ilk günlerde camilerin etrafında kümeler halinde suskun bir vaziyette oturuyor, etraflarına dalgın dalgın bakınıyorlardı.</p>

  <p class="normal2">Bir süre sonra üç-dört yaşından itibaren ondört-onbeş yaşına kadar olan çocukların cami avlularında ve civarında dilendikleri görüldü. Birçokları bu manzaradan rahatsızlık duyuyor, bunu onlara yakıştıramıyordu. Oysa henüz bir devlet organizasyonu mevcut değildi ve bu insanlar bir takım yardımsever kişilerin evlerinde misafireten barınıyor ve parasızlık çekiyorlardı.</p>

  <p class="normal2">Dilenen çocukların az ilersinde kendi aralarında toplanıp oturan öz kıyafetleri içersindeki Afganistanlılara yaklaşıp konuşmak istediğinizde pek istekli görünmüyorlardı. Ürkek davranıyor, sorularınızı çoğu zaman anlamıyor veya konuşmak istemiyorlardı. Aradan birkaç ay daha geçtikten sonra dilenen çocukların bundan vazgeçtikleri ve ellerindeki imsakiye, Yasin-i Şerif cüzleri, bir takım kitapçıklar satmaya çalıştıkları görüldü.</p>

  <p class="normal2">Ve tekrar aradan bir beş altı ay geçtikten sonra yine aynı çocukların bu defa kitap vesaire satışı yanında temin ettikleri basit sandıklarla ayakkabı boyacılığı yaptıklarına şahit olduk. Bu çocuklar bir yandan mahallelerdeki akranları ile arkadaş oluyor ve süratle Türkiye Türkçesini öğreniyorlardı. Onlarla bir ayakkabı boyanması süresinde rahatlıkla konuşmak, sohbet etmek imkânı doğuyordu.</p>

  <p class="normal2">Ve nihayet yine bazı büyük camilerin önünde, bu defa büyüklerin, küçük birer tezgâh kurarak, tesbih, takke, esans, eldiven, mendil, baston, seccade, misvak, ilmihal, dua kitapları gibi şeyler satmaya başladıklarını görmeye başladık.</p>

  <p class="normal2">Bunlar bir uyumun, bir hayat savaşının izleri idi.</p>

  <p class="normal2">Yine bunlardan birinden herhangi bir şeyler satın aldım ve,</p>

  <p class="normal2">-Afganistan’dan ne haber? diye sordum.</p>

  <p class="normal2">-Celalâbad uçak yerini bastık, çok kafir öldürdük, helikopterlerini yaktık, diye karşılık verdi.</p>

  <p class="normal2">-Bunları nereden öğrendiğini sordum. Gazete ve radyodan izlemişler.</p>

  <p class="normal2">Türkiye’ye veya başka bir ülkeye göç etmek zorunda kalmış her Afganistanlının kulağı kirişte. Gönülleri terketmek zorunda kaldıkları köylerinin özgür havasıyla kenetlenmiş durumda. Bunun için dış görünüşleriyle ne yapıyor görünürlerse görünsünler, içlerinin derin özlemi ve meşguliyeti sebebiyle daima dalgın ve düşünceliler. Onları büyük şehirlerin büyük caddeleri bir an olsun kendine çekemiyor. Afganistan’daki sayılarıyla, kalplerindeki heyecanla ilgili en yakın bir atmosferi camilerde buluyor ve onların çevresinden ayrılmıyorlar...</p>
</body>
</html>
