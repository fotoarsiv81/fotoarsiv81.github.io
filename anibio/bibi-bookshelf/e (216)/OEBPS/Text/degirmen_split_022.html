<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_24">Konuşmak ve Zanlar</h2>

  <p class="normal2">&nbsp;</p>

  <p class="normal2">Hiçbir sebeb yokken ona gelişigüzel içimi dökmeye başladım. Tuhafı şu oldu ki, o da aynı durumdaydı. Artık hangimiz konuşacağız diye birbirimizden fırsat kolluyorduk. Bir saat veya fazla sürdü. Öyle bir an geldi ki, ağızlarımızı birbirine çarptığımızı, söylediklerimizin bu çarpmalardan çıkan sesler olduğunu sanmaya başladım. O zaman birden sustum. O da bocaladı ve sustu. Sanki söyleyecek bir şeyimiz kalmamıştı. Demek ki birbirimizin ağzından lafı kapmamızdı, yekdiğerini tahrik eden.</p>

  <p class="normal2">İnsan dostlarıyla konuşmaya daldığı bir zamanda kendini yoklamalı ve sormalı:</p>

  <p class="normal2">-Neden bahsediyoruz, bunların dünyaya veya âhirete bir yararı var mı?</p>

  <p class="normal2">O zaman firene basmalı. Hafifçe toslamak ve neşeli havayı dağıtmak pahasına. Ve sözü bilerek, isteyerek yararlı bir mecraya akıtmalı. Bir ayet, bir hadis, bir İbâdet hatırlanmalı ve başkalarına da hatırlatmalı. Ta ki zaman öldürmek yerine zamanı diriltmek, onu en olumlu biçimde kullanmak bir alışkanlık haline gelsin.</p>

  <p class="normal2">Büyüklerin birçok nasihatlerinde şöyle yer alır:</p>

  <p class="normal2">-Diline hâkim ol.</p>

  <p class="normal2">-Mâlâya’ni konuşma.</p>

  <p class="normal2">-Su-i zanda bulunma. Çenesizlik ve su-i zan şeytanın insana duhulünden bir kapıdır. Çaresi az konuşmak, hüsn-i zanda bulunmaktır.</p>

  <p class="normal2">-Laf götürme, sende kalsın. Başkalarının ayıbını araştırma, öğrenir başkalarına da dersin.</p>

  <p class="normal2">Bir veliye, aleyhinde konuşanlardan haber verdiler.</p>

  <p class="normal2">-Onlar bizim sevabımızı çoğaltırlar, diye cevap verdi.</p>

  <p class="normal2">Konuşma arzusunun hırsının en şiddetli olduğu anlar cedellerdir, münakaşalardır.</p>

  <p class="normal2">Hadis-i şeriflerinde Efendimiz münakaşayı menetti. Haksıza susmasını emretti. Sevap kazanır, dedi. Haklı olsa bile susmasını, münakaşaya son veren olmasını emretti. Sevabının iki kat olacağını söyledi.</p>

  <p class="normal2">Gıybet ve dedikodu, başkaları hakkında su-i zan, cedel, münakaşa, her dili ortaya süren, onunla semiren ve kızışan yasaklar. Şeytanın otlağı, sıcak yuvası, keyif evi.</p>

  <p class="normal2">Diline bir düğüm at ve otur. Dinle. Gıybet ve dedikodu, münakaşa ve cedel, su-i zanlarla dolu söz varsa ya durma ayrıl, ya da engelle.</p>

  <p class="normal2">Susmakla konuşmak arasında nasıl ince çizgiler hassasiyetler var. Bakarsın konuşmak şeytandan, bakarsın susmak.</p>

  <p class="normal2">Ey gönlüm, ben bunların tümünü sana söyledim.</p>

  <p class="normal2">Ama dil yine eksik etti. Başkaları kendilerine bilip, seni arif belledi.</p>
</body>
</html>
