<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_77">Yenildikçe Güreşe Doymazmış Yenilen</h2>

  <p class="normal2">&nbsp;</p>

  <p class="normal2">Düşmanla, düşmanın sahasında ve onun silahlarıyla karşılaşmaya hazır mısınız?</p>

  <p class="normal2">Değilseniz başka bir yol deneyin. Aksi takdirde durmadan yenileceksiniz. Bir örnek:</p>

  <p class="normal2">Minder güreşleri.</p>

  <p class="normal2">Onu düşman kendi minderine göre düzenledi. Doğulu ulusların, özellikle Türklerin “ata sporu” diyerek büyük istek duyduğu bu sporun mahiyetini değiştirdi. Türkler acı kuvvete ve daha çok da dayanıklılığa, bir güreş maratonuna yatkın yapıdaydılar. İmparatorluklar kurmuş ve insanlar küçücük salonlarda değil, adeta ovalarda güreşmeyi seviyorlardı. Açık havada, gök kubbenin altında, güneşte yanarak, bazen yağmurda ıslanarak..</p>

  <p class="normal2">Düşman, söz hakkı eline geçer geçmez ilkin onu kapalı bir yere aldı. Sonra göbekle diz kapağının altına kadar kapalı olunması gerektiği kaidesini yıktı. Şalvarın, kısbetin yerine, ince, biçimsiz, hayâ dışı mayoyu koydu. Sonra seyirciyi onların burnunun dibine kadar getirdi. Ve sonra seyircilerin içine kadınların da girmesinde bir beis görmedi.</p>

  <p class="normal2">Herhalde bunlar da yetmeyecekti. Zira görüldü ki bu tavizler verilse bile doğulu güreşçiler yine de bir şeyleri, özlerinde mevcut bir kaviliği koruyor ve onların sırtını yere seriyorlardı.</p>

  <p class="normal2">Zaman ilerledikçe “kondisyon” icat edildi. Güreşin süresi, Batı standartlarına, geliştirilen metodlara göre yetiştirilen, vitaminlerle, çocukluktan alınıp ustalaştırılan bedenlerin imkânlarına göre kısaltıldı ve aynı türde güreş kaideleri kondu. Böylece düşman bizi güreşte saf dışı etti.</p>

  <p class="normal2">Düşmanla, düşmanın sahasında ve onun silahıyla karşılaşmaya hazır mısınız?</p>

  <p class="normal2">Değilseniz başka bir yol arayın. Aksi takdirde durmadan yenileceksiniz. Şimdi durmadan yenildiğiniz gibi.</p>

  <p class="normal2">Güreş mi dedik, salonda, durmadan bağırıp çağıran deşarj hastalarının önünde, yok arkasına geçtin bir puan, köprüye geldin iki puan, zıplamadın üç puan, dirsek çıktın dört puan, yoruldun beş puan diye giden ve üç-beş dakikalık bir süre içinde iki üç kere köşene dönüp, pelte gibi nefes nefese oturup, bakıcıların tarafından bacaklarının ovulmasına, havlularla havalandırmaya, “haydi koçum ye şunu” diye morallendirilmeye razıysan ve bunları becerebileceksen, çık mindere demeyeceğim, bunları becerebileceksen bile çıkma mindere.</p>

  <p class="normal2">Düşmanın minderi berbat, silahları alçakça.</p>

  <p class="normal2">En iyisi aşağılık komplekslerinden kurtulup da güreşi kendi minderinde tut. Hasmını oraya çek.</p>

  <p class="normal2">Afganistanlı mücahitler güreşi kendi minderlerine çektikleri zaman Rusya gibi azgın bir maddî gücün karşısında yıllardır zaferden zafere koştular.</p>

  <p class="normal2">Avrupa Ortak Pazarı’na (daha sonra Avrupa Birliği) katılmaya çalışmak, düşmanın daracık bir salona götürdüğü güreşe, hür havalara alışmış yiğitlerini iğdiş ederek sürmek demektir. Minder onların, seyirci onların, kaideler onlardan, hakem onlar.</p>

  <p class="normal2">Petrol krizinden sonra, Batılı ülkeler petrole bağımlılığı azaltmak için yeni enerji kaynakları aramaya hız verdiler ve genel enerji tüketiminde petrolün payı önemli oranda azaldı. Bütün dünyada, yıllarca süren İran-Irak savaşına rağmen petrol stokları arttı. Bunun üzerine petrol üreticisi ülkeler petrol fiyatlarında önemli indirimler yaptılar. Ancak dışarıda petrol ucuzlarken Türkiye’de petrol fiyatları yılda üç-dört kere artar oldu.</p>

  <p class="normal2">Demek ki güreşlerden bir güreşte daha yeniliyoruz. Nerede, nasıl, niçin oluyorsa, taaa, ucuzlayan bir malı ille de pahalı almaya kadar etki eden ve kurallarını pazar çığırtkanlarının koyduğu bir güreş...</p>
</body>
</html>
