<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_32">Nerde Merve Nerde Safa?</h2>

  <p class="normal2">&nbsp;</p>

  <p class="normal2">Umreye gidip gelen bir dostum şöyle anlatıyor: Safa ile Merve tepeleri arasında say etmek gerekince sütunlu bir koridora girdik.</p>

  <p class="normal2">Burayı ikiye bölmüşler. Gidenler, gelenler.</p>

  <p class="normal2">Gittik geldik.</p>

  <p class="normal2">Adım başında polisler duruyor ve gidiş gelişi denetliyorlar. Kimse ters yola girmesin diye.</p>

  <p class="normal2">Dümdüz bir yol.</p>

  <p class="normal2">Adeta lüks bir yol.</p>

  <p class="normal2">İstediğim kadar kendimi vermek istedim. Yoğunlaşmak, burada say etmenin o ilk ve mukaddes anlamını duymaya çalıştım, ama başaramadım.</p>

  <p class="normal2">Bazılarına dedim ki:</p>

  <p class="normal2">-Bari yürüyen banklar döşeselerdi yere de hiç yürümeseydik.</p>

  <p class="normal2">Bunu dinleyen biri atıldı:</p>

  <p class="normal2">-O zaman yürümeye de gerek kalmazdı bu mantıkla, koyardın takkeni bandın üzerine, o gidip gelirdi.</p>

  <p class="normal2">Ah, elbette bu konunun en ufak bir şakaya, nükteye tahammülü yoktur.</p>

  <p class="normal2">Fakat durumu eleştirenler muhakkak haklı.</p>

  <p class="normal2">Resimlerde görüyoruz, gidip gelenler de anlatıyor. Merve tepesi ile Safa tepesi diye bir şey bırakılmamış ortada.</p>

  <p class="normal2">O ilk sırayı hatırlayın. Hazret-i İbrahim’in hanımının oğlu İsmail’le yapayalnız kaldıkları, çölün ortasında, kızgın güneşin altında geçirdikleri saatleri hatırlayın. Susuzluktan kuruyup giden oğluna bir yardım, bir damla su bulmak için, yakındaki iki tepe arasında kendi bitkinliğini unutarak koşup duran anneyi hatırlayın. Birini görebilirim umuduyla bir bu tepeye bir ötekine koşuyordu. İşte o iki tepe bunlar, Safa ile Merve.</p>

  <p class="normal2">Gönül, bu iki tepe arasındaki gidip gelmelerin aslına, bu manaya uygun olarak cereyan etmesini, aynen o anı hatırlatmasını istediği içindir ki yapılanları eleştiriyor.</p>

  <p class="normal2">Yalın ayak, güneşin ve kumun yakıcılığını hissederek ve daha doğrusu aynen Peygamber Efendimizin zamanındaki Safa ve Merve’yi yaşamak arzusuyla konuşuyor dil. Yoksa yapılan şu işi veya bunu eleştirmek değil amaç.</p>

  <p class="normal2">-Şuraya bari yürüyen bandlar döşeseydiniz, diyen arkadaş da sadece bunu dile getirmek istedi.</p>

  <p class="normal2">Yozlaştırılanlar sadece bunlar mı? Bakın alınlar neyin üzerine secde ediyor. Yumuşacık halılarla döşeli, içinde insanların adeta konuşmaktan ürktükleri ve adeta bir kilise sessizliğine bürünmüş camiler.</p>

  <p class="normal2">Allah Resulü zamanında secdelerde alınla toprak arasına mümkün olduğu kadar bir şey konmuyordu. Secdeler toprağa yapılıyordu. İnsanın aslı olan ve bir gün yine oraya gideceği toprağa. Dünyanın faniliği öte dünyanın ebediliğini anlatıp duran topraktan uzaklaşmak için elden ne gelirse yapılmış adeta.</p>

  <p class="normal2">Safa ile Merve arasının dümdüz, üstü kapalı, yerlere mermer döşeli güneşten ve çöl kumundan soyutlanmış mekanı da bundan başka bir şey değil! Ya tavaf bundan farklı mı?</p>

  <p class="normal2">Altından soğutulduğu söylenen mermerlerle döşeli bir meydan. Gerçek tavafla, say ile, İbâdetlerle aramıza, kısaca Allah’la aramıza ne kadar çok şey koymaktayız.</p>

  <p class="normal2">Fakat her şeye rağmen, Allah kısmet eder de oralara gidebilirsem, bunların hiçbirini aklıma getirmeden, Anadolu’nun saf bir köyünden gitme, tertemiz, pazarlıksız bir köylü gibi, aşkla ve şevkle, aklıma hiçbir eleştirinin musallat olmasına fırsat vermeden, çırılçıplak yanan bir çölde gibi say ve tavaf edeceğim. Böyle düşünmek gerek.</p>
</body>
</html>
