<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_79">Âlimler ve Şâirler</h2>

  <p class="normal2">&nbsp;</p>

  <p class="normal2">Kızıllar, gerek Çinliler gerekse Ruslar, cebren, ama her zaman hile ve fitne ile el koydukları ülkelerde, Marksist liderleri sevdirmek, Allah inancını yok ederek, imansız bir toplum ortaya koymak için eğitime büyük önem vermekteler. Bütün direnenleri acımasızca katlederek yerleştirdikleri bu eğitim sistemi, küçük yaşlardan itibaren sloganların, iyi bir hayatın, zenginliğin, övgülerin denetimine alınan çocukların ve yeni yetişen gençlerin üzerinde kesin sonuçlar alıyor.</p>

  <p class="normal2">Öte inancına en ufak bir açık kapı bırakmayan, Allah ve Peygamber kelimelerini hakaret etmeksizin kullananların cezalandırıldıkları veya ustaca hazırlanmış mizansenlerle tereddüde düşürüldükleri bir anlayışın eğitim sistemi.</p>

  <p class="normal2">(Marksist diktanın ve kültürün denetimi altına giren tüm Müslüman toplulukların okullarında, küçücük çocuklara yapılan gösterilerden bir tanesi şöyle: Çocuklar karınlarının aç oldukları bir saatte büyük bir odaya alınıyorlar. Orada “Şimdi herkes ellerini açsın, Allah’a dua etsin, ondan karınlarını doyurmak için yiyecekler istesin” deniyor. Çocuklar söylenenleri uysallıkla yapıyor, kendilerine o anda yiyecek yollaması için Allah’a dua ediyorlar. Marksist sahtekârlar bir müddet bekledikten sonra, “şimdi de, diyorlar, Lenin’e (veya Stalin’e) aynı şekilde dua edin bakalım”. Çocuklar bu kez yemek yollaması için Stalin’e rica ediyorlar. Aynı anda özel olarak yapılmış bir sistemle ortaya en âlâsından yiyeceklerle dolu bir sofra çıkıyor.)</p>

  <p class="normal2">İşgal altındaki bölgelerde gericiliği ve cahilliği ortadan kaldırmak, aydın insanlar yetiştirmek için eğitim yaygınlaştırılmakta, okuma yazma seferberlikleri düzenlenmektedir.</p>

  <p class="normal2">15-20 yıllık acı bir mücadele sonunda Rusların ve Çinlilerin denetimine geçen Doğu ve Batı Türkistan’da da, ele geçirilen her bölgede, vakit geçirilmeden bu eğitim sistemi yoğun bir propagandanın eşiğinde yürürlüğe konmuştur.</p>

  <p class="normal2">Ücra köylere kadar dağıtılan broşürlerle okuma yazma teşvik edilmekte, oralara kadar öğretmenler yollanmakta, “aydınlar”, “âlimler” yetiştirmek için büyük gayret gösterilmektedir.</p>

  <p class="normal2">Ne var ki bu uygulama devam ederken, memleketin yüzlerce yıllık öz kültürünün bir semeresi olarak ülkenin her tarafında görev yapan, insanları irşad eden, camilerde vaaz vererek onları doğru yola sevkeden, her türlü meselelerde danışmanlık yapan, akıl veren, bütün hayırlı teşebbüslerde imzaları bulunan alimler bir bir toplanmakta, çeşitli suçlar isnad edildikten sonra vatan haini ilan edilerek meydanlarda asılmaktadır.</p>

  <p class="normal2">İşgal yıllarında Türkistanlı binlerce alimin idam edilmesi, zindanlarda yok edilmeleri yetmemiş, kısa bir süre sonra, şairlerin de kızıl rejim için tehlike teşkil ettiğine, onların ağızdan ağıza dolaşan şiirleri ile, bir muhalefeti körüklediklerine, insanları isyana çağırdıklarına karar verilerek, ülkenin her tarafında toplanıp, suçlanmalarına, sorguya çekilmelerine ve büyük çoğunluğunun idam edilmesine başlanmıştır.</p>

  <p class="normal2">Her biri nice emeklerle, yüzyılların birikimi olan bilgilerle yetişmiş, insanların gözbebeği ve iftihar kaynağı alimlerle, pek ender olarak binde bir ortaya çıkan şairleri dar ağaçlarına çeken bir zihniyetin, aynı anda ülkede okuma yazma seferberliği açması arasındaki dehşet verici tezat..</p>

  <p class="normal2">Bir yanda okuma-yazma seferberliği, öte yanda idam sehpalarında şairler ve alimler.</p>

  <p class="normal2">Bir yanda okuma-yazma seferberliği öte yanda yollara saçılmış, başta Kur’an-ı Kerim olmak üzere, tefsir kitapları, hadis kitapları, fıkıh kitapları.. ve bunları sokak aralarında, meydanlarda yakarak, soğuktan korunmaya çalışan işgalci kızıl askerlerle, memleketi aydınlatma (!) için okuma-yazma seferberliği açanlar arasında, insanlığın yüzkarası kafa benzerliği..</p>
</body>
</html>
