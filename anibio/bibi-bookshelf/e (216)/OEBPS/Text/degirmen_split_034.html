<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_35">Gazâli’den</h2>

  <p class="normal2">&nbsp;</p>

  <p class="normal2">Namazda görülen hataları düzeltmek bir vazifedir. Sertlikle değil, lisan-ı münasiple ikaz edilmelidir. İmam’dan önce başını kaldıranı ikaz, safları düzeltmek vb. gibi.</p>

  <p class="normal2">Efendimiz:</p>

  <p class="normal2">“Cahile öğretmediği için âlime veyl olsun, vay âlimin haline” buyuruyor.</p>

  <p class="normal2">İbni Mesud:</p>

  <p class="normal2">-“Namazda kusur ettiğini gördüğü halde onu ikaz etmeyen, günaha ortaktır” buyurmuştur.</p>

  <p class="normal2">Bilam bin Sa‘d:</p>

  <p class="normal2">-“Hatalar gizli kaldıkça zararı yalnız sahibine, fakat açığa çıkıp düzeltilmediği vakit belası umumadır.” buyuruyor.</p>

  <p class="normal2">Hadis:</p>

  <p class="normal2">-“Bilal safları düzeltir ve (geride kalan) ökçelere kamçıyla vururdu.”</p>

  <p class="normal2">Hazret-i Ömer radıyallahu anh şöyle dedi:</p>

  <p class="normal2">-“Arkadaşlarınızı namazda arayın. Bulamayınca ziyaretlerine gidin. Hasta ise geçmiş olsun deyin. Sağlam iseler (Namaza gelmedikleri için) darılın.”</p>

  <p class="normal2">Cemaati ihmal doğru değil.</p>

  <p class="normal2">Hatta bazıları, cemaate ancak ölüler gelemez, diyerek, camiye gelmeyenlerin kapısına tabut götürürlerdi.</p>

  <p class="normal2">Gazali hazretlerinin İhya’sından aldığımız bu satırlar, nicedir yabancısı olduğumuz bambaşka bir dünyayı tasvir ediyor.</p>

  <p class="normal2">Köyleri bilemiyorum. Herkesin birbirini tanıdığı ufak yerleşim bölgelerinde belki durum farklıdır. Belki namaza gelmeyen tanıdıklarını, acaba neyi var diye yoklayanlar vardır. Hasta ise geçmiş olsun diyen, değillerse, uykuya, sıcak yatağa doyamıyorlar ise, onlara darılan insanlar belki, hani diyorum ya belki vardır. Ve acaba var mıdır?</p>

  <p class="normal2">Büyük şehirlerde arkadaşlarının her biri bir başka semtte.</p>

  <p class="normal2">Apartmanlarda arkadaşlık diye bir olay yok.</p>

  <p class="normal2">Mahallede bir bölük yaşlı insanın dışında cemaat da yok.</p>

  <p class="normal2">20-30 daireli bir binada bayram namazına gidenler bile bir iki kişiden fazla değil.</p>

  <p class="normal2">Demek ki cemaat diye bir şey yok. Cemaat olmayınca kimde neyi, hangi hatayı görecek ve onu hangi istekle düzeltmeye çalışacaksın. Hepsinden önce seni kim düzeltecek?</p>

  <p class="normal2">Büyük bir iş hanının alt katında, merdiven altında bir bölümü tahta ile çevirerek yapılmış küçük bir namaz kılma yerinde, büyük şehrin İbâdete engel her türlü başıboş akışı içinde bir akşam namazı kıldım. Çıkınca yanıma biri yaklaştı. Özür dileyerek söze başladı:</p>

  <p class="normal2">-Dostum dedi, kâmet getirmeden namaz kıldın. Ve bana kâmetin gereğini anlattı.</p>

  <p class="normal2">İlk tepkim, içimden “bu da kim oluyor?” şeklinde oldu:</p>

  <p class="normal2">Bu tepki dostsuzluğun, yalnızlığın, cemaatsizliğin, İslâm’dan uzak kalışın zavallı bir göstergesinden başka bir şey değildi. Adamın ikazına, kendisine, tavrına kalbimi ısındırmak için kendimi zorlamam gerekti. Bocalamam birkaç saniye devam etti. Ayaküstü bir iki dakika konuştuk. Sonra gözlerim yaşararak elini tuttum ve onu bırakmak istemedim.</p>

  <p class="normal2">Bugün camilere, meyhanelere, sokaklara dolup insanlara hatalarını ikaz etmeye kalksak acaba başımıza neler gelir.. Bizi kim dinler?</p>
</body>
</html>
