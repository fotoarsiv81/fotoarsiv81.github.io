<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_48">Avrupa, Avrupalı Olmayana Kapalıdır</h2>

  <p class="normal2">&nbsp;</p>

  <p class="normal2">Ülkemizde hep iktidarda bulunan, daha doğrusu bulundurulan Batıcı iktidarlar, Hıristiyan Batıya, “Biz de Avrupalı olduk, bizi de aranıza alın” diye yarım asırdır yalvaran zihniyetin temsilcileridir. Bugün hâlâ aynı akıl almaz aşağılık yaltaklanmayı devam ettiriyorlar.</p>

  <p class="normal2">Avrupalı kim bilir neler düşünüyor?</p>

  <p class="normal2">Kanunlarını, hayat tarzlarını, yazı ve giysilerini, örf ve âdetlerini bile ithal etmişiz, ama Avrupalı bir türlü ikna olmamıştır. Bunun asıl sebebi üzerinde de bir hayli kafa yormuş batıcılar. İlk CHP iktidarları zamanında sonradan bir kısmı DP’nin kurucuları arasında yer alan bazı zevat bu konuda önemli bir iki toplantı bile yapmış: “Ne kadar Batılı olursak olalım, onları ne kadar ustalıkla taklit etmiş olursak olalım, değil mi ki dinimiz İslâm’dır, bizi aralarına almazlar, kendilerinden kabul etmezler” demişler. Bunun üzerine içlerinden bazı soysuzlar: “Devlet olarak Hıristiyanlığı resmen kabul ve ilan edelim” teklifinde bulunmuş. Bu teklif diğerleri tarafından ne kadar tasvib görmüş bilemiyoruz. Hıristiyan Batının her türlü kanunlarını ve yaşama biçimlerini ithal edip zorla uygulayan bir kadronun fertleri için bunda da herhalde hiçbir mahzur yoktu. Hıristiyanlığı resmen devletin dini olarak ilan edebilirler ve kısa sürede engizisyon mahkemeleri bile kurabilirlerdi. Ama bu kadarına cesaret edememişler.</p>

  <p class="normal2">Evet, Avrupa ve Hıristiyanizm, işte işin püf noktası burada.</p>

  <p class="normal2">Avrupa için onlara benzemek bakımından bizim Batıcılar ağızlarıyla kuş avlasalar fayda etmez. Hıristiyan olmadıktan, sonra onlara köle nazarıyla bakar Batı. Bizdeki bu köleler bu gerçeği bildikleri için milleti Hıristiyanlaştırmanın yollarını aramışlar, Hıristiyanlığı resmen kabul etmeyi göze alamayınca bu konuda her türlü radyo, televizyon programları ile gazete ve sair yayınların faaliyetlerine göz yummuşlar ve teşvik etmişler. İslâmî en küçük bir kıpırdanışı laikliğe ve Cumhuriyet ilkelerine aykırı bulup önleyenler, filmlerde saatlerce, kilise âyinlerinin Hıristiyanî yılbaşılarına ve yortuların reklamına ses çıkarmıyorlar.</p>

  <p class="normal2">Dedik ki Avrupa için asıl olan Hıristiyanlıktır. Yoksa demokratlık, sosyalistlik, liberallik değildir.</p>

  <p class="normal2">Bunun en canlı misali ortadadır: Avrupa Parlamentosu. Yani Avrupa menfaatlerini korumak için, Avrupa’daki devletlerin birleşmesiyle meydana getirilen müşterek parlamento.</p>

  <p class="normal2">Avrupa Toplumu Komisyonu’nun her dilde neşrettiği Av-rupa isimli mecmuada Avrupa parlamentosunun ilk oturumu şöyle anlatılıyor:</p>

  <p class="normal2">“Nihayet Avrupa Parlamentosu gerçekleşti. Göz yaşartıcı bir tablo. İşte parlamento başkanı: Nazi Kamplarında yaşamış bir Fransız. İşte Alman Sosyalisti Brandt. İtalyan Komünist Partisi’nden Berlinguer. İngiliz sosyalisti Basil de Ferranti, eski rahip Danisch Lynge, Sosyalist Jiri Pekkan, Dögolcü Jacgues Chirac, Başkan Yardımcısı komünist Demarche. Böylece sosyalistler, liberaller, Hıristiyan demokratlar, muhafazakârlar ve komünistler, Avrupa devleti ideali için, aynı çatı altında, yan yana...”</p>

  <p class="normal2">İşte yarım asırdır Batıcı politikacılarımızın dişlerini tırnaklarına takarak içine girmek istedikleri dünya ve onların meydana getirdiği topluluk. Onlardan olmak için bu kadar alçalanlara karşı Avrupa’nın köle muamelesi yapması, yine de insanî bir tutumdur. Batılıların bunca itip kakmaları karşısında, meydana gelen şu hadise de düşündürücüdür:</p>

  <p class="normal2">Haziran 1977’de Sîret-i Nebi Konferansı İstanbul’da tertib edilmişti. Peygamberin hayatını etüd etmek, bu konuda çeşitli İslâm ülkelerinden ilim adamlarının hazırladıkları tebliğleri sunmak, İslâm’ı en canlı noktasından başlayarak uluslararası düzeyde gündeme getirmek gibi fevkalâde olumlu bir amacı olan böyle bir konferansın, Müslüman ülke Türkiye’de baltalanması, baskı altına alınması ve yıpratılma gayretleri esef vericidir.</p>

  <p class="normal2">Bu konferansın ikincisinin İstanbul’da tertiplenmesi, hükümet kararnamesi ile kabul edilmiştir. Bütün organizasyonu yüklenmesi gereken Dış İşleri Bakanlığı, mahiyeti bu kadar İslâmî olan bu konferansı, hükümet kararnamesine rağmen üstlenmekten kaçınmış, davetiyeleri yollamamakta sonuna kadar direnmiş, konukların karşılanma ve yerleştirme hazırlıkları yapılmamış, bu nedenle de çeşitli İslâm ülkelerinden gelen devlet ve ilim adamları büyük bir sükût-i hayâle uğramışlardır.</p>

  <p class="normal2">İçişleri Bakanı böyle bir konferanstan haberdar olmadıklarını, bu nedenle de herhangi bir koruma tedbiri alamayacaklarını iddia etmiş ve gerçekten de tedbir alınmamış ve bazı yabancı devlet ve ilim adamları, açılışı müteakip güvenlikleri nedeniyle İstanbul’u terk etmişlerdir.</p>

  <p class="normal2">Hükümet mekanizmasını elinde tutan kozmopolit materyalist zihniyet, bakanlar kurulu kararnamesine rağmen, konferansın nerdeyse bir emri vaki üzere gerçekleştiği, hükümet dışında birkaç heveskârın özel bir teşebbüsü olduğu, cumhuriyet hükümetinin bu toplantıyı kuşkuyla karşıladığı ve anayasaya aykırı olduğu izlenimini vurgulamaya çalıştı ve gayri İslâmî zihniyete hizmet ettiği aşikâr olan kalabalık ağızlı büyük tirajlı basın bu etkiyi sinsi bir şekilde kamuoyuna aktardı.</p>

  <p class="normal2">Bunlara göre; ilmî olsun olmasın Hazreti Peygamber’in hayatını toplanarak etüd etmek, uluslar arası bir konferansla dikkatleri çekerek, amacını etkin bir yolla kitlelerde gerçekleştirmeye çalışmak, laik Cumhuriyetin temellerini sarsmak demektir ve anayasaya aykırıdır.</p>

  <p class="normal2">Bu hücumlar sistemli şekilde materyalistleştirilen resmî ve gayrı resmî kuruluşların tabii reaksiyonlarıdır. Kabul edelim ki, iki yüzlülük yapmıyorlar. Gizlemek gereğini duymadıkları İslâm düşmanlıklarıyla ortadadırlar ve bunlar, İslâmî faktörlerin yer almadığı bir nizamın inşası için iki yüz yıllık, özellikle son elli yıllık gayretlerin boşa gideceği tasasını taşıyorlar.</p>

  <p class="normal2">Eğilimleri, dünya görüşü ve arzuları bir tarafa itilerek idare edilmek istenen ve idare edilen toplumumuzda ağır birikimler olmaktadır. Maddeci zihniyete aldatılarak reyini vermiş kesimlerde, içten içe işlemekte olan suçluluk duygusu, hakka ve halka ihanet etmiş olma hissi materyalizmin yıkılışında, yabancılaşmanın durdurulmasında bir gün etkin rol oynayacaktır.</p>

  <p class="normal2">İkinci Uluslararası Sîret-i Nebi Konferansı solcu basının din düşmanlığı yapabilmesi için fırsat oldu. Konferansın tertipçileri ve toplantı için din kardeşlerimizin yaşadığı ülkelerden gelenleri adeta art niyetli bir yeraltı örgütünün mensupları gibi şekillendirdi. Bu istikamette kamuoyu oluşturmaya baktı ve kuruluş hazırlıkları yapılan hükümetin, ancak cehepe’nin koalisyonsuz, özellikle mesepe’siz teşkil edeceği bir sol hükümet olması gerektiği şeklindeki görüşleri için, bu konferansı gizli gizli bir baskı aracı olarak kullandı.</p>

  <p class="normal2">İnanıyoruz ki en ücradaki köylüden, solcu basının elemanlarına, kasabadaki esnaftan malum ailelerin kontrolünde olan ve gayri İslâmî tutumlar içerisinde bulunan Dış İşleri elemanlarına kadar herkese, İslâm’ı anlatma imkânı ve umudu hâlâ mevcuttur. İslâm’ın bizim ve dünya için hâlâ ve ebediyen orijinal olduğunun, kurtuluş için tek alternatif olduğunun anlatılabilme umudu.</p>

  <p class="normal2">Şartlarımız içinde çözüm, entelektüel ve bilinçli Müslümanların çoğalması, Müslüman halk temeline oturarak yanlara ve yukarıya tırmanmasıdır. Müslüman insanımızın inandığı yüce Allah tarafından insanlığa gönderilen büyük Peygamberin hayatı etüd ettiriliyor diye cumhuriyet savcılarını göreve davet ederek izansızlığı bu noktaya kadar götürenlerden hesap sorulması da buna dâhildir.</p>
</body>
</html>
