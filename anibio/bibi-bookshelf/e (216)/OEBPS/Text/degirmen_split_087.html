<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_86">İran’ı Bir Türlü Anlamıyorlar</h2>

  <p class="normal2">&nbsp;</p>

  <p class="normal2">Egemen güçlerin Müslüman topluluklara, ancak kendilerine bağlı olmak kaydı ile özgürlükler tanıdığı bir garip devir yaşıyoruz.</p>

  <p class="normal2">Bir yanda Amerika, Avrupa Devletler Topluluğu, Sovyet Rusya ve Çin, öte yanda bu güçlerin hassas dengeler içinde, kendi aralarında bölüştükleri diğer devletler. Egemen güçlerin kendi paylarına düşen devletleri pranga altında tutma metodları farklılıklar gösteriyor. Rusya en küçük bir karşı koyuşu, “kanlı” olmasına bilhassa özen göstererek bastırıyor, yaygın bir jurnalcilik faaliyeti ile herkesi birbirinden kuşku duyar hale getiriyor ve böylece Sovyet diktasına karşı örgütlenmeyi daha başlangıçta felce uğratıyor. Maddî imkânlar bakımından insanları sürekli olarak devlete muhtaç tutarak onlara kölelik şahsiyeti aşılıyor.</p>

  <p class="normal2">Kızıl Çin’in güttüğü metoda, Rusya’nınkine ilaveten bir takım felsefî çılgınlıkları, özellikle Müslüman kavimler üzerinde, mezbaha usulü denediği “Çinleştirme” faaliyetlerini eklemek gerekli.</p>

  <p class="normal2">Bizi daha çok ilgilendiren “Demokratik Batı Ülkeleri” dediğimiz barbar vahşilerin, birçok ülkede, bizzat o ülkelerin adamlarını kullanarak tatbik ettikleri “Batılılaştırma” siyasetleridir.</p>

  <p class="normal2">Batılılar İran’ı da aynı şekilde ele geçirmişler. Pehlevî ailesini ilkin kendi avuçlarına almışlar, sonra da bu ailenin eline bütün imkânları vermişler. Kendileri “demokrasi havarisi” olmalarına rağmen, İran’ın şahlıkla idare edilmesinde bir sakınca görmemişler. Kendilerine (Amerika ve Avrupa’ya) İran’ın bütün zenginliklerini cömertçe takdim eden, yabancı sermayeye ayrıcalıklar tanıyan, kendilerinden giyim, kuşam, moda, ahlak, örf, âdet, adabı muaşeret, kanun, tüzük, araba, televizyon, ruj, peruk ve saire ithal eden bir rejim ister Cumhuriyet ister Şahlık olsun fark etmemiş. İran’da Amerika ve Avrupa’ya hayran profesörler, öğretmenler, talebeler, devlet adamları, memurlar yetiştirilmiş. İran televizyonu yabancı diziler, şovlar, aranjmanlarla dolmuş. Müslüman nice aile, kızlarının sokak kadını kıyafetiyle dolaşmalarına artık engel olamadıklarını hayretle görmüşler. Bu bozuk üretimin kaynağını bir türlü kestiremez, Şahlarını ve Diba’larını sever, kime buğzedeceklerini bilemezlermiş.</p>

  <p class="normal2">Ama günün birinde bilenler çıkmış. Neyin nasıl olduğunu, ne şekilde olması gerektiğini düşünmüşler, planlamışlar, örgütlenmişler ve tatbik etmişler.</p>

  <p class="normal2">1970’li yılların sonunda İran’da meydana gelen mutlu hadiseleri biliyorsunuz.</p>

  <p class="normal2">İran devrimin ilk yıllarında iyice çalkalandı. Belki daha on yıl, yirmi yıl bu leziz çalkantıyla yatıp kalkacak İranlı Müslümanlar. Her gün Batının, uzun yıllar memleketin, devletin, insanların, kurumların orasına burasına girmiş zararlı parazitleri, keneleri ortaya çıkaracak, onarılacak, temizlenecek, havalandırılacak.</p>

  <p class="normal2">Bugün İranlı Müslüman, İran’daki Batının ayağını yerden kesmiştir.</p>

  <p class="normal2">Mısır’da, Cezayir’de, Afganistan’da, Pakistan’da, Tunus’da, Fas’da, Libya’da, Suriye’de, İran’da, Irak’da yıllardan beri Batı çizgisinde olup bitenlere şartlanmış olanlar, İran’da olanları elbet anlayamazlar. İran’a Batı kafası ile bakanlar şaşı gözle bakıyorlar. Bu şaşı ve afyonlu bakışlar, suçları aynı olduğu için, köylü veya profesör veya esnaf veya general veya başbakan, herkesin aynı cezaya çarptırılmasındaki parlak ve sıhhat aşılayan mantığı ve Batıcılığın kökünden reddedilip yok edilişinden hududsuz mutluluğu hiçbir zaman göremezler.</p>

  <p class="normal2">Meğer solcular, Humeyni’nin İran’da “Müslüman Demokratik Halk Cumhuriyeti” diye Sovyet Rusya modeli bir devlet kuracağını sanıyorlarmış da, bizdeki sağcılar da bundan pek korkuyorlarmış. Bizdeki sağcılar dediğimiz, şu kapitalist Amerikancılar, Avrupacılar, AP’liler şunlar bunlar. İşte bunlardan bir profesör yazarın eveleyip geveledikten sonra ağzından çıkardığı baklaya bakın: “Ama işler böyle çıkmadı, (Solcuların dediği gibi olmadı demek istiyor) çıkacağa da benzemiyor. Ya ayine-i devran ne gösterecek dersiniz... Şah yıkıldı. Fakat bir türlü, Sosyalist Müslüman İran Cumhuriyeti ilan edilmiyor. Aksine, İslâmî esaslar, halkın hayatından, devletin zirvesine doğru işin içine sosyalizm filan karıştırılmadan tatbike geçiliyor.”</p>

  <p class="normal2">Bunun böyle olduğunu geç de olsa fark etmiş tilki profesör. Hülasa politika mahallesinin bu gezgin çocuğu, yazısının özeti olarak şöyle diyor: “Sosyalizm getirecek diye korkuyorduk. Rusya’nın bu işlerde parmağı var biliyorduk. Meğer adam A’dan Z’ye İslâm’ı getiriyor.”</p>

  <p class="normal2">Seviniyor mu yeriniyor mu belli değil. Yazısındaki havaya bakınca onun “sosyalizm gelmiyor, iyi ama galiba İslâm geliyor, yağmurdan kaçarken doluya tutulduk” dediğini duyar gibi oluyoruz.</p>

  <p class="normal2">Aynı gazetenin başka bir yazarı ise, kendisi hakkında “galiba mason olmuş” şeklinde söylentilerin çıkmasına neden olan yazılarından sonra, şimdi Humeyni’ye kıtır atmaktan, uydurma ya da en azından Marksist İranlı profesöre isnat ettiği ithamlardan yorulmuşa benziyor: “İslâm’a, Şeriat’a evet ama, böyle değil” diyor. “Saç baş kapatmakla, zoraki tesettürle, kadınlara zorla çarşaf giydirmekle, plajları yasaklamakla Şeriat gelmez” diyor. Yazara göre ilkin insanların zihniyetlerini değiştirecekmişsiniz, sonra onlar kendiliklerinden örtüneceklermiş.</p>

  <p class="normal2">Yazar Ramazan günlerinde elbette İstanbul’da Suadiye’de, Beyazıt’ta, Boğaz’da, Beyoğlu’nda dolaşıyordur. Modern yaz giysileriyle kendilerini göbekleri görününceye kadar teşhir eden, ellerinde külah külah dondurma, kıçlarında blucin binlerce kadının örtünmesi için, ilkin onların zihniyetini değiştirme yöntemini uygulasan acaba kaç bin yıl geçer. İnsanları açık-saçıklığa fuhşa, kumara, mübtezelliğe götürmek çok kolay. Sokaklarda gördüğüm manzaraları alafranga kafalar yıllardır uğraşa uğraşa meydana getirdiler. Giyimleri, makyajları, takılarıyla sokak dilberlerine benzemek için yarışan bayanlardaki bu aşırılık kokuşmayı durdurmak için, demek elinize imkân geçse, onları kendiliklerinden örtünür hale getirmeye çalışacak, onları, örtünmek için eğiteceksiniz. Onları bir tek emirle, bir tek günde hizaya getirmeyi uygunsuzluk sayacaksınız.</p>

  <p class="normal2">Biz sizlere, ruhunuzu ve aklınızı Batıya satmışsınız dediğimiz zaman biraz ileri gittiğimizi söylüyorlar. Erkekçe ve açıkça söyleyin, Humeyni’nin yapıp ettiklerinden dolayı kendinizi Batılılara karşı mahcub hissediyor musunuz hissetmiyor musunuz?</p>

  <p class="normal2">Adam içki fabrikalarını kapattı, içkiyi yasakladı, yüzbinlerce galon alkolü lağımlara döktürdü diye bu eylemin günümüzün uygar dünyasında Batılılara karşı ayıp bir şey olduğunu mu düşünüyorsunuz?</p>

  <p class="normal2">Ama erkekçe, dürüstçe cevap verin! Plajlar kapatıldığı için Batılılara karşı ayıp mı olmuştur? Homoseksüeller cezalandırıldığı için, olayı protesto eden Batılı homoseksüellerle aynı kanaatte misiniz? İleri Batı uygarlığının geldiği bir zamanda, onları Şeriat adına cezalandırmak ayıp mı oluyor?</p>

  <p class="normal2">Batılılar “He” demedikçe, tek başına bir anlamı yok mu sizin için Şeriat’ın? Batı sizi bir akrep gibi sokmuş. Müslüman dünyasına Müslümanın verdiği bilgilerle bakmak sizde alerji yapıyor. İlle de Yahudi haber kaynaklarına bakacaksınız. Batı basınına bakacaksınız. Amerika’nın ağzıyla konuşacaksınız. Hiç bu ağız son nefeste kelime-i tevhidi hatırlayabilir mi?</p>

  <p class="normal2">Hadi hadi insanı günaha sokmayın.</p>
</body>
</html>
