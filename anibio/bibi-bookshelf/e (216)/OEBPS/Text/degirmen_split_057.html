<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_57">Bir Takım Dostluklar</h2>

  <p class="normal2">&nbsp;</p>

  <p class="normal2">Türkiye sanayileşme yolunda ister istemez ilerlemektedir. Bir tarım ülkesi olarak, kendi kendine yetme yönünden, dünyada sayılı ülkelerden biri oluşu da Türkiye’ye önemli bir avantaj sağlamaktadır. İnsan gücü bakımından, doğum oranının yüksek oluşu bakımından da Türkiye güçlüdür, her ne kadar Batılılar çoğalmamızı, genç nüfusumuzun artmasını istememekte iseler de...</p>

  <p class="normal2">Bütün engellemelere rağmen Türkiye Ortadoğu ülkelerine sanayi mamulleri bile satmaya başlamıştır ve akıllıca bir planlama ile bu hızlandırılabilecektir. Batılı, Türkiye’nin bu atakları karşısında o kadar şaşkın, o kadar çaresizdir ki, İslâm ülkelerine yapılan ticaretin Cumhuriyet ilkelerine aykırı olup olmadığını bile iş adamlarımıza, yetkililerimize sormaktadırlar. Acaba Batılının, bütün petrol zengini Orta Doğu ülkelerine iğneden ipliğe kadar her şeyi yıllardan beri ihraç edip durması onların Cumhuriyetlerinin ilkelerine karşı değil midir? Bunu sormak kadar abes ne olabilir? Demek ki Batılı çeşitli düzenlemelerle ve beyin yıkamalarla Türkiye’nin şu veya bu şekilde İslâm ülkelerine yönelmesini, oraya mal satmasını şimdiye kadar önlemiştir. İslâm ülkelerine mal satmanın Cumhuriyet ilkelerine aykırı olduğunu yöneticilerin şuur altlarına işlemiştir. Ve bunda da maalesef muvaffak olmuştur.</p>

  <p class="normal2">Bugün İslâm Ortak Pazarı kaçınılmaz şekilde gündemdedir. Düne kadar bir takım korkuların, vehimlerin, komplekslerin, marazi bir zihin yapısının etkisiyle ağıza alınmakta korkulan İslâm Ortak Pazarı...</p>

  <p class="normal2">Böyle bir ekonomik iş birliğinin getireceği zorunlu uygulamalardan da söz edelim. İslâm Ortak Pazarı ister istemez yedeğinde yeni bir para birimini de getirecektir. İslâm ülkeleri arasındaki iletişimin bugünkü ilkellikten kurtulmasını da getirecektir. Üye ülkeler arasındaki seyr ü seferin, insan ve taşıt trafiğinin hızlanmasını ve kolaylaştırmasını da getirecektir.</p>

  <p class="normal2">Almanya’nın Saarbrücken kentinde gözlerimle gördüm, insanlar Fransa’ya pasaportlarıyla değil, basit kimlik kartlarıyla geçiyorlardı. Hatta Almanya’da oturup, Fransa’da çalıştıkları ve her gün gidip geldikleri için, kimliklerini bile göstermiyorlardı. Yani, bu kültürleri, dinleri aynı olan insanlar kaynaşmışlar, devletleri ve hükümetleri ayrı olmasına rağmen, aynı medeniyetin potasında erimiş olmanın gereği olarak, sınırlardaki sertliği, en azından muamele sertliğini yumuşatmışlardı. Ama bu insanların kimi Alman, kimi İsveç, kimi İtalyan, kimi Fransız. Irk farklılığının, devlet farklılığının mani olamadığı bir medeniyet birliğinin ortaya koyduğu gerçeklik. Doğrusu Avrupalı bunu gerçekleştirmesi ile takdire şayandır. Hayranlık duyulacak, kıskanılacak başka neler var! Bu kenetlenmiş birlik, ağzı ile kuş tutsa herhangi bir İslâm ülkesine sempati ile bakmayacak, onu benimsemeyecek ve asla arasına kabul etmeyecektir.</p>

  <p class="normal2">Nitekim etmemişlerdir.</p>

  <p class="normal2">Etmemişlerdir ama Batılı, Türkiye’yi sürekli şekilde kendi içinde kabul ettiği imajını vermekten de çekinmemiş, bunu şuurlu şekilde uygulamıştır. Bu yılan siyasetin tek bir amacı vardır, o da İslâm ülkesini başsız bırakmak. Ağır sömürü altında tutulan sayısız İslâm ülkesinin Türkiye’nin liderliğinde dirilmesini engellemek.</p>

  <p class="normal2">Nitekim zorunlu olarak, dar boğazlara giren ekonomisini kurtarmak için, Batıdan yediği tokatların da etkisi ile Orta Doğu İslâm ülkelerine yönelen Türkiye, Batının büyük korkusu oluverdi. Sanki Orta Doğu’ya ihracat seferberliğini Türkiye devleti değil de bir takım Cumhuriyet karşıtı illegal teşkilatlar yürütüyormuş gibi, Batılı, “İslâm ülkelerine mal satmanız Cumhuriyet ilkelerine aykırı değil mi?” diye soruyor.</p>

  <p class="normal2">Meseleye ne taraftan bakarsanız bakın ürkünç... Biraz daha zorlayabilirsek kancalar açılacak, kıskaç çözülecek.. Batı’nın sırtlan dişleri göründü, ama çehresini tam anlamı ile henüz göremiyoruz. İslâm Ortak Pazarı konusunda ortaya atılacak bir teklife Türkiye’nin görüşmeler planında müsbet cevap vermesi halinde, işte o zaman Batı maskesini atacaktır. Batı’nın gırtlağımıza çökeceğinden korkmuyorsak, kurulacak İslâm Ortak Pazarı’nın geleceğindeki avantajlarımızı düşünerek, böyle bir teklifi bizzat bizim yapmamızda menfaat var.</p>
</body>
</html>
