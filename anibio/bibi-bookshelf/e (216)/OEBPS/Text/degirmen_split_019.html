<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_21">Güneşte Bir Gece</h2>

  <p class="normal2">&nbsp;</p>

  <p class="normal2">Kim iddia edebilir ki ilk duyduğumda, bunun, günlük güneşlik bir günde, merceğin önüne filtre koyarak gece çekimi yapmaya yarayan bir filmcilik tekniği olduğunu.</p>

  <p class="normal2">Ama elbette salt Güneşte Gece deyimine bakarak hatırlamadım, flu olarak, Saadet Asrı ile çağımız arasına giren filtreleri. Çağrışımlar o teknik anlatılınca başladı.</p>

  <p class="normal2">Nasıl afallıyor beyin: Kameranın ucuna bir filtre takıyorsun, romantik bir gece manzarası çıkıyor karşına. Hatta istersen kamerayı bir de tut güneşe, ayın ondördü diye yansıt perdelere.</p>

  <p class="normal2">Keşke Saadet Asrı ile çağımız arasına giren filtreler böyle basit ve çözümlemesi kolay bir teknik olsaydı: Meseleyi anlayınca, ayın o mat ışıklarında, az bir gayretle güneşin hatıralarını kolayca bulacak, ışık demetlerini bileğimize dolayarak kayalara çarpa çarpa arındıracaktık. Sonra da tek tek tutturacaktık solgun güneşimize. Heyhat, bazen büyük büyük gayretlerimizin sonunda bile ulaşır gibi olduğumuz aydınlığın güneşi, bakıyoruz ki güneş gibi yontulmuş bir başka filtre. Yutturma bir güneş.</p>

  <p class="normal2">Bakın yörenize!</p>

  <p class="normal2">Ne onlar? Çeşit çeşit filtreler.</p>

  <p class="normal2">De ki fitneler. Hizipler.</p>

  <p class="normal2">Herkesin elinde birkaç tane.</p>

  <p class="normal2">İster tokuştur, ister değiş tokuş yap.</p>

  <p class="normal2">Fakat her şeye rağmen filtrelerin çalışmadığı bir alan olmalı.</p>

  <p class="normal2">Hicreti ve Medine’deki ilk devleti düşünüyorum. Hani devamı? Hanedan geleneği, saraylar, emirle ümmet arasına kat kat surlar, demir kapılar, derken şunlar bunlar. Güneş orada kararmış, perde üzerine perde atılmış. Yok bir numûnesi.</p>

  <p class="normal2">Ya bilge kişi, ya hani bilgi.</p>

  <p class="normal2">Sandıklarda. Dedemin nice kitapları ahırın koyu rutubetini eme eme ufalandı sandıklarda.</p>

  <p class="normal2">Ama yine de, bir mahallede birkaç kişi değil, her yerde istediğin kadar kişi, elini attıkça bulabilir, bilgi dolu kitapları.</p>

  <p class="normal2">Din kitapları. Kimilerinde bazı konular eksik ilmihal kitapları. Cilt cilt tefsirler. Okuyan okuyana. Ama neden filtreler kalkmıyor aradan. Tefsirler bile icabında bir fitne vesilesi olabiliyor.</p>

  <p class="normal2">Sayarsak daha da var. Güneş yok olmuş değil. Sadece önü kapalı. Işınları tek tek kara geliyor günümüze, gözümüze. Ama dedik ki “filtrelerin çalışmadığı”, o ilk Saadet Zamanı’ndaki gibi kararmadan gelen bir kol, bir ışık balyası olmalı.</p>

  <p class="normal2">Kalble ilgili bir sırrımız var, olmalı. Bakılamadığı için karartılan, yumuşatılıp ılıklaştırılan, romantikleştirilen veya beşerîleştirilen yalazlara kanmayan, onlara başını çevirip bakmayan bir yol takipçisi bulunmalı. Aksi takdirde ebediyen yitmiş olacak. O damar, o öz, şurada bir yerlerde ve gözüm, bana şahdamarımdan yakın bir hissin yolcusunda.</p>
</body>
</html>
