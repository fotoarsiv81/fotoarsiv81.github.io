<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_59">At, Eşek Mezbahaları</h2>

  <p class="normal2">&nbsp;</p>

  <p class="normal2">Memleketimize olmadık heyetler gelir.</p>

  <p class="normal2">IMF kredi vermiştir. Ağır sanayiye değil, silah fabrikalarına değil, fabrika yapan fabrikalara da değil, biraz tarıma, biraz turizme vermiştir. Bu kredilerden eninde sonunda zararlı çıkacağız, faizlerini ödemek için akla karayı seçeceğiz, dert değil bunlar.</p>

  <p class="normal2">Emin olun dert değil bunlar.</p>

  <p class="normal2">Fakat değil mi ki IMF heyetleri birbiri ardına gelip, verdiği kredinin verdikleri amaç doğrultusunda kullanılıp kullanılmadığını kontrol ediyor, işte o zaman, tabir caizse insan fıttırır gibi oluyor.</p>

  <p class="normal2">Bu heyetlerin gelip gitmesine bir türlü alışamamış bir vatandaşım bendeniz.</p>

  <p class="normal2">Adamlar orada da durmuyorlar.</p>

  <p class="normal2">Hadi bu bir para işidir.</p>

  <p class="normal2">Çok yönlü bir politika işidir.</p>

  <p class="normal2">Sömürü işidir. Olabilir.</p>

  <p class="normal2">Adam verir krediyi, tatil köyü açacaksın diye, ya sen saman altından su yürütür de o parayı onun istemediği bir alanda kullanır ve adamın senin ülkende kurduğu hesaplarına bir çomak sokarsan...</p>

  <p class="normal2">Olabilir.</p>

  <p class="normal2">Aha bunun için de gelir bakar nereye harcadığını.</p>

  <p class="normal2">Böyle düşünülebilir.</p>

  <p class="normal2">Ama ya başka başka heyetlerin gelip mahkemeleri izlemeye kadar ileri gitmeleri.</p>

  <p class="normal2">Hatta “İnsanlık Suçu” işleniyormuş diye hapishanelere girmeye kalkmaları. Sanırım bu tür konularda ağızlarının payları verildi. Eskidendi, şimdi yelkenleri indirdiler gibi.</p>

  <p class="normal2">Gibi ama başka alanlarda başka rezaletler devam edip duruyor. Ülkemize bir heyet gelmiş şu meşhur Avrupalılardan.</p>

  <p class="normal2">Onlara at ve eşek eti satıyormuşuz. Onlarla zıkkımlanıyorlarmış. Nedense akıllarına gelmiş. Muhakkak şöyle düşünmüşlerdir.</p>

  <p class="normal2">-“Bu adamlardan eşek eti alıp yiyoruz ama, ne de olsa geri kalmış bir ülke bunlar. Medeniyet nedir bilmezler. Pislik içindeler. Helaları pis, yolları pis, muhakkak et kesim yerleri de pistir. Henüz milletimizden kimse yediği etlerden dolayı zehirlenip nalları dikmedi ama, (Not: Eşek eti yiyenler herhalde öldüklerinde nalları dikerler diye düşünüyoruz), nolur nolmaz gidip şunların et kesim yerlerini bir kontrol edelim.”</p>

  <p class="normal2">Ve 4 kişilik bir veteriner heyet teşkil edip Türkiye’ye yollamışlar.</p>

  <p class="normal2">Adamlar gelmişler, iki gruba ayrılmışlar ve hangi firmalardan eşek ihracı yapılıyorsa, onların eşek kesim yerlerini denetlemeye başlamışlar.</p>

  <p class="normal2">Ve üzülerek belirtelim, maalesef bundan da iyi not alamamışız.</p>

  <p class="normal2">Veteriner heyet şöyle bir rapor vermiş.</p>

  <p class="normal2">“Türklerin bize satmak için eşekleri kestikleri yerleri dolaştık. Tek kelime ile berbat. Buralarda eşek değil, odun bile kesilmez.”</p>

  <p class="normal2">Bu raporlar bizden eşek eti ithal eden bütün Avrupa ülkelerinin ileri gelenlerine bildirilmiş.</p>

  <p class="normal2">Böylece büyük bir ihtimalle bu rapor dikkate alınarak bu ülkeler bizden eşek ve at eti almayı keseceklermiş.</p>

  <p class="normal2">Böylece yılda ortalama 7 milyon dolar civarında bir döviz kaybımız olacakmış. Elbette buna razı olmamak gerek. Niçin bilmiyorum, bu tür iş yerleri Tarım ve Orman Bakanlığı’na bağlı olduğu için, Bakanlık hemen faaliyete geçip eşek eti satıcılarına bir mühlet vermiş. Onlar kesim yerlerini Avrupalının istediği nizama sokunca bakanlık gelip kontrol edecek, ikna olurlarsa Avrupalılara “mezbahalar hazır, gelin görün” diyecekmiş. Onlar da gelip “temiz” rapor verince, Avrupa halkı da eşek etine kavuşacakmış.</p>
</body>
</html>
