<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_99">Bugünün Sokakları</h2>

  <p class="normal2">&nbsp;</p>

  <p class="normal2">Gelecekte neler olacağını yüzlerce yıl öncesinden anlattı bize. Zamanımız insanını da, onun içinde yaşadığı, cadde ve sokaklarında aktığı şehirleri de.</p>

  <p class="normal2">Yol kenarlarında bulunmaya mecbur olanlara: “O halde (nâmahreme bakmayarak) yolun hakkını verin” buyurdu. İnsanlık ne yaptı, onu unutarak ve aksini bir zamandan ötekine aktarıp durarak, hayvansılığın örtüsüz etini gezdirerek yollarda ve yekdiğerlerinde leş kargası tabiatları uyandırarak, makine ve eşya ile yıpranan ruhları kalabalık akşam “gezilerinde” şehvet kırbaçlarıyla uyandırıp ertesi günlere taşındı.</p>

  <p class="normal2">İşte devrimizin sokak geleneği.</p>

  <p class="normal2">İşleri, bir baş sağlığı dileği, bir bayram ziyareti, bir sıla-i rahim için geldikleri şehirlere tahammül edemeyip dağlarına dönen ender insanlara kaç kişi onlardan “şüphe” ile bakarak kötüleyişleri, kadınları omuzlarından aşağıya kanlı bağırsaklar taşıyarak dolaşıyorlar diye anlatışları ve böyle bir yerde birkaç yüz metre yürüdüklerinde gördüklerinin dehşetinden kan ter içinde kaldıklarını ifade edişleri karşısında kaç kişi “vahamet”i kavrıyor? Onların şu veya bu şekilde içinde olduğumuz ve “kabullendiğimiz” hayata hakaret etmediğini kabullenebiliyor.</p>

  <p class="normal2">Vitrinleri dolduran eşyalara bulanık gözlerle bakan insanlar gördüm.</p>

  <p class="normal2">-Şunları alabilsem, diyen, aynısına sahip olduğu halde, bir yıl, bir model yenisine aynı istekleri duyanlar...</p>

  <p class="normal2">Nefisleriyle baş-başa bırakılan, eşya ile arasında açıktan başka bir ilişki kalmayan insan ne yapacak?</p>

  <p class="normal2">Işıklı caddeler, her cuma akşamından cumartesiye hazırlanan vitrinler, yerlisi ile yabancısı ile “yabancı” olan mallarla dolu dükkânlar, kendilerine bağımlı ve muhtaç insanların karşısında kahkaha atıyor. Küçücük elleriyle vitrinlerin kenarına tutunup,</p>

  <p class="normal2">-Bunu bana al, diye tutturan çocuklarını kadınlar güçlükle, bağırta bağırta sürükleyip götürüyorlar.</p>

  <p class="normal2">-Çocuğum, ondan senin evde var deyişleri, etraftakilere, belki de vitrinlerin “alacaksın” diye emrettiklerini temin etmekte hiç de geç kalmadığını anlatmaya çalışarak:</p>

  <p class="normal2">-Olsun bunu da istiyorum, demektedir. Zira her şeyi, anlayıp anlamadıklarını hiç düşünmeden çocukların yanlarında konuşmaktadırlar. Çocuklar da ana babaları gibi, var oluş hikmetinin ve yaratıcısını düşünüp bilemedikleri için vitrinlerin anonsuna muhtaçlıkla teslim olmaktadırlar.</p>

  <p class="normal2">Yolun hakkı bu defa da verilmiyor.</p>

  <p class="normal2">Bu noktalara nasıl gelindi ve kim bilir hangi noktalara doğru pervasızca gidiliyor?</p>

  <p class="normal2">Ve nihayet taşıtlı vasıtaların insan hayatına yer bırakmaksızın doldurduğu caddelerden, sokaklardan bazılarını, trafikten arındırmak ve insana tahsis etmek gibi bir “sokak hümanizmi” belirdi. Zengin bir dekor içersinde, modern görünüşlü banklar, kafesli yol lambaları ve bu cici görünüm içerisine yerleştirilmiş “sevimli” banka ilanları. Şehir insanının mutluluğu için yapılmış bu fedakârlıkların temelinde namahremin daha zengin sergilenmesi ve insanın daha cazip şekilde maddî zevklere çağırılması yatıyor. Bu sebeple trafikten arındırılmış cadde ve sokakların etrafı süratle birahanelerle doldu. Ramazan dâhil yılın on iki ayında banklarda ailece oturup ekmek arasında döner yiyen, bira yudumlayan insanlar, bölük bölük alkole aşılanan gençler ve kendilerine mekânların en tabiisini bulmaktan mutlu kadın tüccarları...</p>

  <div class="calibre1" id="calibre_pb_102"></div>
</body>
</html>
