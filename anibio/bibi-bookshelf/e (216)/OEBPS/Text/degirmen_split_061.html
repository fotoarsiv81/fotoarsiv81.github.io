<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_61">Almanya’da Yeni Cephe</h2>

  <p class="normal2">&nbsp;</p>

  <p class="normal2">1960’lı yıllardaki Almanlar ile, bugünküler artık eski insanlar değil. Ekonomik güçlerini bizim işçilerimizin ucuz ekmeği ile devam ettiren, dünyanın en zengin ülkelerinden biri haline gelen bir toplum, ahde vefasızlığın, kaypaklığın ve düşmanlığın, en çirkin örneklerini sergiliyor.</p>

  <p class="normal2">20. yüzyılın başlarında komşu Hıristiyan ülkelerden Almanya’ya gelen ve Almanya’nın sanayi devrimini gerçekleştirmesinde rol oynayan yüzbinlerce insan, bugün artık kendi milliyetlerini unutmuş olarak Alman toplumu içersinde kaybolmuş bulunuyorlar. İşte bu örnekten hareket ederek, diğer yabancı işçilerin de bir iki nesil sonra toplum içersinde eriyip gideceğini hesaplıyorlardı.</p>

  <p class="normal2">Almanya’ya gelen Türk işçileri kısa zamanda gerek firmaların kendi bünyelerinde oluşturdukları programlarla, gerekse bizzat devletin planlama teşkilatının geniş çapta uyguladığı bir planla, Alman toplumuna intibaka zorlanıyordu. Bunlara ilaveten misyoner teşkilatları ülkeye gelen her ailenin kapısını çalarak onları Hıristiyanlığa davet ediyor, gezici misyonerler, yolda karşılaştıkları her Türk’e okuyabileceği dilde Hıristiyanî broşürler ve kitaplar dağıtıyor, güler yüzle, yardım teklifleriyle onlara sevimli görünmeye çalışıyor, otogarların, otobüs terminallerinin etrafında bulunan bedava misyoner misafirhanelerine onları davet ederek ağırlıyor, karınlarını doyuruyor, hatta para yardımı yapıyorlardı.</p>

  <p class="normal2">Bir yandan devletin, bir yandan özel kuruluşların, öte yandan firmaların Türkler’i Almanlaştırmak uğruna sarfettikleri bunca gayretin sonucu ne oldu? Bira, fuhuş 13 veya en geç 14 yaşından sonra kadın hayatı yaşamaya başlayan öğrenci kızlar, kumar ve diğer mübtezellikler vasıtasıyla belki dininden kopup ateist bir hayata sürüklenenler, Marksist ideolojilere kapılıp gidenler olmuştur, ama acaba dinini bırakarak Hıristiyanlığı seçen bir tek Türk olmuş mudur? Bilmiyorum, tahmin de etmiyorum.</p>

  <p class="normal2">Oradaki Türkler arasında dejenerasyon ne seviyede olursa olsun bu, Almanların istediği seviyeye hiçbir zaman çıkmamış, üstelik, bozulup kaybolanlar da, zamanla Almanların sertleşmesi, işi zorbalığa dökmesi üzerine dönüş yapmış, kendi toplumuna karışmıştır. (Bu son sözlerimi de ihtiyatla söylüyor, daha çok gönlümün isteği üzerinde konuşuyorum. Umarım tersi olmamıştır)</p>

  <p class="normal2">Avrupalı kadın, gerek ekonomik zorlukları, gerekse vücudu ile ilgili endişeleri, gerekse aile mefhumunun zayıflaması gibi sebeplerle, artık doğurmak istememektedir. Böylece özellikle Fransa’da nüfus artışı durmuştur. Yani ölüm oranları ile doğum oranları birbirini karşılar hale gelmiştir. Almanya’da da nüfus artışı gittikçe azalmaktadır. Yıllardan beri nüfusu hiç artmayan ve yaşlı nüfusu gittikçe çoğalan bir ülke için de yabancı işçi bir ümit kaynağı idi. Türkler milyonlarla gelerek Almanlaştıkları, bu toplumun içinde eriyip gittikleri takdirde, doğum nisbeti yüksek insanlar olarak ülkenin nüfusunun artmasına da vesile olacaklardı. Ama, gerçekten hızlı bir artış gösteren, doğum oranı itibariyle zengin bu insanlar gerçi gittikçe çoğalıyorlardı, ama Almanlar bu çoğalmanın kendi yararlarına olmadığını çok kısa zaman içinde gördüler ve çocuk konusunda derhal bir takım tedbirler getirmeye başladılar. Bir yandan Türk işçiler arasındaki çocuk doğumlarını duraklatıcı ekonomik baskılar yaparken, bir yandan da onların memleketlerinden çocuklarını getirmeleri konusunda sınırlamalar koydular.</p>

  <p class="normal2">Onların ortaya attıkları ekonomik izahlar, maddi mazeretler ne olursa olsun, bilmekteyiz ki, özellikle orada çalışan ve hadiselerin içinde olan Türkler bilmektedirler ki, sebeplerin hiç biri ekonomik değildir ve Almanlar, kısaca Batılılar zira diğer ülkeler de Almanların izlediği siyaseti izlemeye başlamışlardır. Hıristiyanlaşmayan, Almanlaşmayan Müslüman Türklerin çoğalarak ve birlik içinde yaşayarak onları fethetmelerinden korkmaktadır. Bu sebeple orada bize karşı yeni bir haçlı cephesi açmışlardır ve bu yüzden orada sonuna kadar direnmek gerekmektedir...</p>

  <p class="normal2">Tahmin ediyorum, Almanya’daki Türklerin maruz kaldığı muameleler, Almanya’nın içinde bulunduğu ekonomik şartlardan, zorluklardan ileri gelmiyor. Tersine işin içinde, hiç de insanî olmayan ve Almanya için ahlakî bakımdan ciddi suçlamaları gerektiren, diğer faktörler rol oynamaktadır.</p>

  <p class="normal2">Yabancı işçilere, ama özellikle Türklere karşı gösterilen sert tertipler ve tedbirler içerisine giren Almanya, kendini bazı ekonomik zorluklarını açıklayarak mazur göstermeye çalışıyor. Ama acaba gerçek bu mudur? Yoksa genel olarak Türklerden dolayı Alman halkının içine kök salan bir takım endişeler, korkular ve tarihî derinlikleri olan düşmanlıklar mı söz konusudur?</p>

  <p class="normal2">Almanların dediği gibi, yabancı işçilere karşı alınan tavırların sebebi ekonomik zorluklar ise, bunları Türklerin sırtına yıkmak, Demokrasi havariliği yapan ülkelerden biri olan Almanya için nasıl izah edilmektedir?</p>

  <p class="normal2">Almanya bir hukuk devleti değil midir?</p>

  <p class="normal2">Kendisinin de üye olduğu, kodamanlarından biri olduğu Avrupa Parlamentosu, bazı dost ülkelerde olup bitenlere demokrasi havariliği adına ne yüzle müdahale etmekte, onları uyarmaya kalkışmakta, onları tehdit edebilmektedir.</p>

  <p class="normal2">Ekonomik bir birlik hüviyetinde olan Avrupa Ekonomik Topluluğu (şimdi AB), çeşitli mevzuat zorlukları çıkararak, yıllardan beri Türkiye’yi oyalamaktadır.</p>

  <p class="normal2">Türkiye’nin bu topluluğa katılıp katılmaması, bunu fayda ve zararları konusunda yapılabilecek tartışmaları bir tarafa bırakalım. Ama acaba Avrupa’nın bu konuda eskiden beri uyguladığı oyalama siyaseti, Avrupa’nın bu teşkilatı bile bir takım siyasî amaçları için kullandığını göstermiyor mu?... Bu teşkilatın böyle siyasî amaçlarla istismar edilmesinin acaba kökeninde neler yatmaktadır? Bunlar eskiden beri gazetelerimizde derinlemesine incelenmiş, yorumlar yapılmıştır. Bunlara ilave olarak söylenecek bir söz de şudur:</p>

  <p class="normal2">-Eğer Türkler Almanların istedikleri ve planları doğrultusunda, Alman halkı ile kaynaşıp, daha doğrusu Almanlaşıp bir çıbanbaşı olmasalardı, sanırız Avrupa Topluluğuna kesin üye olmamız konusu da askıya alınmayacaktı. Türkiye’ye diğer üyelere tanınan hakların tanınması demek, Almanya’da bulunan Türklerin bir bakıma oraya vaziyet etmesi, orayı istila etmesi anlamına gelecekti. Almanlar meseleyi bu şekilde değerlendirmişlerdir. Böyle değerlendirmekteler. Doğrusu bunu göze alamazlardı.</p>

  <p class="normal2">Yıllar önce Türklerin akın akın Almanya’ya gittikleri yıllarda, Alman gazete ve dergilerinde yer alan yazılar, Türklerin Almanlaşması ümitleriyle yazılıyor ve bunu çabuklaştırmak için kendi hükümetlerine yol gösteriyor, ışık tutuyorlardı.</p>

  <p class="normal2">Fakat aradan kısa zaman geçmeden Türklerin pek az bir bölümünün, Almanya’nın sunduğu tatlı, serbest hayata kapılarak, biracı Almanlarla özdeşleştikleri, ama büyük bir çoğunluğunun bilakis kendi benliklerine daha sıkı bir şekilde sarıldıkları görüldü.</p>

  <p class="normal2">Almanya’da tehlike zillerinin çalması böyle başladı.</p>

  <p class="normal2">Türklerin birbirleriyle daha yoğun bir şekilde kaynaşıp, dinlerini muhafaza için teşkilatlanmaları, çocuklarını İslâmî usullerle eğitmek konusunda büyük gayret ve teşebbüs içerisinde olmaları Almanları, varlıklarını tehlikede olduğu şekilde bir duyguya kaptırdı. Ancak bir demokrasi ülkesi olarak insanların dinî yaşayışlarına müdahale edememek, teşkilatlanmalarını engelleyememek sebebiyle gittikçe de zor bir duruma düşmeye başladılar. Aldıkları her tedbirin karşısına kendi yasaları çıkmaktadır. Eğer ders alabilseler, bu onlar için ne güzel bir takdiri ilahîdir...</p>
</body>
</html>
