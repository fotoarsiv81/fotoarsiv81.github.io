<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_70">İlim Tahsili</h2>

  <p class="normal2">&nbsp;</p>

  <p class="normal2">Müslümanlar için, olağanüstü durumlar söz konusu olsa bile, ilim tahsili aralıksızdır.</p>

  <p class="normal2">Afganistan’daki harp şartlarını yakından görenlerin tesbit ettikleri hususlardan biri de, Müslümanların ilim tahsilini devam ettirdikleri olmuştur.</p>

  <p class="normal2">Yöneticilerin hemen hepsi ilim sahibi kişilerdir. Mücadele teşkilatlarının liderleri, özellikle sabah namazını imam olarak kıldırmakta ve namazdan sonra cemaate, şartların gereği, genellikle cihad ayet ve hadislerini okuyarak açıklamaktadırlar. Bu uygulamayı sadece mücahitlere moral vermek şeklinde yorumlamak mümkün değildir. Bu bir ders saatidir. Günün şartları da göz önünde tutularak insanlara âyet ve hadisleri nasıl anlamaları gerektiği anlatılmaktadır. Böylece onlar her gün bilgilerini çoğaltmaktadırlar.</p>

  <p class="normal2">Müslümanların hâkim oldukları bölgelerde açılan okullarla ilgili resimler gördük. Bunlardan biri, ilim öğrenmenin aralıksız oluşunu göz yaşartıcı bir tablo halinde ortaya koyuyordu. Okul binaları olmadığı için, çok iri bir çınar ağacının dallarının gölgesi altında faaliyetini sürdüren, birçok sınıflı bir “okuldu” bu. Yaşları altı ilâ on dört arasında değişen çocuklar sınıflarına göre küme küme oturmakta, hocaları aralarında dolaşarak görevlerini yapmaktalar.</p>

  <p class="normal2">Bir yandan Rus birliklerine saldırmak için fırsat kollayan, cephanelikleri basan, devriye kollarını vuran ve bir tek mermi satın alabilmek için bin bir fedakârlıklara katlanan Mücâhidler, çocuklarının eğitimi yarım kalmasın için imkân aramakta ve bulmaktadırlar.</p>

  <p class="normal2">İlim tahsilinin aralıksız oluşuna verilecek en güzel misallerden biri de fetih devirlerindeki Ribatlardır.</p>

  <p class="normal2">Ribatlar ileri karakollar oldukları halde, aynı zamanda bir tekke, aynı zamanda bir medresedir. Askerî bir kale olarak inşa edilir edilmez medresesi ve kütüphanesi de teşekkül etmekte, kısa zamanda yalnız mensuplarının değil, çevre insanlarının da ilim tahsil edebilecekleri bir merkez olmaktadır.</p>

  <p class="normal2">Bu misaller bize ilim tahsili gibi, İbâdetin de aralıksız oluşunu hatırlatıyor. Düşmanla tamamen karşı karşıya olunan harp şartlarında namaz saati gelince, bir grubun düşmanla çarpışırken, diğer bir grubun “korku namazı” tabir olunan şekle uygun olarak, imama sadece birer rekât uyarak namaz kılmaları, İbâdetin terkedilmezliğinin çok çarpıcı bir örneği..</p>

  <p class="normal2">İbâdete ve onu daha makbul kılacak önemli bir vasıta olan ilme verilen kıymet, ilk İslâm devletinin teşekkül etmesiyle birlikte teşkilatlı olarak pratiğe aktarılır. Medine’de kurulan ilk mescitle birlikte ilk medrese de teşekkül eder. Dersin yapıldığı ve öğrencilerin aynı zamanda barınak olarak kullandıkları yer, mescidin yanında yerden bir miktar yüksekte bir “sofa” olduğu için bu isimle anılan ve sürekli öğrencilerine “sofa ehli” denen bu ilk üniversite, o günlerin olağanüstü şartları dikkate alınarak söylenirse, ilme verilen değerin, başka bir kültürde örneği bulunmayan bir yüceltmesidir.</p>

  <p class="normal2">Bedir harbinde esir alınan müşriklerden okuma yazma bilenlerinin, 10 Müslümana okuma yazma öğretmeleri şartı ile hayatlarının bağışlanıp azat edilmeleri de, bu yazıya ilave edilmesi gerekli, tek başına çok şey ifade eden müstesna örneklerden biridir.</p>
</body>
</html>
