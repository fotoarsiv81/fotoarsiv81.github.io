<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_41">Hasta Adayı</h2>

  <p class="normal2">&nbsp;</p>

  <p class="normal2">Tıp profesörü yıllarca öğrencilerine şu dersi verirdi:</p>

  <p class="normal2">Karşınıza gelen biri, şikayeti ne olursa olsun, siz ona hastalığını söyleyinceye kadar henüz hasta değildir. Sadece bir “hasta adayıdır”. Bu sebeble dikkatli olun, “hasta adaylarını” gerçek hastalar yapmayın.</p>

  <p class="normal2">Hastalığı tıp nasıl tarif ediyor bilmiyorum.</p>

  <p class="normal2">Herhalde bir takım fonksiyon bozuklukları, mikrobik enfeksiyonlar vs. diye olmalı.</p>

  <p class="normal2">Fakat yine tıb, hastalık ne olursa olsun şunu da söylemekten geri kalmıyor:</p>

  <p class="normal2">Hastalık yok, hasta insan vardır.</p>

  <p class="normal2">Bundan mikropların veya çeşitli fonksiyon bozukluklarının, bünyeden bünyeye değişik şekillerde faal olduğunu anlayabiliriz. Ama bu tarifte bünyelerin maddi dayanma güçlerinin farklı olduğunun ifade edilmesinden çok, kişilerin psikolojik farklılıkları dile getirilmek istenmektedir. Yani hastalığı kabul edişleri veya reddedişleri, hastalığı sevip benimseyişleri veya üstlenmeyişleri.</p>

  <p class="normal2">Modern toplumlarda insan, hasta olmaya, doktor kontrolüne, ilaç kullanmaya istekli kılınmaktadır. Gazetelerin magazin sayfalarında tıp, şarlatanlıklarla ortaya serilip durmakta, bu sayfaların tiryakisi haline gelen insanlar her gün kendilerinde yeni yeni hastalıklar keşfetmektedirler. Ve böylece hastalık olmadığı halde sürü halinde hasta insanlar imal edilmektedir. Bunun çok tabii sonuçlarından biri olarak insanlar akın akın sihirli küçük maddeciklere saldırmaktadırlar:</p>

  <p class="normal2">Yani ilaçlara.</p>

  <p class="normal2">Almanlar “Drogensucht” diyorlar ilaç düşkünlüğüne. Sucht kelimesi bir düşkünlüğü, ibtilâyı, hatta bir putperestliği, tapınmayı anlatıyor. İlaç, batı insanın, giderek de doğu insanının bir putu haline geliyor. Bilim adamları, araştırıcılar yıllardan beridir ki batıda bu ibtilâya karşı dikkatleri çekiyor, hükümetleri uyarıyorlar.</p>

  <p class="normal2">İlaç savurganlığı ile bu söylediklerimizin birbirinden bir hayli farklı olduğuna da dikkati çekmek isterim.</p>

  <p class="normal2">Gerek ilaç düşkünlüğünün gerekse “hastalık” düşkünlüğünün oluşturduğu “hasta toplum”dan kurtulmayı, sağlıklı toplumlar meydana getirmeyi tasarlayan, uygulamaya çalışan, insanı asli yapısından döndürmeye çalışanlar buna gayret eden kümelenmeler var. Bunların bir kısmı bir marazilikten kurtulmaya çalışırken bir başkasına yakalarını kaptırmaktan kendilerini alamıyorlar. Amerika ve Avrupa’da ortaya çıkan din kisveli sapık mezhepler vesaire gibi.</p>

  <p class="normal2">İngiltere’deki bir İslâmî cemaatin bu konudaki uygulaması ise son derece farklı. Cemaatin tıp fakültelerinden mezun birkaç doktoru var. Fakültelerde öğrendiklerini gerçi bir tarafa atmamışlar, ancak bunları tümüyle bir gözden geçirmişler. Kısmen akupunktur metodunu uyguluyor, eczanelerde satılan hemen hiçbir ilaca itibar etmiyor, ilaçları bizzat kendileri yapıyorlarmış. İcra ettikleri doktorluğun temeli ise “Tıbbı Nebevi” uygulamaları ve düşünceleri hakkında geniş bilgim olmadığı için fazla bir şey söyleyemiyorum. Ancak bu kadarla da olsa, seziyoruz ki işlerinde bir sıhhat, dirilik, tabiilikten gelen bir safiyet ve kolaylık ve hepsinden önce de hastalığın da şifanın da Allah’tan olduğuna inanmanın verdiği bir etkinlik var.</p>

  <p class="normal2">Yarayı hemen kapayacak merhemi bulmuşlar...</p>
</body>
</html>
