<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_11">Arınma</h2>

  <p class="normal2">&nbsp;</p>

  <p class="normal2">Kendimizi, düzenin bir ahlâk haline getirdiği siyasi mücadelenin atmosferinden ne kadar uzak tutmuş olursak olalım, o yine de bize bulaşmış olabilir.</p>

  <p class="normal2">Hele seçim zamanlarında bu tehlike daha da büyük.</p>

  <p class="normal2">Acaba, sadece İslâm’ın buyrukları doğrultusunda kalmaya azami dikkat ederken, yanıldığımız, haksızlık ettiğimiz, tâvizkâr davrandığımız, korkaklık ettiğimiz, ya da tecavüzkâr olduğumuz haller olmamış mıdır?</p>

  <p class="normal2">Oturalım ve düşünelim.</p>

  <p class="normal2">Gürültüden, dış etkenlerden, heyecanlardan kurtularak, bütün uzuvlarımızın sükunet bulmasını bekleyerek, tıpkı bir İbâdete hazırlanır gibi, salim bir kafa ve diri bir vicdanla düşünmeye çalışalım: Acaba haksızlık ettik mi? Acaba bir Müslümana yakışmayacak şekilde geriledik, korkaklık gösterdik ve sindik mi?</p>

  <p class="normal2">Müslümanız. Bunlardan korunmuş olmamız beklenir ve umulur.</p>

  <p class="normal2">Velev ki heyecanlı günlerin ateşi içinde, bilerek bilmeyerek yanlış adımlar atmış olalım. Başkaları hakkında duyduğumuz ve doğruluğundan emin olmadığımız bir şeyi, adam sırf başka bir partiden diye, başkalarına iletmekte ihtiyatsızca acele etmiş olalım. Siyasi tercih bakımından karşımızda diye, gaflet içinde diye, herhangi birini doğruluğundan emin olmadığımız bir noksanı ile suçlamış olalım. Velev ki, hududlarını düzenin çizdiği bir arenada, parti mücadelesini, İslâmî gayemize bir araç telakki ederken, yalnız Allah rızasını gözetirken, zaman zaman gaflete düşüp nefsimizin doyumu için de çalışmış olalım.</p>

  <p class="normal2">Düşünelim enine boyuna ve derinlemesine?</p>

  <p class="normal2">Nefsimizi acımadan sığaya çekelim. Sıgaya çekilmeden bir sığaya çekelim.</p>

  <p class="normal2">Kendi hatalarımızı bulmakta sebat gösterelim, inatçı olalım, meydanları nefse bırakmayalım, pişmanlıkta geç kalmayalım, hatalardan hazer eylemenin rahmetinden yararlanalım ve tevbe edelim ve arınalım.</p>

  <p class="normal2">Bizzat kendi şahsımız üzerinde bu tür bir kontrol tesis edemezsek, yirminci yüzyılın, insanoğlunu Tanrı’sından uzaklaştıran genel etkisi altında büsbütün savunmasız kalırız. İşte “gaflet” dediğimiz hal!</p>

  <p class="normal2">Nuri Pakdil Edebiyat Dergisi’nin Ekim 1979 sayısında: “Daha da vahimi, insanlarda gittikçe daha da belirginleşen kişiliksizlik. Sürüleşmek.” diyor ve ilave ediyor: “Kişiliksizliği yaygınlaştırmak gibi bir işlevi de oldu yirminci yüzyılın. Çünkü insanoğlu en çok bu yüzyılda aşağılandı, savunmasız bırakıldı”.</p>

  <p class="normal2">Komünizm’e ve Kapitalizm’e inanan insanların meydana getirdiği topluluk, ancak bir sürüdür. Ama Müslümanlardan meydana gelen topluluğun adı cemaattir, ümmettir. Bu vasfımızı kaybetmemek hususunda azami dikkat, bizzat kendi şahsımız üzerinde murakabe, maddeperest çağın, dünyanın her tarafına ulaşmış etkilerinden uzak kalmamız için tek yoldur. Buna, özellikle düşmanın silahını düşmana karşı kullandığımız zamanlarda azami şekilde dikkat etmek gerekiyor.</p>
</body>
</html>
