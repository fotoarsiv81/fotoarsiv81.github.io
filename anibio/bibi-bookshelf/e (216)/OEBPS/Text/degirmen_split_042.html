<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_43">TRT’nin Bazı Programları</h2>

  <p class="normal2">&nbsp;</p>

  <p class="normal2">Radyo ve televizyon programlarının, Müslümanlar yok kabul edilerek hazırlandığı hepimizce malum. Bütün yıl fuhuş tellallığı, ahlâksızlık borazanlığı yapıldıktan sonra, bir iki mevlid yayını yaparak, işin farkında olmayan zavallı Müslümanların ağzına birer parmak bal çalınır ve siyasî zihniyet bakımından çoğunluğunu Cumhuriyet Halk Partililerin teşkil ettiği insanlar, “İşte TRT Müslümanlar için de program yapıyor, hem de mevlid yayınlıyor” gibi budalaca bir avuntuya kapılırlar. Ve bu insanlar radyo ve özellikle televizyonda, mevlid yayınını tanzim edenlerin, bozuk zihniyetli, alnı secde görmeyen kişiler olduklarını, hafızların ekrana, başlarında takkeyle çıkmalarını yasakladıklarını, onları Hıristiyan Batılılar gibi giyinmedikçe ve kravat takmadıkça ekrana getirmediklerini, mevlidhanlara tek tip elbise giydirerek onları kilise korolarındaki gibi karanlık ve şahsiyetsiz bir görünüme soktuklarını bilmezler de, düşünmezler de.</p>

  <p class="normal2">Oysa, TRT Müslümanlar ve İslâmiyet konularında çok ince hesaplar içindedir. Televizyonda eğer sözüm ona bir dakikalık İslâmî muhtevalı bir program veriliyorsa, o program o şekilde hazırlanmıştır ki, asıl faydayı, asıl kazancı İslâm düşmanları görür. Zira o programın içinde mutlaka İslâm’ın özüyle alay eden, onu tahrif eden bir yer vardır. İşin ehli olmayan milyonlarca Müslüman o noktayı göremez. İşin aslını bilenler ve görenler ise, tesbit ettikleri namussuzluğu, ancak beş on kişiye duyurabilirler, oysa programı yüzbinlerce Müslüman izlemiştir.</p>

  <p class="normal2">Sözü televizyonda İslâm’ın can alıcı noktalarından birine yapılmış olan bir saldırıya getirmek istiyoruz. Kurban Bayramı’nın birinci günü bir “Hac Programı” gösterildi (Yıl 1979). Her yıl bir milyon civarında Müslümanın Mekke’ye akışı, TRT’ye çöreklenmiş laik fanatiklerin görmezlikten geldikleri bir hadisedir. Avrupa televizyonları bile Hac olayını renkli olarak ve naklen yayınlamayı “habercilik namusu” ile bir görev bilirlerken, bizimkiler on yıllardır kökleştiğini savundukları devrimlerinin, Avrupaî anlamda verilecek bir hac olayı ile gümbürdeyeceğinden korkarlar. Buna rağmen bayramın ilk günü bir hac programı yayınlanacağını ilan ediyorlar. İşin içinde bir bit yeniği olduğunu bilerek seyrediyorsunuz programı. Hiç de fena hazırlanmamış. Belli ki mukaddes topraklara inanan biri gitmiş, inanan bir gözle bakmış, Haccın safhalarını, anlamını iyi belirtmiş. Her şey o zehirli lokmaya kadar iyi gidiyor.</p>

  <p class="normal2">İdareci kademedeki sorumlularını ebediyen şerefsizlikle damgalayacak olan zehirli lokmaya, tahrif olayına gelelim:</p>

  <p class="normal2">İlkin, tahrif edilen kısmın aslını verelim. Peygamber Efendimizin Veda Hutbesi’nden bir bölüm bu: Hazreti Peygamber şöyle diyor: “Faizin her çeşidi kaldırılmıştır. Lakin borcunuzun aslını vermek gerekir. Ne zulmediniz ne de zulme uğrayınız. Allah’ın emriyle artık faizcilik yasaktır. Cahiliyetten kalma bu çirkin âdetin her türlüsü ayağımın altındadır. İlk kaldırdığım faiz de Abdulmuttalib’in oğlu (amcam) Abbas’ın faizidir”.</p>

  <p class="normal2">Programda bu bölüm “Allah’ın emriyle...” diye başlayan kısmından itibaren veriliyor ama şu şekilde değiştirilmiş olarak: “Allah’ın emriyle artık haksız kazanç yasaktır. Cahiliyetten kalma bu çirkin âdetin her türlüsü ayağımın altındadır. İlk kaldırdığım haksız kazanç da amcam Abbas’ın haksız kazancıdır”.</p>

  <p class="normal2">Yapılan tahrifin büyüklüğünü, Peygamber sözünün aslı ile değiştirilmiş hali arasındaki farkı ve bununla yapılmak isteneni düşünmeyi sizlere bırakıyoruz.</p>

  <p class="normal2">Anlaşıldığı kadarıyla “faiz” kelimesi, TRT Denetim Kurulu’nda ve TRT Hukuk Müşavirliği’nde bir takım tartışmalara sebeb olmuştur. Yani “bütün dünya faiz düzeni içindeyken ve Türkiye de devrimlerin ışığı altında bu düzenin bir uydusu haline getirilmişken, kalkıp da faiz haramdır demek garip olmaz mı, oysa bu hac programını yayınlamamız Müslüman kesimi avutmak için gerekli, ya çıkaralım bu bölümü ya da azcık değiştirelim farkına bile varmazlar, aptal aptal seyrederler, farkına varsalar bile değişen bir şey olmaz, nasıl olsa borazan bizim elimizde” diye düşünerek, “faiz” kelimesini “haksız kazanç” ifadesiyle değiştirenler hadisi şerifin anlamını asıl işaret ettiği husustan başka tarafa çevirenler hakkında dilimizin ucuna kadar gelen, onların tıynetlerini ve namus seviyelerini anlatan kelimeleri bir tarafa bırakalım. Bu insanlarla onların anlayacağı lisanla konuşacağımız günler elbet gelecektir. Ellerindeki borazanlar alınır ve ağızlarına tepilir.</p>

  <p class="normal2">İmanından hiç şüphe etmediğimiz yapımcının sorumluluk derecesini burada söz konusu etmek istemiyoruz. Sanırız biraz İslâm’ı anlatmak uğruna, İslâm’dan biraz da taviz vermenin ne büyük bir hata ve vebâl olduğunu artık idrak etmiştir.</p>

  <p class="normal2">Anlattığımız tahrif olayının mahiyeti korkunçtur. Ne yazık ki yaptıkları bir kere daha yanlarına kalacak. Bazı saf kimseler, bu durumlarda, laik düzenin bir kolundan başka bir şey olmayan Diyanet İşleri Başkanlığı’ndan vazife beklemek gibi bir gaflet içinde bulunuyorlar. İyice bilinsin ki bu tür ihanetleri ve alçaklıkları düzeltecek olanlar, bunlara müdahale edecek olanlar, düzenin kurumları falan değildir, sadece Müslümanlardır. Ama siz Müslümanlar bu kadar vurdum duymaz, bu kadar gafil, bu kadar İslâmiyet’ten ve İslâm düşmanlarının faaliyetlerinden habersiz olduğunuz sürece, bu tahrifler devam edip gidecektir.</p>

  <p class="normal2">Televizyona getirilen bütün İslâmî görünüşlü programların, mevlidlerin, hac programlarının ve hatta Diyanet İşleri’nce yapılan vaaz ve nasihatlerin hepsinin bir afyonlamadan ibaret olduğunu aklınızdan çıkarmayın. Onların arkasında İslâm düşmanlarının İblisâne niyetlerini görün.</p>

  <p class="normal2">Daha başka ve kesin bir ifadeyle söyleyelim: Televizyon bütünüyle Müslümanların kontrolünde olacağı günlere kadar, onu bir torbaya koyup ağzını mühürleyin. Aksi halde hep mes’ul olacaksınız.</p>
</body>
</html>
