<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_72">Zorla Buğday Olmaz</h2>

  <p class="normal2">&nbsp;</p>

  <p class="normal2">Eğer olsaydı, Rusya’da olurdu.</p>

  <p class="normal2">Marksist öğreti doğrultusunda idare edilen Sovyetler Birliği’nde tembellik etmek, servet yığıp sırtüstü yatmak yasak. Herkes yemek içmek, doymak istiyorsa çalışmak zorunda. Devlet bireye iş bulmak, göstermek ve çalıştırmak mevkiinde. İşte bu devlet fertlerini sistemli şekilde çalıştırıyor, tarıma müsait alanları modern aletlerle ve gübreyle azami şekilde zorluyor, ancak, içine yirmi tane ABD sığan toprakları olmasına rağmen, buğdayını Amerika’dan almak zorunda kalıyor.</p>

  <p class="normal2">Rusya şimdi de aynı Marksist uygulamalarla Afganistan’ı nasıl mamur (!) bir hale getirdiğini anlatmakla bitiremiyor.</p>

  <p class="normal2">Biz diyor kardeş Afgan halkının sağlığı için her gün yeni yeni sağlık ocakları açıyoruz.</p>

  <p class="normal2">Biz diyor tarım kredi kooperatiflerinin sayısını artırarak çiftçiye yeni yeni imkânlar taşıyoruz.</p>

  <p class="normal2">Biz diyor köylüye krediler dağıtıyoruz.</p>

  <p class="normal2">Biz diyor toprak reformunu ülke sathına yayarak zavallı ezilmiş halkı ağaların, aşiret beylerinin zulmünden kurtarıyoruz.</p>

  <p class="normal2">Biz diyor işte bunlarla binlerce yıldır ezilen Afgan halkına gerçek hürriyeti tattırıyoruz. Ama nedense bu halk “binlerce yıllık ezilmişliğinin” devam etmesini istiyor. Rus’un vereceği krediyi, kuracağı sağlık ocağını, kuracağı kredi kooperatiflerini görmemek, onların getireceği nimetlerden (!) yararlanmamak için direniyor, kafileler halinde kendi köyünü, evini, yuvasını terkederek dağlara, komşu ülkelere kaçıyor.</p>

  <p class="normal2">Rus mezâliminden kaçanların bir kısmını da işgalin hemen arkasından Türkiye kabul etti. Türk asıllı olanlardan gelmeyi kabul eden bir kafileyi. Onlarla konuşun, eğer yakınlarınızda bir yerlerde iskân edilmişlerse, size Rus’u anlatsınlar.</p>

  <p class="normal2">Böyle biriyle ben değişik şeyler konuştum. Şöyle dedim:</p>

  <p class="normal2">-Siz fakir bir topluluk muydunuz?</p>

  <p class="normal2">Kendisiyle dil bakımından ne kadar anlaşılabildik bilemiyorum, ama anladığım kadarını size özetleyeyim. Şöyle diyordu:</p>

  <p class="normal2">-Zenginlik nedir, buzdolabına sahip olmak mı, yoksa bazı şeyleri bozmadan korumak, canının istediği kadar yiyip doymak, hür olmak, kendine yetmek mi? Bugün Kabil gibi bir başkentte oturanların bile çoğu, merkez mahallerde oturanların dışındakiler, evlerinin bir köşesindeki ahırlarında ve kümeslerinde inek ve tavuk, horoz besler. Kırsal kesime gittikçe bu durum daha da yaygınlık kazanır. Afganistan’da basit normal bir ailenin paraya adeta ihtiyacı yoktur. Herkesin muhakkak bir bahçe kümesi, ağılı vardır. Eh, et, süt, yumurta, yağ, sebze, buğday, un ve benzeri maddelere sahip bir insanın başka neye ihtiyacı olur? Biz de sizdeki gibi “tatlı yiyecekler”, baklava, kadayıf gibi alışkanlıklar yoktur. Pek az tatlı yapılır. Onlar da daha ziyade çok az şekerli bir tür un helvasıdır. Bunun dışında yani şeker ve gazyağı gibi birkaç maddenin dışında çarşıdan, şehirden alınacak bir şey yoktur. Kendimiz üretir kendimiz yeriz. O sebeple bolluk içinde, kendi kendine yeten mutlu bir toplumduk. Bizim sorunumuz daima istilacılar, dışarıdan gelen zalimler olmuştur.</p>

  <p class="normal2">Demek ki Afganistan toplumuna kullandıkları elektrikli ev aletlerinin sayısına bakıp bir medenilik yakıştıracaksak onlar medeni değil. Ama insanca üretip, yeterince her şeye sahip olup olmadıkları açısından bakacak olursak zengin bir toplum. Sıhhatli bir toplum.</p>

  <p class="normal2">Aşağılık duyguları ile kıvranmayan, psikolojik rahatsızlıklara, uyuşturucu salgınlarıyla, banka soygunlarıyla, anarşiyle boğuşmayan bir toplum. Ya neyle boğuşuyor, sözüm ona kendilerine barış, kardeşlik, medeniyet getirdiğini iddia eden bir müstevli ile...</p>

  <p class="normal2">Afganistan’daki Batılılaşma hareketi hiç de diğer İslâm ülkelerindeki gibi olmamıştı. Belki oraya çok uzak oldukları ve çok da fakir oldukları için. Rus etkisiyle Batılılaşma ise son derece yetersiz kalıyordu. Ruslar sinsi bir kültür emperyalizminin çok uzun süren aşamalarına mütehammil bulunmuyorlar. Moskova’ya Afganlı talebe celbetmeleri, bu yolla idarî kesimleri denetimleri altına almaları şeklinde başlattıkları komünistleştirme hareketlerinin dozunu, Müslüman bir toplumun dejenere olma temposunun çok üzerinde tutunca, karşılarına bir anda direnen yığınlar çıktı. Okun yaydan çıkması pek uzun sürmedi. Afganistan’da yerli yönetime karşı başlayan ayaklanmaların, Afganistan sınırları içersinde kalması, orada tecrit edilmesi mümkün olsaydı Ruslar büyük bir ihtimalle, karışan bu ülkeyi kendi haline bırakacak, sadece onun maddî zenginliklerini sömürmekle yetinecekti. Ancak Sovyetler Birliği toprakları içersindeki Müslüman bölgelerin Afganistan’a çok yakın olması ve sınırın iki tarafındaki kavimlerin akrabalıkları, yüzbinlercesinin Rus ihtilâli sırasında Afganistan’a göç etmiş oluşu ve bir gün Buhâra’yı kurtarma özlemi ile yaşamakta oluşu, bu gelişmelere Rusların seyirci kalamayacağını gösterdi. Rusya böylece Afganistan’a, daha ileri topraklara karşı kurduğu saldırı planlarından önce, bizzat kendi toprak bütünlüğünü korumak amacıyla, yani bir istikbal korkusu ile girmek zorunda kaldı. Buna eli mahkûmdu.</p>
</body>
</html>
