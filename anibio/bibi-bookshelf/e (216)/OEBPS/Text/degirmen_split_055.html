<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_55">İstismar Edilmedik Ne Kalmış?</h2>

  <p class="normal2">&nbsp;</p>

  <p class="normal2">Batı neyi istismar etmemiş ki? Öyle bir sistem ki temelini oluşturan ana taşlardan en önemlisi istismar. Batı uygarlığının temel unsurlarından biri olan Hıristiyanlık, gerçek Hz. İsa dininin dünyevî amaçlarla değiştirilmesinden yani istismarından ibaret değil mi? Bu uygarlığın insanları, tarih boyunca, hep aynı istismar ilkesiyle hareket ettikleri için sömürgeciliği bir sanat haline getirmişler. Görünüşte bir hayli azalmış bulunan klasik sömürünün yerini bugün çok karmaşık bir yapıya sahip gizli sömürü almıştır ve bu tür sömürü çarkına giren bir ulusun bundan sıyrılması ötekine nazaran fevkalade zorluklar taşımaktadır.</p>

  <p class="normal2">Batı, sömürmeye öylesine alışmıştır ki sonunda kendi kendini, kendi insanını, kendi duygularını, kendi kaba ve dünyevî menfaatlerini bile sömürür hale gelmiştir. Güllük gülistanlık bir Avrupa kentinde yemyeşil bir parkta güneşlenen, emekli olmuş yaşlı başlı kişilerin bile, bakışlarıyla birbirlerini sömürdükleri ve onlarda istismar edecek bir şeyler aradıklarını görürsünüz.</p>

  <p class="normal2">İstismarın böylesine yüksek dozlarda kullanıldığı ülkelerde elbette istismar sahaları çeşitlilik kazanmakta, giriftleşmekte ve istismar bir uzmanlık işi olmaktadır.</p>

  <p class="normal2">Bunun en parlak ve organize örneklerini IMF ve NATO gibi uluslararası kuruluşlarda görebilirsiniz. Türkiye elbette bir NATO üyesi bir IMF üyesi olarak, bu kuruluşların fikir babalarının ve esas sahiplerinin işlerine gelinceye kadar koltuklarının altında taşıyacakları bir istismar unsurudur.</p>

  <p class="normal2">Sözü nereye getirmek istiyoruz biliyor musunuz? Bir istismar şâheseri olan “Çocuk Yılı” düzmecesine.</p>

  <p class="normal2">Batının sömürdüğü uzak ve Orta Doğu ülkelerinde milyonlarca çocuk açtır, hastadır.</p>

  <p class="normal2">Batılı silah tüccarlarının ortalığı kızıştırmaları sonucu, millî gelirlerin akıl almaz bir bölümünü batıya top-tüfek parası olarak ödemesi sonucu Doğu ülkelerinde milyonlarca çocuk aç ve perişandır. Batılı ilaç firmalarının büyük paralar karşılığında doğuya sattığı bayat ilaçlar yüzünden, milyonlarca çocuk, ilaç zehirlenmeleriyle hastadır, komadadır ya da daha anasının karnında ölmektedir.</p>

  <p class="normal2">Türkiye de dahil, dünyanın dört bir yanındaki Yahudilerin cömertçe, o ülke ekonomilerinden çalarak İsrail’e yolladıkları paralarla, Amerika’dan satın alınan napalm ve misket bombalarının, Filistinli sivil göçmen kamplarına karşı kullanılması sonucu onbinlerce çocuk yaralanmakta, sakat kalmakta ve ölmektedir. Bütün bunlar yetmiyormuş gibi, batı İslâm ülkelerinde batıcı aydınları satın alarak bizzat kendi televizyonlarından, radyolarından ve basınından bu ülke insanlarına sahte gülücükler dağıtmaktadır.</p>

  <p class="normal2">Ve Çocuk Yılı sahtekârlığının bir tek amacı vardır: Batılıyı, aç ve sefil çocuk milletinin hâmisi göstermek. Büyük küçük bütün kafalarda bu imajı uyandırmak. Bu imaj, siyasî ve askerî sahada, İslâm ülkelerinin daha yıllarca sömürülebilmesi için uygun bir psikolojik zemin hazırlayacaktır. Ama belki de Batılının Çocuk Yılı ile asıl amaçladığı, kendi kendini kandırmak, dünya çocuklarının milyonlarcasının katline sebep olan icraatlarına, kendi vicdanlarından gelen isyanları yatıştırmaya çalışmak.</p>

  <p class="normal2">Bu konu ile ilgili bir küçük nokta daha var. Ona da temas etmek istiyoruz. Televizyonumuzdaki bir takım gayretkeşler Batılı ağalarının nasıl da izinde gittiklerini Çocuk Yılı dolayısıyla ustaca belli ediyorlar. Program aralarında ekrana çocukların yaptığı resimler geliyor. Bunlardan bir resim var ki, sık sık arzı endam ediyor. Sözüm ona çocuk elinden çıkmış bu resimde, kuşlar, güneş, çocuklar ve damdan düşer gibi altı tane de ok var.</p>

  <p class="normal2">Böylece Batılı; Çocuk Yılı dolayısıyla bütün dünya ülkelerini, televizyondaki Batıcılar da Çocuk Yılı dolayısıyla kendi çocuklarımızı kullanıyorlar.</p>
</body>
</html>
