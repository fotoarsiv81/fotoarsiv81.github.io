<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_91">Yerle Bir Edilen Hama Şehri</h2>

  <p class="normal2">&nbsp;</p>

  <p class="normal2">Orta Doğu’daki İsrail saldırılarında sivillerin kaçışmalarını, tankların topların uçaksavarların ve füzelerin ateşlenişini, hatta vurulanları bile televizyon ekranlarında, gazete sütunlarında günü gününe görmek mümkün. Bununla, haber ajanslarının cephe şartlarında bile çalışacak bir meslek anlayışı ve disiplini edindiklerini vurgulamak istiyor ve sözü, 1982 yılının Şubat ayında Esad rejiminin yerle bir ettiği Hama şehrinden televizyonlara ve gazetelere bir tek görüntünün getirilmeyişindeki garabete bağlamak istiyoruz.</p>

  <p class="normal2">Hama olayının haber değerinin bulunmadığını söylemek mümkün değil. Nasıl oluyor da Suriye’de hiçbir şey olmamış gibi davranabiliyorlar? İsrail’le çatışıyor gibi görünen Suriye’nin, Golan tepelerinden İsrail’le muvazaalı olarak çekildiğine dair ciddi iddialar mevcut. Hama katliamının ve bu konuda çıt çıkmayışının böyle bir ittifakın kirli yönleriyle bağıntılı olabileceği akla geliyor.</p>

  <p class="normal2">Hama olayından önce yapılan İhvan-ı Müslimîn ayaklanmasının gerekli ve fakat erken olduğunda Müslümanlar hemfikirdir. Ayaklanmayı, zamanından önce başlaması için bizzat rejimin körüklediği söyleniyor. Sonra da “Hama diye bir kentimiz de mevcut olmasın” diye harekete geçen rejim şehri günlerce bombalayarak haritadan sildi. Kaçabilenler yakalandıkları yerle bebelere varıncaya kadar şehid edildiler. Ve bütün bunlar dünyanın gözünün önünde olduğu halde Türkiye’den bile duyulmadı..</p>

  <p class="normal2">Bugün Hama üzerinden seyahat edenler, bu, İslâmî açıdan dopdolu, muhtevalı ve Orta Doğu’nun en Müslüman kentinde canlı kalmadığını, yıkılmış şehrin korkunç bir manzara arz ettiğini, şehrin içinden geçen kara yolunda araçların eğleşmesine müsaade edilmediğini söylüyorlar. Hama Suriye’deki sapık rejim için en büyük tehlikeyi oluşturuyordu. Muhalif Müslümanların yetiştiği, eylem sahnesine çıktığı yerde. Müslümanların sığınağıydı. Diğer kentlerin Müslümanları milyonlarca insanı Allah’a savaş açanlara karşı ağızları ve kalpleri mühürlü olarak kalabildikleri, işleri memuriyet ve ticaretleri ile meşgul olup, çoğunlukta oldukları halde yüzde onbir’lik bir Nusayri azınlığa boyun eğdiği halde, Hama asla açılmamış kadınları, hüzünlü Müslümanlarla dolup boşalan camileri, sayısız zikir ve sohbet halkasını çekip çeviren büyükleriyle, rejime karşı gittikçe bütünleşen bir siyasî bilincin merkezi oluyordu. Ancak ajanlar ve rejim, örneği pek az görülmüş bir komplo ile böyle bir şehri yeryüzünden sildi. Şehrin yok edilmesine Evlâdı Resul’ün yoğun şekilde bulunduğu Geylânî mahallesinden başlandı.</p>

  <p class="normal2">İşte bütün bunların ne demek olduğunu iyice anlamak için, baba ve analarınız, kardeş ve bacılarınızla dolu bir şehrin, kendi şehrinizin, aynı şekilde, onlar uyuyor, namaz kılıyor, çocuklarını emziriyor ve Kur’an okuyorken bombalanıp yok edildiğini düşünün. Israrla düşünün, zira Hama’da katledilenler bunlardan başkaları değildi. Bu kısa girişten sonra sözü, Hama kentini defalarca görmüş, onu tanımış, onu anlamış olan birine bırakmak istiyoruz. Ahmet Polat Hoca’ya sadece bir tek sorumuz var:</p>

  <p class="normal2">Bize Hama’yı anlatır mısınız?</p>

  <p class="normal2">Hama, Halep’le Humus arasında, Asi nehri vadisinde nehrin iki yakasına yerleşmiş, ruhen ve madden sıcak oluşu sebebiyle aldığı “Hama” ismini yıllarca korumuş, şeriatla tarikatı ve bunların ehillerini misli az bulunacak bir şekilde korumuş ve yetiştirmiş mübarek bir beldedir. Hama tarih sahnesine milattan önce 2150 yılında kuruluşu ile çıkar. Esas gelişmesi Hazreti İsmail evladından Arab Ebu’lFida’nın eliyle gerçekleşti. Hazreti Ömer radıyallahu anhın devri hilafetlerinde Suriye topraklarına gönderilen İslâm ordusu ve onun emin kumandanı Ebu Ubeyde bin Cerrah tarafından fethedilen bu şehir yıllarca İslâm’a, onun şeriat ve tasavvufuna beşiklik yaptı.</p>

  <p class="normal2">Bu vasıflarının yanında, oraya Hicrî beşinci asrın yarılarında İslâm’a ve bütün dünya Müslümanlarına yepyeni bir ruh veren Abdulkadiri Geylânî’nin Abdurrezzak isimli oğlunun ahfâdından bu şehre Bağdad’dan gelip ve orayı kendilerine vatan olarak seçmeleriyle şehir manevi yönden de bizzat kâinatın efendisi Resul-i Ekrem sallallahu aleyhi ve sellemle münasebet kurma şerefine nail olmuştur.</p>

  <p class="normal2">İşte Esat orduları böyle bir şehri yok etti…</p>

  <p class="normal2">Madden Asi nehri ile beslenen, manen de risâlet ve vahyin kaynağına bağlanmış olan bu güzel belde, bütün İslâm âleminin haya ve edep bakımından bozulmasına, cihad ve aşk ruhundan mahrum bırakılmasına rağmen, aslî özelliklerinden taviz vermedi. Orada bugüne kadar açık kadın, Avrupa mukallitliği, İslâm’ın tesettür prensiplerine muhalefet görülmedi. Bu insanların çocukları, bu kadınlardan doğan çocuklar cihad ruhuyla, evladı Resul terbiyesiyle yetiştiler ve bunların muhteva verdiği şehir Hama, Suudi Arabistan’ın en mukaddes şehirleri de dâhil olmak üzere İslâm âleminde mümtaz bir mevki sahibi oldu. Hatta son yıllarda camileri dolduran ve cuma namazından sonra tevhid için dağılmayan cemaat için camilerin dışına sergiler döşenirdi. Mevcut Geylânî ve Şâzelî tarikatları mensuplarının çokluğuyla, cemaat caddelere kadar taşar, akşam ve yatsı arasında dağılmaksızın tevhid okunurdu.</p>

  <p class="normal2">Hamalı gençler Esat rejiminin ithal ettiği gayri İslâmi âdetlerin şehre girmesine muhalefet etmekten bir an geri kalmadılar. Böyle gençlerle ziynetli bulunan o güzel belde, bu insanlarla, vadide yer alan gül bahçeleriyle, buranın manen ve madden muhafazasında güç verir gibiydi. Şehri Halep cihetinden girişte, buranın asrımızda görmek mümkün olmayan bir yapıya sahip olduğunu, bambaşka bir âleme geldiğini hemen anlar ve hissederdi. Müslüman gençlerin tebessüm ve sevgileriyle karşılanırdınız. Zaviyeler, tekkeler, sofilerin çilehaneleri nehir boyunca uzanır gider ve şehrin iki yakasını birbirine bağlayan köprüler Müslümanların medrese-tekke irtibatını temin eden, sırf bunun için mevcut kutlu yollar gibiydi. İlim erbabı sa‘y u gayretleriyle insanlara İslâm şeriatını ve onun ilahi muhakeme olduğunu anlatırken, tasavvuf ehli onların ruhî olgunlaşmalarını sağlıyordu.</p>

  <p class="normal2">İşte Esat orduları tonlarca bombayı bunların üzerine attı..</p>

  <p class="normal2">Günden güne gelişen ve küfrün sultasını kovmaya çalışan gençlerin mevcudiyeti Baasçıların uykusunu kaçırıyordu. Bu cihetten dolayı tevhid nurunun Musa aleyhisselam şahsında zuhurundan korkan ve koyduğu casuslarla tesbit ettirdiği her gebe kadından doğan bir milyon insanı Musa diye katleden Firavun aleyhilla’ne gibi zalim Esat ve kardeşi sultalarının yıkılmaya yüz tutması karşısında Firavun’u da geçerek, masum kız kadın ve erkekleri topyekûn katletme planları çizdiler.</p>

  <p class="normal2">Hama’nın artık göre göre alıştığımız yaşama şartlarından farklı bir ciheti de İslâm hayatını tüm olarak yaşama ve yaşatma teşebbüsü idi. Kızlar için açılmış hususi medreselerdeki muallimelerin denetiminde, daha on yaşındaki kız çocuklarının nikap ve örtüler altında medreselerine gidişi, yüzü nurlu on-beş yaşındaki gençlerden başlamak üzere, yüzüne traş bıçağı vurmamış delikanlıların; camilerde hadis, fıkıh ve tefsir tedrisi yapışları havaya bambaşka bir güzellik katıyordu Hama’da.</p>

  <p class="normal2">İşte Esat orduları bunları kız erkek demeden medreselerinin içinde bombalayarak öldürdü.</p>

  <p class="normal2">Zulüm erbabları bunların varlığından korkuyordu. Maddi yapı itibariyle şehri bir baştan diğer bir başa kesen Asi nehrinin yer yer üzerinde kurulmuş olan su dolapları, nehrin iki tarafındaki Evlâd-ı Resul’den gelen Geylânîlerin tekke ve zaviyelerine, Esma-yı İlâhiye’yi terennüm edercesine inileyerek su çekerdi. Sık sık sırf bunları seyretmek ve dinlemek için yanlarına gittiğim bu dolaplar Yunus’un:</p>

  <p class="indentmetinitalik">Dolap niçin inilersin</p>

  <p class="indentmetinitalik">Derdim vardır inilerim</p>

  <p class="indentmetinitalik">Ben Mevla’ya aşık oldum</p>

  <p class="indentmetinitalik">Onun için inilerim</p>

  <p class="normal2">mısralarını terennüm etmekteydiler sanki! Bu terennüm yalnız dolaplarda, bu su dolaplarında değil, onlarla birlikte Hama’nın dağlarında taşlarında mevcuttu. Bu şehir Hilafetin nurlu devirlerinden başlayıp günümüze kadar o aşk ve vecd içerisinde, sakalları bembeyaz yüzleri nurlu ihtiyarları, kocasından başkasına tırnağının ucunu göstermemiş yüzü nikaplı kadınları, yüce İslâm dinini Ebu Ubeyde bin Cerrah tarafından fethedildiği gündeki manasına sadık olarak bugüne kadar yaşadılar ve evlatlarına da aşıladılar. Asi nehrinin bir tarafında “Mescidi Nur” ve çevresindeki medreseler, diğer tarafında ise sofiyeye ait tekke ve zaviyelerin İslâm âlemine yetiştirdiği Hüseyin Hamevî, Müftiam ve Seyyid Murtaza gibi nicelerini İslâm’ın nurlu cemaatinin sayılı simalarının arasına katmıştır. İmam Şafii hazretlerinin divanında: “Fakih ve sofi ol, sakın bunlardan birisi olma. Allah için ben sana doğru nasihat ediyorum, sadece fakih olanın kalbi kara, takvadan bir şey tutmadığı gibi, sadece sofi olanın ise kendisi cahil olduğu halde başkasını ıslah etmesi nasıl mümkün” sözünü toparlayan, hem fakih hem de sofi olan bu belde ehlinde İslâmî bir hayatın mevcudiyetini sadece caddelerinde, bahçeleri içersine açılan pencerelerinde ve bütün halkının yüzünde okumak mümkün. Yani ne tarafa baksanız İslâmî havanın hayata hâkim olduğu görülürdü ve kadınlar tıpkı Asrı saadetteki kadınlar gibi örtülerine bürünmüştü. Bunlar ve camilerin mermerleri üzerinde görülen zarafet ve sadelikle bin üçyüz küsur yıldır İslâm’ın muazzam manzarasının günümüze kadar geldiğini tasdik ederdi.</p>

  <p class="normal2">Şehrin ortasından geçen ve Hicaz yolu üzerinde olması hasebiyle çok işlek olan kara yolunun bazı şehirlere getirdiği bozulmaya, burada rastlamak mümkün olmazdı. Bir dostumdan dinlemiştim: İmam-Hatip Lisesinden bir grup öğrenciyle umreye giderlerken Hama’da mola vermişler. Bir süre sonra onüç-ondört yaşlarında bir delikanlı bir elinde kocaman bir çaydanlık, ötekinde, üzerinde bardaklar bulunan bir tepsi ile gelmiş ve bunu annem sizler için yolladı diye çay ikram etmiş. Kim bilir yol kenarındaki evlerinden daha nice Müslüman yolcuyu böyle çaydanlık, çaylar ve bakraçlarla soğuk ayranlar yolladı bu aile ve diğerleri. Orada şehrin bu işlek kesimlerinde bile yolcuları bir alışveriş kapısı olarak görmeyen asil ve sürekli şahsiyet yaşıyordu ve bu, bozulmayan İslâmî yapıdan kaynaklanıyordu.</p>

  <p class="normal2">İşte Esad’ın cellatları bu insanları, evlerini başlarına yıkarak yok etti. Bu asalet ve şahsiyete hücum etti.</p>

  <p class="normal2">Rastladığımız genç, sizin hele Türkiye’den geldiğinizi farkedince gözleri sevinçle parlayarak yanınıza gelir ve kendini hizmetinize adamak isterdi. Hac mevsiminde cami ve otellerde yer bulamayan hacı adaylarını evlerine götürmek için fırsat gözleyen ve birbirleriyle bu konuda sessiz bir fazilet yarışına çıkan bu insanları nasıl unutabilirsiniz! Biz zannettik ki Müslümanların bu saf ve güzide beldesi ilânihaye var olup gidecek. Ama işte Esat orduları bu insanları topyekûn katletti.</p>

  <p class="normal2">Müslümanlar arasında coğrafî hatları, dil ve ırk ayrılıkları hesaba katmadan, Kelime-i Tevhid’in kendilerine verdiği ruhla bütün Müslümanlara kardeş şefkati ve sevgisi ile muamele eden, onlara, yolculara Allah ve Resul’ü nasıl hizmet et diyorsa; zengin fakir her yolcuya böyle candan davranan bu insanlar şimdi neredeler?</p>

  <p class="normal2">İşte Esat orduları onları öldürdü.</p>

  <p class="normal2">Umumiyetle yaz mevsiminde Hama, etrafı bağ ve bahçelerle çevrili olmasına rağmen kadınları kır gezilerinde görmek muhaldi. Haftanın cuma günleri tatil olmak hasebiyle cuma namazından sonra camilerde mevlid tertip edilir, cemaat hususiyle İslâm’ın anlatılabilmesi, öğretilmesi için gençlerden teşekkül ederdi. Mevlid aralarında Resul ü Ekrem’in hayatı, tatbikî olarak sünneti anlatılmaya çalışılırdı. Bu mevlidler mûtâd bildiğimiz mevlidlerden tamamen uzaktı. Adeta gençlere bir ruh işleyişi havasında olurdu ki, bazen bu mevlidlerde kadınların da sohbeti dinlemek üzere geldiği görülürdü.</p>

  <p class="normal2">Asi nehrinin batı tarafını teşkil eden mahalleye Geylânî mahallesi denir. Bu mahallede hemen hemen sadece Geylânîler yaşardı. Bu mahallenin kuzeyinde bulunan Makberetü’l Geylânî diye bir kabristan vardı ki oraya Evlad-ı Resul olan Geylânîlerden vefat edenler gömülür ve halk tarafından ziyaretçilerle dolup boşalırdı. Oraya girildiğinde binlerce Ehl-i Beyt’in makberlerinden semâya yükselen manevi kokular insanın ruh ve cesedine huzur ve refah bahşederdi. Onun yanı başında bulunan Mürteza-yı Kübra’ya (Büyük Mürteza) ait bir kubbe ve yine bu kubbenin altında Evlad-ı Resul’den ve büyük meşâyihden bir kısmı medfûn idi. Hülasa Hama’nın şarkan ve garben, cenûb ve şimâlen her tarafı bir İslâm beldesi olduğuna şahitlik ederken, içerisi de bir iman volkanı gibi kaynayan imanlı Mücâhidlerin karargâhı ve huzur buldukları bir merkezi İslâmî idi.</p>

  <p class="normal2">İşte Esat orduları, her şeyi, andığımız kabristanları da, İslâm’dan hiçbir hatıra kalmasın diye hayvanî bir vahşetle bombaladı.</p>

  <p class="normal2">Hama’da mahalle içlerinde mermer kemerlerden yapılı sütunlardan içeri girince önce de beyan ettiğim gibi, sofiyenin çilehanelerinde ve bu çilehanelerin müsait bir yerinde tabii mermerden yapılmış pırıl pırıl ferahlatıcı mescitlerde zulmün tasallutundan önceki günlere kadar ilmî müzakereler, nefsî terbiyeler yapılmakta ve akşamları da hemen bu mescidlerin yanında bulunan o tekkenin şeyhine ait güzel su dolabının çektiği suların sesinin geldiği bir hücre bulunurdu ki bu hücrede bir takım eşhas oturur ve sohbet ederler. Her şeyhin tekkesi yanında ona ait zikir halkalarında istimal edilen tennureler.. Ve başka bir çeşnisi olan kahve ocakları. İşte bütün lüksleri.. Tekkeye varınca Arapların mur (acı) adını verdikleri acı kahveden kulpsuz bir fincana sadece bir yudum konularak ikram edilir. Mecliste oturanlardan biri Ehl-i Beyt’e ait medhiyeler söyler; zâkirlerin ruhlarını heyecanlandırırdı. Şeyh efendi oradaysa imamlık vazifesini bizzat yapar, değilse yerine tevkil ettiği ehliyetli ve hâlis talebelerinden birisi bakardı.</p>

  <p class="normal2">İşte Esat orduları bu hayatı katletti.</p>

  <p class="normal2">Ve bu mübarek şehrin öteki şehirlere kıyasla bir özelliği de şuydu ki Halep, Humus, hususiyle Şam zındıkanın bid‘atları ithal ettiği ve bu suretle insanları ahlâksızlık ırmağında boğduğu halde, o Allah ve Resul’ünün evladı himayesinde, zulümlere direnmiş, teslim olmaktansa ölümü tercih etme cihetine gitmiştir. Zalim caniler korktukları bu membaı tahrip yoluna gitmişler, insanlık tarihinde ebediyen kara bir leke olarak kalacak kötülükleri irtikap etmişlerdir.</p>

  <p class="normal2">Ezan sesleri, arş-ı ilahîye doğru uruc eden esma-i ilahiye nidaları, dertli dolapların sesleri zahiren kesilmişti. Ama Asi nehrinin suları ile akıp Suriye’nin çeşitli beldelerine erişen şehid kanları inanıyoruz ki bir gün bu topraklarda bahar mevsiminde açan çiçekler gibi açacak ve Allah’ın nurunu tamamlayacağı vaa‘di yine tahakkuk edecek, zalimlerin zehirli nefesleri kesilecektir. Dün İsrail kâfirleri aynı şehre zehirli gaz bombaları ile saldırarak onbinlerce Müslümanı, “Rabbim Allah, dinim İslâm” dedikleri için şehid ettiler, bugün Esat’ın katilleri yine aynı şehirde, yetmiş bin Müslümanı “Rabbim Allah, dinim İslâm” dediği için şehid etti. Dökülen şehid kanları Allah’ın lütuf ve keremiyle cennet misali gülistana çevrilecektir. Şairin:</p>

  <p class="indentmetinitalik">Âşık karalı mısın, candan yaralı mısın</p>

  <p class="indentmetinitalik">Nedir sendeki bu hâl, yoksa Hama’lı mısın?</p>

  <p class="normal2">dediği Hama’da bugün sağ kalıp da başka yerlere göç edemeyen felçliler, âmalar ve kimsesi kalmamış yaşlılar harabeler etbrafında dolaşıyor ve ağlıyorlardı. Onların gözyaşları şehid kanları ile birleşip sapık Esat ve zalim Rıfat rejimini yıkacak. Âma bir Hamalı şöyle diyor: “Zalim Esad Merih’e çıksa, denizlerin dibine girse, taşların kovuğuna gizlense Allah’ın izniyle zulmen katledilen o nurlu mücahitlerin intikamını koymayacağız.” Allahu Ekber.</p>
</body>
</html>
