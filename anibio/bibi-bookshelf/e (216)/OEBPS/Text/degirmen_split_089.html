<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_88">Hama</h2>

  <p class="normal2">&nbsp;</p>

  <p class="normal2">1982 yılı Şubat ayının ilk günlerinde, Suriye devlet kuvvetleri, bir şehirlerini yok sayarak, haritadan silmek istercesine havadan ve karadan bombalamışlardı. Bu bombardıman dünyanın herhangi bir yerinde iki düşman ordu arasındaki savaş esnasında yapılmış olsaydı bile tüyler ürperticiydi. Zira askerî bir merkez değil, doğrudan doğruya sivillerin oturduğu bir şehir bombalanmakta idi.</p>

  <p class="normal2">Bu bombardımanda binlerce sivil ölüyor, evlerinden kaçarak büyük alanlarda toplanarak hayatlarını kurtarmak isteyen kadınlı çocuklu kalabalıkların üzerine makinelerle ateş açılıyor, askerler ağır bombardımandan sonra şehre bir işgal ordusu gibi zafer nağraları atarak giriyor, ev ev operasyonlar düzenliyor, belli mahallelerdeki evlerden ayakta kalanlar ayrıca buldozerlerle yıkılıyordu.</p>

  <p class="normal2">Sosyalist Nusayri rejimi, İslâm çizgisinden ayırmakta aciz kaldığı bu şehri yerle bir etmekten başka çıkar yol bulamamıştı.</p>

  <p class="normal2">Bu şehirde öyle mahalleler vardı ki mevcudiyetiyle zalimlerin yüreğine korku veriyordu. Bunlardan en önemlisi “Geylânî” mahallesi idi. Buraya bu ismi, Abdülkadir-i Geylânî hazretlerinin torunlarından birkaç ailenin gelip yerleşmesi ve çoğalması sebebiyle vermişlerdi. Üstün ahlaklı bu insanlar rejimin empoze ettiği dejenerasyonu kabul etmiyor, İslâm’dan taviz vermeye yanaşmıyorlardı. Ticaretle ve dinî eğitimle meşgul oluyor, evlatlarına iyi Müslüman olmayı talim ettiriyor, Hac yolu üzerinde bulunan bu şehirde, gelip gidenleri soyup soğana çevirmeyi değil, onlara İslâm’ın emrettiği şekilde “yolcu” muamelesi yapmayı öğütlüyorlardı. Yetişen pırıl pırıl gençler bu öğretinin ışığı altında davranıyorlardı.</p>

  <p class="normal2">Hama şehri, adeta bu mahalleden yayılan İslâm nurunun ışığı altında Orta Doğu’nun bozulmamış, kumara, sefahate, safsataya, ahlaksızlığa kapılmamış yegâne beldesi olarak biliniyor ve Hac’ca gidip gelen her Müslüman tarafından da bu durumu görülüyor, anlaşılıyordu.</p>

  <p class="normal2">Nusayri rejiminin bu şehri ortadan kaldırmak için gösterdiği gerekçeler ne olursa olsun, olayın özünde yatan gerçek bu...</p>

  <p class="normal2">2 Şubat 1982 günü şehrin bazı semtlerinde duyulan silah sesleri, öncekiler gibi küçük bazı çatışmalardan ibaret sanıldı. Ama kısa zaman sonra bunun, arkasında büyük planları saklayan bir tertip olduğu anlaşıldı. İnsanlar şehrin üzerine dalışlar yapan uçakların, çok önceden planlandığı açık seçik belli olan bir Saldırı furyası halinde belli evleri hedef aldığını görmekte gecikmediler. Belli ailelere ait binalar bombalanıyor, sonra bütün o sokak ve mahalle gelişigüzel bombalanarak yerle bir ediliyordu. Üç beş gün içinde tankların, roketlerin ve uçakların düzenlediği saldırılar tam bir katliama dönüştü. Bu kez ağır silahlarla kuşanmış piyade birlikler şehre daldı ve yine belirlenmiş evlerden başlayarak ayakta kalanlar, içinden sağ çıkanlar tek tek temizlendi, şehrin etrafındaki ablukayı geçerek dağlara kaçmaya muvaffak olanlar ısrarla takip edildi ve yakalandıkları yerde katledildi. Başta Geylânî Mahallesi olmak üzere bir çok mahalle tamamen, diğerlerinde ise belli sokaklar yerle bir edildi. Yine başta Peygamber Efendimizin soyundan gelen Geylânî ailesi olmak üzere, temiz bir İslâmî yaşayış içersinde olan belirlenmiş diğer ailelerden kadın ve çocuklar ve yaşlılar dâhil tek fert bırakılmaksızın katledildiler.</p>

  <p class="normal2">Bütün bu olanlara bütün dünya Suriye’nin bir iç meselesi olarak ses çıkarmadı. Olay “insan hakları” konusunda acâib titizlikler gösteren mahut teşkilat tarafından da hiçbir zaman gündeme getirilmedi. Zira öldürülenler Marksist değil, Müslüman’dı. Zira katliamı yapanlar Marksist’ti.</p>

  <p class="normal2">Bizim yapabileceğimiz de bundan, bir hatırlamadan ibaret. Şehidlerin ruhlarına bir Fatiha sebeb olur ümidiyle…</p>
</body>
</html>
