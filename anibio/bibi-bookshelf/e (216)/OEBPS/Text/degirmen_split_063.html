<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal4" id="calibre_toc_5">Dördüncü Bölüm<br class="chapter" />
  &nbsp;&nbsp;&nbsp;<span class="baslik">Kanayan Yaralarımız</span></h1>

  <p class="normal2">&nbsp;</p>

  <p class="normal">Hesap Sormak</p>

  <p class="normal2">Kim kimden hesap sorar? Mazlum zalimden, haklı haksızdan, sömürülen sömürenden, gelen gidenden mi? Yoksa hesap sormak, sadece güçlü duruma geçmiş olanın, güçsüzü, neyin adına olursa olsun, hesaba çekmesi mi demek?</p>

  <p class="normal2">Kara günlerle dolu tarihe bakın! Kimler kimlerden niçin ne hesaplar sormuş? Nice mazlumlar ellerine bir tek defa geçen fırsatta can yakmaya edep ederken, zalimleri affederken, ya da onları zulümleriyle Allah’a havale ederken zalimler durup durup masum insanları kendi hain itikadları adına yargılamışlar. Asabildikleri kadar asmışlar, köyleri koca koca aşiretleri göçe zorlamışlar, çoluk çocuk göç eden insanları, yurtlarından iyice uzaklaştıklarına emin olunca, pusular kurup topluca katletmişler. Nice insanı yurtlarından koparıp şurda burada yıllarca mecburi ikâmette tutmuşlar.</p>

  <p class="normal2">Bakıyorsunuz, zulmedilenlerin tek ortak özelliği var: Müslüman oluşları ve zulmedenlere bakıyorsunuz, onların da bir tek özelliği var: Kafir oluşları veya (nedense) küfre hizmet edişleri.</p>

  <p class="normal2">1914’den sonra eli kolu bağlanan Halifenin, işgalcilerin gözlerinden kaçırmayı başararak organize ettiği Müslüman şahlanışından pek az zaman sonra, bakıyorsunuz ortalığı çirkin bir takım tipler doldurmuş. Bakıyorsunuz bir yandan harıl harıl yüklerini tutarken, öte yandan, müstevlileri söküp atmak için etiyle tırnağıyla mücadele vermiş yorgun halkın üzerine akbabalar gibi tünemişler, onun askeri, onun parası, onun memuru ile yine ona zulme başlamışlar, sırtından elbisesini, başından sarığını, dilinden Kur’an’ını, mahallesinden camisini, elinden çocuğunu alıyorlar. İnsanları çılgın bir harcayışla harcıyor, dışarıdan değil, içerden saldırıya uğradıkları için şok geçiren koca milleti, çok iyi planlanmış zincirleme şoklarla, seri idamlarla vahşetlerle öyle korkutuyorlar ki, bugün aradan kırkbeş-elli yıl geçtiği halde, o günlere şahit olmuş insanlara, İslâmî Mücadeleyle ilgili sözler söylediğiniz zaman, onların “evladım olur olmaz yerde böyle konuşmayın, vallahi sizleri de asarlar” dediklerini görüyorsunuz.</p>

  <p class="normal2">Evet böyle böyle böyle yapmışlardır.</p>

  <p class="normal2">Fakat siz Müslümanı hesap sormaz mı sanırsınız!</p>

  <p class="normal2">Müslüman, içerdeki kafirden yediği ilk darbeyle birlikte hesap sormaya da başlamıştır. Ama nihai darbe, tam İslâmî hesap soruş, hiçbir zaman, Müslüman çelikleşmeden has’laşmadan ve o hesap soruşa layık olmadan gerçekleşmemiştir. Müslüman şimdi bu ince oluşların çilesinden geçiyor.</p>

  <p class="normal2">Yarım asırdır devam eden ve son on yılda büyük bir hız kazanan Tanrısızlaştırma gayretlerinin, anlamsız ve başıboş bir köpek gibi ortalarda kalıvereceği, İslâmî otorite yokluğundan sersefil olmuş milyonlarca insanın kalbinde İslâm’ın birdenbire tutuşacağı, durmadan kabartılan abartılan Marksist balonun bir tek darbeyle sonuna kadar söneceği, her türlü materyalist gayretin ve çürümenin Allah’ın koyduğu kanunlarla sorguya çekileceği, sahiplerinin aynı kanunlarla uyuz köpekler gibi kamçılanacağı ve gide gide bütün Müslüman ülkelerde, baştan sona burcu burcu İslâm’ın kokacağı o müthiş güzel günün hasretiyle içimiz kavrulmuş, sabretmekteyiz. Sabırsa, Müslüman olmanın sorumluluklarını bilerek, gece gündüz çalışmak, uykuları kaçmak demektir.</p>
</body>
</html>
