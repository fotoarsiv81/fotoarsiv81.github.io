<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_73">Deveyi Kim Ürküttü?</h2>

  <p class="normal2">&nbsp;</p>

  <p class="normal2">Mekke’de İslâm’dan önceki müşriklik döneminde, bir bedevi devesini kurban etmek üzere büyük put Uzza’ya götürdü. Ancak deve ürktü ve kaçtı. Zira putun her tarafına önceden kurban edilmiş sayısız devenin kanları feci bir şekilde yayılmıştı, deve bunlardan ürktü.</p>

  <p class="normal2">O zaman bedevi, putperestliğine rağmen kafasını çalıştırdı, idrakini harekete getirdi. Allah’ın bahşettiği hissini kullandı, aklını devreye soktu da şöyle dedi:</p>

  <p class="normal2">-Sen ne biçim ilahsın ki, sana kurban vermeye getirdiğim deveyi bile ürkütüp kaçırıyorsun? Demek ki senin elinde bir şey yok, bir taş parçasından başka bir şey değilsin.</p>

  <p class="normal2">Bir putperest, tapındığı ve ceddinin tapınageldiği bir putun, bir taş parçasından, bir tahta veya mermer parçasından başka bir şey olmadığını anladığı an düğüm açılıyor, büyü çözülüyor demektir.</p>

  <p class="normal2">Çağdaş bilime, teknolojiye, bazı uygarlıklara duyulan aşırı hayranlıklarda da bir tür muhasebesiz kendini kaptırma, tutulma söz konusu..</p>

  <p class="normal2">Rus istilasına karşı koyan Afgan halkı, 1979’da başlayan ve yıllarca devam eden savaşta böyle bir düğümü açtılar, pençesinden kaçılmaz bir büyüyü çözdüler. Batılıya üstün varlıklar, kendilerine aciz insanlar gözü ile bakmaya devam etselerdi, ellerini kendileri bağlar, Rus efendilere kölelik yaparlardı.</p>

  <p class="normal2">Onlar Rus’un da, kendilerine karşı silah sıkan Kübalının da, Bulgar’ın da (Rusların diğer komünist ülkelerden de asker getirdiği söyleniyor) kendileri gibi insan olduğunu, hatta kendileri gibi inançlı olmadıkları için çürük olduklarını düşünüyor ve harpte kendi metodlarını uygulayarak Sovyetlerin ağır ve ulaşılmaz teknolojilerini hiçe çıkarıyorlar.</p>

  <p class="normal2">Başlangıçta Afgan devleti de kademeli bir şekilde sömürü dairesine giriyor, Rus, aşılmaz bir engel, hâkim bir kuvvet, yıkılmaz bir put halinde ülkeye yerleşiyordu. Ancak Rusların ince siyasetlere fazla mütehammil olmayışları, bazı falsoları sertlikle düzeltmeye kalkışları, devenin çok çabuk ürkmesine sebep oldu. Yalnız olup bitenlerden bihaber halk değil, bizzat Rusların getirdiği yönetici kadroları bile ürktüler. Ruslar bunların yerine yeni takımlar imal ediverdi. Fakat bir kere deve ürkmüştü. Afgan halkı şöyle dedi:</p>

  <p class="normal2">-Zenginliklerimizi, stratejik öneme sahip topraklarımızı sana sunduk. Kendimizi sana sunduk. Kulun kölen olmaya aday olduk. Ama her tarafın, dünyanın her bir yanından sana sunulmuş kurbanların kanlarıyla o kadar korkunç bir şekilde vahşileşmiş ki, sana sunmaya kalktıklarımızı ürküttü. Sen bir tahta parçası, bir taş put olsaydın, kırar un-ufak ederdik. Kurtulurduk. Ancak insan olman, tanklar ve uçaklarla egemenliğini devam ettirmeye kalkman bizi engellemiyor. Gözümüzden perde kalktı. Seni gerçek yüzün ve niyetinle gördük. Gücün çok. Ama bizimki de fena değil. Şehirlerimize, evlerimize, köylerimize kadar girmiş olmandan dolayı işimiz zor. Ama kölen olmaktan daha şerefli.</p>

  <p class="normal2">Mesele, işlerine geldiği sürece seni idare eden, ama herhangi bir sahada kendi iradeni kullanmaya başladığın zaman hemen dişlerini gösteren düşmanın gerçek çehresini ve niyetini görüp ona göre tedbir alabilmekte.. Fakat en önemlisi, ona dair kafanda belirmiş putu yıkmakta...</p>

  <p class="normal2">İhtiyar dünyanın, zillet dolu günleri tepemizde Demokles’in zalim kılıcı sanki... Ufkumuz kararmış, kalbimiz taş, gözlerimize mil çekilmiş âdetâ... Kendimizden, kendi öz ve süflî menfaatlerimizden başka görebildiğimiz, düşünme haysiyyeti gösterebildiğimiz hiçbir mesele ve hiçbir değer yok gibi...</p>

  <p class="normal2">Bir nefislerimiz ve bir de süflî emellerimiz hükümfermâ şimdi. Oğullarımızı sevişimizde, kızlarımızın üzerine titreyişimizde bile sadece kör bir bencillik hâkim... İffet ve nâmus nöbetinde bile gerekçe çok değişik ve değerler farklı. Allah ve Rasulü’nün yolundan sapanlar için tek girdap: Egoizm, bencillik.</p>

  <p class="normal2">Hep kendi sofralarımızı düşünüyoruz. Aradığımız ilaçlar kendi hastalıklarımızın ilaçları. Kar ve su, sanki bu uğursuz zemheride sadece bizim ayakkabılarımızdan içeri sızmakta... Genç dullar, üç günlük yetim yavrular sanki sadece bizim ailelerimizde...</p>

  <p class="normal2">Bir günlük yakıt yokluğu, aspirin yerine gripin tavsiyesi, kürk mantodaki tüy dökümü, barbut masasındaki tatsız şakalar, pokerde ters dönen şanslar, hipodromdaki müşterek-bahis hileleri, çocuklarımızın on yerine dokuz alışları, süte su katılması, çorbadaki tuz eksikliği...</p>

  <p class="normal2">Say sayabildiğin kadar. Evet, tüm bunlar bizi, hepimizi, bütün bencilleri zıvanadan çıkarmakta, asıl şirazemizi bozmakta, yataklara düşürmekte, asabi tansiyon illetine giriftâr etmekte... Etrafımız için, sıhhatimiz için zehir-zemberek olmaktayız.</p>

  <p class="normal2">Bu kadar basit meseleler için bile, bu hassasiyyet neden? Neden kendimizin dışındaki dev hadiselerin farkında bile değiliz? Yahut, şuurlu Müslüman’ın fark etmeğe mecbur olduğu hassasiyyet içerisine giremiyoruz? Kör olası bencillik burada da hükmünü icra etmekte, herkes yine kendini ve sadece kendini görmektedir.</p>

  <p class="normal2">Peygamberimiz’in mübarek diş’i şehid oldu diye, otuz iki dişine kerpeten atan Veysel Karâni hazretlerinin ruhundan ve şuurundan bir zerre, sadece bir zerre nasibimiz yok mu?</p>

  <p class="normal2">Afganistan’ın parası, bir günde RUBLE oluverdi. Tığ gibi delikanlılar, toprakla kucak-kucağa... Devlet, yanaşma; ülke ise eyalet yapıldı. Yoldaşlarla mücâhidler alabildiğine savaşta...</p>

  <p class="normal2">Bizler, İstiklal harbini birkaç kişinin eseri ve hüneri zanneden dar görüşlü zavallılar.. Ne çabuk unuttuk, Hindli, Afganlı, Cezayirli, Libyalı kahramanların Anadolu’da İslâm için İstiklalimiz için şehid düştüklerini!..</p>
</body>
</html>
