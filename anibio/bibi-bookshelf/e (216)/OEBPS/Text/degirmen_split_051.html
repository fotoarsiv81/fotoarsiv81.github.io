<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_51">Bu Memleketten Hayır Gelir Efendiler</h2>

  <p class="normal2">&nbsp;</p>

  <p class="normal2">Bitmiştir artık, bu memleketten hayır gelmez diyenler bilmelidirler ki bu sözler şeytandandır. Duriy oğlu Muhammed şöyle diyor: Şeytanın şekâveti beş şeyden geldi, bunlardan biri de Rahmeti İlahî’den umudu kesmesidir.</p>

  <p class="normal2">Umutsuzluk sözleri genellikle yirmi otuz yıl iyi kötü mücadele etmiş, bugün köşelerine çekilmiş kimselerden çıkıyor. Bir zamanların vatan hainlerini ve Moskova ajanlarını affettirme ve sevdirme yolunda hem de şimdiki hainlerin ağzıyla yoğun bir kampanya açmış bulunan televizyona bakıp: bitmiştir artık, bu memleketten hayır gelmez diyorlar. Devlet dairelerinin devrimbaz militanlarla doldurulmasına bakıp dehşete kapılıyor ve aynı şeyi söylüyorlar. Kan gövdeyi götürürken, solcu olmayan öğrenciler yurtlarından atılırken ve bizzat polisin yardımı ile yüksek okullardan ayakları kesilirken, Başbakanın televizyona çıkıp, “öğrencilerin, aralarındaki görüş farklarına rağmen, okullarda kardeşçe bir arada okumalarını sağladık” diye açıkça milleti aldatışına bakıp, bu memleket batmış artık, iflah olmaz diyorlar.</p>

  <p class="normal2">Bunların çoğu şüphesiz büyük acılarını dile getiriyorlar, yoksa Allah’ın rahmetinden umut kesmek gibi bir niyet taşımıyorlar.</p>

  <p class="normal2">Eski nesiller çok şeylere şahit oldular!</p>

  <p class="normal2">Müslümanlardan binlercesinin devrimlere karşı oldukları gerekçeleri ile katledilmesine, sürülmesine, kendi vatanlarından hudud dışı edilişine şahit oldular. Rejimin, kurulduğundan beri, Müslümanı horlayan resmî edasına yıllarca tahammül ettiler. İçlerine öfkeler depoladılar. Bu öfkelerin patlama dönemlerine geldiği zamanlarda alınan korkunç tertipleri gördüler. Rejimin, CHP’nin karnından ilkin Demokratik Parti’yi, onun işlevi bittikten sonra da Adalet Partisi’ni çıkararak, İslâmî Hareket için toplanan gerilimi nasıl yuttuğunu gördüler. Bunların, sözüm ona Müslümana arka çıkıyoruz diyerek, oyları nasıl uzlaşıcı, tavizci ve tevilci yaptıklarına şahit oldular. Bunlar da yeterli olmayınca İslâmî Hareket potansiyelini, yine aynı rejimin, bambaşka ve herhalde en son ve en parıltılı icadı olan milliyetçi unsurlarla saptırışına şahit oluyorlar. Hem de kendileri asla inanmadıkları halde, bütün iktidar ellerine geçse şu hâli hazırdaki laik ve İslâm dışı anayasanın kılına dokunmayacak, tersine şu andaki gibi onun bir numaralı koruyucusu kesilecek bir kadro eliyle. Bu kadronun, onbinlerce samimi ve fakat İslâm’ın esasından habersiz Müslümana, “Zafer İslâm’ın” diye sloganlar söylettiklerine şahit oluyorlar ve korkunç aldatmaca karşısında ister istemez umutsuzluğa düşüyor, rejim Müslümanları bir kere daha tongaya bastırıyor diye hayıflanıyorlar, buna ilerlemiş yaşları ve azalan mücadele güçleri de eklenince, bu memleketten hayır gelmez artık diyorlar.</p>

  <p class="normal2">Bu memleketten hayır gelir efendiler!</p>

  <p class="normal2">Bunu; masonların, lenincilerin, kemalistlerin, devrimcilerin, maocuların tüm İslâm dışı güçlerin elindeki yayın organlarına bakarak, bunların İran’daki İslâm devrimini çirkin göstermek yolunda ne kadar telaşlı bir çaba gösterdiklerine bakarak rahatça anlayabiliriz.</p>
</body>
</html>
