<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal4" id="calibre_toc_4">Üçüncü Bölüm<br class="chapter" />
  &nbsp;&nbsp;&nbsp;<span class="baslik">Bir Arpa Boyu Yol</span></h1>

  <p class="normal2">&nbsp;</p>

  <p class="normal">Türkiye Tebeşir Dairesi</p>

  <p class="normal2">Batı kültür düzeni, insan hayatını eninde sonunda saçmaya vardırdı. Bu saçma içinde insanoğlunun bağıra bağıra öz anlamını aradığını görüyorsunuz. İçyapısını, batı uygarlığının yüksek boyutlara vardırdığı alkol, eroin, fuhuş ve cinsel anormallikler gibi bozuklukların oluşturduğu Halkın Tapınağı gibi kuruluşların üyeleri, bini birden intihar ederek, insanlığın anlamını bu düzeyde aramanın trajik örneğini veriyor. Amerika’da bir sapık evine çağırdığı 30 kişiyi katlederek aynı düzeyde o anlamı arıyor. Hippiler, çıplaklık kampları, seks fuarları, grup seks dernekleri, saçmanın en hızlı boyutunu oluşturuyor.</p>

  <p class="normal2">Almanya’da her Pazar, kasabalar, aralarında, dünyanın acılarından habersiz, sırf gülmek ve abesin şişlerini duymamak için yarışlar düzenliyorlar. Bizim televizyonumuzun muntazaman verdiği bu yarışlarda, Avrupa insanı nümayiş halinde hayatın öz anlamını ararken, iç dünyalarını ele veren bir gösterge olarak, yarışmacılarını hayvan kılığına sokuyorlar. İnsanlar olarak değil, hayvanlar olarak yarışıyorlar. Her hafta aynı şeyin tekrarlanmasından, bu eğilimin sadece organizatörlerden değil, fakat tüm Avrupa toplumunun iç yapısından kaynaklandığını anlıyorsunuz. Bu yarışlar, yüzyıllardır süren sömürü ve diğer ülkeleri nüfus kontrolleri, plan proje göz boyamaları ile oyalamanın Avrupa insanına nelere mâl olduğunun açık belgeleri. Ama, hâlâ büyülü ekonomik deyimler, bilimsellik yutturmacası ve politik nezâket kurallarının ve hızlı tüketim furyalarının ardına gizlenebiliyorlar ve hâlâ gözdeler. Fakat kendi aralarında hoşca vakit geçirirken boş bulunuyorlar ve ruhları kabak gibi ortaya çıkıyor.</p>

  <p class="normal2">İspanyollar yıllardır boğalarla güreşir. İspanya sınırına yakın bölgelerdeki Fransızlar “inek güreşi” yaparlar. Sorunca kendilerine, bu güreşlerin aslında, insanın hayvandan daha yüce olduğunu simgelediği cevabını alırsınız. Arenalarda ineklerin haşat ettiği insanlar görürsünüz. Yaralarını sardırarak yeniden aynı ineklerin karşısına çıkarlar ve arenayı dolduran insanlar, ineğin saldırısından bir kalça figürü ile sıyrılıp insanlığın onurunu kurtaran bu güreşçileri çılgınlar gibi alkışlar. Dünya bu salakların olur. Çocuklarımızın, şarkıcılarımızın ve yazık ki devlet adamlarımızın da bayıldıkları ve aynı kılığa girmekten haz duydukları, Amerika’nın az gelişmiş sığır çobanları (kovboylar), geleneksel yarışmalarda, arkalarına nişadır sürülmüş genç sığırlarla cilveleşirler.</p>

  <p class="normal2">Siz hiç insanın hayvandan daha güçlü ve yüce olduğunu kanıtlamaya kalkan bir Müslümana rastladınız mı? Ters bir şey bu. Ayrı kategoriler bunlar. Sen bir köpeği ısıramazsın ama, o seni ısırır, işi bu tür mücadele üslubuyla ele alırsanız.</p>

  <p class="normal2">Oysa hayvanlar insanın emrine musahhar kılınmıştır. Onlar hoş tutulur. Onlar emanettir.</p>

  <p class="normal2">Lafı döndürüp dolaştırıp, temsilcileri, hayvan güreşçileri ya da hayvan kılığına girmekten haz duyan yarışmacılarla ortaya çıkan Batı Uygarlığına duyulan hayranlığa getireceğim ve “çağdaş batı uygarlığı düzeyine ulaşmayı” düstur edinmiş olanlara. Yazımızın girişinden sonra böyle söylemek biraz ayıp olacak gibi ama merak etmeyin, bu batı hayranları, bizim amacımız “yurdumuzu boğa ve sığır güreşleri yapılan bir ülke haline getirmek değildir, bizi yanlış anlıyorsunuz” diye itiraz ederek, kurtulmaya çalışacaklar. O zaman soralım, nedir amacınız peki? Bir ülke gösterin ki son aşamada o ülke gibi olmak istiyorsunuz. Ne cevap verecekler dersiniz?</p>

  <p class="normal2">İsviçre mi, Almanya mı, Hollanda mı, İngiltere mi… ? Değil, gözleri daha yükseğinde. İsveç olmak istiyorlar.</p>

  <p class="normal2">Yıl 1977, İsveç’te 18 milyon insan yaşar. Çağdaş uygarlık düzeyinin zirvesindedirler. Yollar, pırıl pırıl kentler, fert başına düşen yüksek gelirler, sağlık hizmetleri, harika sosyal güvenceler ve İsveç Devlet İstatistik raporlarına göre şu gerçekler: Her üç kişiden biri müzmin uykusuzluk çeker. Kliniklik alkoliklerin sayısı 500 bindir. Yılda 20 bin kişi intihara teşebbüs eder.</p>

  <p class="normal2">İsveç olalım demenin anlamı, materyalist bir formülle, Türkiye’yi bugünkü nüfusumuza göre, 20 milyon insanın müzmin uykusuzluk çektiği, 1.5 milyon kişinin alkolizm yüzünden hastanede yattığı ve yılda 60 bin kişinin intihara teşebbüs ettiği bir ülkeye çevirmek demektir.</p>

  <p class="normal2">Oysa ülkemizde 1977 rakamlarına göre intihar olayı 824’dür ve bunların çoğu “Çağdaş uygarlıklar düzeyine yükselmek” isteyenlerin en çok başarılı olduğu kentlerde, İzmir, İstanbul ve Ankara’da meydana gelmiştir. Batılılaşma faaliyetlerinin giremediği ve bu nedenle hemen hiçbir polisiye olayın vuku bulmadığı, özellikle de hırsızlık yapılmayan Hakkari, Gümüşhane ve çevresinde intihar olayına rastlanmamıştır.</p>

  <p class="normal2">Ne dedik, batı kültür düzeni insan hayatını eninde sonunda saçmaya vardırdı. Avrupa diye alalım, kolektifleşmiş davranış bozukluklarının simgesi görünümünde. Bu yapı kendi kaynaklandığı yerlerde dönüp dursaydı, yardımımızın erişebildiği noktadan ötesine acımakla kalırdık. Ne var ki bozulma batıda köpürüp bizim üzerimize akıyor. Özellikle Lozan’dan beri benimsenen ilkelerle, etken değil, edilgen bir ülke olmayı yeğlemişiz. Batıda üretilen maddi ve manevi her şeye açık bölge, açık pazar olarak, saçmaya vardırılan hayat tıpkı sanayi ürünleri gibi geliyor bize. Mısır’a, Irak’a, Pakistan’a, Afrika içlerine, İran’a, hatta Suudi Arabistan’a yaldızlı çarpık ambalajlarla. En ön sıradaki pazarları ise, onları da hayrete düşüren bir tempo ile Türkiye. 1923 devrim ilkeleriyle adamlara öyle bir çanak tutmaya başlamışız ki yüzümüze tükürseler para ediyor. Davranış bozukluğu bizde, bireyin kendi tarihini bir külfet, bir kambur gibi görmesi ve ondan kurtulmak adına çırpınmasıyla kalmıyor. Bu bozukluklar örgütleniyor, kütleyi de sürüyüp götürmek için batıl bir coşkuya dönüşüyor. Bağlıları ölümü göze alabiliyor ve yığınların zihinlerinde bu “ölebilmeler” tereddüdler doğuruyor. Ölüme bile gidebilen bâtıl coşkunun, idareci materyalist kadrolardaki yansıyışı kuşkusuz daha da feci. Çeşitli çarpıklıklardan bir tanesine bakalım:</p>

  <p class="normal2">Bu takımdan bir genel müdür, kurumun ihtiyacı olan bir makineyi yerinde görmek üzere Avrupa’ya gider, fabrikayı bir turist gibi gezer, makineyi beğenir, siparişi verir, kentin önemli batakhaneleri dolaşılır, yenir içilir, memlekete dönülür, makine gelir, döviz olarak parası ödenmiştir, yerine monte edilir.</p>

  <p class="normal2">Bu takımın tam zıddı bir takımdan, bir Müslüman genel müdür muavini, kurumun ihtiyacı olan bir makineyi yerinde görmek üzere Avrupa’ya gider, fabrikayı ayrıntılarına kadar merak eden ve çözmeye çalışan bir mühendis kapışı ile inceler, gerekli makineyi görür, beğenir ve fiyatını sorar. 20 milyon mark cevabını alır. İyi ama der bunun maliyeti olsa olsa söylediğiniz fiyatın kırkta biridir. Niçin kırk katını istiyorsunuz? Biz diyor adamlar, size makine değil, bilgi satıyoruz.</p>

  <p class="normal2">Heyet Başkanı Bahri Zengin’dir. Geziyi uzatır. Müşkülpesent bir müşteri tavrı ile fabrikayı bir hafta süre ile her gün ziyaret eder, makinenin çalışması hakkında, iyi tezgâhtarlık yapmaya gayret eden adamlardan birçok bilgi alır. Bu bilgiler otelde, mühendis kafa tarafından kâğıda dökülür. Söz konusu olan makine bir elektronik beyindir. Bahri Zengin makineyi almadan, yaptığı küçük sanayi casusluğuyla yurda döner. Çağırır Orta Doğu Teknik Üniversitesi elektronik beyin uzmanlarını. İhtiyaç olan beyni ve Avrupa’daki model hakkındaki bilgileri onlara anlatır. Uzmanlar bu bilgileri, kendi bilgileri ile birleştirir monte ederler ve kolay derler, çok kolay. Proje böylece kendi uzmanlarımıza verilir. Kısa zamanda bitirilir, onaylanır. Beynin yapımına geçilir, bitirilir, fabrikaya monte edilir. Avrupa’dan alınacak olandan daha geliştirilmiş bir beyin olarak hizmete girer. Her şeyiyle toplam maliyeti ise sadece kaç lira biliyor musunuz? Sadece 10 milyon lira (Yıl 1979). Yani o günkü kur üzerinden Almanya’ya ödenecek olan 180 milyon liranın onsekizde biri.</p>

  <p class="normal2">Birinci heyet, Batılıların batakhanelerine götürerek doyurduğu, bundan doyum alabilen bir heyettir. Saçmaya vardırılmış Avrupa hayatının döne dolaşa bizde aldığı mahiyetin, siyasi kadrolara yansımış eylem heyeti.</p>

  <p class="normal2">İkinci heyet ise hareket noktası İslâm olan ve her olaya onun perspektifinden bakan, batakhanelere değil, meseleye bakan ve içinde dondurmuş ve ülkeyi kısa zamanda bunları da almaktan vazgeçecek seviyeye getirmek için ne yapacağını bilen Müslümanların heyetidir. Emperyalizm bunun için “Müslümansız” hükümet operasyonuna gerek duymuştur.</p>

  <p class="normal2">Bütün üniversitelerimizde yıllardır sadece teorik dersler veren yüzlerce teknik uzman, çabalarının somut örneklerini verebilmek için boşu boşuna bekliyorlar. Ancak Bahri Zengin zaman zaman bu değerli potansiyeli devreye sokabilmişlerdir. Fakat şimdi aynı Bahri Zenginler “kızak kadrolarda” tutuklu bulunuyor, yetenekleri, fakat daha önce “biz yapabiliriz” inançları göz hapsinde tutuluyor ve onların yerine ruhlarını batı efsanesine kiralamış kuklalar getiriliyor. Yurdumuz Bahri Zenginlerin söz sahibi olmasından mahrum bırakıldığı sürece, Batı bize neyi reva görse haklı olacaktır. Şimdi, Türkiye’yi aştığı çizgilerin gerisine çekmeye görevlendirilmiş olanların işlerini kolaylaştırmak için, anarşik kargaşanın dozunu artırıyorlar.</p>

  <p class="normal2">Türkiye ve Batılıların empoze ettiği deyimle “geri kalmış” diğer ülkeler, Batının çizdiği tebeşir dairesinin dışına çıkmayı kafalarına koymadıkları sürece adamlar daima haklı olacaktır.</p>

  <p class="normal2">Bu, bizdeki bozulmadan ayrı olarak, Batıyı da bir kat daha olumsuz yönde etkiliyor. Sömürdükleri ülkelerin alın terini daha bir haklarıymış gibi yiyor, bizleri, Asyalıları, Afrikalıları da eğitmeye, insanlaştırmaya, uygarlaştırmaya muhtaç barbarlar olarak görmeye devam ediyorlar.</p>

  <p class="normal2">Bakın, kalbimin inancını söyleyeceğim: Kazanan biz olacağız!</p>

  <p class="normal2">Sosyalizm, devrim, batıcılık kangrenlerini kesip attığımız gün.</p>

  <p class="normal2">Ve bütün dünya Müslümanlarıyla birlikte.</p>

  <p class="normal2">Artık Müslümanlar, tüm dünyada, sınır, dil, ırk, coğrafya gibi engelleri, çeşitli araçlarla delerek göz göze geliyor ve “ilk” aşinalık zamanlarının vecdi içine, hakikatin vecdi ile birbirlerine uzanıyorlar.</p>

  <p class="normal2">Meseleyi küçücük kalmış topraklarımızın içinde ve sadece iktidardakilerin gitmesi-kalması şeklinde gördüğümüz sürece iri bir adım atamayacağımızı biliyoruz.</p>

  <p class="normal2">Bu nedenle PALAYI, Amerikası, Avrupası, Rusyası, Çini ve yerli işbirlikçileriyle birlikte, bunların ekonomi kadar, sanata, düşünceye, basına, kültüre, edebiyata ve bilim çalışmalarına yayılan etkilerini, bunların kurumlarını biçecek şekilde ENLİ tutmak gerekiyor.</p>
</body>
</html>
