<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_98">Turizm Deyince</h2>

  <p class="normal2">&nbsp;</p>

  <p class="normal2">Annemi ziyaret ettim. Her zamanki gibi, daha çocukluğumdaki gibi, yine akşamın alacasında, pencereye yaslanmış birilerini, yani bizlerden birini gözlüyor.</p>

  <p class="normal2">Başörtüsü, yaşlılığı ve eve geç kalanlar için daima hazır bir şekilde yanında tuttuğu merakı, meraklanmasıyla.</p>

  <p class="normal2">Bütün anneler gibi, yüzünde, o annelikten gelen ve yalnız onlardan doğup yayılan ve bizleri ebediyyen sarmış, sarmalamış gibi yüzünde peydahlanan aydınlıkla karşıladı beni. Oğul değil mi, erkek değil mi, anne bile olsa, madem kadın, bir Müslüman kadın, onların hizmetine amade gibi, sessiz, her an kendini fedaya hazır, daha çoğunu fedaya hazır, duruşları ve bakışları.</p>

  <p class="normal2">Ne kadar elini tutsan, böyle yapma, asıl saygı ve hizmet duygusu bizde olmalı desen, yine de bizdeki sahte, dilin ucunda, ondaki ise adeta fıtraten mevcut ve hazır.</p>

  <p class="normal2">Sıla-i rahim, anayı babayı, akrabaları ve memleketini ziyaret etmenin İslâm’da ne kadar önemli olduğu ve teşvik edildiği malum. İnsanî bir içeriği var bu davranışın. Gönlü hoş etmeyi, akrabalar ve dolayısıyla bütün Müslümanlar arasındaki iletişimi, haberleşip selamlaşmayı ve gönül birliğini kavileştiren bir davranış bütünü.</p>

  <p class="normal2">Bir ara, nedense, belki de bir çağrışımdan yola çıkarak, Müslümanların sıla-i rahim etmeleriyle turizm kelimesini yan-yana düşündüm ve birinin bütün inceliği yanında öteki çok kaba ve nefsanî kaldı.</p>

  <p class="normal2">Tatilinde ana babasını ve akrabalarını, özellikle yoksul ve hasta yakınlarını ziyarete gideceğine, başını alıp, sakin köşelere, kıyılara, tek başına veya karısı, bir iki çocuğu ile giden modern insanın gayr-i insanlığını düşündüm.</p>

  <p class="normal2">Turizm, sık sık da söylendiği gibi bir sanayi.</p>

  <p class="normal2">Üretim, kazanç kelimeleri ile birlikte anılıyor.</p>

  <p class="normal2">Ve ona yeni yeni görevler veriliyor. Ondan yeni yeni icatlar bekleniyor. Turizmle ilgili konuşmaları dinlerken insan iliklerine kadar titriyor. Deyimler, makinanın, ekonomik çarkın eline düşen insanın, aynı olgular doğrultusunda bu defa başka çelik çarkların arasına düştüğünü gösteriyor. “Dini Turizm” deniyor, “Av Turizmi” deniyor.</p>

  <p class="normal2">Anladığım kadarıyla dînî turizm bir takım kutsal yerlerin ziyaretini, dindarların dini duygularını “turizme” dönüştürmek. Maksat, örneğin Türkiye’de “Meryem Ana” ve saire gibi yerlerin, organize biçimde ziyaretini temin ve buraların tanıtılması, reklam edilmesi. Buna bir de içlerinde hâlâ bir takım putperestlikler taşıyan insanların putperestlik devri kalıntılarına taşınması, harabelerden, taş kalıntılarından, eski insanlara ait bir şeylerin, bir takım yaşantı zenginliklerinin vehmettirilmesi.</p>

  <p class="normal2">Dikkat ederseniz gerek sıla-i rahim gerekse dinimiz gereği yapılan Hac, Allah’a şükür turizm kelimesiyle birlikte anılmıyor, anılamıyor.</p>

  <p class="normal2">Turizm kelimesini yine de biraz istismar edersek, dînî turizm deyiminden de hız alarak, başta İstanbul olmak üzere bütün Türkiye’yi dolduran sayısız türbe, cami ve sair yerlerin önceden ve hassaten planlanarak ziyaret edilmesini salık verebiliriz.</p>

  <p class="normal2">Siz hiç tâ Besni’den, Maraş’tan, Van’dan yola çıkıp, İstanbul’a sırf Eyüp Sultan hazretlerinin türbesini, müzelerdeki kutsal emanetleri ziyaret etmek için yola çıkan insanlar tanıdınız mı? Eminim ki sayısız âşık var böyle ve onlar için iç dokumuzun liflerini örerek durmaksızın ziyaretler yapıyor, bu vesile ile uzak yakın akrabalarını da görüyor ve çok şükür “Yerli Turizm” diye anılmadan güzel ve önemli bir vazifeyi yerine getiriyorlar. Bizler de onlardan olalım.</p>
</body>
</html>
