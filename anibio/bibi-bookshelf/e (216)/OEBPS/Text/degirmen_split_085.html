<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_84">Yılanın Başı</h2>

  <p class="normal2">&nbsp;</p>

  <p class="normal2">Tam önünden geçmek üzere olduğum bir dükkân, tüp patlaması sonucu olduğu gibi dışarı çıktı. Donup kaldık.</p>

  <p class="normal2">İçerden peş peşe iki kişi çıktı. Biri başından hafifçe yaralanmıştı. Daha başkaları var mı içerde, diye sorduk. Yokmuş. Bu ikisi de ucuz atlattılar. Dükkânın içi bomba patlamış gibi allak bullak olmuştu. Bütün vitrinler aşağı inmiş, her taraf toz toprak içersinde. Dükkân 10-15 metre kare kadar. Bir de iç kısım var. Tüp oradaymış.</p>

  <p class="normal2">Oraya bakıyoruz. Yerde küçücük bir alev belirdi. Bir kibrit çöpü yanıyormuş kadar küçük. Hiç kimse, yeni bir patlama daha olur korkusuyla, gidip bu küçük alevin üzerine ayağıyla basmadı. Alev büyüdü. Hâlâ gidip bir insanın ayağıyla söndüreceği kadar küçük. Kimse giremedi. Hatta düşünemedik bile.</p>

  <p class="normal2">Alev biraz daha büyüdü. Hiç kimse gidip bir kartonla, bir bezle, havluyla vurup bu alevi söndürmedi.</p>

  <p class="normal2">Ve alev biraz daha büyüdü. Hiç kimse gidip komşulardan bir kova alıp, iki üç kova su atıp alevi söndürmedi.</p>

  <p class="normal2">Hepimiz, patlayan dükkân bir eczane olduğu için, içerde patlamaya hazır bir takım maddelerle dolu kaplar var sanıyoruz. Ve alevler büyüdükçe büyüyor. Ve işte bir yangın böyle gözümüzün önünde, biz daha o küçücük bir alevken ona baka baka çıktı ve büyüdü.</p>

  <p class="normal2">Daha bir iki dakika geçmeden, alevler dev dilimler halinde, bir ejderhanın dili gibi, ön kısma da atladı ve yanmaya hazır hale gelen kıvır kıvır birçok şeyi bir anda tutuşturarak eczaneden dışarıya doğru uzandı. Yangının, dipten dibe havanın içindeki oksijeni nasıl emdiğini ürkütücü sesini duyuyorduk.</p>

  <p class="normal2">Meğer dükkanın hemen arkasında, evin veya bir fırının odun deposu varmış. Büyük bir istek ve katılma ile onlar da tutuştu. Onlar tutuşunca üstündeki ev, dibinde ateş yakılan bir kazan gibi kaynamaya başladı. Yangının başlamasını izlemeye fırsat bulabildikleri için ev sahipleri birkaç parça eşyalarını zar-zor dışarı attılar, geri kalanı ateşin insafına bıraktılar.</p>

  <p class="normal2">Civardaki evlerin insanları, üzerlerine doğru gelen ateşin dokunmasına az bir zaman kala pencerelerden ellerine geçeni, kırılır kırılmaz demeden, hiç olmazsa parçalarına sahip olmak için hababam sokağa atıyorlar. Su her şeyi bir anda ıslatıyor, yataklar yorganlar çamur içinde yüzüyorlar.</p>

  <p class="normal2">Nihayet beş altı ev, bir o kadar dükkân, hâlâ yanmaya devam ederken, işimin başına döndüm.</p>

  <p class="normal2">Ertesi gün söndürülmüş yangına baktım.</p>

  <p class="normal2">Simsiyah, kovuk kovuk evler ve dükkanlar. Şu kadar bu kadar zarar ziyan.</p>

  <p class="normal2">Alev küçükken, yılanın başı küçükken ezilmemişti.</p>

  <p class="normal2">“Hayâller ve gerçekler karşısında Siyonizm” başlıklı bir yazıyı okurken bu kasaba hatırası aklıma geldi.</p>

  <p class="normal2">Filistin toprakları üzerinde bir İsrail devletinin kurulmasını Sultan Abdülhamid, o yangına sebebiyet vereceğini çok iyi gördüğü için engellemişti. O gitti ve bu patlama oldu. O küçücük alevin üzerine gidip bir ayağı ile şöyle ezip söndüren çıkmadı.</p>

  <p class="normal2">Nihayet yangın büyüdükçe büyüdü.</p>

  <p class="normal2">Ve o yangın büyüdükçe büyüyor. Alevleri hissetmeye başlayan nice evleri, pencerelerinden eşyalarını sokağa atarken görüyorsun. Yani, pesler, tavizler, kabuller.</p>

  <p class="normal2">Şimdi uzak yakın semtlerin, kasabaların itfaiyeleri de çağrılıyor ama, görüyorsun ki yangına su yerine PETROL sıkıyorlar.</p>
</body>
</html>
