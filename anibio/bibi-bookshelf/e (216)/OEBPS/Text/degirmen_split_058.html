<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_58">Batı Milletinde Farklılaşma Tezâhürleri</h2>

  <p class="normal2">&nbsp;</p>

  <p class="normal2">Nasıl istersiniz insanlardan düşüncelerinin, duygularının aynı olmasını, aynı kişileri sevmesini ve onlara uymasını? Nasıl, kimin adına ve niçin? Böyle sorular atılabilir mi ortaya?</p>

  <p class="normal2">Müslüman inanır Allah’ın birliğine, Hazreti Peygamber’in O’nun kulu ve Resulü olduğuna ve getirdiği kuralların, nizamın hak olduğuna. Fakat bu, elinde kudret olduğu zamanda bile, ona insanlardan düşünce ve duygularının aynı olmasını, aynı kişileri sevmesini ve onlara uymasını istemek hakkını vermez. İster, ama zorlamaz.</p>

  <p class="normal2">Müslüman ordularının fethettiği ve idaresi altına aldığı nice uçsuz bucaksız toprakların halkı, oralardan çekildiğimizde baktık ki asırlar öncesi nasılsa yine öyle. Elbiseleri, kiliseleri, gelenek ve görenekleriyle değişmemişler. Hâkim güç onları zorla İslâmlaştırmamış. Dört yüz yıl egemenliğimiz altında gık demeden yaşamış Yugoslavlar, Nazilerin dört yıllık işgaline dayanamadılar ve isyan ettiler. Müslümanların efendiliğinden sonra, aynı kültürden geldikleri halde Nazilerin barbar zorbalıklarına tahammül edemediler.</p>

  <p class="normal2">Müslüman zorbalıkla değil, inancının gerektirdiği, tarif ettiği insan tipinin en güzel örneğini ortaya koymakla yükümlü. Birey olarak da, toplum olarak da, idare tarzı olarak da güzel örnekler ortaya koymakla görevli. Ayrı inançta olanlar bu örneğe bakarak tefekkür ederler (veya etmezler), nasipse benimserler, razı olurlar, değilse azgınlıklarını sürdürürler.</p>

  <p class="normal2">“Modern toplumlarda” yöneticiler bireyleri aynı potada kaynaştırmak için baskı metodları uygulamaktan kendilerini alamıyorlar. İster “buyuruculukla” idare edilen toplumlarda olsun, isterse batı demokrasilerinde, ya tepeden inme düzenlemeler, ya da “ince” sindirişler ve propaganda ile “birlik” amacına ulaşılmaya çalışılır. Müreffeh kabul edilen toplumlara, onların ürettikleri bir sinema veya televizyon filmine, bir romana veya bilimsel bir çalışmaya, hatta istatistikî verilere yansıyan olgulara ayırıcı bir dikkatle bakılabildiğinde, bireylerin, özgürlük ve refaha, hür düşünceye, topluca meydana getirdikleri en “iyi idare biçiminin” nimetlerine, kendi hür iradeleriyle kavuştukları inancında oldukları görülür. Bunun bir yanılgı olduğunu anlayacak fırsatı bulamadan yaşlanır, son nefeslerinde, ötesine inanmadıkları bu dünyanın eteğine sıkı sıkıya sarılmış olarak ve fakat “Batı Milleti”ne sağladıkları başarının gururu içinde ölürler. Oysa onlar, büyük tröstlerin ve uluslararası politika oyunlarının canice elde ettiği büyük kazançların, kasalara sığmayıp taşan köpüğünü yalamakta, (bu kadarı bile maddi refaha yetmektedir) ve kendilerine “müsaade” edilen bir özgürlüğü ve iradeyi, ancak bunu temsil etmektedirler. Başarının eserleri olduğuna öylesine şartlandırılmışlardır ki, ister istemez benzeşmekte ve bütünleşmektedirler.</p>

  <p class="normal2">Batı milletinde insan, kemikleşmiş bir eğitim kıskacı içinde, kendine, Doğu insanına karşı böbürlenme nişanları takıla takıla büyütülmekte, Batı mitiyle afyonlanmakta ve toplumda uyum içersinde olması için üzerine titrenmektedir. Ama böylesine benzeştirilen bireylere, başkalarından “farklı olmak” doyumlarının sağlanması da gerekmektedir. Böylece mobilya ve sair ev eşyaları, binek vasıtaları, giyecekler ve ev mimarileri, çeşitli oyunlar yani her çeşit moda, sırf onlara birbirlerinden farklı oldukları imkânını vermek için körüklenip durmaktadır.</p>

  <p class="normal2">İslâm’da bireylerin erdem konusunda yarışarak farklılaşma eğilimleri ile, Batı milletinde değişik ve yeni maddi araçlara sahip olmakla farklılaşma tezahürleri, bize, çok anlamlı ve açıklayıcı görünüyor. Alayımız birden aynı yolu tutturmuş olmamıza rağmen...</p>
</body>
</html>
