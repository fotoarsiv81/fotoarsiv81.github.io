<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="normal4" id="calibre_toc_6">Beşinci Bölüm<br class="chapter" />
  &nbsp;&nbsp;&nbsp;<span class="baslik">Çeşitlemeler</span></h1>

  <p class="normal2">&nbsp;</p>

  <p class="normal">Güçlü Tutkularımız Var...</p>

  <p class="normal2">Yedi canlı derler ya öyle.. Güçlü tutkularımız var. Bir şeyi sevdik mi, ona kapılandık mı tamam. Bir zamanlar İslâm’a bir sarılmışız ki görenler dillerini ısırmışlar. O ne sadakat, o ne ısrar öyle. O ne hassasiyet. Çocuklarımıza Muhammed adını koymaya ar etmişiz. Mehmet diye çevirmişiz, Suudi Arabistan topraklarında, Hazreti Peygamber nerede bir iki dakika konaklamışsa oraya bir işaret koydurmuşuz, bütün ünlü savaşların, ahidlerin, konaklamaların, olayların geçtiği mahalleri, camilerle, mescidlerle, bin-bir sütunla işaretlemişiz. Öyle incelik ve hassasiyet göstermişiz ki görenler şaşırmış işitenler hayran olmuş.</p>

  <p class="normal2">Ama tutkumuz, inadımız, ısrarımız sadece dinde, cihadda kalmamış, biri bize kötüyü sevdirebilmişse onda da tutkuların en dik âlâsını göstermişiz.</p>

  <p class="normal2">Batıl mı, yanlış mı demeden, bir mübtezeli, bir sevimsizi, bir belayı bile sevmişiz, eğer büyük bildiğimiz birileri bir yolunu bulup hayrına veya şerrine bize onu sevdirmişse.</p>

  <p class="normal2">Anarşide, kardeşkanı içmede iblislere rahmet okuttuk. Vampirler kıskançlık nöbetleri geçirdi bizi gördü de...</p>

  <p class="normal2">Birileri de bira iyidir, hazma nâfi, sohbete yararlı, Batılılaşmaya elverişli diye yutturdu bu millete.</p>

  <p class="normal2">Şehirlerimizin bazı cadde ve sokakları insanlar rahatça dolaşıp alışveriş etsin, araba altında kalmak korkusu duymadan dolaşsın diye trafiğe kapatıldı da buralar adım başı birahane oldu. Halk rahat yürüsün, tedirgin olmasın dendi ama, hele akşam üzerleri sarhoş kusmuklarından, caddelere taşmış yıvışık alkollü suratlardan oralardan da geçilmez oldu. Kadın tellalları da ayrıca sıcak birer yuva buldu buralarda.</p>

  <p class="normal2">Alkolizmin ilk mektebi olan bu birahanelerden herhalde millet çapında veya dünya çapında ünlü sarhoşlar yetişecek de onlarla ulusca iftihar mı edeceğiz acaba? Kim bilir neyi bekliyor ilgililer? Bu kadar faciaya, açık intihara rağmen hâlâ biranın alkollü olup, alkolsüz olmadığına dair bir karar çıkarmak için en ufak bir kıpırdanma yok. Acaba ülkemizi gezen yabancıların fabrika bacalarını görüp, saniyede ne kadar ileri gittiğimizi düşünmelerini mi istemekteyiz? Ağır makineler üreten fabrikalarımız olmadığına göre, hiç olmazsa onları bira fabrikalarının bacalarıyla mı uyutacağız? Bunlara elbette jiklet fabrikalarını, gazoz fabrikalarını, makarna fabrikalarını da ilave etmeli.</p>

  <p class="normal2">Sigara körpe ciğerlere zift basıp duruyor. Zamlar vız geliyor. Bunda da öylesine ısrarlı, inatçı adeta imanlı haldeyiz ki, sigaraya her yıl yüzde yüz zam da gelse, yatağımızı yorganımızı satar içeriz yine de. Dün İslâm’ın yaşanmasında gösterdiğimiz, Allah’ın emirlerinin uygulanmasında gösterdiğimiz bilinçli ısrarı, imanı, bugün, yine o insanların evladı olarak, bu defa onların harbettiklerini yaşatmak için kullanıyoruz.</p>

  <p class="normal2">Bazı yörelerin insanından bahsederden:</p>

  <p class="normal2">İyisi gayet iyi, kötüsü de gayet kötüdür, derler, işte öyle bir özellik.</p>

  <p class="normal2">İyilikte gayet iyi, kötüleşince de öylesine kötü.</p>

  <p class="normal2">İşin günahı da sevabı da dönüp dolaşıp halka rehberlik edenlerin omuzuna biniyor. Alkolizme, anarşiye, adaletsizliğe kapıyı aralıyorlarsa haydi hurraaa oraya, yok İslâm’ın hakikatine götüren yollara ışık tutuyorlarsa teveccühümüz oraya..</p>
</body>
</html>
