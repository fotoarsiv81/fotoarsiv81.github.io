<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_82">İntihar Örnekleri</h2>

  <p class="normal2">&nbsp;</p>

  <p class="normal2">Yahudi menfaatlerine hafifçe sırt çevirmeye kalkan bir ABD başkanına, eyaletlerden birinin Yahudi valisi yaklaşıyor ve kulağına,</p>

  <p class="normal2">Sayın başkanım, diyor, başınızı arı kovanına sokuyor, bir bakıma intihar ediyorsunuz. Başkanın hemen kendine çeki düzen verdiğini kaydetmeye lüzum var mı?</p>

  <p class="normal2">Afganistan’ın 27 Aralık 1979’da, görünüşte birdenbire, Ruslar tarafından işgali üzerine ABD Moskova olimpiyatlarını boykot etti. Bu artistik jestten sonra, Rusya’ya ekonomik ambargo da uygulamaya başladı. Bu ambargonun baş kalemi buğdaydı. Amerika Rusya’ya, işgalden vazgeçmediği sürece buğday satışlarını durdurmuştur. Fakat n’oldu? Batı’nın çok uluslu şirketleri kısa zamanda organize olup buğdayı kendi adlarına aldılar ve Rusya’ya sattılar. Fakat bu, tıkır tıkır çalışan eski alışveriş düzeninin yerini tutmadı. Para alıcılara gitmeye başladı. ABD bütçesi ve üretici zarar ediyordu. Başkana ambargodan vazgeçmek gerektiği, şövalyelik yapmanın gereği olmadığı anlatıldı. Fakat başkan bir süre daha bu zararı göze alarak Amerikan şemsiyesi altına, kendini hikâyeye muhtaç hissettiren civcivleri toplamaya devam etti. Fakat üreticinin feryadı baskın çıktı ve başkana:</p>

  <p class="normal2">-Bu konuda diretmen siyasî bir intihardır, kendine çeki düzen ver, dendi.</p>

  <p class="normal2">Rus işgali sona ermediği halde, ABD’nin, Rusya’ya uyguladığı buğday ambargosundan vazgeçtiğini kaydetmeye lüzum var mı?</p>

  <p class="normal2">Gelişmiş sanayi ülkelerinde lükse ve paraya duyulan açlık sürekli bir tırmanış içersinde. Zenginliğe doymayan insanlar, birbirlerini ezerek paraya, kudrete saldırıyor. Şirketler arası rekabetler sonucu birincilik kürsülerinin dar alanlarında birbirini iten dev holdinglerin kimi tepetaklak gidiyor ve binlerce insan işsizler ordusuna katılıyor. Sorun burada ama tedbirler buna değil, bu itişip-kakışmanın, bu gayr-i insanî ticaret dünyasının gayr-i insanî sonuçlarına göre alınıyor: Yerli sanayileri canlandırmak, iş sahaları açmak için en kolay çözüm, dış alımları frenlemek. Yani az gelişmiş ülkelerden yapılan alımları durdurmak.</p>

  <p class="normal2">Bu uygulama sonucu çeşitli Orta Doğu ülkeleri Güney Amerika ülkeleri ve bu arada elbette Türkiye’ye de konan gümrük duvarları, kotalar ve türlü çeşitli sınırlamalarla gelişmiş ülkeler halkı, yerli imalatları almaya zorlanıyor.</p>

  <p class="normal2">Yapıyorlar bunu. Ama silah bir kere daha geri tepiyor. Bu ülkelerin ekonomi dergilerindeki yorumcular “Tehlike çanları çalıyor, siz ne yapıyorsunuz?” diye feryat ediyorlar. Diyorlar ki:</p>

  <p class="normal2">-Gelişmekte olan ülkelerden mal alımını durdurursak, onların döviz gelirleri azalır ve bizden makine, silah alamazlar. Alınmış olan tedbirlerin bugün için bir yararı olabilir, ama yarın, kurtarmaya çalıştığımız sektörlere, esas ağır silah ve makine sektörlerimiz de girer ki o zaman batarız. Bu bir intihardır.</p>

  <p class="normal2">Gelişmekte olan ülkelerin mallarına konan sınırlamalar, bu arada Avrupa’nın Türkiye’ye adeta özel bir hınçla getirdiği engeller, görülüyor ki batının kendi eliyle kendi boynuna attığı kementler oluyor.</p>

  <p class="normal2">Aslında Batı’nın ekonomik ve dolayısıyla siyasî diktasını devirmenin tam zamanı. Ovalar dolusu pamuk verip ağır makineler almaktan vazgeçmeyi başaracak bir irade, batıyla doğuyu masaya eşit söz hakkı ile oturtmaya yetebilir. Bütün geri kalmış diye nitelenen ülkeleri, süperlerin ağız kokusunu dinlemekten kurtarabilir...</p>
</body>
</html>
