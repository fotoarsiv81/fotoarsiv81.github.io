<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_83">Tahrip Ustaları</h2>

  <p class="normal2">&nbsp;</p>

  <p class="normal2">Ünlü bir Yugoslav sanat adamı şunu söyledi:</p>

  <p class="normal2">-Müslüman Osmanlılar bu topraklarda (Yugoslavya’da) tam 400 yıl kaldı. Ama Naziler 4 yıl bile barınamadılar.</p>

  <p class="normal2">Bu cümleler, Müslümanlar hakkında gerçeği söyleyebilmiş pek az Batılı sanatkâr, bilim adamı ve devlet adamından birine aittir. Diğerleri, Müslümanlara, özellikle Müslüman Türklere “barbar” diyen fanatik atalarının izinde yürüdüler.</p>

  <p class="normal2">Osmanlılar Yugoslavya’da 400 yıl boyunca hükümran oldular.<sup class="calibre3"><a href="../Text/degirmen_split_104.html#footnote-313138-3" id="footnote-313138-3-backlink">[3]</a></sup> Bu uzun asırlar sonunda, oradan ayrıldıklarında, Hıristiyan yerli halk, hırpalanmamış, aşağılanmamış, işkence görmemiş ve değişmeye zorlanmamış olarak olduğu gibi duruyordu. Bu muamele tarzı, İslâmlıktan başka hiçbir kültürün idrak edemeyeceği nitelikte. Otoriteyi kaba kuvvet, işkence ve terör vasıtasıyla kurmaya yönelik felsefeler ve bunlara bağlı yönetimler, başka inançtaki insanlardan daima korku duydular ve onların varlıklarına tahammül edemediler. Sistemli katliamlarla yüzbinlerce insanı yok etmekten çekinmediler. İkinci Dünya Harbi sıralarında Almanların, Polonya, Rus ve Yahudi asıllı milyonlarca insanı, “Alman üstün ırk” nazariyesi için yok edişi, Rusların, Kırım’ın Müslüman nüfusunu milyonlardan yüzbinlere indirecek kadar katliama girişmesi, İslâm dışı sistemlerin insana vermediği değeri belgeleyen örneklerden sadece bir bölümüdür. Vietnam harbi boyunca kızılların güneylilere, Amerikan askerlerinin kuzeylilere uyguladıkları toplu katliamlar, Kızıl Çin’de Müslümanların sistemli şekilde yok ediliş, Rusya’da özellikle 1917 Marksist İhtilaldan bu yana milyonlarca Müslümanın ortadan kaldırılması, bu sistemlerin hayvanî yapılarını gösteren diğer örneklerdir.</p>

  <p class="normal2">Bu barbar sistemler, başka inançtaki insanları etkisiz hale getirmenin çok çeşitli metodlarını geliştirdiler. Savaş şartlarında ya da Rusya ve Çin gibi hiçbir dış müdahalenin yapılamadığı ülkelerde, hâlâ katliamlar yapılırken, Yunanistan, Bulgaristan, İsrail gibi ülkelerde, değişik maddi ve manevi baskılar uygulanıyor. Yunanistan’da Müslümanların her geçen gün daha fakir ve sefil olmaları için özel kanunlar yürürlükte: Yeni cami yapamıyor, toprak satın alamıyor, satmak zorunda kaldıkları topraklarını ancak devlete satabiliyor, bir başka Müslümana satma hakkından mahrum bulunuyorlar. Göç etmeye, yüzyıllarca adil bir idare altında tuttukları insanlara köle olmaya zorlanıyorlar. Müslümanların tesirsiz hale getirildikleri bir başka bölge İsrail:</p>

  <p class="normal2">Burada oynanan oyun belki de en acısı. Dünyadaki bütün Müslümanları ilgilendiren bu kutsal beldelerde, küfrü tam hâkim kılmak için Yahudi Faşizmi, başta Amerika olmak üzere bütün Batı devletlerinin desteğiyle faaliyet gösteriyor. Bu ülkelerden yağdırılan hadsiz hesapsız dolarlarla yapılan işleri, dünyaya, “Yahudi Mucizesi” diye propaganda eden Yahudi, İsrail’deki ve işgali altındaki Müslüman nüfusu tam bir ekonomik mahrumiyet içersinde tutuyor. Bu uygulama özellikle “Kudüs’ü Yahudileştirmeyi” amaçlıyor. 1967 yılında 130.000 olan Kudüs Arap nüfusu, geçen yılın başlarında 90 bine inmiş bulunuyordu. Bugün (1980) bu sayının 80 bin civarında olduğu tahmin ediliyor. Azaldıkça kuvvetleri de azalacak olan Müslümanlar, ileriki senelerde, Kudüs’ü daha büyük bir süratle terkedecekler. Ekonomik Yahudi ambargosu ve Yahudi’nin can tehdidi karşısında kaçan Araplar, aslında Yahudi planının gerçekleşmesine yardım ediyorlar. Ama mecburlar.</p>

  <p class="normal2">Humeyni’nin ilk beyanatlarından biri, Kudüs’ün kurtarılması içindi. Onu karalamayı huy edinmiş bir kısım Müslümanlar, Humeyni’deki bu şuurdan bile mahrumlar.</p>
</body>
</html>
