<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_95">Dostluk Gayretleri</h2>

  <p class="normal2">&nbsp;</p>

  <p class="normal2">Bazı ülkelerde sigaraya veya alkole karşı mücadele dernekleri vardır. İçki içmeyen birine, “Yoksa Yeşilaycı mısın?” diye sorarlar.</p>

  <p class="normal2">Türkiye’de bir de Sigara İçmeyenler Derneği varmış. Bu derneğin yöneticileri “sigarayı milletin alamayacağı bir fiyatla satın, üstelik eczanelerde reçeteyle verilen bir ilaç gibi bulundurun da insanlar alamasın, illallah desin de vazgeçsin” gibisinden bir de beyanat vermişler.</p>

  <p class="normal2">Bu tür kuruluşların içerde veya dışarıda ne gibi çalışmaları var bilmem. Ancak birbirlerini Allah için sevdiklerinin bu zararlı alışkanlıklardan kurtulmaları için tek başlarına gayret eden insanlar var. Tabii buna içki dâhil değil. Zira bunlar zaten içki içenleri arkadaş edinmiyorlar. Benim söylemek istediğim sadece sigara ile ilgili.</p>

  <p class="normal2">Sigaranın haram olup olmadığı hususunda eskiden beri tartışmalar sürüp gitmiş. Hangi taraf ağır basmışsa bir ülkede, o anlayış, o fetva kabul görmüş. Mesela Afganistan’da sigara içenlere hemen hemen içki içiyorlarmış nazarı ile bakıyorlarmış.</p>

  <p class="normal2">Birçok büyük insanın bizde vardıkları sonuç ise şu:</p>

  <p class="normal2">Sigara mekruhtur, iyi bir şey değildir.</p>

  <p class="normal2">Böyle diyenler eğer içiyorlarsa, başkalarına, içmeleri için telkinde bulunmamış, içenlere de ses çıkarmamışlardır.</p>

  <p class="normal2">İşimize geldiği için mi nedir, bize bu konuda bu davranış şekli makul görünüyor. Sigaranın kötülüklerinden, bırakmanın zorluklarından söz edip duran birine, arkadaşı:</p>

  <p class="normal2">Sigarayı bırakmaktan kolay ne var, ben yılda birkaç kez bırakıyorum, demiş.</p>

  <p class="normal2">Yılda birkaç kere sigarayı bırakmak kolay da, bir kere ve tamamen bırakmak zor.</p>

  <p class="normal2">Müzmin sigara tiryakisi birine çok sevdiği bir arkadaşı şöyle dedi:</p>

  <p class="normal2">-Seni Allah için seven bir insanım. Eğer sigarayı, sana bu kadar kötülüğü olan şu nesneyi bırakmazsan, seninle arkadaşlığı keseceğim. O insan sigarayı bıraktı. Dostluğu tercih etti.</p>

  <p class="normal2">Bir zamanlar iki hoca efendi vardı. Biri sigara içmiyor, diğeri içiyordu. Olay çok eskilerde geçmiş. O zamanlar böyle sarma sigaralar yok. Tütün içilirmiş. Bu tiryaki hocanın da birbirine geçmeli çubuğu varmış. Onu doldurur uzun uzun içermiş. Arkadaşı demiş ki, ben ona sigara konusunda ne desem boş ve biraz da ayıp. Zira o da benim gibi bir hoca. Senin bildiğini biz bilmiyor muyuz, diye alınır, itiraz eder. Belki kalbini kırarız. Bu sebeble bekler, bir fırsatını kollarmış. Günün birinde bu hocaya tiryaki hoca ziyarete gelmiş. Hocanın öğrencileri de odada toplanmışlar, hocalarının arkadaşına hürmet göstermişler, sohbetten istifade edelim diye beklemeye başlamışlar. Tam o sırada tiryaki hoca çubuğunu çıkarıp doldurmaya başlamış. Öğrenci mollalar hayretle bakarlarmış. Neyse hocamızın misafiridir diye ona yardımcı bile olmuşlar, gidip çubuğu tutuşturmak için köz getirmişler, külleri fiskelesin diye bir çanak bulmuşlar. O ara misafire ikram için bal şerbeti getirilmiş. Bir tas ev sahibi hocanın önüne, bir tas da diğerinin önüne konmuş. Ev sahibi hoca fırsatı yakaladığını anlamış.</p>

  <p class="normal2">Bal şerbeti tasını eline alarak arkadaşına:</p>

  <p class="normal2">-Bak, demiş, şimdi şu kapı açılsa da Hazreti Peygamber içeri teşrif buyursalar, ben derhal kalkar yerimi ona verir ve elimdeki şu bal şerbetini de kendisine sunardım. Böyle bir şey olsa sen ne yapardın?</p>

  <p class="normal2">Tiryaki hoca pek afallamış. Mollalar iki hoca arasındaki bu zekâ düellosunu, ender yakaladıkları zevkli bir fırsat olarak değerlendirmek, tatmak üzere beklemişler. Tiryaki hoca bir-iki saniye bocaladıktan sonra arkadaşının güzel arzusunu anlamış ve:</p>

  <p class="normal2">-Ben de şu çubuğu dizime vurup parçalardım, demiş ve gerçekten de çubuğu o anda kırıp parçalamış. Bir daha içmemiş.</p>

  <p class="normal2">Siz de hâlâ sigara içiyorsanız, ilkin kendinizde, sonra da arkadaşlarınızda bir eksiklik arayın, bakalım kimde bulacaksınız!..</p>
</body>
</html>
