<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_30">Hac Yoluna Barikat Kurulmaz</h2>

  <p class="normal2">&nbsp;</p>

  <p class="normal2">İslâm’ın Hac şartı, “Eğer gücün yeterse” şeklinde başka bir şarta bağlıdır ve maddî bir yeterliliği ifade etmektedir.</p>

  <p class="normal2">Bunun esas ölçüsü nedir? Buna mukabil bu yeterliliği, bugünkü ölçüsü hangi sınırlara şişirilmektedir, bu ne derece İslâm düşmanlığı şeklinde tezahür etmektedir ve buna kimler alet edilmektedir veya daha doğrusu kimler buna gönüllü olarak alet olmaktadırlar, Haccın zorlaştırılmasına teşne olmaktadırlar?</p>

  <p class="normal2">Edirne’den kalkıp kara yoluyla Hacca gidecek bir Müslümanın geçeceği bütün topraklardaki insanlar Müslümandır. Haccı herhangi bir Müslümana zorlaştırma amacını taşımamaktadırlar. Pekâlâ, ahalisi böyle iken, idare edenlere ne oluyor ki Hacca niyet edenlere kök söktürüyorlar? Uluslar olarak arada putperest, Mûsevi ya da her hangi bir kâfir engel sözüm ona yoktur. Bir Müslüman, günde beş kez yöneldiği Kâbe’sini, dünya gözüyle görmek ki Kâbe’yi hiçbir şey yapmadan seyretmek bile İbâdet kabul edilmiştir, Allah’ın farz kıldığı bir İbâdeti eda etmek üzere yola koyulmak istiyor, yurt içinde bir yerden bir yere gider gibi Hacca gitmek istiyor, en tabii hakkı olarak ve de gidemiyor. Bir Müslüman yurdunda geçinebildiği kadar paranın bir parça fazlasını cebine koyarak, elbette bir sermaye harcayarak değil sadece bir aylık gelirinin bilemedin iki katını cebine koyarak, dilediği otobüsle, dilerse de yaya olarak Hacca niçin gidemez akıl alır şey midir? Bu acı mantıksızlığın sorumlusu kim? Hac yolunu tıkamaya nasıl cüret ediyorlar? Sair yurt dışına çıkışlarının adı, mahiyeti ne olursa olsun, onlarda ne gibi kolaylıklar veya zorluklar bulunsa bulunsun, bunlar Müslüman bir insanın Allah’ın farz kıldığı bir hareketi yaparken atacağı adımın önüne nasıl konur? Sair bütün yurt dışına çıkışlarda mutlaka İslâm dışı bir niyet, bilemedin İslâm dışı bir sebep vardır. Bunları amaçları, yılda milyonları bulan sayılar da hiç mi hiç ırgalamıyor. Hacca gidişe konan kayıtlamaları bunlara verilen alabildiğine hürriyetlerle kıyaslayacak, domuzdan kıl koparmaya çalışan bir halet-i ruhiye ile konuşacak değiliz. Şunu söylüyoruz: Müslümana hac farz kılınmıştır. Müslüman hacca niyetlenir, hazırlığını yapar ve kalkar gider.</p>

  <p class="normal2">Hepsi bir yana, hacca gidişin, “hacca gücü yetmek” şartının, devalüasyon gibi, direksiyonu Batının elinde olan ekonomik dalaverelere bağlı tutulması akılsızlıktır.</p>

  <p class="normal2">Müslüman ülkelerin gafletini, acınacak perişan hallerini sergileyen bir utanç tablosudur.</p>

  <p class="normal2">Kim düşünecek bunu?</p>

  <p class="normal2">Kim sahip çıkacak bu meseleye? Yıllardır başımıza olmadık çoraplar ören Cumhuriyet hükümetleri mi? Hayır efendiler, bırakın bunları! Kendi davanıza kendiniz sahip çıkın.</p>

  <p class="normal2">Sorun birbirinize, kim sahip çıkacak bu ve buna benzer meselelerimize diye.</p>

  <p class="normal2">Bugünkü (Yıl 1980) şartlar altında 18 bilemedin 20 bin liradan fazla gerektirmesi ve dolayısıyla en azından yarım milyon Türkiyeli Müslümanın Hacca gidebilmesi gereken bir zamanda, bu meblağı, İslâm düşmanlığının ve Hacca muhalefetin resmî bir ispatı olarak Laik Hac Organizatörü Diyanet İşleri Başkanlığı’na ödenen 60 bin lira da dahil 80 ya da 90 bin liraya çıkaran ve çeşitli engeller ve baskılarla Hacca gideceklerin sayısını üç beş bine indiren, özellikle genç Müslümanlara Hac yolunu tıkayan zihniyetle kim kavga edecek? Müslümanın hakkını kim arayacak?</p>

  <p class="normal2">İslâm düşmanlarına, Hac barikatçılarına, onların ayıplarına peştamallık yapan, kılıflık yapan, onların lanetli niyetlerini seyreden Diyanet İşleri’nin yakasından kim yapışacak? Hesapların hepsi rûz-ı mahşere mi bırakılacak?</p>

  <p class="normal2">Tekrarlıyorum!</p>

  <p class="normal2">Özellikle genç Müslümanlar, onbinlercesi birden, tüm dünya Müslümanlarının pak temsilcileriyle kucaklaşmak, bütün renk ve ırk farklılıklarının mengenesini kırmak, bölgesel küçük oyunların ve hesapların kıskacından kurtulmak, kısaca tam bir İslâmî şuura ermek için hacca gitmek niyetinde ve zorundadır.</p>

  <p class="normal2">Kafileler halinde o yola koyulacağız ve bütün barikatları yıkacağız.</p>

  <p class="normal2">Şimdi bütün Müslümanların konusu budur. Şimdi yalnız Hacca gitmek konuşuluyor. Dipdiri bir Eritreli, capcanlı bir İranlı, gergin ve pırıl pırıl alnıyla bir Afganlı, tıpkı onlar gibi bir Morolu, bir Nijeryalı, bir Endonezyalı ile, arada hiçbir yanıltıcı, çarpıtıcı vasıta olmadan kucaklaşacak ve tüm dünya Müslümanlarının meselesini konuşacak bir tek belde var: MEKKE</p>

  <p class="normal2">O halde doğruca oraya!</p>

  <p class="normal2">Mutlaka oraya!</p>
</body>
</html>
