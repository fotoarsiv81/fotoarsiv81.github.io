<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_13">Namazda Olmak</h2>

  <p class="normal2">&nbsp;</p>

  <p class="normal2">Vakit namazını beklerken, imamın beş on kişilik bir cemaate, küçük bir halka oluşturup bir şeyler anlattığına şahit oldum. Birkaç dakika da ben dinledim. Yolculuk esnasında uğradığım küçük bir semt camisi idi. İmamın söylediği bir cümle hiç aklımdan çıkmaz. Şöyleydi:</p>

  <p class="normal2">-Namazda iken, namazda olun.</p>

  <p class="normal2">Batılı bir araştırmacı “sevmek” ve “mutlu olmak” üzerine uzun araştırmalar yapmış. Çıkış noktası, varmak istediği hedef çok başka. Şu fani dünyada hani nasıl daha çok eğleşiriz, patırtısız yaşarız, yıpranmadan ve zevk duyarak vakit geçiririz gibi konular etrafında dönüp duruyor. Kendi mantığı içersinde çok tutarlı, akıllı bir araştırma. Yer yer enteresan doğrular, tatlı gerçekler de yakalamış.</p>

  <p class="normal2">Bunlardan birine temas etmek istiyorum: Aklımda kaldığı kadarı ile şöyle diyor:</p>

  <p class="normal2">Yaptığınız işe, içinde bulunduğunuz duruma kendinizi verin. Sadece mesleğinize değil fakat, mesela evinizde müzik dinlerken de böyle yapın. Söz gelimi yazı yazarken, bir yandan da müzik dolabınızda bir plak dönüp durmasın. Müzik dinlerken yalnız müzik dinleyin. Biriyle konuşurken, ne kadar ilgilenmediğiniz bir konu olursa olsun bütün benliğinizle dinleyin ve ilgilenin. Bunları birdenbire başaramazsınız. Kendinizi bu konuda eğitmeniz gerekli. Zamanla bir müziği, bir insanı, bir çocuğu kendinizi vererek dinlemeyi öğreneceksiniz. Seyretmeyi, her şeyi güzel görmeyi değil, fakat görmeyi, tadmayı ve bir sürü teferruattan ibaret olan hayatın her şeyinden zevk almayı, dolayısıyla mutlu olmayı öğreneceksiniz. Mutluluk, içinde bulunulan durumlar ne olursa olsun, isterse acı şeyler olsun, onları duymak, yaşamak demektir. Böylece zinde kaldığınızı göreceksiniz. Böylece zihniniz pörsümeyecektir.</p>

  <p class="normal2">Yukarda da belirttiğim gibi, mutluluk üzerine araştırma yapan ve bazı sonuçlara varan bu Batılı yazarın çıkış noktasında ve varmak istediklerinde “Allah rızasını tahsil” gibi bir amaç mevcut değil. Fakat söyledikleri önemli. Biz bu araştırmacının söylediklerini “Allah rızasını tahsil” için sahip olunması gereken bir niyetle okuduk. Böyle olunca da onu böyle bir amaç için değerlendirmek mümkün, tabii ve gerekli oluyor.</p>

  <p class="normal2">Yazarın, kişinin içinde bulunduğu anda yaptıklarına yoğunlaşması için tavsiyeler, Rahmetli Fethi Gemuhluoğlu Ağabeyin herkese söylediği şu paradoksal cümle ile de ifade edilebilir. Şöyle derdi: “Eliniz işte, gözünüz oynaşta olsun.”</p>

  <p class="normal2">Fethi Ağabey bununla, her ne şart altında olursa olsun, zahirde ne yapılıyor olursa olsun, kişi Allah’la olmalı, gönlü orada olmalı, demek isterdi.</p>

  <p class="normal2">Böylece Batılı yazarın maddi bir çerçeve içersinde değerlendirdiği yoğunlaşma, bu dünyaya dönük bir zevk ve hayat neş’esi arzusu, İslâm’da dünyayı da, uhrevi hayatı da, öte dünyayı da kapsayan, alabildiğine geniş ve derin bir mahiyet alıyor. Zira yukarıdaki tarifte anlatılan, elin işte gözün oynaşta olması, içinde bulunulan andaki gerçeğin, yapılan işin ihmal edilmesi, değerlendirilmemesi anlamını taşımıyor. Tersine ona da, gönlün hep irtibat içinde olduğu yüce yaratıcının duygusu ile zengin bir değer biçiliyor ve yüceltilmiş oluyor.</p>

  <p class="normal2">Dışarıdan ne yapıyor görünürse görünsün, kişinin gönlünün hep Allah’la olması, onu bütün davranışlarında ölçülü yapacak, küçük önemsiz görünen işlerinde bile ona bir İbâdet sevabı kazandıracaktır.</p>

  <p class="normal2">Namazdayken aklı fikri namazın dışında olan insan kaybetti. Namazda iken namazda olmaz, gönlü yaratıcıda olmak, hem o namazı, hem de o kişiyi yüceltti, makbul kıldı.</p>
</body>
</html>
