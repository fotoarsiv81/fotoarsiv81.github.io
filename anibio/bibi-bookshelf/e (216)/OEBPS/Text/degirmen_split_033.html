<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_34">Ekonomi ve İnsan</h2>

  <p class="normal2">&nbsp;</p>

  <p class="normal2">Her türlü etkinliğin yüksek İslâmî kurallara göre değil, ekonomik amaçlara boyun eğdiği bir dünyada ne yapılabilir?</p>

  <p class="normal2">Ekonomi zincirleme ilişkilerle, ulusal düzenlemelere imkân vermeyen bir işleyiş içinde bütünleşiyor ve güçlünün elinde zorlu bir silah oluyor. Bu egemenliğin eline düşen insanın “iç hayatı” da ekonominin düzenlenmesine tâbi unsurlardan biri haline geliyor.</p>

  <p class="normal2">Acaba insanın ekonomi için değil, ekonominin insan için çalışacağı bir süreç başlayacak mıdır? Bunu temin edecek görüş hangi şartlarla, hangi metodlarla dünyaya egemen olabilecektir?</p>

  <p class="normal2">Bu maddî düzen böyle sürüp gidecek midir? Anlayışların tersine dönmesi için acaba daha ne kadar beklenecektir?</p>

  <p class="normal2">Avrupa’da kadınların şöyle bir konuda alarm verdiğine dair küçük bir haber okudum: Erkekler evlenmek konusunda son derece isteksiz hale gelmişler. Kadınları bu telaşlandırıyormuş. Erkekler artık evlenmeye istek duymuyorlarmış. Zira psikologların açıkladığına göre uzun yıllardan beri uygulana gelen geniş seks hürriyeti, erkekleri evlilik müessesesine karşı ilgisiz hale getirmiş. Sadece evliliğe karşı değil. Böyle olsaydı, cinsel ihtiyaçların çarpık ve adi bir şekilde giderildiği akla gelebilirdi. Erkekler asıl kadına karşı ilgisiz hale geliyormuş.</p>

  <p class="normal2">Düşünülürse bunun temelinde kadınların da maddeleştirildiği gerçeği bulunacaktır. Buradan hareket ederek, insanın, hangi düşünce sisteminde yaşarsa yaşasın bazı değerlerin maddeleştirilmesine er veya geç tepki göstereceği düşüncesine varacağız.</p>

  <p class="normal2">Ekonominin insanın iç hayatını düzenlemesinin şaşılmaması gereken sonuçları olarak, kadın maddeleştirilmiş, evlilik maddî bir işleyiş kazanmış, çocuklara karşı insanda doğuştan mevcud duygular bir görev ve giderek çıkar ilişkisine dönüşmüştür.</p>

  <p class="normal2">Evlilikte ortaya çıkan ve ana-baba ve çocuklardan oluşan birliğin ne kadar özel, ne kadar sade fakat kuvvetli duygularla var olduğu mâlum. Bu birliğin kişiliğini maddî düzenlemelerle kazanması, ailenin içinde bulunduğu kültüre bakmaksızın, toplumun da katılaşmasına ve ferdin günün birinde bir “doğuş” halinde, aslına dönme istekleriyle çırpınmasına sebep olacaktır. Batı için bunun ufak tefek işaretleri ortaya çıkmış görünüyor. Ancak bu asla dönüş çırpınmalarının sıhhatli bir seyir takib edeceğini düşünmek hayâl olabilir. Zira maddeci kalıplarla şekillenen batı insanı, olumsuzdan duyduğu rahatsızlıkları telafi için ya aşırı duygusallığa, fanteziye, bütün değerleri toptan inkâra (Bohemlik, hippilik, uyuşturucuların verdiği hayâl âlemi) saplanmakta, ya da kesin sükutu (intiharı) arayıp bulmaktadır.</p>
</body>
</html>
