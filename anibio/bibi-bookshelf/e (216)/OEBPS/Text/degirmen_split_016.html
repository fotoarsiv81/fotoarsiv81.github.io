<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_18">Çiçekler de Sevgi İster</h2>

  <p class="normal2">&nbsp;</p>

  <p class="normal2">Bazı eller vardır ki ektikleri çiçekler tutar, bazılarınınki tutmaz. Derler ki çiçekler de sevgi ister. Çiçeği bir dekor olsun için ekenlerin çiçekleri tutmazmış da, onları, bizzat onlar için sevgi ile ekenlerin çiçekleri tutarmış.</p>

  <p class="normal2">Ben menekşelerin yapraklarını birkaç aylık bir çocuğun pembe yanaklarını okşar gibi okşayanlar gördüm. Evlerinin bütün çiçekleri güzel, kendilerini sevdirmek için istekliydiler.</p>

  <p class="normal2">Çiçeği sevmek, ona iyi bir bakımı da beraberinde getirir şüphesiz. Ama böyle bir sevgi olmadan da titiz bir bakım mümkün. Çiçekler o zaman da belki güzel, gürbüz ve sevimli olacaklardır. Ancak “çiçekler de sevgi ister” diyenler herhalde başka şeyler kastediyorlar. Bir güzel niyetten ve bu niyetle sarfedilen bir emekten söz ediyorlar. Evlatlarını dış görünüşleri itibarıyla pırıl pırıl yetiştiren ecnebi aileler gördüm.</p>

  <p class="normal2">Ama ana ile onlar, veya baba ile onlar arasında sanki buzdan ince bir levha vardı ve duydukları ilgi ne kadar içten olursa olsun bu buz levhada ısısını kaybederek yayılıyordu.</p>

  <p class="normal2">Sevgisiz ve besmelesiz ekilen bu tohumlar gerçi tutuyorlar, güneş, süt, yumurta, vitamin, su ve sabunla semiriyor ve temizleniyorlar, ancak ki içlerinde buz gibi labirentler, karanlık koridorlar, kompleksler, aşırılıklar ve hepsinden önemlisi de, yeteri kadar tatmin edilmemiş sevgi ve şefkat isteklerinin girdapları, onları bütün hayatları boyunca izliyor ve çekip çeviriyor.</p>

  <p class="normal2">Herhangi bir Batılı getirin aklınıza.</p>

  <p class="normal2">Bir artist, bir politikacı, evet daha çok da bir politikacı.</p>

  <p class="normal2">Siyah giysileri, smokini, tertemiz yüzü, olgun bakışları, ciddiyeti ile karşınızda duruyor. Üstelik çok da güçlü. Gözünüzün içine bakan adamları, emrini bekleyen kuklaları, yardakçıları ve de cellatları. Gözünüzün önüne bir Markos gelsin, Müslümanların celladı. Bir Begin’i getirin. Bir Esad vardı, Şah vardı, Brejnev vardı.</p>

  <p class="normal2">Onları sık sık televizyon ekranlarında izliyordunuz. Silahsızlanma meselesinden bahseden ve dünyaya barış getirmek istediklerini, bunun için de ABD ile karşılıklı anlayış içersinde olunmak gerektiğini söyleyen kelli felli bir Brejnev, pekala bu söylediklerinin adamı gibi görünebiliyor. Dış görüşünü, giysileri, iyi bakımlı bir çiçekten farksız. Ama icraatlarına bakarak, onun içine sevgi, merhamet ve insanlık sokulmadan yetiştirildiğini anlamak kolay. Afganistanlı sivillerin üzerine tonlarca zehirli bomba bu adamın emri ile atıldı. Şimdi aynı bombaların atılmasını, yerine geçen başka biri emrediyor.</p>

  <p class="normal2">Ziraatta, çiçeklerin, ağaçların, ekinlerin yetişmesinde sevginin rolü, diye bir bahis var mıdır diye sorsanız herhalde gülerler size. Yağmurdan, sudan, ne kuru, ne çamur kıvamında bir topraktan, gübreden bahsederler. Ama insan için böyle değil.</p>

  <p class="normal2">Tutup bütün barbarlıklarını, bunların altına kanlı imzalarını atanların sevgisiz yetiştirildikleriyle izah etmeye kalkmak, dünya görüşlerini, sosyolojik yapıları, ekonomik çarkları görmemezlikten gelmek şeklinde tenkit edilebilir. Ama bütün bunların yapıcısı, ham maddesi insan değil mi?</p>

  <p class="normal2">Bir ile vali olarak tayin edilmek üzere olan biri, evlatlarına sevgi göstermediği için bu görevden uzak tutuldu. Halka acımaz diye eline valilik beratı verilmedi.</p>

  <p class="normal2">Yine o devirlerde, Hazreti Ömer, çölde aç çocuklarını, kazanda taş kaynatarak avutmaya çalışan kadını görünce ağladı.</p>

  <p class="normal2">Hazreti Peygamber, namazda iken, bir çocuğun ağladığını duysa, onun ıstırabını dindirmek için namazı hafif tutardı. Böylece İslâm’da sevgi ve merhamet hissi, aile içi bir duygu alışverişi olmaktan başlayarak, dünyaya, insanlara, hayvanlara ve bütün yaratılanlara bakışın temeli, çıkış noktası oldu...</p>
</body>
</html>
