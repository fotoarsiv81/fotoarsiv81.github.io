<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_42">Güzellik ve Moda</h2>

  <p class="normal2">&nbsp;</p>

  <p class="normal2">Vitrinlerdeki cansız mankenler renkli zebraları andırıyor. Yanyana gelmesi en zor renkler; çorap, yelek, tişört ve örgü elbiselerde renk tayflarıyla en cart tarzda sokaktaki gençleri önüne toplarken düşünüyorum:</p>

  <p class="normal2">-“Moda ve kibarlığın birbirine bu kadar düşmanca baktığı devirler olmuş mudur? Hiç kimse, “güzellik artık bunlardır” demesin. Zira “o hiçbir zaman değişmemiştir.”</p>

  <p class="normal2">Kahire’de, Cidde’de, Sofya’da düzenlenen “Türk Haftalarında” Avrupai tarzda düzenlenen defileler, tanıtma programının en belli başlı yönünü teşkil ediyordu. Bir de kadın ve erkeklerin sımsıkı kolkola girip tuttuğu halay..</p>

  <p class="normal2">Türk,</p>

  <p class="normal2">Defile ve</p>

  <p class="normal2">Erkek oyunu kadınlı halay…</p>

  <p class="normal2">Son ikisine ters ve zıt olan birincisini, bunlarla yan yana getirebilen, onu bunlarla izaha kalkan beyinlere bakıyor ve düşünüyorum:</p>

  <p class="normal2">-“Çağdaşlık ve medenilik diye algılananla, gerçekliğin birbiri adına veya başka bir şeyler adına bu kadar maskara edildiği başka devirler olmuş mudur acaba? Hiç kimse “işte medenilik budur” demesin. Zira medenilik de hiçbir zaman değişmemiştir.”</p>

  <p class="normal2">Lüks bir salonda, ışıklar altında, smokinli erkeklerin ve gece elbiseli açık bayanların, aralarında herhangi meşru bir bağ olmadan, birbirlerinin kollarında müziğe uyarak salınışları, kenarda ellerinde kadehleriyle durup seyredenlere çok güzel ve kibar görünebilir. Bunu onlar adına anlamak mümkündür. Aynı şekilde bir Eskimo’nun erkek misafirine karısını ikram edişini de o kültürün kalıpları içersinde izah edebilirsiniz. Buradan hareketle ülkelere, kültürlere göre, güzellik, namus, kibarlık, misafirperverlik ve sair telakkileri, çeşitli toplumların farklı tezahürleri veya eğilimleri olarak, kendi mantıkları ve yapıları içinde değerlendirmek, bunlar karşısında irkilmeniz ne kadar şiddetli olursa olsun soğukkanlılığınızı muhafaza etmek de mümkün. Ancak falan ülkede düzenlenen “Türk Haftasında” Türk’ü, bin yıl önce girdiği İslâm dairesinde kesin şekiller alan ve İslâm’ı asıl karakteri haline getiren bir toplumu, iç çamaşırların, geceliklerin, endamlı, oynak mankenler tarafından sergilendiği bir defile ile tanıtmak mümkün müdür? Ya da bu tanıtılan biz miyiz? Ya da buna razı olacak Türklerin sayısı, Türkiye Cumhuriyeti sınırları içinde kaçtır? Bu tanıtma programlarını Kızıl Rusya’nın, Çin’in sınırları içersinde esir milyonlarca Türk’e gösterseniz ve işte “bu programlarla sizi dünyaya tanıtıyoruz” deseniz, onların sizler için ağızlarından çıkan ilk kelimesi ne olur?..</p>

  <p class="normal2">Fakat biz bir Eskimo’nun, bir Afrika yerlisi putperestin, dejenere bir Almanın, fanatik bir Amerikalının davranışlarını anlayıp yorumladığımız gibi, bunları da anlıyor ve yorumlayabiliyoruz. Zurnanın perdeleri üzerinde dolanan parmakların içindeki kompleksleri, batı dünyasında kabul görme çırpınışlarını, bunun adına feda edilen değerlerimizi görüyor ve anlayabiliyoruz.</p>
</body>
</html>
