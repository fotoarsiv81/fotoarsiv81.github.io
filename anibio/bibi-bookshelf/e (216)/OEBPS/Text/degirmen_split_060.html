<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_60">Almanlar Nasıl Yaşar?</h2>

  <p class="normal2">&nbsp;</p>

  <p class="normal2">Dil kurslarına katılmak için kısa sürelerde iki kere Almanya’da bulundum. Pansiyonlarda kaldım. Almanların ev-aile ilişkilerini yakından gördüm. Hemen her sınıftan Alman arkadaşlarım oldu. Gençlerini, ihtiyarlarını tanıdım.</p>

  <p class="normal2">Öğrenci olduğum ve kıt imkânlarla gittiğim, daha doğrusu Türkiye için yeteri kadar param olduğu halde, orada Türk lirasının fazla bir değeri olmadığı için, param çok kısa zamanda bittiğinden, ben ise ülkeyi mümkün olduğu kadar tanımak istediğimden, otostopla yaptığım gezilerde farkettim: Bu insanlar aşırı derecede yalnız, egoist (yalnız kendi benini düşünen) ve sevgisizdirler. Arkalarından konuşmak istemiyorum, evlerinde pansiyoner olarak kaldığım ailenin küçücük çocukları vardı. Anneleri onlar bahçede oynarken dikkatle onları izler, düştükleri zaman yardımlarına koşardı. Onların giyimlerine ve yiyeceklerine dikkat ederdi. Ama bir gün olsun onları kucağına aldığını, sevip okşadığını, öptüğünü görmedim. Tanıdığım diğer aileler de çocuklarına karşı böyle idi.</p>

  <p class="normal2">Evlatlarıyla bir arada yaşayan insanlar, onlarla yabancı gibiydiler. Yetişkin çocuklar eğer evi terk edip kendi hayatlarını başka evlerde geçirmiyorsa, mutfak giderlerine, kiraya katılıyorlardı. Bu, evlatların, anne babalarına bir jesti, bir ikramı şeklinde değil, birlikte oturup yaptıkları bir aile bütçesinin gereği idi.</p>

  <p class="normal2">Yani bu insanlar arasında bizim alışık olduğumuz manada bir duygu alışverişi, bir aile bağı adeta yoktu.</p>

  <p class="normal2">Otostop yaparken beni arabasına alan bir insan, arabaya bindiğimde hangi nazik fakat resmi ifadelerle benimle konuşuyorsa, isterse yüzlerce kilometre kat etmiş olalım, ayrılırken de bakıyorum, yine aynı insan. En ufak bir yakınlık hissi, bir sempati, bir dostluk gösterisi mevcut değil. Aynı buz kalıpları.</p>

  <p class="normal2">Gençler hafta sonlarını tatillerini, son derece yalnızlık çekmelerine rağmen kız arkadaşlarıyla bile paylaşmaya yanaşmıyor, o garip hürriyet anlayışları feda etmiyorlardı. Ama yola dizilip otostop yapan doğulu insanları sırf bir anlık yalnızlıklarını unutmak için arabalarına alıyor, onların nasıl olsa, 50 veya 100 kilometre sonra ayrılacaklarını, hürriyetlerini engellemeyeceğini düşünüyorlardı.</p>

  <p class="normal2">İşte bu yalnız insan, asosyal insan, sevgisiz, ailesiz insan, bu Alman insanı, ülkesine, sanayi potansiyelini devam ettirmek için, doğu ülkelerinden kabul ettiği milyonlarca insanın, özellikle Türklerin de kendi içinde eriyeceğini, Almanlaşacağını düşünüyor, bunun planlarını yapıyorlardı.</p>

  <p class="normal2">Kendisi o şekilde yaşarken, Türklerin bir türlü kendisi gibi olmadığını gördü ve ne zaman ki hiçbir zaman da olmayacağını idrak etti, işte o zaman tarihî düşmanlıklarla dolu sivri dişlerini çıkardı. İsterseniz bir de Almanya’daki Türk’ün nasıl yaşadığına bakalım:</p>

  <p class="normal2">Bir Türk işçisi de hafta içinde Almanlar gibi yoğun bir çalışma içindedir, yorulmuştur ve hafta sonunda o da dinlenecek, kendine eğlence arayacaktır. İşte Türk’ün eğlencesi: Hafta sonunda yanına en sevdiği beş altı arkadaşını daha almış veya birkaç araba ile komşu kasabaya veya komşu şehre diğer arkadaşlarını görmeye gidiyor. Orada ya Türkiye’den gelen muhterem bir zatın konferansı vardır, ya bir film gösterisi yapılmaktadır, ya özel bir sohbet toplantısı vardır veya bunların hiçbiri yoktur da Türkler birbirlerini ziyaret etmektedirler.</p>

  <p class="normal2">Bir yandan kendi din ve dillerini unutmamak için teşkilatlanmakta, camiler açmakta, kurslar tertip etmektedirler. Almanların devlet kuvvetiyle ve parasıyla kendi vatandaşları için yapamadığını, Türkler kendi lokmalarından keserek, para toplayarak yapmaktadırlar.</p>

  <p class="normal2">İşte Almanları ekonomik zorluklar, şunlar bunlar değil, Türklerin bu hali, kendi dinlerine sarılışı, kendi evlatlarına sahip çıkışı, bir arada yaşayışları, kendi küçük kasabalarını kuruşları zıvanadan çıkardı. Bu yüzden halkı ve hükümetiyle Türklerden kurtulmanın çarelerini aramaya başladı. Müslüman Türklerin kendi ülkelerini adeta istila edeceği korkusuna kapıldılar ve bu korku içinde bir haçlı ordusu cephesi açtılar. Hem de kendi ülkelerinde..</p>
</body>
</html>
