<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_96">İbtilâların Krizi</h2>

  <p class="normal2">&nbsp;</p>

  <p class="normal2">Amerikalı siyahi Müslümanların liderlerinden şehid Malcolm X’in anılarında anlatılır: Müslüman teşkilatlar özellikle hapishanelerdeki zenci suçlulara yolladıkları broşürlerle onlara İslâm’ı tanıtmaktadır. Bu yol çok etkili olmuştur. Bizzat Malcolm X de hapishanede iken bu şekilde İslâm’ı tanımış ve Müslüman olmuştur.</p>

  <p class="normal2">Dışarıdaki Müslümanlar, içerden Müslümanlığı seçerek veya buna eğilim duyarak çıkanları cemaatleri arasına alır, onlara bütün sıkıntılarında yardımcı olurlar. Özellikle bazı ibtilalardan vazgeçmeleri konusunda:</p>

  <p class="normal2">Bunlardan en belalısı uyuşturucu madde alışkanlığıdır. Böyle birini aralarına alan bir grup Müslüman, onu bir saniye yalnız bırakmadan birkaç hafta sürecek olan krizi atlatmasını sağlarlar. Onu icabında bağlarlar, yemek yedirirler, moral verirler, eroinsiz günlerin güzelliğinden söz ederler, terlerini silerler, onu bağırlarına basarlar. Gerçek bir İslâm kardeşliğinden kaynaklanan bu yakınlık, ilgi ve sıcaklık sonunda, Amerika’daki İslâm cemaatine bir yenisi daha eklenir ve bu yeni, bir avcı gibi eski arkadaşlarının arasına dalar ve onların içinden sevdiklerini İslâm’a getirmek, onların da uyuşturucu alışkanlığından vazgeçmelerini sağlamak ve ona, o kriz anlarında yardımcı olmak, başında beklemek için fırsat gözler.</p>

  <p class="normal2">Her alışkanlıktan vazgeçmenin veya ondan alıkonmanın bir krizi vardır. Sigara da öyle.</p>

  <p class="normal2">Ramazanda akşamüzerleri işlerinden evlerine dönen kişilerde genellikle bir sinirlilik hali görülür. Gereksiz tartışmalar çıkar. Neden, oruç emredildiği gibi tutulmamaktadır da ondan. Sigara gibi, fıtraten ihtiyacımız olmayan bir nesneye ibtila olduğumuzdan. O gün kanın nikotin istihkakı verilmediğinden.</p>

  <p class="normal2">“Karasakal” derler bir muhterem Hoca Efendi varmış. Konya’da veya Karaman’da, bir Hac kafilesine rehberlik ederek otobüsle yola koyulmuşlar. Sınırı geçmişler. Hoca da koyu sigara tiryakisi. Öndeki koltuğunda şöyle arka sıralara doğru bakmış, hemen herkesin ağzında bir sigara, tüttüre tüttüre Hacca gidiyorlar. Aşka gelmiş:</p>

  <p class="normal2">-Ey Müslümanlar! demiş, nereye gittiğimizi hiç düşündünüz mü? Yolumuz Kutsal Kâbe’ye, Kara Donlu Beytullah’a, yani Allah’ın Evine. Peki şu halimiz ne? Elleriniz, ciğerleriniz, zihniniz şu meretle meşgul. Bu ne haldir? Sigara içerken, nasıl tefekkür eder, dua eder, Hacca gidersiniz?</p>

  <p class="normal2">Yani Karasakal muhterem, güzel bir söylev çekmiş. Biz yukarıya onun neler söyleyeceğini tahmin ederek yazdık. Kim bilir kendisi ne kadar güzel, ne kadar etkileyici konuşmuştur.</p>

  <p class="normal2">Hac yolcularının hepsi heyecanlanmışlar. Her biri çakmağını, tabakasını, kibritini, sigara paketini çıkarmış. Bunlar bir anda otobüsün açık camlarından fırlatıp atılmış. Herkeste değişik bir iştiyak, bir safiyet hasıl olmuş... Bu durum zaten sigara içmeyenleri de etkilemiş. Ve böylece otobüs, içindeki paklanmış hava ve arınmış hacı adaylarıyla tüy gibi hafifleyerek adeta ayakları yerden kesilerek asfaltta akmaya başlamış.</p>

  <p class="normal2">Ne var ki bir saat kadar sonra sıralardan birinde eften püften bir sebeble tartışma başlamış. Arka sıralardan birinde yine lüzumsuz bir tartışma. Ve aradan yarım saat daha geçince tartışmalar bütün bir otobüse yayılmış. İtişip kakışmalar bile başlamış. İşte o zaman Karasakal muhterem, cebinden tabakasını çıkararak tiryakilere sigara dağıtmış ve:</p>

  <p class="normal2">Haydi, tüttürün de, şu mübarek yolculukta günaha girmeyin, demiş.</p>
</body>
</html>
