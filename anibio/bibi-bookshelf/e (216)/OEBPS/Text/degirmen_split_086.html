<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_85">Morolu Müslümanlar</h2>

  <p class="normal2">&nbsp;</p>

  <p class="normal">Bangsomoro Ülkesi</p>

  <p class="normal2">Filipinler’in güneyinde Müslümanlarla meskûn on üç vilayetten oluşan ve 116.000 mil (yaklaşık olarak 302.000 km) bir alana yayılan ülkeye Bangsomoro adı verilmektedir. Bu ülke, “Argenil”, “Sulu”, “Tawi-Tawi”, “Basilan” ve “Mindanao” adalarıyla, Kuzey ve Güney Zambaanga, Kuzey ve Güney Lanao ve Woba vilayetlerini içine almaktadır.</p>

  <p class="normal2">Sahip olduğu tabii kaynaklar, bu ülkeyi oldukça varlıklı bir yapıya sahip kılmaktadır. Batıdaki “Polawan” adasında Manila hükümetince işletilen zengin petrol yataklarına ilaveten; demir, bakır ve diğer mineraller bulunmaktadır. Fakat bölgedeki istikrarsızlık dolayısıyla bu minerallerden yararlanmak mümkün olamamaktadır.</p>

  <p class="normal2">Müslümanlarla meskûn Filipin Adalarında ticaret de iyi bir duruma erişmiştir. Sulu adasında yer alan Zambaanga Limanı, bölgedeki ticaretin büyük bir bölümünün gerçekleşmesinde rol oynamaktadır. Askerî açıdan, Bangsamoro ülkesi, Güney-Doğu Asya’nın stratejik önemi en yüksek bölgelerinden birini teşkil etmektedir. Sulu Denizindeki Tawi-Tawi adası, 1944 yılında Japonlar Amerikalıları Filipinlerden sürüp çıkardıkları zaman, yeniden ve kolayca bu bölgeye geri dönebilmeleri için Amerikalılarca kullanılan ve stratejik önemi haiz olan bölgelerden birisi olarak mütalaa edilmiştir. Bu adanın stratejik değerini idrak eden Amerika, burada, bugün de varlığını muhafaza eden, bir askerî üs tesis etmiştir. Tawi-Tawi adası, halen, Filipinlerin güvenliği yönünden, hayatî önemi haiz bölgeler arasında yer almaktadır.</p>

  <p class="normal">Bangsomoro Sakinleri</p>

  <p class="normal2">Bu bölge halkının çoğunluğunu çiftçiler teşkil etmekte ve çiftçilik modern ve mekanize araçlar kullanılmadan yapılmaktadır. Bangsomoro’nun toplam nüfusu 10 milyon dolaylarında bulunmakta ve bunların içinde Müslümanların nisbeti sağlıklı olarak bilinememektedir. Müslümanların maneviyatını zayıflatmak amacıyla, merkezî hükümet nüfus sayımlarını olduğundan daha az göstermeye çalışmaktadır. Bu sayılara göre güneydeki Müslümanların miktarı 1,5-2 milyon kişi kadardır. Fakat bundan elli yıl önce, bütün Filipinlerin nüfusunun 17 milyondan biraz az olduğu bir sırada, Müslümanların sayısının 3 milyon kişi olduğu hatırlanacak olursa, bugün bölgede yaşayan Müslümanların 6 milyon kişi kadar olduğu tahmin edilebilecektir. Güney bölgelerindeki Hıristiyanların sayısı 1,5 milyon kadardır. Budizm gibi diğer dinler sadece küçük gruplar teşkil etmektedir. Güneydeki nüfusun geri kalan kısmı, bağımsızlığın ilanından sonra, devlete ait olduğu iddia edilen Müslüman topraklarını gasbetmek üzere, güneye göçe zorlanan kuzeylilerden ibaret bulunmaktadır.</p>

  <p class="normal">Filipin Müslümanlarının Mücadelelerinin Tarihi</p>

  <p class="normal2">İslâmiyet’in girişinden önce Filipinler olarak bilinen takımadalarda yerlilerin sürdürdükleri hayat tarzı oldukça ilkel bir görünüm arz etmekteydi. Buralarda güçlü bir kültür ve Çin, Vietnam ve Kamboçya’dan farklı olarak, muktedir bir merkezî hükümet mevcut bulunmamaktaydı. Filipinlerin Çin gibi güçlü bir medeniyete sahip bulunan ülkelerle geliştirdikleri ticarî ilişkiler kendi zararlarına sonuçlar vermekte ve onların kendilerine has kültürlerinin bozulup inkıtaa uğramasına yol açmaktaydı. Bu olumsuz etkiler daha sonra, bu bölgeye İslâmiyet’in girişine zemin hazırlamış ve onu kolaylaştırmıştır. İslâmiyet’in bölgeye 12. ve 13. asırlar arasında kalan bir tarihte, Malezyalılar ve “Damak”lar tarafından sokulduğu bilinmektedir. İlk girişini takiben İslâmiyet, Filipin yerlilerince hoşnutlukla karşılanmış ve Güney bölgesinde resmen tanınan bir din hüviyetini kazanmıştır. Daha sonraki yıllarda İslâmiyet, 15. asırda Filipinlerdeki ilk devletin kurulmasını başarabilecek bir süratle, kuzeye doğru yayılmaya başlamıştır. Bu hükümet Ortadoğu’daki diğer Monarşik devletlere benzer bir yapıya sahip bulunmaktaydı. Bu ilk devletten sonra, bölgedeki Müslümanlar, İslâmiyet’in buralarda nasıl bir hızla yayıldığını ortaya koyan, bir dizi başka devletler kurmayı da başarabilmişlerdir.</p>

  <p class="normal2">Ne var ki bu takım adalarda İslâmiyet’in hızlı bir yayılma göstermesi, sömürgecilik ve saldırganlığın 16. asırda Filipinlerde baş göstermesiyle aynı zamana isabet etmektedir. Tarihçiler, sömürgeciliğin bölgeye bir asır gecikerek gelmiş olması halinde, İslâmî gelişmenin sömürgesi işgali imkânsız kılacak derecede güç kazanacağına inanmış bulunmaktadırlar.</p>

  <p class="normal2">Filipin takım adalarına ayak basan ilk sömürge temsilcisi Ferdinand Macellan olmuştur. Ondan önce Müslümanların bu topraklara ulaşmış olmasına ve bu ülkede İslâmiyet’in hüküm sürmesine bunun açık bir delilini teşkil etmesine rağmen Batılılar, sonradan, Macellan’ı bu toprakların kâşifi olarak kabul etmişlerdir. Ne var ki 1921 yılında Macellan bir yerli tarafından öldürülmüş ve onun ölümüyle Filipinlerde sömürgeciliğin tesisine yönelik ilk teşebbüs başarısızlıkla sonuçlanmıştır. Bunu tâkib eden yıllarda sömürgeciliğin ülkeyi hâkimiyet altına almayı hedef alan bir dizi teşebbüsü de sonuç vermemiştir. Nihayet 1565’de dış güçler bölgeye nüfuz etmeyi başarabilmişlerdir.</p>

  <p class="normal2">O zamanlar, Romanın Papası, Batılıların nazarında bilinmeyen topraklar olarak kabul edilen ülkeleri devrin iki sömürge imparatorluğu olan İspanya ve Portekiz arasında taksim etmiş bulunmaktaydı. Söz konusu taksimata göre bu topraklar Portekiz’in payına düşmüşse de İspanyollar takım adalara daha önceleri ulaşarak buraları sömürgeleri altına almış ve İspanya Kralı II. Filip’e izafeten adalara Filipinler adanı vermişlerdir.</p>

  <p class="normal2">Sömürgeciliğin bölgeye ulaşmasından önce; Kuzeyde Norun, merkezde Visayos ve Güneyde Bangsomoro olmak üzere üç ayrı ülkede üç ayrı devlet hüküm sürmekteydi. İslâmiyet güneyde çok yaygın bir durumda bulunmakta, Kuzeye doğru gidildikçe Müslüman nüfusun nisbeti azalmaktaydı. Buna rağmen yukarda sözü edilen üç bölgenin hepsinde de devlet Müslümanların kontrolü altında bulunmaktaydı. İslâmiyet’in bu üç bölgedeki yayılma derecesi dikkate alındığı zaman Orta ve Kuzey bölgelerdeki devletlerin güneydekine nazaran daha zayıf oldukları sonucuna varmak mümkün olmakta ve bu durum tabii karşılanmaktadır. Üç asırlık hakimiyet sürelerince İspanyollar, özellikle Müslümanlara karşı, çok şedid ve kaba bir davranış göstermiş, sadece ülke ekonomisini sömürmekle yetinmeyip din ve kültür hayatını da kontrol altına almak istemişlerdir.</p>

  <p class="normal2">İspanyollar şu veya bu şekilde, bir milleti ekonomik bakımdan sömürebilmek için o milleti öncelikle kültür yönünden sömürgeleştirmek gerektiğini idrak ettikleri için yerlileri özellikle Müslümanları, Hıristiyanlaştırmak için her türlü çabayı sarfetmişlerdir. İspanyol sömürgeciler merkezdeki Moro ülkesini işgal ettikten sonra güneye doğru saldırmaya başlamış, fakat orada güçlü bir devletle karşılaşmıştır. Sonuçta aradaki ihtilaf üç asır devam etmiştir.</p>

  <p class="normal2">19. asrın sonuna doğru Küba’da İspanya’yı mağlubiyete uğratan ABD, İspanyolların ne denli zayıf olduklarını görerek, gözlerini Filipinlere çevirmiştir. İspanyol sömürüsünden bıkıp usanan Filipin halkı da fırsattan istifade ederek başkaldırmıştır. Bu durumu değerlendiren ABD, sürgündeki Filipinli liderlerle temas kurup onlara kayıtsız şartsız yardım taahhüdünde bulunarak takımadalara nüfuz yolunu açmıştır. Sonuçta İspanyollar, halkın fikrine müracaat lüzumunu bile duymaksızın, Paris’te, ABD ile bir kontrat imzalayarak Filipinleri 20 milyon Meksika doları karşılığında onlara satmışlardır. Bu müzakerelerin sonunda ABD Filipinlere girerek Bangsomoro ülkesinin kendisine ait olduğunu iddia etmiştir.</p>

  <p class="normal2">Bu sıralarda Filipin halkından hiçbir kimse ülkelerinin el değiştirdiği vakıasının farkına varmış değildir. Müslümanlar da dahil olmak üzere halk, ABD’ne karşı isyan etti ve böylece Filipin-ABD savaşı başlamış oldu. Fakat, sömürgeciliğe karşı savaş veren bir tarihe sahip bulunan Müslümanları yatıştırmak için ABD, Bangsomoro’ya bağımsızlık tanıyan Batch Anlaşmasını imzalamayı uygun buldu. Bu anlaşmayı takiben ABD, Filipin halkını baskı altına almaya başladı. İhtilalcilerin ABD ordu kuvvetlerince devamlı baskı altında tutulduğu birkaç yılı takiben ABD’nin Batch Anlaşmasını ihlal ederek Bangsomoro ülkesine saldırmasıyla İkinci Dünya Savaşının başlangıcına kadar devam eden, Moro-Amerikan harbi başlamış oldu.</p>

  <p class="normal2">Müslümanlarla giriştikleri mücadelede Amerikalılar, İslâm’a karşı vaziyet alışlarına ve aşırı ölçüde askerî şiddete başvurmalarına ilaveten, kuzeydeki Hıristiyanları güneye göçe ikna ederek yeni bir stratejik yaklaşımı denemeye başladılar. Bu suretle, Müslümanların ekseriyeti kaybetmeleri sağlanacak ve onların bağımsızlık iddialarından vazgeçmelerine yol açılmış olacaktır. Ne varki geniş kapsamlı bu teşebbüs 1950 yılına kadar başarısız kaldı. İkinci Cihan Savaşı sırasında, 1940 yılında, Japonlar Filipinlere taarruz ederek adaları Amerikalıların ellerinden aldılar. Dört yıl süre ile devam eden bu işgal esnasında Müslümanların Amerikalılara karşı verdikleri şiddetli muharebeler durdurularak Japonlara karşı verilen savaşlar yoğunlaştırıldı. Japonlar her ne kadar kuzey bölgelerini hakimiyet altına almayı başarmışlarsa da, güneyde güçlü bir Müslüman mukavemetiyle karşılaşmışlardır. Japon savunma bakanlığının raporlarına göre Japonlar, en büyük askerî kayıpları güney bölgesinde vermişlerdir.</p>

  <p class="normal2">Japonlarla harbederken Müslümanlar Amerikalılara yardım bile etmişlerse de, harp sona erer ermez Yankiler onlara karşı eski metodlarını uygulamaya başlamışlardır. Filipinleri doğrudan doğruya hâkimiyetleri altında bulundurdukları sürece ABD, yerli halkı güçlü bir kültür baskısı altında tutmuştur. 1898-1946 yılları arasında her yerde İngilizce okutulmuş, Amerikan eğitim metodları uygulanmış ve Amerikancılık büyük bir yayılma göstermiştir.</p>

  <p class="normal2">Bu kültür baskısı öyle bir raddeye varmıştır ki, harbi takib eden yıllarda bir Filipinli kendisini bir yerliden daha çok bir Amerikalı olarak kabul etme eğilimi göstermiştir. 1944 yılında, Japonların ülkeyi terk etmeleri üzerine, Amerikalılar geri döndükleri zaman Filipin halkı, bu olayı hürriyetin dönüşü olarak kabul edip kutlamışlardır. Ortalama Filipin vatandaşları arasında böylesine bir düşünce tarzının varlığı Amerika tesiri altında kalan bu çeşit adaların gerçek bir hürriyete kavuşmalarını imkânsız kılmıştır. Bu gerçeği fark eden Amerika, 1946 yılında, Filipin adalarına şeklî bir bağımsızlık tanımaya karar vermiştir. Bu bağımsızlık beratında Bangsomoro Filipin Adalarının bir parçası olarak mütalaa edilmiştir.</p>

  <p class="normal2">Bu hareket Müslümanlarca şiddetli bir muhalefetle karşılanmış ve Filipin Müslümanlarının halen sürdürmekte oldukları savaş ve muhalefetin temel sebebini teşkil etmiştir.</p>

  <p class="normal2">Adaların bağımsızlık kazanmasından sonra Manila’daki merkezî hükümet, Müslümanlara ait bütün malların devlete ait olduğunu ve sadece Hıristiyanların mülk sahibi olabilmek için gerekli şartları haiz bulunduklarını ilan etmiştir. Bu ilanla birlikte Müslümanların gösterdikleri muhalefet de yeni bir boyut kazanmıştır. Fakat, bu güçlü muhalefet karşısında merkezî hükümetin güney bölgelerinde kontrolü de kaybetmesine rağmen, Hıristiyanların güneyde Müslümanlara ait bulunan verimli topraklara karşı duydukları hırs şiddetinden hiçbir şey kaybetmemiştir.</p>

  <p class="normal2">Ülkenin zahirî bağımsızlığını takiben 10 yıl geçtikten sonra, 1965 yılında Ferdinand Marcos Filipinlerin başkanlığına seçilmiştir. Bu, sözüm ona seçimden sonra, güneydeki Müslümanların mücadelesi, hafiflemek bir yana, evvelkinden daha yaygın bir mahiyet kazanmıştır.</p>

  <p class="normal2">Müslümanlara karşı verdiği savaşta Marcos, Amerikan tecrübesine ilaveten İsrailli uzmanların da yardımıyla yeni taktikleri uygulamaya koymuştur. Kuzeydeki Hıristiyanların güney bölgelerine göç etmelerinden de yararlanarak Hıristiyanları güneydeki Müslümanlara karşı silahlandırmak amacıyla terörist grupları harekete geçirmiştir.</p>

  <p class="normal2">Bu terör grupları 1970 yılında çok yaygın bir faaliyete girişmiş ve 1972 yılında şiddet olaylarını azami seviyeye eriştirmişlerdir. Bunlar Müslümanları öldürmekte, cami ve okulları yakmakta, evleri harabeye çevirmekte, çocuk ve kadınları katliama tabi tutmaktadırlar. İşin en çok elem veren yönü öldürme olaylarının büyük bir kısmının camilerde cereyan etmesidir. Moro Milli Kurtuluş Cephesinin temsilcileri, Marcos rejiminin, esas itibarıyla bu terör grupları marifetiyle ekseriyeti kadın ve çocuklardan ibaret olan, 90.000’den fazla Müslüman şehid ettiğini, 300.000’den fazla Müslümanın evini yaktığını, 500’ü aşkın cami ve 700’den fazla İslâmî okulu yıkıp harabeye çevirdiğini belirtmektedirler. Bu mezâlimin doruğa ulaştığı bir sırada, 7 Haziran 1971 gününde bu terör gruplarından birisi camide Cuma namazı kılmakta olan 64 Müslümanı şehid etmiş ve pek çok sayıda mü’mini de yaralamışlardır.</p>

  <p class="normal2">Marcos’un kanlı saltanat döneminde, merkezî hükümetin güney bölgelerine yönelttiği askerî saldırılar büyük ölçüde artmış; Müslüman bölgelerin Filipin Kara Kuvvetlerince her gün, sistematik olarak bombalanmasını gerektirecek bir noktaya ulaşmıştır. Filipin Hava Kuvvetlerinin, Moro Kurtuluş Hareketinin ana üssü olan “Jalo”ya yönelttiği bir saldırıda şehrin % 75’i, sürekli bombardıman sonucu, tamamen tahrip ve toz duman edilmiştir. Moro Mücâhidlerine karşı giriştiği saldırılarda Filipin Ordusu, Müslümanların bulunduğundan şüphe ettikleri her bölgeye insafsızca saldırabilmekte ve karşılarına çıkan herkesi, fark gözetmeksizin, öldürebilmektedir. Filipin Savunma Bakanlığının bir raporunda bu katliam kurbanlarının esas itibarıyla sivil sakinlerden ibaret olduğu da itiraf edilmiştir.</p>

  <p class="normal2">Filipin Anayasası, bir başkanın sekiz yıldan fazla görevde kalamayacağını belirtmesine rağmen, Marcos’un ülkedeki saltanatı kısa bir süre önce 17. yılını doldurmuş bulunacaktır.</p>
</body>
</html>
