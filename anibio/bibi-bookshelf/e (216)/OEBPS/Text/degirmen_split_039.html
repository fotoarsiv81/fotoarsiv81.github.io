<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_40">Kim İstihdam Ediyorsa O Kazanıyor</h2>

  <p class="normal2">&nbsp;</p>

  <p class="normal2">Bir doktorun devlete maliyeti on milyonlarla hesaplanıyor.</p>

  <p class="normal2">Ya bir işçinin, kalifiye bir elemanın devlete millete maliyeti.</p>

  <p class="normal2">Anadolu’nun Müslüman ailelerinden çıkıp gelen yüzbinlerce gencin, ailelerine maddi manevi maliyetleri.</p>

  <p class="normal2">N’oluyor bunlar sonunda?</p>

  <p class="normal2">Aileler çocuklarının elden gitmesinden şikayetçi.</p>

  <p class="normal2">Dişini tırnağına katarak, çiftini çubuğunu, bağını bahçesini satarak evladını büyük şehirlerin üniversitelerinde okutmak için olmadık fedakârlıklara katlanan ana babalar, sömestr tatillerinde, yaz tatillerinde memlekete gelen evlatlarındaki değişiklikler karşısında sükûtu hayâle uğruyorlar, nasıl göndermiştik, nasıl geldiler diye.</p>

  <p class="normal2">Ya aile ocağından tahsile belikli, örülü saçlarıyla, mazbut giysileriyle yolladıkları kızları.</p>

  <p class="normal2">Açılıp saçılmışlar, garip bir dil, garip zevkler bellemişler.</p>

  <p class="normal2">Okumuşluğun cakasını satarak ailelerini beğenmiyor, geri buluyorlar. Onların katlandıkları fedakârlıkları çoktan unutmuşlar. Hele mezun olup “ekmeklerini” ellerine aldıktan sonra, ana babaları, kıyafetleri, aynı kaptan yere oturarak yemek yiyişleri, davranışları, bakış açıları ile utanılacak şeyler.</p>

  <p class="normal2">Küçük yaştan itibaren Kur’an’ı, namazı, guslü, orucu öğrettikleri yavrucukları kendilerini beğenmez olmuşlar. Okul, kendilerinin çocuklarına bu şekilde öğrettiklerinin üzerine daha bir şeyler koyacağına onları tümüyle unutturacak noktalara getirmiştir. Çocuklarla ailelerin ayrılık noktası burada başlıyor.</p>

  <p class="normal2">İlk ve en önemli kayıp burada.</p>

  <p class="normal2">Sonra da iş burada kalmıyor. Rahatlıkla ailesinden, kendi değerlerinden kopan insan, milletinden de kopabilecek bir serbestlik kazanıyor. Ailelerin ve devletin on milyonlarca lira sarfederek yetiştirdiği insanların gözleri dışa çevriliyor. Acımadan, sırf daha müreffeh bir hayat için emeklerini yabancı devletlere satıyorlar.</p>

  <p class="normal2">Hizmetlerini seve seve içinden çıktıkları topluma vermeleri gereken binlerce doktor, Amerika ve Avrupa ülkelerinde, kendi dininden, medeniyetinden olmayan insanlara hizmet veriyor. Karşılığında Türkiye’yle kıyaslanmayacak kadar çok para alıyor, refah içinde yaşıyor, kazandıkları para ile vicdanlarının seslerini çoktan bastırmış bulunuyorlar. Binlerce mühendis, öğretim görevlisi ve sair elemanlar dışarıda. Eline fırsat geçse, dışarıda imkân bulabilse, dışarıdan talep olsa, gidip oralarda çalışmayı bilinçli şekilde reddedeceklerin yüzdesi nedir acaba?</p>

  <p class="normal2">Eğitim sistemi çocukları ailelerin sahip oldukları değerlerden koparmakla kalmıyor, onları, Türkiye sınırlarının dışındaki refahlara can atan insanlar haline getiriyor.</p>

  <p class="normal2">Yurt dışındaki işçilerimizin yılda ne kadar döviz sağladıklarına bakıp övünenler, acaba bu insanların yabancı ülkelerin kasalarına neler kattıklarını düşünüyorlar mı?</p>

  <p class="normal2">İçerde önemli bir işsizlik probleminin bulunduğunu, yurt dışında milyonlarca işçi bulundurmanın bu problemi hafiflettiğini düşünmek de bir zaaf ve beceriksizlik izharından başka ne?</p>

  <p class="normal2">Kim istihdam ediyorsa, o kazanacaktır.</p>

  <p class="normal2">Patron kimse, vurgunu o vuruyor. Sütün kaymağını o topluyor.</p>

  <p class="normal2">Bir insan eğitiyor ve yetiştiriyorsanız, onu istihdam da edeceksiniz. Onun patronu siz olacaksınız.</p>
</body>
</html>
