<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_81">İşin Başka Bir Tarafı</h2>

  <p class="normal2">&nbsp;</p>

  <p class="normal2">Hak din olan Hıristiyanlığın ve imanın şartlarından biri olarak inandığımız İncil’in tahrif edildiğini bilmekteyiz.</p>

  <p class="normal2">Bu tahrifin boyutları hakkında geniş bilgilerimiz yok. Ama esaslarını biliyoruz ve bu bize yetiyor. Veya bu tahriflerin yapıldığını bizzat Kur’an-ı Kerim’in söylemiş olması bize yetiyor. Merak edip teferruatını öğrenmek bundan sonra artık kişisel bir şey.</p>

  <p class="normal2">Ortaokul ve lise tarih kitaplarında da Roma İmparatorlukları veya Bizans konuları işlenirken, teşkil edilen dinî heyetlerin, İncil olarak teklif edilen 400 kitap arasından 4 tanesini seçtiğini biliyoruz.</p>

  <p class="normal2">Tahrifler nasıl olmuş, bu iş bir takım siyasî emellere, çıkar hesaplarına alet edilmiş mi, ayrıntılarını bilmiyorum.</p>

  <p class="normal2">Bir vesile ile okuduğum uzun bir mülakat tahrifin başka yönlerini de açığa çıkardı, hiç olmazsa bizi haberdar kıldı.</p>

  <p class="normal2">Ben şahsen Hıristiyan batı dünyasının İsrail’den yana olmasını, kendi kendime, Siyonizm’in ve ona direkt veya endirekt olarak tâbi bir takım teşkilatların, Batıyı teknik düzeyde ve maddi bir şema içersinde kendine ram ettiği şeklinde açıklıyordum.</p>

  <p class="normal2">Bu hareketin elbette kültür alanlarına, ders kitaplarından felsefî teorilere, düzenlenmiş “bilimsel gerçekliklere” kadar ahtapot kolları uzanmaktadır.</p>

  <p class="normal2">Fakat onun kiliseye, oradan da dini bütün Hıristiyanlara ve onların evlatlarına nasıl etkili olduğu hakkında bir bilgim yoktu.</p>

  <p class="normal2">Müslümanlığı seçişi dolayısıyla kendisiyle yapılan uzun mülakatta R. Garaudy, kiliseden yüz çevirişini şöyle dile getiriyor:</p>

  <p class="normal2">-“Katolik kilisesinin, Filistin meselesindeki tutumunun iç yüzüne vâkıf olduktan sonra bu yola (İslâm’a) girdim”.</p>

  <p class="normal2">Neydi Filistin meselesinde Katolik kilisesinin iç yüzü?</p>

  <p class="normal2">Hıristiyan Batı’da kilise, Yahudi hâkimiyetine nasıl katkıda bulunuyordu? Garaudy devam ediyor:</p>

  <p class="normal2">-“İsrail’in Lübnan’a yaptığı son istilanın ilk günlerinde Le Monde gazetesinde uzun bir beyanat yayınlayarak, Siyonizm’i takbih ettiğimi açıkladım. Bunun sonunda hem benim hem de Le Monde gazetesinin Yazı İşleri Müdürü’nün aleyhinde, Yahudi aleyhtarı olmaktan dolayı dava açıldı. Oysa tamamen aksine, Siyonizm din olarak Yahudilikten çıkmış değildir.</p>

  <p class="normal2">Siyonizm 18. yüzyılda Avrupa’da ırkçılık ve milliyetçilik atmosferinin hâkim olmasının sonucudur. Üstelik siyasî Siyonizm’i kuran Teodor Herzl, dindar değildi, bilakis dinsizdi.</p>

  <p class="normal2">Tevrat ve İncil’i sadece iddialarını kuvvetlendirmek için kullanmıştı. Velhasıl beni Yahudi düşmanlığıyla itham ettiler.”</p>

  <p class="normal2">Burada dikkati çeken şey, Garaudy’nin de açıkladığı gibi, Hıristiyanlığın, muharref Tevrat’ı ve dolayısıyla ondan kaynaklanan, Yahudi’nin üstünlüğü saplantısını kabul etmesi ve dinî faaliyetleri içersinde bunu işlemesi, buna mukabil Yahudilerin İncil’i kabul etmemesi; İkincisi ise, Siyonizm aleyhine bir yazı kaleme alan yılların düşünürünün ortada bir şikâyetçi olmadığı halde, batıda “Amme davası” açılarak mahkemeye verilmesi, verilebilmesi.</p>

  <p class="normal2">Alman halkının belirli yıldönümlerinde milyonlarla sokağa dökülerek, harpte kendi verdikleri ölüleri anmak dururken, Yahudi lehine büyük mitingler tertip etmesi ve “doğranan” Yahudilere ağlaması, Batının, Siyonizm’in elinde nasıl oyuncak olduğunu göstermeye yetiyor aslında.</p>
</body>
</html>
