<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_90">Hama’ya Bakış Açıları</h2>

  <p class="normal2">&nbsp;</p>

  <p class="normal2">1982 Şubat’ının onunda büyük tirajlı bir gazetede Suriye olaylarına dair ilk haber yayınlandığında, bir cümle, bir kısım çevrelerin bu bölgedeki olayların gerçeğine ne kadar yaklaşabildiğini göstermesi bakımından dikkati çekti. Gazete devlete başkaldıran Müslüman Kardeşlerin Sünnilerle harbettiğini yazıyordu. Olayların o günden sonraki gelişmeleri gösterdi durdu ama her gazete, radyo ve televizyon haberinde ve yorumunda bu veya buna benzer yanlışlar, bilgisizlikler, kasıtlar, endişeli ve zaaf dolu taraf tutuşlar görüldü.</p>

  <p class="normal2">TRT Haber bültenlerinde nedense ısrarla Suriye’nin resmî açıklamaları kullanılıyordu. Dolayısıyla de olayları buradan izleyenler, Hama kentinde bir kısım isyancıların densizlik ettiğini, devlet kuvvetlerinin de bunları cezalandırdığını, şehrin abluka altına alınarak isyancıların ev ev arandığını, sonuncusunun da yakalanmasından sonra hayatın normale dönmek üzere olduğunu öğrendiler, öyle sandılar.</p>

  <p class="normal2">Yazımızı, TRT’nin haber anlayışı, olaylara bir gözünü kapayarak bakışı üzerinde yoğunlaştıracak değiliz. İşaret etmekle ve haber merkezinde oturanların kamuoyunu yanıltmayı göze alan meçhul endişelerine bir mim koymakla yetinelim. Ama şunu da sormuş olalım: Haber merkezindekiler acaba Marksist ve Nusayri Esat rejimini mi tutmaktadırlar?</p>

  <p class="normal">Yolcular Bile Hissediyor</p>

  <p class="normal2">Suriye olaylarının elbette uzun yıllar öncesine dayanan bir geçmişi mevcut. Biz sadece olaydan birkaç ay öncesinin sokak haberlerine dönelim: Hac, Umre ve sair amaçlarla Suriye topraklarını izleyenler, her tarafta kavurucu bir siyasî atmosferin, burada birkaç saat geçirenleri bile etkilediğini bilirler. Hac yolu Hama ve Humus’un tam göbeğinden geçmektedir. Bir çevre yolunu izleyerek şehre uğramadan geçmek mümkün değildir. Bu sebeble hacılar ve tüccarların Hama ve Humus’da bu şehirler insanı ile zarurî teması olmaktadır. Sokaklar, oteller ve lokantalar ve kahvehaneler kimi Arapçayı bilen, kimi bir iki kelimesini yolda öğrenen yabancılarla doludur. Sünnilerin yoğun olduğu bu kentler konaklamak için Türk hacı adayları ve hacılar ve tüccarlarca tercih edilmektedir. Buralarda kendilerini daha bir emin hissetmektedirler.</p>

  <p class="normal">Sabır Ya Seydi...</p>

  <p class="normal2">Sık sık bu yolu izleyerek iş seyahatleri yapan Türkiyeli bir tüccar sürekli müşterisi olduğu otelde, otel sahibi ile konuşmaktadır. Her zaman ümitsizlik mimikleri ve jestleri ile konuşan adam, birkaç ay önceki bu konuşmada, bu defa sağ elini, beş parmağının uçlarını birleştirip göğsü hizasında hafif hafif kımıldatarak “işler yolunda” işareti yapmış ve şöyle demişti:</p>

  <p class="normal2">Sabır, sabır ya seydi, sabır, ÇOK YAKINDA ÇOK YAKINDA... Böyle derken gözlerinin içi gülüyordu.</p>

  <p class="normal2">İşte Türkiyeli tüccarın, gelişi güzel bir konuşma esnasında duyduğu bu cümle, Şubat ayının ilk haftasında birdenbire gerçekleşmeye başladı. Meğer otelci gelip geçen bir müşterisinin kulağına kalbinin gizli sırrını açıyormuş. Daha sonra kendisi ve ailesi ve yerli ve yabancı müşterileriyle birlikte oteli ve bütün Hama, Rus yapısı Miglerin içinde oturan Nusayri pilotların bombardımanı altında, 250 bin nüfuslu bu şehrin Sünni mahalleleri yoğun bir topçu ateşi ve hava bombardımanına rağmen, zarı delmek ve mücadeleyi bütün Suriye sathına yayabilmek için adeta kendini feda ediyor. Esir olmaktansa topluca yok olmayı tercih ediyorlar. Zira son bir yıldır isyancıların peşine takılan rejim kuvvetlerinin sardıkları evlere operasyon düzenlemeyi bile göze almadıklarını, bu tür evleri pencerelerinden bakan kadınlara ve çocuklara rağmen tank mermileri ile havaya uçurmayı tercih ettiklerini çok iyi biliyorlar. Böyle ölmektense son ferde kadar ve yine kadınlarla ve çocuklarıyla beraber ama gerçek bir cephe oluşturarak harbetmek daha kolay, daha anlamlı ve daha şerefli olacak..</p>

  <p class="normal">Hayat Normale Dönebilir mi?</p>

  <p class="normal2">Şubat’ın on beşlerinde 13 haberlerinde Suriye’nin Hama kentinde hayatın normale dönmek üzere olduğu ilan edilirken Müslüman Kardeşler Halep Radyo İstasyonu’nu ele geçiriyorlardı. Rejime başkaldırının diğer şehirlere de yayılmaya başladığı bu günlerde Suriye Enformasyon Bakanı Ahmet İskender: Katilleri yok edeceğiz. Şu anda vaziyeti kontrol altına almış bulunuyoruz diyordu. İşte o günlerde Suriye olaylarını veren gazete sütunlarının arasına ‘yorumcuklar’ da girmeye başladı. Kimi imzasız kimi imzalı bu yorumların yazarlarına ‘Marksist Suriye rejimi artı İsrail karşıtlığı o halde Müslüman Kardeşler Örgütü artı Amerika mantığı büyük kolaylık sağlıyordu. Yazarlar bu beylik şemanın içini doldurmakta Suriyeli yetkililerin beyanatlarından da çok yararlandılar. Bir Suriye dışişleri sözcüsü tam zamanında Amerika dışişleri sözcüsünün açıklamasını diline dolayarak Amerika’yı yalancılıkla ve Suriye’nin iç işlerine karışmakla suçluyor ve “ABD ile Müslüman Kardeşler arasındaki işbirliği su yüzüne çıkmıştır” diyordu.</p>

  <p class="normal">Çapraz Kurlar</p>

  <p class="normal2">Kimin kiminle kime karşı olduğu konusunda kanaat ve tavırların çeşitliliğinin ve devletlerarası ilişkilerde “çapraz kurların” temaşasına vesile olacak yeni bir fırsat, yeni bir Pazar oluyor Suriye olayları. Bakıyorsunuz İslâm devrimini gerçekleştiren İranlı bir kısım yöneticilerin Suriyeli Marksist yöneticilerle “ılık ilişkilerinden” söz ediliyor. Falanla dost olmak onun düşmanıyla da dost olmayı engellemiyor.</p>

  <p class="normal2">Sanırız burada Türkiye’nin ilginç bir konumu var. Geçen yıllar azınlıktaki Nusayrilerin Hatay bölgesinden çok sayıda Alevi’yi Suriye’ye geçirerek Müslüman Kardeşlere karşı silahlandırdığı iddiaları gazeteleri işgal etmişti. Nusayriler böylece azınlıkta olmalarının dezavantajlarından kurtulmak fakat aynı zamanda Hatay’ı da içine alan ‘malum’ haritayı gerçekleştirmek üzere aynı güçleri Türkiye’ye karşı da kullanmak hesapları içinde olmalıydılar. Türkiye ise müttefikimiz Amerika ile yeni dostlarımız petrol zengini Araplar arasında sıhhatli adımlar atamamanın zorluklarını yaşıyor. Birleşmiş Milletlerdeki bir oylamada Arapların asabını bozan bir çekimser “oy” gündemde. Resmî devlet görüşü olarak ele almak mümkün olmamakla beraber TRT’nin haber bültenlerine yansıyan bir “Esat’ı tutuş” söz konusu. Oysa ABD, İsrail ve Arap devletleri, bunların tümü Marksist Esat aleyhtarı tavırlar içersinde iken, Suriye olaylarını hiç olmazsa BBC ve diğer kolları uzun ajansların tarafsızlığı ile vermek ihtiyatlılık olabilirdi. Burada ihtiyattan da çok gerçekçi olmak gereğinin duyulmayışı çok şaşırtıcı. Yakın bir gelecekte bozguna uğrayabilecek Esat ordularının hem de ellerindeki silahlarla sınırları geçip zoraki bir sığınma eylemine girişeceğini de hesaplara katmak gerekirdi.</p>

  <p class="normal">Güvenilen Dağlara Yağan Kar</p>

  <p class="normal2">Birçok sorular ve parantezler getiren bu kısa gezintiden sonra tekrar olaylara dönersek, Esat ordusunun da yer yer çatlaklar aldığını göreceğiz; sadece ordudaki Sünni unsurların değil, çoğunluktaki Sünnilerin intikamından korkan alevi unsurların da Esat rejiminden, Sünnilere karşı uyguladığı “kırım”dan rahatsız oldukları ve Esat’ı devirmeye çalıştıkları biliniyor. Hama olayları ise bu parçalanmayı hızlandırmış bulunuyor. Zira Hama ve diğer kentlerde sivil insanların oturdukları mahalleleri bombalamak emirlerine birçok tankçı ve pilot karşı çıkıyor.</p>

  <p class="normal2">Müslüman Kardeşlerin eylemleri zamanlamada ordu içerisindeki sürtüşmeleri de hesaba kattığı anlaşılıyor. Bir intihar komandosunun patlayıcı dolu bir kamyonla Suriye Enformasyon Bakanlığı’na dalışı, Müslüman Kardeşlerin silahlı mücadele yanında bir takım hedeflere özel saldırılar düzenleyerek Suriyeli yönetim kadrosunu felç etmek ve bozguna uğratmak istediği de görülüyor. Suriyeli yetkililer ise durmadan duruma hâkim olduklarını açıklıyorlar. Onlara göre, Hama’da kayda değer önemli bir olay meydana gelmeksizin askerî birlikler harekâtı sürdürmektedir. Ama sahtesi ile sahicisi ile gazetelere yansıyan haberlerin, yorumların toplamının ortaya koyduğu gerçek şu: Sadece Hama’da değil, fakat ülkenin bütün bölgelerinde kayda değer önemli bir tümen olay mevcuttur. (Dünya basını, Amerika, Avrupa ve Sovyet yöneticilerinin adeta düşünce kuluçkasına yattıkları ve henüz sustukları bir dönemde susmayı tercih etmekte ve beklemektedir. Acaba bölgedeki olayın önemli olabilmesi için saydıklarımızın olayı önemsemesi ve üzerinde durması mı gerekmektedir?)</p>

  <p class="normal">Sorulardan Bir Bölüm</p>

  <p class="normal2">Acaba Müslüman Kardeşler neyi temsil etmekte ve neye karşı mücadele etmektedirler? Memleketin % 65’ini meydana getiren Sünni bir topluluk nasıl % 11’lik bir azınlığın hegemonyasıyla karşı karşıya geldi? Müslüman Kardeşler örgütünün geciken başarısına, geciken genel ayaklanmaya hangi hataları sebeb oldu? Bu örgüt sanıldığı kadar saf “İslâmî gayret” içerisinde olabildi mi, yoksa bazı yöneticilerince yürütülen “kötü bir Arap milliyetçiliği”, bugüne kadarki eylemlerinde onu halkın desteğinden yoksun mu bıraktı? Yukarıda söz konusu ettiğimiz olaylarda halkın desteği nasıl sağlandı? Halk zorunlu şekilde Müslüman Kardeşlerin yanında mı yer aldı, yoksa örgütte, zafer getirici ümmet düşüncesine köklü bir geçiş mi gerçekleşti? Bunda kalabalık bağlıları olan tarikat şeyhlerinin destek kararı aldıkları sonucuna da varılabilir mi?</p>
</body>
</html>
