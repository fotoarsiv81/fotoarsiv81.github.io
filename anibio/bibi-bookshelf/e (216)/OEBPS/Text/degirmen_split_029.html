<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_31">Maksat Aynılaşmak ve Kaynaşmak Ama...</h2>

  <p class="normal2">&nbsp;</p>

  <p class="normal2">Mukaddes beldede renk, dil, milliyet ayrımı yoktur. Orada ihrama girilir ve bütün zahirî özelliklerden arınılır.</p>

  <p class="normal2">O beyaz örtünün içinde asalet, zenginlik, fakirlik, renk, milliyet ve unvan kaybolur. Maksat da budur.</p>

  <p class="normal2">Orada bu terbiyeyi alan Müslüman, kendi memleketinde ne fakirliğinden dolayı horlanmalıdır, ne zenginliğinden dolayı üstün tutulmalıdır. Orada sadece bir tek özellik ayakta kalacaktır: İnsanların Müslümanlığı.</p>

  <p class="normal2">Ve orada yalnız Müslümanın meselesi konuşulacaktır.</p>

  <p class="normal2">Orada yalnızca Müslüman dikkati çekecektir.</p>

  <p class="normal2">Orada zenciler görürsün, ama bilemezsin Ugandalı mı, Nijeryalı mı, Amerikalı mı?..</p>

  <p class="normal2">Böylesine belirsiz, böylesine aynı beyaz örtünün içinde kaybolmuş ününden, unvanından, milliyetinden soyunmuş.</p>

  <p class="normal2">Hah, işte bundan sonra Müslümana bir cehd, bir gayret düşüyor.</p>

  <p class="normal2">Onları, bir bakmaya belli olmayanları tanımak, onlarla dost olmak, onlarla bölgelerinin ve bütün dünya Müslümanlarının meselesini konuşmak, dertleşmek.</p>

  <p class="normal2">Bu en alt seviyede de olacaktır, en üst seviyede de.</p>

  <p class="normal2">Biliyorsunuz üst seviyede yapılmıyor. Hac bir şura, bir istişare, bir derlenip toparlanmaya çevrilemiyor. O ruhu çoktan yitirmiş durumda. Ama Hac Hac’dır ve haccetmek gereklidir.</p>

  <p class="normal2">Bu ayrı bir konu, ayrı bir dert.</p>

  <p class="normal2">Türkiye’den hacca gidişlerin son yıllarda nasıl bir takım kayıtlara bağlandığı malum.</p>

  <p class="normal2">Suudi Arabistan’a giriş çıkışın nasıl barikatlarla zorlaştırıldığı ortada.</p>

  <p class="normal2">Genç insanın imkân bulduğu an bu ülkeye gidebilmesi imkânsız.</p>

  <p class="normal2">Altında muhakkak kötü niyet aranmaktadır.</p>

  <p class="normal2">Oraya gidecek, kaçak olarak çalışacak, şu bu...</p>

  <p class="normal2">Fakat asıl birinci bölümde üzerinde durduğumuz meseleye getirmek istiyorum sözü.</p>

  <p class="normal2">Türk hacıları “pasaklı görünümler” içerisindedir gerekçesiyle onlara birkaç yıldan beri bir tür “hac üniforması” giydiriliyor.</p>

  <p class="normal2">Halkımız o kadar sefil, hac aşkıyla o kadar kuzudur ki, hacca gitmek için silindir şapka giy desen giyecek nerdeyse.</p>

  <p class="normal2">Yahu hiçbir insan hacca giderken en iyi elbiselerini giymez mi?</p>

  <p class="normal2">Giymez olur mu? ...</p>

  <p class="normal2">Her yörenin kendine has bir giyim tarzı var. O giyim tarzının da yenisi var eskisi var. Çeşitli bölgelerden insanlar eskiden hacca giderken en derli toplu kıyafetlerini bürünürler ve yola çıkarlar.</p>

  <p class="normal2">İmkânı neyse, bu konudaki geleneği göreneği neyse ona göre giyiniyor, ne var bunda aşağılık duygusuna kapılacak.</p>

  <p class="normal2">Üstelik baloya, defileye çıkmıyor bu adamlar, Allah’ın emri gereğince bir İbâdetini ifaya gidiyor.</p>

  <p class="normal2">Sen tut bunlara üniforma giydir.</p>

  <p class="normal2">Görenler hemen diyecekler:</p>

  <p class="normal2">-Türkiye geliyor.</p>

  <p class="normal2">Bu da yetmedi. Hani orada kimliğimizden, Müslümanlık hariç, her türlü lüksümüzden, sıfatlarımızdan sıyrılmış olarak hacca gidecektik. Başka kıtalardan gelen Müslümanlarla aynı olmaya, bir olmaya, kaynaşmaya gidecektik. Hayır sen tut bir de bu insanların göğüslerine milli boksörler, güreşçiler gibi ay yıldızlı işaretler koy. Oraya gelmiş her insan Müslümandır. Zaten kutsal topraklara kâfirlerin girmesi yasak. Şimdi Sovyetler Birliği’nden gelen Müslümanlar da orak çekiçli işaretlerini göğüslerine takarlarsa, Amerika’dan gelenler 49 yıldızlı Amerikan bayrağı, biraz sonra işin içine flamalar da karışır ve koca İslâm ümmeti nasıl milliyetçilik gayretleriyle param parça olmuşlarsa, maazallah orada birbirine karışmaktan korkan, kaçan topluluklar olurlar.</p>
</body>
</html>
