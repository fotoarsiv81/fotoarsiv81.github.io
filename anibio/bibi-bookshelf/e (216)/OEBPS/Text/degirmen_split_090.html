<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_89">Katliam Tek Boyutlu mu?</h2>

  <p class="normal2">&nbsp;</p>

  <p class="normal2">Hama şehrinde düzenlenen katliam acaba tek boyutlu mudur? Nusayrilerin Şubat 1982 başlarından itibaren bir ay boyunca karadan ve havadan bombalayarak ve sonra buldozerlerle yıkarak üçte birini tamamen yok ettiği şehirde, bir habere göre yedi bin, diğerine göre ise otuz bin Müslüman can verdi.</p>

  <p class="normal2">O tarihlerde Suriye resmi açıklamaları “isyancı” güçlerin Amerika’dan yardım aldığını, bunun bir CIA kışkırtması olduğunu iddia ediyordu. Oysa biliniyordu ki o tarihlerden epeyce öncesinden Suriye’nin Sovyetler Birliği ile münasebetleri bozulmuştur ve Suriye ABD’ye yanaşmaktadır. Nitekim aynı tarihlerdeki gazetelerde, Suriye ile Sovyetler Birliğinin yeniden yakınlaştıkları ve Rusların yeni füze rampaları için Suriye ile anlaştığı bildirilmektedir.</p>

  <p class="normal2">Hama olaylarından kısa bir zaman önce Golan tepeleri, bir gece içinde İsrail tarafından işgal edilmiştir ve buna Suriye bazı beyanatların dışında hiçbir tepki göstermemiştir.</p>

  <p class="normal2">Bu hadiseden çok kısa bir zaman sonra Orta Doğu ilkin Hama katliamına sahne olmuş, bütün dünya kimsenin kılını kıpırdatmayan bu olaydan çok kısa bir zaman sonra da İsrail Lübnan’a girip Beyrut’u kuşatmıştır. Golan tepelerinin işgali ile arkasını sağlama alan İsrail emin bir şekilde ve Amerika’dan aldığı, hatta daha Amerika’nın denemediği modern silahlarla Lübnan’ı, Beyrut’daki Filistinlileri hallaç pamuğu gibi atmış, Suriye’nin bu saldırıya karşı çıkışı ise göstermelik olmaktan öteye gitmemiştir.</p>

  <p class="normal2">İsrail gelişmiş silahlarla Suriye’nin elindeki uçaklardan 300 tanesini sadece bir iki hava çarpışmasında düşürdükten, füze rampalarını ise 2 gün içinde hemen tamamen yok ettikten sonra Lübnan’a yerleşmiş, Türkiye’ye doğru önemli bir adım atmış, resmî beyanlarında Türkiye’nin de stratejik ilgi alanı içinde bulunduğu şeklinde tehditler savurmaktan geri kalmamış, Beyrut’un boşaltılmasından sonra ise silahsız Filistinlileri fanatik Hıristiyanlarla bütün dünyaya ne kadar güçlü, küstah, arkası sağlam olduğunu kabul ettirmiştir.</p>

  <p class="normal2">Bu şema içinde değerlendirilmesi gereken bir husus da, Lübnan olayları sırasında Suriyeli devlet adamlarının Moskova ziyaretlerini, onları elleri boş olarak yollayarak cevaplandıran Rusların tutumu olmuştur. O günlerde Suriye’ye yeni füzeler vermeyi reddeden Ruslar, ondan birkaç gün sonra silah endüstrisinin çıkarları için Suriye’ye silah satmaktadır. Dikkat edileceği gibi olaylar sırasındaki Sovyetler Birliği’nin “ideolojik” samimiyetsizliği ne kadar ortada ise, bugünkü “ticaret” arzusu ve mecburiyeti de o kadar ortadadır.</p>

  <p class="normal2">Buraya ilave edilecek bir olay daha var:</p>

  <p class="normal2">İsrail’le Suriye’nin ciddi şekilde harp ettikleri yıllarda İsrail uçaklarının, askerî bir merkez olmadığı halde ısrarla bombaladığı tek şehir vardır, o da Hama şehridir. O zaman, özellikle bu şehre kimyasal bombalar atılmış ve şehirde 10 bin kişi ölmüş, bunun birkaç misli insan ise yaralanmıştır.</p>

  <p class="normal2">Önce İsrail’in, adeta şahsi bir kan davası güder gibi üzerine gittiği bu şehir daha sonra “kendi devleti” tarafından daha ağır bir saldırıya uğramış ve yedi ilâ otuz bin insan hayatını kaybetmiştir.</p>

  <p class="normal2">Dağınık olarak verilen bu bilgilerden kabaca şunlar anlaşılmaktadır:</p>

  <p class="normal2">İsrail’in Beyrut operasyonu için Suriye, İsrail’le anlaşarak ona Golan tepelerini bırakmış, kendisi Hama katliamına girişmiş, hemen arkasından başlatılan İsrail’in Lübnan harekâtı ile de Hama olayları perdelenmiştir.</p>

  <p class="normal2">Lübnan olayları karşısında, halkına ve diğer Arap ülkelerine karşı şaibeli bir duruma düşmekten korkan Suriye ilk günlerde birkaç füze ateşlemiş, birkaç birliğini Lübnan’a yollamış, fakat sonra, İsrail’in üstün teknolojisi karşısında bir şey yapmanın imkânsız olduğunu söyleyerek ve o günlerde Moskova’ya yaptığı ziyaretlerinden sonuç alamadığını ifade ederek İsrail planına seyirci kalmıştır. O günlerde susmayı tercih eden Sovyetler Birliği de, Amerika ile, Orta Doğu’nun yeni statüsü için, görüş birliği içinde olduğunu belli etmiştir.</p>
</body>
</html>
