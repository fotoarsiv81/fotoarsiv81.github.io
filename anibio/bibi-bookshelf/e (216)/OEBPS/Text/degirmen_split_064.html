<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>degirmen</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal4" id="calibre_toc_63">Çağdaş Kıskaç</h2>

  <p class="normal2">&nbsp;</p>

  <p class="normal2">Baskı altında gelişen kişilikler dediğimiz zaman bilmiyorum akla ilkin baskıcı, buyurucu idare sistemleri mi geliyor? Galiba. Fakat bununla doğrudan doğruya uygarlığı anlayalım biz.</p>

  <p class="normal2">Buyurucu yönetim, baskıcı uygarlığın bir türevi olarak kabul edilebilir. Bu açıdan bakınca da bir bakıma her tür rejim buyurucu olmak zorunda. Ancak toplumu denetlemek için gösterilen disiplinle, baskıyı birbirinden ayırmak gerek.</p>

  <p class="normal2">Biz gerçek manada baskıcı yönetimlerin, kendi sınırlarını da aşarak başka ulusların egemenliği ile oynama noktasına getirmek istiyoruz sözü. Burada baskı kelimesiyle anlatılmak istenen durum, ulusal bir karakterde olmaktan çıkıp, uluslararası bir yapı arz etmektedir.</p>

  <p class="normal2">Büyük gelişme gösteren ve coğrafî sınır mefhumunu yıkan kitle iletişim araçları, başlı-başına bir kişilik gibi, bir irade gibi gelişen teknoloji ve büyük ekonomilerin yaşatılması zorunluluğu, büyük devletleri ister istemez diğer milletler üzerinde baskı metodları uygulamaya zorlamaktadır.</p>

  <p class="normal2">Ağır sanayilerin yaşatılması için, bile bile çıkarılan harpler, ekonomik çıkarların bozulmaması uğruna küçükler için ekonomi modeli veya siyasî model beğenip kabullendirmeleri.. gibi hususlar “çağdaş rejimleri”, çağdaş uygarlığı karakterize eden vasıflar.</p>

  <p class="normal2">İnsan yığınlarının bu kadar kolaylıkla yönlendirilemeyeceği söylenebilir. Ondaki hayatiyetin baskılara karşı koyacağı söylenebilir. Doğru, ancak, büyük ekonomiler bu tür başkaldırılara nasıl müdahale edeceğini, sosyolojik ve psikolojik araştırmalar yaptırdığı uzmanları vasıtasıyla bilmekte ve önceden planlar yapabilmektedir.</p>

  <p class="normal2">Burada buna ipucu teşkil edecek bir iki küçük hususu sıralamak istiyorum:</p>

  <p class="normal2">Kıskaca alınan ulus homojen yapıda değilse, onu şiddetli muhalefet gruplarıyla parçalamak ve her an kullanılabilecek bir iç savaş ortamını elde hazır tutmak.. Böylece ekonomik gelişme durdurulmuş olacak ve onun büyüklere muhtaçlığı artırılacaktır.</p>

  <p class="normal2">Baskıyla yok ediş veya muhalefeti artırmaktan fazla bir şey beklenmiyorsa, ilerde geri alınmak üzere şimdilik bazı ufak tavizler verilecektir. Yani sübap açılıp kapatılarak tansiyon düşürülecektir. Karşı taraf bir parça rahatlatılacaktır. (Tıpkı Rusya ve Çin’deki esir Müslümanlar üzerinde denendiği gibi. Kim bilir nasıl bir gelişmeyle karşılaştılar ki Kızıl Çin yıllar sonra Türkistan’dan küçük bir kafilenin Hac’ca gitmesine izin verdi.)</p>

  <p class="normal2">Büyüklerin, Rusya da dâhil Batı diye nitelediğimiz bu sistem babalarının bu gücü nasıl elde ettiklerini merak ediyoruz. Politik gücü, askerî gücü, ekonomik gücü anlıyor ve daha müşahhas olarak görebiliyoruz. Ama acaba bunların etkinliği sadece maddî bir güç farklılığından mı ileri geliyor? Batının elinde başka neler var? Bunları tamamlayan başka bir kuvvet de işin içinde rol oynuyor olmalı.. Hem de en sihirlisi. O da “bilimsel araştırma” dediğimiz müthiş kaynak:</p>

  <p class="normal2">Kendilerine göre fakir toplumları enine boyuna uzmanlarına inceletiyorlar. Böylece herhangi bir toplumun sosyo-psikolojik haritasını çıkarmak zor olmuyor.</p>

  <p class="normal2">Geri kalmış devletlere bilimsel çalışmalar yapmaları için, özellikle İstatistik enstitülerine maddî imkânlar “hediye” ediliyor. Çünkü elde edilecek verileri, onlardan çok kendileri o haritalarda kullanacaklar.</p>

  <p class="normal2">Batının, geri kalmış ulusların aleyhine kullanmak üzere faydalandıkları diğer bir kaynak ise, batıya gitmiş doktora, master öğrencileri. Batılı profesörler tarafından, bunların, elde mevcut bir plana göre çalıştırıldıkları, kendilerine verilen doktora çalışmalarının bir bütünün parçaları olarak dağıtıldığını tahmin etmek zor değil.</p>

  <p class="normal2">Bunların birleştirilmesi, analiz edilmesi ve yorumlanmasının ne kadar büyük ve enteresan sonuçlar verdiğini ve sonuçta, büyüklerin elinin, sürekli olarak az gelişmişlerin (pazarların) nabzında bir dünyayla karşı karşıya bulunduğumuzu anlayabilmekteyiz…</p>
</body>
</html>
