<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Saray_Gunlugum-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Saray_Gunlugum-3.html" xml:lang="tr-TR">
    <div class="Basic-Text-Frame">
      <p class="x0-PERDE-E"></p>

      <p class="x1-baslik-E" id="toc_marker-4">TAKDİM</p>

      <p class="a--Paragraf-E">“Bismillahirrahmanirrahim</p>

      <p class="a--Paragraf-E">Sonsuz hamd ve sayısız sena cihanı yaratan Allah’ın dergâhına arz ediyorum. Tahiyyat kandilleri âlemin ışığı olan, Peygamberlerin övüncü, iki âlemde güzellikleri anlatılan Hz. Muhammed’e salât ve selam olsun.</p>

      <p class="a--Paragraf-E">Aile halkına ve ashabına (Allah onların cümlesinden razı olmuştur.) hürmet ve saygımı arz ederim.</p>

      <p class="a--Paragraf-E">Cihanda her şahıs bir işle meşgul olur. Bu aciz de II. Mahmud cennet mekânın zamanında saraya dâhil oldum. 1227’den 1246 senesi Ramazanına kadar (1812/1831) Hazine-i Hümayun’da hizmet ettim. Bu zaman içinde nail olduğum sayısız nimetleri unutmamak için kaleme almaya gayret ettim. 19 sene Enderun’da yaşanan olayları kaydettim. Abdülmecid Han’ın tahta geçişinden sonra sade bir üslup ile yeniden düzenleyip tamamladım. ...”</p>

      <p class="a--Paragraf-E">Hafız İlyas eserine bu cümlelerle başlamış.</p>

      <p class="a--Paragraf-E">Hafız İlyas Efendi’nin babası Divân-ı Hümâyun kâtiplerinden Mehmed Emin Şükûhî Efendi idi. Osmanlı hekimlerinden meşhur Behçet Mustafa Efendi ve Abdülhak Molla ile kardeştiler. Ağabeyi Behçet Efendi vasıtasıyla Enderun’a giren Hızır İlyas, on dokuz yıl burada bulundu, iyi bir eğitim gördü ve çeşitli görevler yaptı. Bu arada sesinin güzel olması sebebiyle padişahın takdirini kazandı ve Hazine Odası ağaları arasına girdi. 1824’te Sarayda önemli görevler arasında bulunan çuhadarlık verildi. Şubat 1831 tarihinde saraydan ayrıldı.</p>

      <p class="a--Paragraf-E">Saraydan ayrıldıktan sonra ilmiye mesleğine giren İlyas Efendi, Sofya, Bilâd-i Hamse ve Mekke kadılığı payelerini aldı. Bir süre Encümen-i Dâniş üyeliğinde bulundu. İstanbul kadılığı payesini almış ve Hassa Ordusu müftüsü olmuş iken 20 Haziran 1864’te ecele teslim oldu. Üsküdar Doğancılar’da Nasûhî Tekkesi hazîresine defnedildi.</p>

      <p class="a--Paragraf-E">İlyas Efendi’nin bilinen tek eseri Târih-i Enderun ya da Letaif-i Enderun’da; saray hayatı, oynanan oyunlar, eğlenceler, padişahın biniş merasimleri, vefatlar, şehzade ve hanım sultanların doğumu, ağaların ve saray görevlilerinin birbiriyle olan münasebetleri, tevcihat ve aziller, bayram kutlamaları, ramazan merasim ve eğlenceleri, saz ve söz âlemleri, yangınlar Yeniçeri Ocağı’nın kaldırılışı konularında birinci elden bilgiler verilir. Eser yazarın sağlığında Eylül 1859 tarihinde basılmıştır.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-1" id="footnote-288-1-backlink">1</a></span></p>

      <p class="a--Paragraf-E">Eserde tayin ve terfilere okuyanı sıkacak derecede çok yer verilmişti. Hem bu sıkıntıyı atlamak hem de istifadeyi kolaylaştırmak için konularına göre yeniden tasnif edildi. Özellikle konu başlıklarında aynı dönemde Enderun’da yaşamış olan Ata Bey’in tarihinden ve ilgili diğer kaynaklardan kısa tamamlayıcı bilgiler aktarıldı.</p>

      <p class="a--Paragraf-E">Bu tarz eserler üzerinde çalışırken uygulaya geldiğim tarzda, eser ifade ve üslup açısından yeniden yazıldı. Bu yüzden kitap doğrudan bir sadeleştirme olmadığı gibi bir özet de değildir.</p>

      <p class="a--Paragraf-E">Osmanlı Saray hayatı hakkında kasıtlı olarak yanlış aktarılan birçok konu, bu çalışma ile daha doğru anlaşılma imkânı bulacaktır. Dil ve kültür kopukluğu yüzünden eski kaynaklara ulaşma imkânı bulamayan genç nesillere, karınca kararınca yeni bir eser kazandırmanın mutluluğu eseri hazırlayanın tesellisi olacaktır.</p>

      <p class="isimler-paragraf" xml:lang="en-GB"><span class="bold-E">Ramazan Balcı</span></p>

      <p class="isimler-paragraf" xml:lang="en-GB">Eylül 2011 Alibeyköy</p>

      <p class="b--Paragraf-E">_______________</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-288-1-backlink" id="footnote-288-1">1</a> Hızır İlyas, (1864), DİA, İslam Ansiklopedisi, Hızır İlyas md.</p>
        </div>
      </div>
    </div>
  </div>
</body>
</html>
