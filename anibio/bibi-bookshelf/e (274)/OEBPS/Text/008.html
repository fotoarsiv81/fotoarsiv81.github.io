<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>YOLCU</title>
</head>

<body>
  <h1 class="h11"><a id="a27"></a>YOLCU</h1>

  <p class="p6">Her şey yolundaydı. Öyle görünüyordu. Ya da öyle olmalıydı. Çünkü her an bir aksilik çıkabilirdi. Kaptanların en büyük karabasanı yükleme limanlarıydı. Önce limanın açığında, demirde sıra beklenir, sonra limana yanaşılır ve yüklemede de zaman kaybedilirdi. Bu süre, yüzen bir kafeste tutsak gemicilerin azmaları ve kontrolden çıkmaları için yeter de artardı bile. Hiç yoktan iki gün kaybetmişlerdi. Tam palamarları çözüyorlardı ki, üçüncü çarkçının bir türlü durmayan ishali bu gecikmenin tuzu biberi olmuştu. Kemal bu tür aksiliklere çok sinirlenirdi. Bu nasıl bir doymazlıktı. Tut şu gırtlağını lan, tut işte! Sen bir zabitsin, örnek olacaksın! Yok. Bunlar sonradan görme; ne bulsa yer, içer, önüne gelenle yatar, sonra da anasınınkini bulurlar. Karaya ayak basınca bedenlerinde biriken statik elektriği topraklamaları gerektiğini kaç kez anlatılmıştır. Onlar da cin gibi bakarak, &ldquo;Biz bunu zaten biliyorduk,&rdquo; diyen şeytani bir masumiyetle başlarını önlerine eğmişlerdir. &ldquo;Bedenlerinizde biriken statik elektrik sizi tetikler,&rdquo; denmiştir. Onlar da, &ldquo;Tetikler,&rdquo; demişlerdir. Bütün kavgalar da bu yüzden çıkar, denmiştir. Onlar da başlarım önlerine eğmişlerdir. Gemiye yeni gelen çaylaklara ilk şu söylenir: &ldquo;Kıçına deniz suyu değen bir daha karada huzur bulamaz.&rdquo; İkincisi ise, &ldquo;Karaya çıktığınızda yalınayak yürüyün ya da koşun ki vücudunuzdaki statik elektrik topraklansın.&rdquo; Ciddi ciddi dinlerler, ama dinlemezler. Sen istediğin kadar anlat, karşındakiler yüz değil duvardır. Onca elektrik yüküyle gidip bir de sünger gibi içerler. Ondan sonrası kıyamettir zaten.</p>

  <p class="p6">Hamit üçüncü çarkçı, makine mühendisi. Yeni gelenleri karşısına alıp bunları söyleyen adamlardan biri. Al birini vur öbürüne. Yemeyi içmeyi, eğlenmeyi, yatıp kalkmayı bilmeyen hıyar bir kuşak işte. Gemi adamısınız lan, denize açılıyorsunuz. Bunun şakası olmaz. Denize kafa tutulmaz. Biraz izan. Yok! Sonunda çoluk çocukla çalışmaya mecbur kalmıştı ya, buna dayanamıyordu işte. Otoriteyle sağlanan düzenden değil, dostluk ve sevgiyle oluşturulan ama otoriteyi de zedelemeyen bir ilişkiden yanaydı Kemal Kaptan. Neyse, sonunda o uğursuz limandan ayrılmışlardı. Kulaklar telsiz zabiti Ruhi Amca&rsquo;da. O da yarım yamalak bir gemici. Bütün seçilmişler toplanmış bu gemiye. Bir deli gemi sanki. Söyle moruk. Söylüyor. Barometre sakin. İyi. Onda iniş çıkış yoksa deniz de sakin demektir. Bu da bir haber değildir. Bizim duymaktan korktuğumuz ama gizli gizli de duymak istediğimiz felaket haberleridir. Barometre düşüyorsa heyecanlanırız. Düz giden hayatımız birden testere dişlerine döner. Sonra Ruhi Amca? Deniz üç-beş şiddetinde Efendi Kaptan. Açıkta kırılan dalgalar koyun sırtı. Bu da iyi. Deniz beşiğindeyiz, uyku için bire bir. Oradayız ama hangi beşikte olduğumuzu biliyor muyuz? Derinleri düşünmek korkutuyor bizi. En iyisi düşünmeyelim. Git yat Ruhi Amca. Deniz sallasın, sen uyu. Rüyanda sana hayran, peşinden koşan genç kızlar gör. Aslında ver emekli dilekçeni, çek git. Nereye? Nereye olursa. Bozkıra, yaylaya, ovaya, dağa, denizin olmadığı bir yere. Deniz fena, çok fena. Genç görünmek için saçlarını boyuyorsan da yaşlısın Ruhi Amca. Keşke bütün sorunlar saçımızın rengiyle çözülseydi. Yoruldun artık. Bu mavi yorgan bizi kör etti, hayatı ıskaladık. Zaten kördün Ruhi Amca. Zabitan bir yana, mürettebatın da seninle alay ettiğinin farkında değil misin? Farkındasın. Hatta hoşuna bile gidiyor. Tepki. Uzakta olmanın verdiği yalancı rahatlık.</p>

  <p class="p6">&nbsp;</p>

  <p class="p6">Sonunda yola çıkılmıştı işte.</p>

  <p class="p6">Bu bir rahatlama mıydı? Değildi. Denizde yol demek, belalara yelken açmak demekti. Her şey şimdi başlıyordu.</p>

  <p class="p6">&nbsp;</p>

  <p class="p6">Kamarasının kapısı hafifçe tıklatıldığında Kemal Kaptan yatağına uzanmış polisiye bir roman okuyordu. Parmağını okuduğu sayfanın arasına koyup gözlüğünü burnunun ucuna düşürerek, &ldquo;Gel,&rdquo; dedi. Aralanan kapıdan geminin reisi Haydar&rsquo;ın başı içeriye doğru uzandı.</p>

  <p class="p6">İşte bu hayra alamet değildi.</p>

  <p class="p6">&ldquo;Ne var Haydar?&rdquo;</p>

  <p class="p6">&ldquo;Bir sorun var Efendi Kaptan,&rdquo; dedi suçlu bir çocuk gibi.</p>

  <p class="p6">Vardı tabii, olmasa Haydar bu saatte gelip kapısını çalar mıydı.</p>

  <p class="p6">&ldquo;Yine ne oldu?&rdquo;</p>

  <p class="p6">"Baş ambarda kaçak bir yolcu bulduk.&rdquo;</p>

  <p class="p6">&ldquo;Kaçak bir yolcu mu?&rdquo; diye haykırarak yattığı yerden doğruldu Kaptan. Kitabı konsolun üzerine bıraktı. Haydar&rsquo;a öfkeyle bakıyordu.</p>

  <p class="p6">&ldquo;Ben size yükleme limanındayken gözünüzü dört açın demiyor muyum? Ama hepinizin aklı bir karış havada. Nasıl biri?&rdquo;</p>

  <p class="p6">&ldquo;Valla Efendi Kaptan, tam da anlayamadık.&rdquo;</p>

  <p class="p6">&ldquo;Ne demek anlayamadık? Kadın mı, erkek mi, kaç yaşında? Hangi bokun soyu? Girecek başka gemi mi bulamamış pezevenk...&rdquo;</p>

  <p class="p6">"Onu da anlayamadık. Çocuk gibi ama çocuk değil. İnsan gibi ama insan değil. Balık gibi ama balık da değil. Acayip bir şey, daha çok hayvana benziyor. Çuval gibi bir şeye bürünmüş. Bizi görünce öyle ürktü ki yanına sokulamadık."</p>

  <p class="p6">"Haydaa!&rdquo; dedi Kemal Kaptan. Gözlerini kocaman kocaman açmıştı. &ldquo;Sen neden bahsediyorsun Reis... Bir bu eksikti! Demek korktunuz.&rdquo;</p>

  <p class="p6">&ldquo;Şimdiii," dedi Haydar başını kaşıyarak. Ne diyeceğini tam olarak o da bilmiyordu. &ldquo;Korkmak değil de Efendi Kaptan... Nasıl diyeyim, dişlerini çıkarıp kedi gibi tısladı. O yüzden yanma sokulamadık. Allah korusun birimizi ısırsa... denizin ortasındayız.&rdquo;</p>

  <p class="p6">&ldquo;Korktum desene! Korkmak ayıp mı?&rdquo;</p>

  <p class="p6">Haydar gözlerini yere indirdi.</p>

  <p class="p6">&ldquo;Korktum Efendi Kaptan.&rdquo;</p>

  <p class="p6">&ldquo;Tamam, sen git. Ben aşağıya iniyorum.&rdquo;</p>

  <p class="p0">&nbsp;</p>

  <p class="p0">* * *</p>

  <p class="p6">&ldquo;Bu ne ya!&rdquo; dedi Kemal Kaptan.</p>

  <p class="p6">Hayvana benzeyen garip bir yaratık vardı karşısında. Çömelmiş, oturuyordu. Ürkmüştü. Büründüğü çulun altında iç çamaşırı bile olmayabilirdi. Çürümüş yosun kokusu bütün ambarı kaplamıştı. Vardiyası olmayan herkes oradaydı. Şaşkındılar, korkuyla bakıyorlardı beklenmeyen konuğa. Haydar&rsquo;ın da dediği gibi arada dişlerini göstererek tıslıyordu. Bu kılığıyla dışarıdan limana girmesi mümkün değildi. Büyük olasılıkla başka bir geminin ambarından çıkmış, buraya girmişti.</p>

  <p class="p6">&ldquo;Kimsin sen? Neden bu gemiye bindin?&rdquo;</p>

  <p class="p6">O da korkmuştu. Gözbebekleri büyümüş, dikkatle Kaptan&rsquo;a bakıyordu.</p>

  <p class="p6">"İlk limanda indirip seni güvenlik güçlerine teslim edeceğimizi bilmiyor musun?&rdquo;</p>

  <p class="p6">Çarkçıbaşı Faruk, Kemal Kaptan&rsquo;a doğru eğilerek, "Söylediklerini anlamıyor,&rdquo; dedi, "bence konuşamıyor da.&rdquo;</p>

  <p class="p6">&ldquo;Neden benim gemimde? Bela mı bu ya!&rdquo;</p>

  <p class="p6">"Bence bu, balık-fare-insan karışımı garip bir yaratık,&rdquo; dedi Çarkçıbaşı, "gemi ambarlarının dışında bir yaşam alanı yok gibi. Baksana teni güneş görmemiş. Tek de değil bu; annesi, babası kardeşleri ya da benzeri birçok yaratık olmalı. Bir rastlantı sonucu gemimize girince fark ettik onu.&rdquo;</p>

  <p class="p6">&ldquo;Çarkçubaşum,&rdquo; dedi Haydar Reis haddine olmayan bir şeyi söylemek istercesine, &ldquo;bunun yaşam alanı ambarlar değil, denizin dibi.&rdquo;</p>

  <p class="p6">Bir şey düşünüyormuş gibi boş boş Reis&rsquo;e baktı Faruk.</p>

  <p class="p6">&ldquo;Ne yapacağız Çarkçıbaşım?&rdquo; dedi umutsuzca Kemal Kaptan, &ldquo;Bunu ilk limanda indirmeliyiz. Başımız tam belada.&rdquo;</p>

  <p class="p6">"Başı belada olan biz değiliz, o!&rdquo; dedi Çarkçıbaşı. Ama söylediğinden hiç de emin değildi. &ldquo;Şu anda yapabilecek bir şeyimiz yok. Ambarda kapalı tutacağız. Önüne yiyecek ve su koyacağız.&rdquo;</p>

  <p class="p6">"Evet,&rdquo; dedi Kemal Kaptan ensesini kaşıyarak. Sonra Reis&rsquo;e döndü. "Yiyecek getirin, bir şişeye de su doldurup bırakın. Fazla sokulmayın. Ambardan bir şey gerektiğinde en az üç kişi girin içeri. İki kişi kaçak yolcuyu kollarken öbürü de işini yapar. Bana sakın, &lsquo;Kolumu ısırdı, bacağımı ısırdı!&rsquo; şikâyetiyle gelmeyin, onu da hemen tecrit ederim!&rdquo;</p>

  <p class="p6">"Anlaşıldı Efendi Kaptan,&rdquo; deyip çenesi göğsüne değecek biçimde başını eğdi Haydar Reis.</p>

  <p class="p6">"Gösteri bitti, herkes işinin başına!&rdquo;</p>

  <p class="p6">&ldquo;Kamarama çıkıp orada konuşalım,&rdquo; dedi Faruk.</p>

  <p class="p6">&ldquo;Tamam,&rdquo; dedi Kemal Kaptan. Bunun ağır bir viski-kuruyemiş bombardımanı olduğunu biliyordu. Şu anda yorgun karaciğerini düşünecek halde değildi. Başka türlü rahatlamasına olanak yoktu.</p>

  <p class="p0">&nbsp;</p>

  <p class="p0">* * *</p>

  <p class="p6">Faruk, önce tepeleme dolu bir tabak kuruyemiş koydu ortaya. İki su bardağına üçte bir oranında viski doldurup buz payı bırakacak kadar soda ilave etti üzerine.</p>

  <p class="p6">&ldquo;Bunca yıldır denizlerdeyim, ilk kez böyle bir şey görüyorum,&rdquo; dedi Kemal Kaptan.</p>

  <p class="p6">&ldquo;Ben duymuştum. Gemicilerden biri, Vietnam&rsquo;dan dönerlerken geminin ambarında buna benzer bir yaratık görmüş.&rdquo;</p>

  <p class="p6">&ldquo;Ne yapmışlar?&rdquo;</p>

  <p class="p6">&ldquo;Ne yapsınlar, hiç! İki gün sonra da yolculuğa dayanamayıp ölmüş.&rdquo;</p>

  <p class="p6">"Bu da ölmesin?&rdquo;</p>

  <p class="p6">&ldquo;Hiç de öyle bir görünüşü yoktu. Biraz yaklaşsan üzerine atlayacak gibiydi.&rdquo;</p>

  <p class="p6">Kemal Kaptan viskisinden bir yudum aldı, &ldquo;En az on gün bizimle, desene,&rdquo; dedi.</p>

  <p class="p6">&nbsp;</p>

  <p class="p6">Üçüncü bardaktan sonra gevşemişti Kemal Kaptan. Çarkçıbaşının ikram ettiği puroyu yaktı.</p>

  <p class="p6">&ldquo;Biz mi davet ettik?&rdquo; dedi, &ldquo;Kaçak insan mı taşıyoruz? Kimselere görünmeden binmiş işte. İlk limanda deniz polisine teslim ederiz, olur biter.&rdquo;</p>

  <p class="p6">&ldquo;Öyle,&rdquo; dedi Çarkçıbaşı. Ama kaygılıydı. Vietnam&rsquo;da böyle bir yaratık gören gemicinin daha sonra akli dengesinin bozulduğunu söyleyememişti.</p>

  <p class="p6">Gemi hafif hafif yalpalamaya başlayınca uyandı Kemal Kaptan. Saatine baktı, sabahın dördü. Kalkıp giyindi. Işıkları karartılmış köprüüstüne girerken, "Allah selamet versin,&rdquo; dedi. Üçüncü Kaptan Nami&rsquo;nin 00.00- 06.00 vardiyasıydı. Sol köşedeki yüksek tabureye tünemiş dalgın dalgın simsiyah denize bakıyordu. Radar ekranının yeşil ışığı yüzüne vurmuş, Nami&rsquo;yi yaşayan bir ölüye dönüştürmüştü. Dümende usta gemici Baha vardı.</p>

  <p class="p6">&ldquo;Durum nedir?&rdquo;</p>

  <p class="p6">&ldquo;Asayiş berkemal,&rdquo; dedi Nami tabureden inerek. &ldquo;Ruhi Amca&rsquo;nın aldığı son hava raporuna göre rüzgâr kuzeybatıdan şiddetleniyor. Şu an beş-altı şiddetinde deniz var. Üç derece sancakla devam ediyoruz.&rdquo;</p>

  <p class="p6">Başını belli belirsiz salladı Kemal Kaptan.</p>

  <p class="p6">&ldquo;Gemide kaçak yolcu varmış Efendi Kaptan?&rdquo;</p>

  <p class="p6">&ldquo;Evet. Ne yazık ki! Allah kahretsin, bula bula bizim gemiyi bulmuş.&rdquo;</p>

  <p class="p6">&ldquo;Konuşmayan, saldırgan, fare-balık ile maymun arası garip bir şeymiş. Çürümüş yosun kokuyormuş. Kamarotların dediğine göre yakında bütün gemiyi sarabilirmiş o koku.&rdquo;</p>

  <p class="p6">&ldquo;Neyse, çaresine bakacağız,&rdquo; dedi Kemal Kaptan. Bu konuda daha çok konuşmak istemiyordu.</p>

  <p class="p6">&ldquo;Allah selamet versin,&rdquo; diyerek çıktı köprüüstünden. Aşağı, zabitan salonuna indiğinde Çarkçıbaşı&rsquo;nı iskambil kâğıtlarıyla fal açarken buldu.</p>

  <p class="p6">&ldquo;Ne o, seni de uyku tutmadı mı?&rdquo;</p>

  <p class="p6">&ldquo;Tutmadı,&rdquo; dedi Çarkçıbaşı.</p>

  <p class="p6">"Az önce kamarotu gönderdim, git bir bak ne yapıyor, dedim. Yemeğini de suyunu da ellememiş. Bizimkini görünce tıslamış yine.&rdquo;</p>

  <p class="p6">&ldquo;Zıkkımın kökünü yesin.&rdquo;</p>

  <p class="p6">Zabitan salonunda akşam yemeği hazırlıkları yapılıyordu. Kamarot Seydi masaların üzerine beyaz örtüleri seriyor, Erdal da sol eliyle karnına yasladığı üst üste dizilmiş porselen tabakları dağıtıyordu. Üçüncü çarkçı iriyarı Hamit, çoktan köşesine kurulmuştu bile. Ellerini göbeğinin üstünde birleştirmiş, başparmaklarını sinirli bir biçimde birbiri üstünde çeviriyordu.</p>

  <p class="p6">&ldquo;Altıya yirmi var, bugün geciktiniz,&rdquo; dedi.</p>

  <p class="p6">&ldquo;Hemen şimdi hazır,&rdquo; dedi Seydi.</p>

  <p class="p6">&ldquo;Yemekte ne var?&rdquo;</p>

  <p class="p6">&ldquo;Mercimek çorba, patlıcan kebap, pilav.&rdquo;</p>

  <p class="p6">"Of yine mi patlıcan? Söyle o aşçıbaşına o patlıcanları uygun bir yerine soksun.&rdquo;</p>

  <p class="p6">Kapıda Kemal Kaptan&rsquo;ı görünce toparlandı Hamit.</p>

  <p class="p6">&ldquo;Daha yemek hazır değil mi?&rdquo; diye sordu Kemal Kaptan.</p>

  <p class="p6">&ldquo;Geliyor Efendi Kaptan,&rdquo; dedi Erdal.</p>

  <p class="p6">&ldquo;Erdal, Haydar Reis&rsquo;i çağır bana.&rdquo;</p>

  <p class="p6">&ldquo;Derhal Efendi Kaptan.&rdquo;</p>

  <p class="p6">Kaptan Kemal yerine geçip oturdu. Cam sürahiden bardağa doldurduğu sudan bir yudum içmişti ki salonun kapısında Reis belirdi.</p>

  <p class="p6">&ldquo;Buyur Efendi Kaptan.&rdquo;</p>

  <p class="p6">&ldquo;O yaratık hâlâ bir şey yemiyor mu?&rdquo;</p>

  <p class="p6">&ldquo;Sabah baktığımda tabağı olduğu gibi duruyordu. İyice güçten düştü, artık tıslamıyor bile.&rdquo;</p>

  <p class="p6">&ldquo;Git yine bak.&rdquo;</p>

  <p class="p6">Kaptan hafifçe öne doğru eğilerek, &ldquo;Bu ne iş Hamit?&rdquo; dedi.</p>

  <p class="p6">Umutsuz bir yüz ifadesiyle başını iki yana salladı Hamit.</p>

  <p class="p6">Erdal iki kâse çorba getirip önce Kaptan&rsquo;m, sonra da karşı masadaki Hamit&rsquo;in önüne koydu.</p>

  <p class="p6">Masadaki pul biber kabına çorba kaşığını daldırdı</p>

  <p class="p6">Hamit. Kâsenin üzeri kıpkırmızı olmuştu.</p>

  <p class="p6">&ldquo;İnsaf,&rdquo; dedi Kemal Kaptan gülerek, &ldquo;bu gidişle mideni deleceksin.&rdquo;</p>

  <p class="p6">Hamit midesini sıvazlayıp gülümsedi.</p>

  <p class="p6">&ldquo;Afiyet olsun."</p>

  <p class="p6">Çarkçıbaşının omuzları her zamankinden daha düşüktü. Viskide ayarı kaçırmış olmalıydı.</p>

  <p class="p6">Reis, açık olduğu halde zabitan kapısını tıklatıp bekledi.</p>

  <p class="p6">&ldquo;Ne oldu, yemiş mi?"</p>

  <p class="p6">&ldquo;Yememiş, suyunu da içmemiş. Uyuyor galiba.&rdquo;</p>

  <p class="p6">&ldquo;Ölmüş olmasın?&rdquo;</p>

  <p class="p6">&ldquo;Yanına yaklaşmayın dediğiniz için uzaktan baktım."</p>

  <p class="p6">&ldquo;Hay Allah!&rdquo; diyerek masadan kalktı Kemal Kaptan. Çarkçıbaşı da onu izledi. Hamit kaşığını isteksizce biber deryası kâseye bırakıp o da kalktı.</p>

  <p class="p6">&nbsp;</p>

  <p class="p6">Baş ambar çok kötü kokuyordu.</p>

  <p class="p6">Kaptan, cebinden çıkardığı mendille burnu kapattı.</p>

  <p class="p6">Üç gemici yanına yaklaştı. Kaçak yolcu hareketsizdi. Üzerini kapatan örtü kıpırtısızdı. Öndeki ayağıyla itti.</p>

  <p class="p6">&ldquo;Ölmüş bu," dedi, &ldquo;altına da yapmış.&rdquo;</p>

  <p class="p0">&nbsp;</p>

  <p class="p0">* * *</p>

  <p class="p6">Çarkçıbaşı viskileri tazeleyip, &ldquo;O ne olduğu belirsiz yaratığı buzluğa koymak bence çok riskli,&rdquo; dedi.</p>

  <p class="p6">&ldquo;Haklısın ama başka ne yapabiliriz?&rdquo;</p>

  <p class="p6">"Ölüsünü teslim etmek dirisinden çok daha iş açar başımıza. Kesin gemiyi karantinaya alırlar. Günlerce oradan çıkamayız.&rdquo;</p>

  <p class="p6">&ldquo;Biliyorum," dedi Kemal Kaptan, sıkıntıyla ensesini kaşıyarak, &ldquo;peki ne yapabiliriz?&rdquo;</p>

  <p class="p6">"Aklıma tek bir şey geliyor,&rdquo; dedi Çarkçıbaşı.</p>

  <p class="p6">&ldquo;Yok, ortaya çıkarsa başımız daha büyük bir belaya girer.&rdquo;</p>

  <p class="p6">&ldquo;Bu bir insan değil ki, atalım gitsin. Deniz her şeyi temizler.&rdquo;</p>

  <p class="p6">"Deniz kendini temizler, bir kıyıya atıverir onu.&rdquo;</p>

  <p class="p6">"Atarsa atar.&rdquo;</p>

  <p class="p6">&ldquo;Gemide yalnızca ikimiz olsak belki. Yarın öbür gün mürettebattan biri bunu sağda solda anlatırsa ne olacak?&rdquo;</p>

  <p class="p6">&ldquo;Hepsiyle konuşalım, ortak bir karar alalım. Hiçbiri bu yaratığın buzluğa konulmasını istemeyecektir eminim. Olayı öyle bir anlatalım ki, sonuçta karar onlarınmış gibi olsun.&rdquo;</p>

  <p class="p6">Bu da Kemal Kaptan&rsquo;ın aklına yatmamıştı. Ne yapacağını bilemiyordu. Çarkçıbaşı&rsquo;nın uzattığı puroyu aldı, çakmağının alevine doğru eğildi.</p>

  <p class="p6">&ldquo;Hemen bir karar vermeliyiz. Sonuçta gemide ceset var.&rdquo;</p>

  <p class="p6">&nbsp;</p>

  <p class="p6">Vardiyası olan olmayan herkes kıçüstünde toplanmıştı. Güneş batmış, sular kararmaya başlamıştı. İş eldivenli iki gemicinin bir battaniye içinde getirdikleri yaratık zemindeki tahta ızgaraların üzerindeydi. Gözleri kapalıydı. Acı çekiyor gibi bir görünüşü vardı.</p>

  <p class="p6">Ölüsünü denize attılar. Dümen suyunun köpükleri arasında bata çıka gözden kayboldu.</p>

  <p class="p6">&ldquo;Battaniyeyi, eldivenleri kuzinede yakın!&rdquo; dedi Kemal Kaptan, &ldquo;Ambarı çamaşır suyuyla yıkayın.&rdquo;</p>

  <p class="p6">Kimse konuşmadan işinin başına döndü.</p>

  <p class="p6">Üç gün sonra Ruhi Amcanın fırtına ihbarı üzerine bir koyda demirlediler. Olta takımını alan gemiciler sancak ve iskele küpeştelerinde avlanmaya başlamıştı bile. Çarkçıbaşı, "Uhh!&rdquo; diye bağırıp misinasını heyecanla toplamaya başladı. Büyük bir balık tutmuştu. Gözleri ışıldıyordu. Kısmeti, derinden gelen bir dip balığı olmalıydı. Misinasını uygun bulduğu yere bağlayanlar Çarkçıbaşının yanına koşmuştu. Çıkacak azmam merakla bekliyorlardı. Sudan önce üst damağına zoka saplanmış insana benzeyen bir baş göründü. Sonra o yaratık belirdi. Ağzı kan içindeydi. Köpükler saçarak gemidekilere tıslıyordu. Çarkçıbaşının korkuyla bıraktığı misina hızla denize doğru akıp gitti.</p>

  <p class="p6">&ldquo;O neydi öyle?&rdquo; dedi.</p>

  <p class="p6">Kimseden çıt çıkmıyordu. Baha yalnız kendi duyabileceği bir sesle, &ldquo;Ölüsünü denize bıraktığımız &lsquo;yolcu&rsquo;ydu Çarkçıbaşım,&rdquo; dedi.</p>

  <p class="p6"><a id="a28"></a><span class="t16">&nbsp;</span></p>
</body>
</html>
