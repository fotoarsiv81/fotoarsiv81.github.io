<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>NAĞNA</title>
</head>

<body>
  <h1 class="h11"><a id="a43"></a>NAĞNA</h1>

  <p class="p6">Sen dışarı çık, demişti Nağna.</p>

  <p class="p6">Bir şey konuşacaklardı. Her ne konuşacaklarsa onunla ilgiliydi. Cemile&rsquo;nin duymasını istemiyordu Nağna, Hacı Nine&rsquo;nin delici bakışlarından kendisi de ürkmüştü. Aslında hacı olan o değil, kocasıydı. Hacı olmuş bir kadın yoktu ki mahallelerinde. Boşnaklar, &ldquo;hacının karısı&rdquo; anlamına gelen <span class="t17">&ldquo;Hacinsa&rdquo;</span> derlerdi ona, başkaları da &ldquo;Hacı Nine&rdquo;. Cemile&rsquo;nin ninesi de Boşnakça&rsquo;dan bozma &ldquo;Nağna&rdquo; değil miydi? Onların evinde ve komşulardaki adı daha korkunçtu Hacı Nine&rsquo;nin ya da Cemile&rsquo;ye korkunç gelirdi: Stovriçka!</p>

  <p class="p6">Cemile&rsquo;nin kalbi gümbür gümbür atıyordu. Hacinsa&rsquo;dan korkuyordu. Mavi gözlerindeki nedenini bilemediği öfke yaralıyordu onu. Annesi, Hacinsa&rsquo;nın Cemile&rsquo;ye nazarının değdiğini söylerdi. Daha bebekken ne zaman onlara gelse Cemile durduk yerde ağlamaya başlar, ne yapsa susturamazlarmış. Hacinsa gidene kadar ağlarmış. Nağna&rsquo;nın anlattığı, çok eski zamanlarda geçen masallardaki büyücülere benziyordu Stovriçka. En çok da, yüzünde donup kalan alaycı gülüşünden ve mavi gözlerinden korkuyordu Cemile. Bakışları bakış değil, zehirli birer oktu.</p>

  <p class="p6">Kapıyı o açmıştı Hacinsa&rsquo;ya.</p>

  <p class="p6">Yine o yaralayan bakış ve gülüş.</p>

  <p class="p6">Zayıf, kemikli parmaklarıyla saçına dokunmuştu. Bu sevgi okşaması değildi.</p>

  <p class="p6">"Nağnan evde mi?&rdquo;</p>

  <p class="p6">Evdeydi tabii. Günün bu saati başka nerede olacaktı! Başını sallamış, konuşamamıştı Cemile.</p>

  <p class="p6">&nbsp;</p>

  <p class="p6">Kendi yaşlarındaki komşusunun geldiğine sevinmişti Nağna. Kim gelse sevinirdi. Kuşluk vakti kahvesinin keyfi başkaydı. Çiğ kahve önce çurçaya konup mangaldaki közün üzerinde kavrulur, sonra el değirmeninde çekilir, her şey hazır olunca da cezve yine mangala sürülüp kahve pişirilirdi. Nağna için kahveyi hazırlama töreni içmekten çok daha anlamlıydı. Parlayıp sönüyormuş gibi oynaşan köz, kahve çekirdeklerinin çıtırtısı sessizliğin içinde musikiye dönüşürdü.</p>

  <p class="p6">Stovriçka sedire oturur oturmaz başörtüsünü çözüp Nağna&rsquo;nın kulağına doğru eğilmiş, baykuş gözlerini Cemile&rsquo;ye çevirerek bir şeyler söylemişti.</p>

  <p class="p6">"Sen dışarı çık,&rdquo; demişti Nağna.</p>

  <p class="p6">Sesi kararlı ve buyurgandı. Kendisine yabancıydı. İşaretparmağıyla kapıyı göstermiş, sonra da destek beklercesine yanı başındaki Stovriçka&rsquo;ya bakmıştı. Onun duymasını istemedikleri bir şey konuşacaklardı. Böyle bir şey ilk kez oluyordu. Cemile&rsquo;nin hâlâ oturduğunu görünce sesini biraz daha yükselterek, "Dışarı çık, ben çağırana kadar da gelme,&rdquo; diye yinelemişti.</p>

  <p class="p6">Cemile hemen ayağa kalktı. Bir şey söylemeden odadan çıktı.</p>

  <p class="p6">Ne konuşacaklarını çok merak ediyordu. Topuklarını vura vura üst kata çıkıp odasına girdi. Kapıyı, aşağıdan duyabilecekleri biçimde biraz sertçe kapadı. Sonra da usulca açıp parmak uçlarına basarak aşağı indi. Yakalanmaktan korkuyordu ama ne olursa olsun onları dinlemek istiyordu. Sessizce sokulup kulağını kapıya dayadı. Hacinsa istihareye yatmıştı ve rüyasında gördüklerini Nağna&rsquo;ya anlatıyordu. Rauf Bey yelkenli bir gemiye binmişti. Durgun bir denizde yol alıyordu. Güneşli pırıl pırıl bir hava vardı. O sırada suyun rengini sormuşu Nağna. Çok berrak, açık mavi, demişti Hacinsa. Şükür Allah&rsquo;ıma, diye iç geçirmişti Nağna. Yelkenli geminin önünde kocaman beyaz bir kuş uçuyordu. Leylekten bile büyüktü. Sonra birden bir ada çıkıyordu karşısına. Gemi adanın önünde demirliyor, Rauf Bey de küçük bir tekneyle karaya çıkıyordu. Çünkü onu orada bekleyen beyaz tüylü, uçamayan, balığa benzeyen adamların esir aldığı yaralı bir kuş varmış. O yaratıklar deniz diplerindeki mağaralarda yaşayan kötü ruhlarmış. Kafaları insan gibiymiş de elleriyle ayakları kurbağaya benziyormuş. Rauf Bey o yaratıklarla tek tek çarpışıp beyaz tüylü kuşu kurtarmış. Kucakladığı gibi teknesine taşımış. Geride yine düşmanları kalmış.</p>

  <p class="p6">&ldquo;Hayırdır inşallah,&rdquo; dedi Nağna.</p>

  <p class="p6">&ldquo;Hayırdır, hayırdır,&rdquo; dedi Hacinsa. &ldquo;Rüyamda gördüğüm yaralı beyaz kuş, Bosna&rsquo;daki amcanın evlenmemiş, dünyalar tatlısı kızı Sabiha. Rauf Bey kızın Makbule ile mutlu bir izdivaç yaptı, Allah iki hayırlı evlat verdi ama, kader, araya ölümü sokarak onları ayırdı. Şimdi de, bu melek gibi adamın karşısına Sabiha&rsquo;yı çıkarıyor. Onların izdivacı pek uygundur. Üstelik, amcanın kızı. Seni korur kollar, hizmetinde kusur etmez. Kendi kanından, çocuklara üveymiş gibi davranmaz. Hep birlikte gül gibi geçinip gidersiniz.&rdquo;</p>

  <p class="p6">&ldquo;Rauf Bey böyle bir şey düşünmüyor ki,&rdquo; dedi Nağna, &ldquo;belki aklında başka biri vardır. Öyle ya, çocuklar küçük daha, o da genç sayılır...&rdquo;</p>

  <p class="p6">Hacinsa sesini öyle kısmıştı ki, Cemile kulağını kapıya iyice yapıştırdığı halde duymakta güçlük çekiyordu.</p>

  <p class="p6">&ldquo;Onu sen merak etme,&rdquo; dedi, &ldquo;benim efendi en uygun biçimde anlatır Rauf Bey&rsquo;e. Ama işte o insan kafalı, balık kılıklı düşmanlar var ya...&rdquo;</p>

  <p class="p6">&ldquo;Onlar kim?&rdquo; dedi Nağna.</p>

  <p class="p6">&ldquo;Onlar değil,&rdquo; dedi Hacinsa, "yalnızca bir kişi.&rdquo;</p>

  <p class="p6">"O canavar kim?&rdquo;</p>

  <p class="p6">&ldquo;Cemile.&rdquo;</p>

  <p class="p6">Sıçrayarak geri çıktı Cemile. Alt dudağını dişlemiş, duydukları karşısında gözleri kocaman olmuştu. Demek Nağna amcasının kızıyla babasını evlendirecekti. Annesinin yattığı yatakta hiç tanımadıkları bir kadın yatacaktı.</p>

  <p class="p6">Parmak uçlarına basarak merdivenleri çıktı. Dizleri titriyordu. Odaya girince kendini yüzükoyun yatağa attı, sarsıla sarsıla ağlamaya başladı. Sonra o yumuşacık dokunuşu saçlarında hissetti. Başını kaldırıp baktı. Annesiydi. Yüzü kadar solgun bir gülüşle ona bakıyordu. Parmağını dudaklarına götürüp &ldquo;sus&rdquo; işareti yaptı.</p>

  <p class="p6">&nbsp;</p>
</body>
</html>
