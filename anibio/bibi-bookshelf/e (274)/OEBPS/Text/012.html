<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>İNCİR AĞACI VE ŞİMŞİRLER</title>
</head>

<body>
  <h1 class="h11"><a id="a35"></a>İNCİR AĞACI VE ŞİMŞİRLER</h1>

  <p class="p6">Nurhayat Hanım, orta yaşı geçmiş ve hâlâ evlenmemiş kızı Hayriye ile pencere önündeki üçlü koltukta oturuyordu. Eylülün ikindi güneşi Nurhayat Hanım&rsquo;ın omzunu aşarak elindeki çay bardağına girip çıkıyor koltuğun rengi solmuş döşemesine dokunup yerdeki kilime yayılıyordu. Az önce ikindi ezanı okunurken Nurhayat Hanım iç geçirip derin bir soluk alarak, &ldquo;Aziz Allah,&rdquo; demiş, ezan bitene dek gözleri kilimde bir noktada, elindeki şişleri kıpırdatmadan öylece beklemişti. Bu sessiz ayine Hayriye de, ziyaretine geldikleri Cemile Hanım da katılmıştı. Zamanın iyice yavaşladığı odada ağır bir hava vardı. Her ezan sesi, aylar önce yitirdiği oğlunun acısını tazeliyordu Nurhayat Hanım&rsquo;ın.</p>

  <p class="p6">Çayını bitirip, &ldquo;Ziyade olsun,&rdquo; diyerek bardağı yanı başındaki sehpaya bıraktı. Onların karşısındaki tekli koltukta oturan ev sahibi Cemile Hanım yenisini doldurmak için yerinden kalkınca, &ldquo;Teşekkür ederim,&rdquo; dedi, &ldquo;başka içmeyeyim.&rdquo;</p>

  <p class="p6">&ldquo;Bir bardak daha doldursaydım.&rdquo;</p>

  <p class="p6">&ldquo;Fazlası dokunuyor. Bilirsin, eskiden tiryakiydim ama şimdi içemiyorum.&rdquo;</p>

  <p class="p6">&ldquo;Sen bir tane daha içersin değil mi Hayriye?&rdquo;</p>

  <p class="p6">&ldquo;Bana da yeter abla, teşekkür ederim.&rdquo;</p>

  <p class="p6">Üçü birden, çay içmek için ellerinden bıraktıkları örgülerine uzandılar. Metal şişten yansıyan bir ışık çizgisinin duvarda belirip hızla yittiği sessiz ve sıcak odada konuşmaktan çok susarak oturuyorlardı. Arada, bağrışan, gülüşüp şakalaşan, hatta küfürleşen çocuk sesleri doluyordu odaya. Ne sattığı anlaşılmayan biri geçiyordu sokaktan. Sonra tekerlekleri kaldırımda tıngırdayan bir at arabası. Ardından bir motosikletin vınıltısı. Oda sessizliğe bürününce de Nurhayat Hanım derin bir soluk alıp, &ldquo;Allah,&rdquo; dedi usulca.</p>

  <p class="p6">Bir ara örgüsünden başını kaldırıp bir şey anımsamış gibi duvara baktı. Yeniden işine dönünce, &ldquo;Geçende Pakize&rsquo;yi gördüm Bursa&rsquo;da,&rdquo; dedi, &ldquo;Tıp Fakültesi Hastanesinde karşılaştık. Bir bozulmuş, bir bozulmuş ki, görsen tanıyamazsın. Gelip de, <span class="t17">&lsquo;Nasibin Nurhayat Abla, ben Pakize'yim, tan</span><span class="t17">ı</span><span class="t17">yamad</span><span class="t17">ı</span><span class="t17">n galiba,</span> <span class="t17">Ş</span><span class="t17">akire Abla&rsquo;n</span><span class="t17">ı</span><span class="t17">n k</span><span class="t17">ı</span><span class="t17">z</span><span class="t17">ı</span><span class="t17">...&rsquo;</span> demese inan olsun tanıyamayacaktım. Kucaklaştık.&rdquo;</p>

  <p class="p6">&ldquo;Görmeyeli kaç yıl oldu,&rdquo; diyerek iç geçirdi Cemile Hanım. &ldquo;Pakize evlendikten sonra da hiç görüşmedik. En son annesi öldüğünde gelmişti de o zaman görmüştüm.&rdquo;</p>

  <p class="p6">&ldquo;Seni sordu o da. İyi olduğunu söyledim. Selam söyle, dedi.&rdquo;</p>

  <p class="p6">&ldquo;Aleykümselam,&rdquo; deyip gülümsedi Cemile Hanım. &ldquo;Kocasından ayrılmış.&rdquo;</p>

  <p class="p6">&ldquo;Yaa!&rdquo;</p>

  <p class="p6">&ldquo;Geçinememişler. Adam içkici, kaba saba biriymiş. Baştan anlamamışlar. Efendi görünüşlü, sevilen sayılan biriymiş de içince bambaşka oluyormuş. Çok çektirmiş Pakize&rsquo;ye. Öyle işte, kısmet. O da kalkıp Bursa&rsquo;ya gelmiş. Annesinin evini kiraya vermişlermiş ama boşanınca kiracıyı çıkarmış. Şimdi orada oturuyormuş. Sana selam söyledi. Cemile Abla Bursa&rsquo;ya gelirse beklerim, dedi.&rdquo; Hayriye başını kaldırmadan örüyordu.</p>

  <p class="p6">&ldquo;Yaa,&rdquo; dedi Cemile Hanım yeniden. Kızı Neval&rsquo;in de evliliği yolunda gitmiyordu. Acaba ona mı dokundurmak istemişti Nurhayat. Vedat evlenmemişti. Sedat&rsquo;ın karısı ise görmek istemiyordu Cemile&rsquo;yi.</p>

  <p class="p6">Hayriye başını önüne eğmiş hızlı hızlı örgüsünü örüyordu.</p>

  <p class="p6">Pakize&rsquo;nin Bursa&rsquo;da olduğunu ve Hisar&rsquo;daki o küçücük evde oturacağını öğrendiğinden beri içi içine sığmıyor; bir sevinç, bir coşku, uçuyor sanki. Oysa Pakize kocasından ayrılmış, yuvası dağılmış, üzgün. Belki Neval de ayrılacak. Ayrılsın, çekmesin. Ama şu an hiçbiri umurunda değil Cemile&rsquo;nin. Nurhayat onun yine orada oturacağını söylemeseydi, yalnızca üzüntüsünü paylaşacaktı belki; ama şimdi bunu düşünemiyor. Gidecek, yine o sokağa girecek. Kısa ve çıkmazmış gibi görünen, birden şaka yaparcasına dik bir dirsekle sola kıvrılıveren sokak. Sağ yanında, beyaz badanalı, üstü tek sıra kiremitli alçak bahçe duvarı var. Annesinin elini tutmuş kırmızı ayakkabılı, kırmızı çantalı kız çocuğu bu sokaktan geçerken duvarı aşmış erik ağacının meyve yüklü dalları başlarına doğru eğilirdi. Yine de her yer şeftali kokardı. Dirseği dönünce, alt kattaki oturma odasının demir korunaklı penceresi ve açık yeşile boyanmış tek kanatlı sokak kapısı görünürdü.</p>

  <p class="p6">İki ilerisindeki evde geçen yılları ise hatırlamıyor. Doğduğu, bebekliğini geçirdiği evin ne bir anısı var ne de kokusu. Şakire Abla o yılların komşusu, annesinin vefalı dostu. Babasının İnegöl&rsquo;e tayini çıkınca bile bu dostluk kopmamış, daha da güçlenmiş.</p>

  <p class="p6">Sonra o tanısı konamayan, annesini içten içe yiyen hastalık, Bursa&rsquo;ya gidiş gelişler, doktor doktor gezmeler... Bir an bile yalnız bırakmıyordu annesini. Ne zaman Bursa&rsquo;ya gidilse o da minicik bedeninin hırpalanmasını göze alarak annesiyle babasının peşine takılıyordu. Ulaşım o yıllarda çok zordu. Aynı gün İnegöl&rsquo;den Bursa&rsquo;ya gidilip dönülemiyordu. Bozuk para dolu kumbaralar gibi şangırdayan, kaskatı, benzin kokan otobüsler. Her yolculuk bir ölüm onun için; benzi sararıyor, kusuyor, başını annesinin kucağına koyup otobüsün sarsıntıları içinde yatıyor. Usul usul saçlarını okşayan eli yatıştırıyor Cemile&rsquo;yi. Yüzü günden güne solan annesinin bir gün onu bırakıp gitmesinden çok korkuyor.</p>

  <p class="p6">Saçını okşarken derin derin içini çeken annesi de biliyor muydu bunu?</p>

  <p class="p6">Annesini yitirdiklerinde altı yaşındaydı Cemile. Abisi de dokuz. Onlarla birlikte oturan anneannesinin (abisi de, o da Nağna diyorlardı anneannelerine) eline kalmışlardı. Bir süre sonra Cemile&rsquo;nin her şeyine karışan Nağna, ilkokuldan sonra okumasını da engellemişti.</p>

  <p class="p6">İç geçirdi Cemile Hanım.</p>

  <p class="p6">Zor günlerin gerçek dostuydu Şakire Abla. Ne zaman Bursa&rsquo;ya gidilse onda kalınıyordu. Hisar, o sokak, beyaz badanalı alçak bahçe duvarı, mutfağın küçücük penceresi...</p>

  <p class="p6">&ldquo;Annem hastayken hep onlarda kalırdık,&rdquo; dedi Cemile Hanım.</p>

  <p class="p6">&ldquo;Yaa,&rdquo; diye hayıflandı Nurhayat Hanım, &ldquo;komşu annemizdi, küçüktüm ama hatırlıyorum. Annen çok iyi bir insandı, Allah rahmet eylesin.&rdquo;</p>

  <p class="p6">Cemile Hanım örgüsünü kucağına bırakıp gözlerini kilime dikti.</p>

  <p class="p6">&ldquo;Hele birinde,&rdquo; dedi. Buruk bir gülümseme yayıldı dudaklarına. &ldquo;Annemin birkaç gün kalması gerekmişti Bursa&rsquo;da. Babamın görevi nedeniyle biz dönecektik. Ben ise annemle kalmakla babamla gitmek arasında bocalayıp duruyordum. Neden mi? O gün çarşıdan ağabeyime bir hediye almıştık; meşin okul çantası. Annem de içine kocaman bir çikolata koymuştu. Çocukluk işte, o hediyeyi ağabeyime ben vermek istiyorum. Bir yandan da annemi bırakamıyorum. Gün boyu kendimle cebelleştim durdum. Sonunda ağabeyimi sevindirmek ağır bastı. Annem sıkı sıkı sarılıp yanaklarımdan öptü, iyi yolculuklar diledi. Ondan ayrıldım ayrılmasına ya, hiç rahat değildim. İçim içimi yiyordu. Otobüsün yanma vardık. Yolcu az o yıllar. Dolunca kalkacak. Geçip bir koltuğa oturduk. Otobüs dolmak bilmiyor. Zaman geçmiyor. Dayanamadım, ağlamaya başladım. Babam nedenini sordu. Annem, dedim, annemsiz yapamam ben. Otobüsten indik. Elimden tuttu. Yeniden Hisar&rsquo;a döndük.&rdquo;</p>

  <p class="p6">Bir süre susup yerdeki kilime baktı.</p>

  <p class="p6">&ldquo;Annem öleli altmış yıl oluyor Nurhayat Hanım, ama ben onu hiç unutamadım.&rdquo;</p>

  <p class="p6">Nurhayat Hanım, &ldquo;Ya ben ne yapayım?&rdquo; der gibi başını ağır ağır salladı.</p>

  <p class="p6">&ldquo;Ölenle ölünmüyor Cemile Hanım, Allah öyle bir sabır veriyor ki, nasıl katlanıyor insan.&rdquo;</p>

  <p class="p6">Cemile Hanım o anda annesini gördü. Kendisinden çok gençti. Odada, aralarındaydı. Karşısındaki üçlü koltukta, Nurhayat Hanım&rsquo;ın solunda oturmuş gülümseyerek yaşlı kızma bakıyordu. Yüzünü asma hemen, dedi, siz küçüktünüz, babanız daha gençti. Annem de yabancı birini getirmedi ki eve, amcasının kızını getirdi size anne olarak. Nağna hep senin iyiliğini istedi, koruyup kolladı. Sabiha da ne sana ne ağabeyine kötü davrandı. Eylülün ikindi güneşi solgun, hasta yüzüne vurmuştu. Biraz sonra üst kata çıkacaklar ve sokak lambalarını yakıp akşamı getiren büyük şapkalı küçük adamı izleyecek, birbirlerine bakarak gülüşeceklerdi.</p>

  <p class="p6">&ldquo;Ne zaman Bursa&rsquo;ya gitsem Şakire Abla&rsquo;ya uğrardım,&rdquo; diye sürdürdü konuşmasını. Artık onlara değil, solgun yüzlü annesine anlatıyordu. &ldquo;Daha Hisar&rsquo;a çıkarken duyardım o kokuyu. Hele ucunda küçük mutfak penceresi görünen sokağa sapınca iyice belirginleşir, kalbim heyecanla çarpardı. Açık yeşil boyalı kapıyı çaldığımda dayanılmaz bir heyecan olurdu içimde. Kapıyı Şakire Abla değil de annem açacaktı sanki. (Annesi hafifçe başını eğdi, yanaklarından süzülen gözyaşlarını gördü Cemile Hanım.) Sonra Şakire Abla&rsquo;nın iç avludaki taşlardan gelen takunya sesleri, yılların eskitemediği dost gülüşü. Annem bu evde, diye düşünürdüm. Annem bu evde!&rdquo;</p>

  <p class="p6">Annesi şimdi sesli sesli, omuzları sarsılarak ağlıyordu.</p>

  <p class="p6">Nurhayat Hanım ve kızı örgülerini kucaklarına bırakmış ilgiyle Cemile Hanım&rsquo;a bakıyorlardı. İkisi de, alçalıp yükselen ses tonundaki heyecan dalgasını hissetmiş olmalıydı.</p>

  <p class="p6">&ldquo;Şakire Abla öldüğünde çok ağladım. Annemi yeniden kaybetmiştim. Şakire Abla olmayınca o ev de olmayacaktı. Çünkü yıllardır orada tek başına yaşıyordu. İki kızı da evlenip Bursa dışına yerleşmişti. Belki o evi satarlardı. Sonra bir avuntu buldum kendime, olsun dedim, Bursa&rsquo;ya her gittiğimde sokağına girer, küçük mutfak penceresini görürüm.&rdquo;</p>

  <p class="p6">Oda iyice sessizleşmişti. Cemile Hanım konuştukça sesi daha da kısılıyordu. Karşısındaki ana-kızı görmüyor, yıllarca içinde sakladığı özlemi sadece ve sadece annesine anlatıyordu.</p>

  <p class="p6">&ldquo;İncir ağacı ve şimşirler,&rdquo; dedi dalgın dalgın. Sonra birden konuklarının karşısında olduğunu fark edip toparlandı. Yüksek sesle düşünmüştü. Karşısındaki koltukta Nurhayat Hanım ile Hayriye vardı. Annesi gitmişti. Açıklama gereği duydu.</p>

  <p class="p6">&ldquo;O evin kendine has bir kokusu vardı,&rdquo; diye sürdürdü, &ldquo;o kokuyu başka bir yerde duyacağımı sanmıyordum. Durup dururken Anne,&rsquo; dedim geçenlerde. Ben, altmış altı yaşında, torun sahibi kadın. Sesli sesli 'anne&rsquo; dememiştim yıllardır. Onu duydum. Çok yakınımdaydı. Seslendim ona. Sonra da düşündüm, bana annemi hatırlatan ne? Buldum: incir ağacı ve şimşirler. Şakire Abla&rsquo;nın evinin kokusu. Avludaki incir ağacını hatırladım, sonra da avludaki çiçekliği çevreleyen şimşirleri... Demek Pakize artık o evde yaşayacak!&rdquo;</p>

  <p class="p6">Hayriye kalkıp sehpanın üzerindeki bardakları aldı. &ldquo;Çay içeriz değil mi Cemile Abla?&rdquo;</p>

  <p class="p6">&ldquo;Doldur kızım,&rdquo; dedi Nurhayat Hanım, &ldquo;Cemile Ablana da doldur. İçeriz.&rdquo;</p>

  <p class="p6">Hayriye&rsquo;nin hareketlenmesiyle toparlandı Cemile Hanım. Annesi odanın kapı eşiğindeydi. Solgun bir gülümsemeyle el salladı kızma.</p>

  <p class="p6"><a id="a36"></a><span class="t16">&nbsp;</span></p>
</body>
</html>
