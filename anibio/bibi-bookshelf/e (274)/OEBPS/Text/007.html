<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>MARTILAR</title>
</head>

<body>
  <h1 class="h11"><a id="a25"></a>MARTILAR</h1>

  <p class="p6">Fatih içeri girdiğinde Samet telefonda yüksek sesle, bozuk bir aksanla İngilizce konuşuyordu. Gözlüğünün üstünden bakıp gülümseyerek başını salladı. Kalkmak için yeltenince, Fatih elini ileri doğru uzatarak rahat olmasını işaret etti. Masanın karşısındaki koltuklardan birine oturdu. Cam sehpanın üzerinde broşürler, mesleki dergiler vardı. Bacak bacak üstüne atıp arkadaşına baktı. Konuşurken bir yandan da ensesini ovuşturuyordu Samet. Sıkıntılı görünüyordu Konuştukları konuyla ilgili olmalıydı sıkıntısı. Son karşılaşmalarından bu yana daha da kilo almıştı. Masasının üstü dosyalar, kâğıtlar, kalemlerle darmadağınıktı. Oda pahalı ama zevksiz döşenmişti. Onca önlem almasına, üzerindeki ağır parfüm kokusuna karşın akşamdan kalma olduğu her halinden hissediliyordu.</p>

  <p class="p6">Görüşmesi bitince ayağa kalktı. Dosyalardan bir-ikisi yere saçıldı. Her zamanki sakar Samet&rsquo;ti işte. Düşenlere bakmadan ama olup bitenin farkındaymış da umursamıyormuş gibi kollarını iki yana açarak, &ldquo;Ooo, kim gelmiş,&rdquo; dedi coşkuyla. Yüzüne çocuksu bir gülümseme yayıldı. Az önce telefonda konuştuğu konu her neyse unutmuş, bir anda patron kimliğinden çıkıvermişti. &ldquo;Biz seni öldü sanıyorduk,&rdquo; deyip omuzlarını sarsa sarsa güldü. İşte şimdi eski Samet olmuştu.</p>

  <p class="p6">Kucaklaştılar.</p>

  <p class="p6">Mayalanmış alkol kokusunu daha güçlü hissetti Fatih.</p>

  <p class="p6">&ldquo;Ne o lan, yanma randevusuz girilmiyor mu?&rdquo; dedi gülerek.</p>

  <p class="p6">&ldquo;Sekreter terbiyesizlik mi yaptı?&rdquo;</p>

  <p class="p6">&ldquo;Hayıır! Kızın işi bu oğlum, talimatlarını uyguluyor.&rdquo;</p>

  <p class="p6">Hiçbir şey umurunda değilmiş gibi koluyla havada bir yay çizdi.</p>

  <p class="p6">&ldquo;Ne talimatı ya! Askeriye mi lan burası? Şu her şeye muhalif ceketini bir türlü çıkaramadın sırtından. İş dünyasında dengeleri kuramazsan hemen tepene çıkarlar.&rdquo;</p>

  <p class="p6">Samet, Fatih&rsquo;in karşısındaki koltuğa oturdu.</p>

  <p class="p6">&ldquo;Bir gittin, pir gittin,&rdquo; dedi, &ldquo;üç yıl oldu değil mi?&rdquo;</p>

  <p class="p6">&ldquo;Daha fazla.&rdquo;</p>

  <p class="p6">&ldquo;Hadi ya! Zaman nasıl da hızlandı. İhtiyarlıyoruz oğlum! Bakıyorum sende göbek möbek yok, hâlâ delikanlı gibisin. Nedir lan bunun sırrı?&rdquo;</p>

  <p class="p6">Fatih başını eğip gülümsedi. Hiçbir şeyin sırrı yoktu ki...</p>

  <p class="p6">&ldquo;Ve sen onca zaman sevgili İstanbul&rsquo;una adım atmadın.&rdquo;</p>

  <p class="p6">&ldquo;Öyle oldu.&rdquo;</p>

  <p class="p6">&ldquo;Bir dakika,&rdquo; deyip kalktı. Yüzü birden değişti. Telefonu tuşlarken daha da ciddileşmişti. &ldquo;Aysel&rsquo;i gönderir misin!" derken ses tonu da yapaylaşmıştı.</p>

  <p class="p6">&ldquo;İşleri büyütmüşsün,&rdquo; dedi Fatih.</p>

  <p class="p6">Samet telefonu yerine koydu. Bakışlarını ofisinde dolaştırıp kollarını iki yana açtı.</p>

  <p class="p6">&ldquo;Yuvarlanıp gidiyoruz işte.&rdquo;</p>

  <p class="p6">O sırada kapı belli belirsiz tıklatıldı.</p>

  <p class="p6">&ldquo;Geel!&rdquo; dedi sertçe. Bunun da bir gösteri olduğunu düşündü Fatih. Bilerek yapmıyorsa bile, öyleydi işte.</p>

  <p class="p6">Ürkek, genç bir kız başı uzandı içeri.</p>

  <p class="p6">&ldquo;Buyurun efendim.&rdquo;</p>

  <p class="p6">"Ha...&rdquo;</p>

  <p class="p6">Fatih&rsquo;e döndü.</p>

  <p class="p6">&ldquo;Ne içersin?&rdquo;</p>

  <p class="p6">"Kolayda ne varsa.&rdquo;</p>

  <p class="p6">&ldquo;Kolayı zoru mu var oğlum, ne istiyorsan söyle.&rdquo;</p>

  <p class="p6">&ldquo;Sade bir Türk kahvesi alayım o zaman.&rdquo;</p>

  <p class="p6">&ldquo;Siz efendim?&rdquo;</p>

  <p class="p6">&ldquo;Bana da aynısından olsun.&rdquo;</p>

  <p class="p6">Kız sessizce kapıyı çekti.</p>

  <p class="p6">&ldquo;N&rsquo;aptın lan bunca zaman? Emekliliğe katlanamaz, bunalır, diyorduk senin için. Sonra çekip gittin, ne aramak ne sormak... Yatıştın mı bari?&rdquo;</p>

  <p class="p6">Fatih güldü. &ldquo;Hiç değişmemişsin,&rdquo; dedi.</p>

  <p class="p6">&ldquo;Sende bazı kalıcı hasarlar görüyorum moruk, alın iyice açılmış.&rdquo;</p>

  <p class="p6">Her zamanki gibi omuzlarını sarsa sarsa güldü Samet. Bunun içten mi, yapay mı olduğunu anlayamadı Fatih.</p>

  <p class="p6">&ldquo;Sen kendine bak,&rdquo; dedi.</p>

  <p class="p6">&ldquo;Ben kendime bakıyorum, belli olmuyor mu? Ama sen pek bakmamışsın. Anlat bakalım.&rdquo;</p>

  <p class="p6">&ldquo;Neyi anlatayım?&rdquo;</p>

  <p class="p6">&ldquo;Nereye kayboldun oğlum?&rdquo;</p>

  <p class="p6">&ldquo;Pederden kalan yazlıktaydım. Kafamı dinledim.&rdquo;</p>

  <p class="p6">&ldquo;Bırak bu romantik entel ayaklarını. Dört yıl kafa mı dinlenirmiş, sen resmen kaçtın.&rdquo;</p>

  <p class="p6">Bir an ne diyeceğini bilemedi Fatih.</p>

  <p class="p6">&ldquo;Ceyda ile ilgiliydi, değil mi?&rdquo;</p>

  <p class="p6">&ldquo;Boş ver.&rdquo;</p>

  <p class="p6">&ldquo;Peki, boş verdim. Kaçtın da ne oldu?&rdquo;</p>

  <p class="p6">&ldquo;Bana çok iyi geldi, buna ihtiyacım varmış.&rdquo;</p>

  <p class="p6">&ldquo;Böyle bir kaçışa hepimizin ihtiyacı var. Döndüğüne göre yatışmış olmalısın.&rdquo;</p>

  <p class="p6">&ldquo;Dönmedim moruk, birkaç günlüğüne geldim.&rdquo;</p>

  <p class="p6">&ldquo;Nasıl yani?&rdquo; dedi Samet.</p>

  <p class="p6">&ldquo;Öyle işte.&rdquo;</p>

  <p class="p6">&ldquo;Demek seni kaybetmişiz. Hayırlı işler Robinson kardeşim. Eee, İstanbul&rsquo;u nasıl buldun? Gittiğinden beri biraz daha mı batmış, yoksa bıraktığın yerde mi otluyor?&rdquo;</p>

  <p class="p6">&ldquo;Hem de çok batmış. Sana gelmek için Kadıköy&rsquo;den vapura bindim. İşte o zaman İstanbul'u ne kadar özlediğimi anladım. Özellikle de martıları.&rdquo;</p>

  <p class="p6">&ldquo;Martılar,&rdquo; dedi Samet, koltuğunda geriye doğru yaslandı. Çok içtiğinde, olura olmaza kızıp kavga edeceği zamankine benzer bir gülüş belirdi yüzünde. "Şairlere, yazarlara, bestekârlara, senin gibi duygusallara ilham veren o kuşlar hiç de masum değil. Denizlerde balık mı kaldı? Ne bulsa yiyor canavarlar. Onlara kefen giymiş çöplük kargaları diyorum."</p>

  <p class="p6">Kapı yeniden tıklatıldı. Samet&rsquo;in bir şey demesine gerek kalmadan o çekingen genç kız elinde bir tepsiyle içeri girmişti bile. Sözünün kesilmesine oldum olası sinirlenen Samet bu kez titremeye başlamıştı. Kahveleri dökmemeye özen göstererek başı önünde minik adımlarla yürüyordu genç kız.</p>

  <p class="p6">&ldquo;Simitle martı beslemek iyice yaygınlaşmış,&rdquo; dedi Fatih. Kızın hak etmediği bir biçimde azarlanmasından çekindiği için konuyu değiştirmişti. "Daha önce dikkat etmemiştim, hareket halindeki gemiden simit parçasını denize doğru fırlatıyorsun, geminin yönünde belli bir ivmeyle düşen simidi uçan martılar havada kapıyor. Navigasyona bakar mısın? Dönüşte ben de simit alıp bu gösterinin tadını çıkaracağım.&rdquo;</p>

  <p class="p6">Genç kız ortamın gerginliğinin farkına varmış gibiydi. Fincanları usulca sehpaya bıraktı.</p>

  <p class="p6">Samet&rsquo;in yüzü asıktı.</p>

  <p class="p6">&ldquo;Bu kadar inziva hiçbir işe yaramamış,&rdquo; dedi, &ldquo;sen hâlâ çocuksun.&rdquo;</p>

  <p class="p6">&ldquo;Nasıl yani?&rdquo;</p>

  <p class="p6">&ldquo;Öyle yani, sen gerçeği hep ters yanından görmeye çalışıyorsun.&rdquo;</p>

  <p class="p6">Genç kıza teşekkür etti Fatih. O da anlaşılmaz bir şeyler mırıldandı. Aynı sessizlikle çıktı odadan.</p>

  <p class="p6">&ldquo;Yanında çalışanları bu kadar sindirmek için ne yapıyorsun?&rdquo;</p>

  <p class="p6">&ldquo;Ne sindirmesi lan, bu kız doğuştan ürkek. Sesini biraz yükseksen ağlayacak gibi duruyor. Konuyu değiştirme! Demek martılar bu kadar etkiledi seni?&rdquo;</p>

  <p class="p6">&ldquo;Denizin bet sesli romantik kuşları onlar.&rdquo;</p>

  <p class="p6">&ldquo;Vaay!&rdquo; dedi Samet. Parmaklarını birbirine geçirip ellerini ensesinde kenetledi. &ldquo;Harbiden yaşlanmışsın sen, eskiden böyle laflar etmezdin. Ne martısı oğlum, neresi romantik onların? Sen şarkılarla kafayı mı bozdun?&rdquo;</p>

  <p class="p6">&ldquo;Sen şimdi sigara da içirmezsin.&rdquo;</p>

  <p class="p6">&ldquo;İçirmem tabii. Al kahveni şu küçük balkona çıkalım. Hem sana bir şey göstermek istiyorum.&rdquo;</p>

  <p class="p6">Balkona çıktılar.</p>

  <p class="p6">&ldquo;Sen içmiyorsun tabii.&rdquo;</p>

  <p class="p6">&ldquo;Beş sene oldu. Sigarayı bıraktıktan sonra yiyip içtiğimin tadına vardım. Acıyorum size, hâlâ onun esirisiniz.&rdquo;</p>

  <p class="p6">Fatih gülümseyerek sigarasını yaktı.</p>

  <p class="p6">&ldquo;Yediğinin tadına vardığın belli oluyor.&rdquo;</p>

  <p class="p6">&ldquo;Şu karşıki apartmanın terasından aşağı doğru inen boru var ya,&rdquo; dedi Samet işaretparmağını sallayarak, &ldquo;ne derler ona?&rdquo;</p>

  <p class="p6">&ldquo;Boru işte, ne bileyim. Terastaki yağmur sularını aşağı akıtmak için.&rdquo;</p>

  <p class="p6">&ldquo;Tam bizim katın hizasındaki boruya dikkatli bak.&rdquo;</p>

  <p class="p6">"Evet, ne olmuş?&rdquo;</p>

  <p class="p6">&ldquo;Borudan daha koyu renkli, aşağı doğru sızmış bir lekenin izi var, gördün mü?"</p>

  <p class="p6">&ldquo;Evet.&rdquo;</p>

  <p class="p6">&ldquo;Sence nedir o?&rdquo;</p>

  <p class="p6">"Kir-pas, ne bileyim lan, birbirine geçmeli borular bunlar. Oradan sızdırmış demek ki.&rdquo;</p>

  <p class="p6">&ldquo;O iz, bir insanın kanı."</p>

  <p class="p6">Birden irkildi Fatih.</p>

  <p class="p6">&ldquo;Nasıl yani?"</p>

  <p class="p6">&ldquo;Anlatayım. Bir gün sokaktan geçenler bu borudan kan damladığını görüyorlar. Yerde de birikmiş kan var. Şaka yapmıyorum oğlum, gördükleri harbiden kan. Polisi arıyorlar. Cinayet masası ekipleri terasa çıktıklarında şezlongda yaşlı bir adamın cesedini buluyorlar. Yüzü, boynu, göğsü delik deşik, gözleri ise yok."</p>

  <p class="p6">&ldquo;Gözleri mi yok?"</p>

  <p class="p6">&ldquo;Evet, yok! Oyulup alınmış."</p>

  <p class="p6">&ldquo;Vahşet,&rdquo; dedi Fatih borudaki izlere bakarak. &ldquo;Sapık katil bulundu mu?&rdquo;</p>

  <p class="p6">"Hem bulundu, hem bulunamadı."</p>

  <p class="p6">&ldquo;Katil elini kolunu sallayarak aramızda mı dolaşıyor?&rdquo;</p>

  <p class="p6">&ldquo;Hem dolaşıyor, hem dolaşmıyor."</p>

  <p class="p6">&ldquo;Bulmaca gibi konuşma lan."</p>

  <p class="p6">&ldquo;Öyle ama, aslında adam o hale getirilmeden önce kalp krizinden ölmüş."</p>

  <p class="p6">&ldquo;Ölüsünden ne istemişler?&rdquo;</p>

  <p class="p6">&ldquo;Onu martılara soracaksın, denizin bet sesli romantik kuşlarına.&rdquo;</p>

  <p class="p6">&ldquo;İnanılır gibi değil."</p>

  <p class="p6">"Neden değil, denizde boğulanların önce gözlerini oyar bu navigasyon harikası canavarlar.&rdquo;</p>

  <p class="p6">Fatih sigarasını pencerenin pervazına konulmuş küllükte söndürdü.</p>

  <p class="p6">&ldquo;Hadi içeri geçelim,&rdquo; dedi.</p>

  <p class="p6">&ldquo;Kahveni bitirmedin.&rdquo;</p>

  <p class="p6">&ldquo;Keyfim kaçtı, içmeyeceğim.&rdquo;</p>

  <p class="p6">Samet yarattığı ortamdan keyiflenmiş gibi görünüyordu. Koltuğa oturunca bacak bacak üstüne attı.</p>

  <p class="p6">&ldquo;Eee,&rdquo; dedi, "dönüşte martılara simit alacak mısın?&rdquo;</p>

  <p class="p6">&ldquo;Alacağım tabii.&rdquo;</p>

  <p class="p6">&ldquo;Bu anlattıklarımdan sonra mı!&rdquo;</p>

  <p class="p6">Kapı yeniden tıklatıldı.</p>

  <p class="p6">Bu kez öfkeyle, "Geel!&rdquo; diye bağırdı Samet.</p>

  <p class="p6">Ürkek kızın başı kapı aralığında belirdi. İçeri girip girmeme konusunda kararsızdı.</p>

  <p class="p6">&ldquo;Boşları alabilir miyim efendim?&rdquo;</p>

  <p class="p6">Onun neden bu kadar gerildiğini anlayamamıştı Fatih. Kız sehpanın üzerindeki kahve fincanlarını alırken Fatih paketinden bir sigara çıkarıp yaktı.</p>

  <p class="p6">Odanın içini birden martıların kanat çırpışları ve bet sesleri doldurdu.</p>

  <p class="p6"><a id="a26"></a><span class="t16">&nbsp;</span></p>
</body>
</html>
