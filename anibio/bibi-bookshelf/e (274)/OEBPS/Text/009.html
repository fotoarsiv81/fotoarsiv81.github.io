<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>MİNDOS KAYALIKLARI</title>
</head>

<body>
  <h1 class="h11"><a id="a29"></a>MİNDOS KAYALIKLARI</h1>

  <p class="p6">Sana, Mindos Kayalıklarından ilk söz ettiğimde, orada oturup günbatımını izleyerek bira içiyorum, demiştim ya, kim bilir nasıl bir yer düşünmüştün? Denizden metrelerce yükseklikte sarp ve baş döndürücü bir kayalık. Felaket bir intihar çukuru. Çok aşağıda köpüklü suların dövdüğü, üzerinde çığlık çığlığa belalı martıların çemberler çizdiği, derinlerde ise kocaman gözlü çirkin dip balıklarının yaşadığı minik adacıkları olan ürkütücü bir karabasan âlemi. Oysa burası, küçük bir halicin girişine sonradan yerleştirilmiş iri kaya bloklarından oluşan sakin, huzur veren bir mendirek. Önceleri bir çayın buradan denize karıştığını sanırdım. Ama öyle olmadığını öğrendim. Deniz, bir kanalla içeriye doğru sokuluyor, giderek incelip bir yerde bitiyordu. Haliç&rsquo;in her iki yanında uzanan plajlar var. Kayaların üzerinde de amatör balıkçılar hiç eksik değil. Görünce seveceğine eminim.</p>

  <p class="p6">Sürekli anlattığım, bir o kadar da abarttığım, <span class="t17">Mindos Kayal</span><span class="t17">ı</span><span class="t17">klar</span><span class="t17">ı</span> diye bir ad uydurduğum yeri sana göstereceğim için çok heyecanlıyım. Düş kırıklığına uğrayacağın kesin. Tek güvencem, &ldquo;Sen zaten böylesin,&rdquo; demen.</p>

  <p class="p6">O temmuz sabahı, kayalıklara gitmeden önce tabelasında &ldquo;Meşhur Çorbacı Burhan Usta&rsquo;&rsquo; yazan aşevinde kelle paça çorba içmiştik. İkimizden başka kimse yoktu dükkânda. Bir garson yerleri süpürüyordu. Güneş yeni doğmuştu. &ldquo;Gündoğumu Buluşmalarının ilkiydi bu. İkimizin de gözünden uyku akıyordu ama, uzun süredir birlikte olmayı düşlediğimiz bir coğrafyada bulunduğumuz için çok mutluyduk. Kâsede değil de, kocaman, beyaz porselen bir yemek tabağında gelmişti çorbalarımız. O anda birbirimize bakmıştık. Sayısız oyunlarımızdan biriydi bu da. Sözcük kullanmadan anlaşıyorduk. Bunun anlamı, &ldquo;Yuh yani!&rdquo; idi. Ben dayanamamış, yine sözcüklere başvurarak, &ldquo;Mahşer kazanı,&rdquo; demiştim. O anda çay kaşığı ile pul biber serpiyordun çorbana. Gülünce biberlerin bir bölümü tabağın kenarına döküldü. Elimi kaşığa sürmemiştim, önce senin tatmanı bekliyordum. İlk yudumu içince gözlerini yumup, &ldquo;Nefis,&rdquo; dedin. Beğenmiş miydin, yoksa kibarlık olsun diye mi öyle söylemiştin anlayamamıştım ama bana göre çorba fena değildi. Öksüzdoyuran tabağının ancak yarısını içebilmiştin. Dudaklarına kâğıt peçeteyi küçük küçük dokundururken, &ldquo;Çok güzel ama ben doydum,&rdquo; demiştin.</p>

  <p class="p6">Bundan sonra yeni bir sürpriz bekliyordu seni: <span class="t17">Mindos Kayal</span><span class="t17">ı</span><span class="t17">klar</span><span class="t17">ı</span><span class="t17">.</span></p>

  <p class="p6">Denize sıfır bir bölgedeydik. Bozok Dağları ise oldukça içerideydi. Bu kayalıklar nerede olabilir, diye düşünmüş müydün?</p>

  <p class="p6">Öyle düşündüğünü sanmıyorum, çünkü beni artık tanıyordun.</p>

  <p class="p6">Çorbacıdan çıktığımızda, &ldquo;Biraz yürüyelim mi?&rdquo; dediğimde, &ldquo;Evet,&rdquo; demiştin gülerek. Ben hâlâ, az sonra <span class="t17">Mindos Kayal</span><span class="t17">ı</span><span class="t17">klar</span><span class="t17">ı</span><span class="t18">&rsquo;</span>na varacağımızı söyleyememiştim sana. Bir çay olduğunu düşündüğün haliç boyu denize doğru yürüyorduk. Ortalıkta kimseler görünmüyordu. Üç tekerlekli, camlı simit arabasını iten yaşlı bir adam geçti yanımızdan. Hiç de yorgun görünmüyordu. Yüzündeki belli belirsiz gülümseme, bir şeyleri gizlice bizimle paylaştığının göstergesi gibiydi. Belki de bana öyle gelmişti. Her şeyin dingin olduğu saatlerdi. &ldquo;Muhteşem,&rdquo; demiştin. Elini tutmuştum. Olağanüstü hiçbir şey yoktu ama sen gördüklerine öyleymiş gibi bakıyordun.</p>

  <p class="p6">&ldquo;İşte o kayalıklar burası,&rdquo; dediğimde gözlerini kısmış, havayı süzerek içine çekmiş ve bir kez daha, &ldquo;Muhteşem,&rdquo; diye fısıldamıştın.</p>

  <p class="p6">&ldquo;Okkadi,&rdquo; demiştim, &ldquo;muhteşem olan sensin.&rdquo;</p>

  <p class="p6">&ldquo;Canııım,&rdquo; demiştin.</p>

  <p class="p6">Sana ilk kez Okkadi dediğimde şaşırmış, &ldquo;O ne?&rdquo; demiştin. Bir anlamı yoktu, şifrelenmiş sözcükleri açıklayıp senin bendeki karşılığın olduğunu söylediğimde, boynuma sarılmıştın. Sen artık Okkadi&rsquo;ydin. Sonra, karşılıklı olarak buna benzer birçok sözcük uydurmuştuk.</p>

  <p class="p6"><span class="t17">Mindos Kayal</span><span class="t17">ı</span><span class="t17">klar</span><span class="t17">ı</span> dediğim mendireği görünce şaşırmış mıydın?</p>

  <p class="p6">Yüzüme bakıp oyunlarıma artık alıştığını gösteren bir biçimde, çocuk gibi gülmüştün yalnızca.</p>

  <p class="p6">Yaz bitiminde kayalıklara son kez geldiğimizde kutu biralarımızı yudumlayıp denize bakıyorduk. Çevremizde, her zamanki amatör olta balıkçıları vardı. Onların sabrına hayrandık, çünkü yaz boyu, burada oturduğumuz sürede oltasına balık takılan tek bir kişi bile görmemiştik. Bu bizi çok güldürüyordu. Onlar sanki biz izleyelim, diye oradaydı ve önceden kurgulanmamış bir oyunun içindeydiler.</p>

  <p class="p6">Güneş yanığı, tenine çok yakışmıştı Okkadi. Siyah kovboy şapkan ve yüzünün yarısını kaplayan güneş gözlüğünle muhteşemdin. Bana dönüp gülümsediğinde bembeyaz dişlerin beliriyordu dudaklarının arasından. Birlikte olduğumuz her yer, ikimize sunulan bir oyun alanı gibiydi. Yine kayaların üzerindeki olta balıkçılarını izliyorduk. Kutu biralarımızı onların umutsuzluğu için birbirine dokunduruyor, bir yudum almadan önce de bakışıp karşılıklı gülümsüyorduk. Mendirekteki umutsuz adamlar uzun saplı oltalarının makaralarını telaşla sararlarken, &ldquo;İşte bu kez balık geldi,&rdquo; diyorduk. Ama yine boş çıkıyordu iğnelerin ucu. Üstelik yemi de kaptırıyorlardı. Belki de onların derdi balık tutmak değildi.</p>

  <p class="p6">"Bu o mu?&rdquo; dedin.</p>

  <p class="p6">Parmağınla, haliç girişine doğru yaklaşan küçük tekneyi gösteriyordun.</p>

  <p class="p6">Yekedekinin oturuş biçimi ve güneşte parıldayan, usturayla kazınmış bakır rengine dönüşmüş başı hemen ele vermişti onu. Bir gün önce, yine bu saatlerde aynı tekneyle buradan halice girmişti. Teknenin başucunda oturanın kızı olduğunu düşünmüştük, orta yerde küpeşteye yaslanan ise karısı olmalıydı. Nasıl da tatil havasına girmişlerdi. Ortada gülünecek bir şey olmamasına karşın onlara, ama daha çok adama gülmüştük. Gördüğünüz her şey benim eserim, der gibi bir duruşu vardı.</p>

  <p class="p6">"Evet, o,&rdquo; dedim.</p>

  <p class="p6">Bugün tek başınaydı.</p>

  <p class="p6">Halicin girişinde teknesini durdurup çapasını denize bıraktı. Bizim için yeni bir oyunun sergilendiğini hemen anladık.</p>

  <p class="p6">"Balık tutmaya niyetli galiba ama yanlış yere demirledi,&rdquo; dedim.</p>

  <p class="p6">&ldquo;Evet,&rdquo; dedin.</p>

  <p class="p6">Bu, görüşümü paylaştığın için değil de, arada savurduğun "boşluk dolduran&rdquo; evet&rsquo;lerden biriydi. Bira kutularımızı hafifçe dokundurup birer yudum aldık.</p>

  <p class="p6">&ldquo;Denize çok yabancı ama denizi biliyormuş gibi davranıyor.&rdquo;</p>

  <p class="p6">&ldquo;Evet.&rdquo;</p>

  <p class="p6">Bakışıp güldük. Bu gülüş çok bol harcanan &ldquo;evet&rdquo;ler içindi.</p>

  <p class="p6">Yanlış yere demirlediği, az sonra boğazdan içeri girecek bir teknenin ısrarlı klakson sesleriyle doğrulanmış oldu.</p>

  <p class="p6">Adam denize ve denizciliğe o kadar uzaktı ki, bu uyarının kendisine yönelik olduğunun farkında bile değildi. Hırsla misinasını topluyordu. İğnenin ucunda balık olmadığına kalıbımızı basardık.</p>

  <p class="p6">&ldquo;Eyvah, çarpacak!&rdquo; dedin.</p>

  <p class="p6">&ldquo;Yol kesti, çarpmaz ama ısrarla neden üstüne gidiyor ki?&rdquo;</p>

  <p class="p6">Yol isteyen teknenin kaptanı o kadar usta bir denizciydi ki, bir iskeleye yanaşır gibi sokuldu yanına. İkisi de ayakta bir şeyler konuşuyorlardı. El-kol hareketi yoktu. Belli ki tartışmıyor, kavga etmiyorlardı. Yanaşan kaptan tornistan ederek geri çıktı. Büyük bir çember çizerek çevresinden dolanıp halice girdi. Dalgasını geçerek ders vermek istemişti ona.</p>

  <p class="p6">Buna çok gülmüştük. Ama asıl oyun yeni başlıyordu. Çıplak kafalı adam misinasını toplamaya başlamıştı. Öyle öfkeliydi ki, bu iş burada bitmişti. Az önce yaşanan olaydan keyfinin kaçtığını hemen anlamıştık.</p>

  <p class="p6">&ldquo;Bu akşam ne yiyecekler?&rdquo;</p>

  <p class="p6">Güldün.</p>

  <p class="p6">&ldquo;Önce balıkçıya uğrar, evde de kocaman yalan söyler,&rdquo; dedin.</p>

  <p class="p6">Misinayı çekmişti, şimdi de zinciri topluyordu.</p>

  <p class="p6"><span class="t17">&ldquo;Mindos Kayal</span><span class="t17">ı</span><span class="t17">klar</span><span class="t17">ı</span> muhteşem bir yer,&rdquo; dedin.</p>

  <p class="p6">&ldquo;Bakar mısın, çok büyük bir hata yaptı!&rdquo;</p>

  <p class="p6">&ldquo;Nasıl?&rdquo;</p>

  <p class="p6">&ldquo;Motoru çalıştırmadan çapayı topladı. Üstelik karadan esen rüzgâra karşı yaptı bunu.&rdquo;</p>

  <p class="p6">&ldquo;Yani?&rdquo;</p>

  <p class="p6">&ldquo;Yanisi şu: Makine çalışmayabilir. Burada gördüğün her şey oyundur, hiçbir şeye inanmayacaksın.&rdquo;</p>

  <p class="p6">Çapayı tekneye aldı adam. Hafifçe eğilip hızla doğruldu. Motoru çalıştırmak için ilk hareketi verecek ipi çekmiş olmalıydı. Birinci girişimde çalıştıramamıştı. Adam yeniden eğildi. Motor çalışmıyordu</p>

  <p class="p6">Güneş, uzaktaki adaların ardında batıyordu. Adamın teknesi rüzgârın etkisiyle açığa doğru sürükleniyordu. Görüntü gittikçe küçülürken biz hâlâ onun eğilip kalkan siluetine bakıyorduk.</p>

  <p class="p6">"Motoru çalıştırabilecek mi? Geri dönecek mi?&rdquo; dedin. Kaygı vardı gözlerinde.</p>

  <p class="p6">&ldquo;Bilmiyorum,&rdquo; dedim.</p>

  <p class="p6">&ldquo;Bizim dışımızda kimse onun sürüklendiğinin farkında değil.&rdquo;</p>

  <p class="p6">&ldquo;Endişelenme, deniz sakin. En olmadı cep telefonuyla birilerini arar, yardım ister. Üstelik, burada gördüğün her şey bizim için sahneleniyor.&rdquo;</p>

  <p class="p6">&ldquo;Rüzgâr onu açıklara itiyor değil mi?&rdquo;</p>

  <p class="p6">&ldquo;Bilemeyiz, belki de deniz çekiyor.&rdquo;</p>

  <p class="p6">Biram bitmişti. Kutuyu, siyah naylon torbadaki boşların arasına koydum.</p>

  <p class="p6">&ldquo;Gidelim mi?&rdquo; dedim.</p>

  <p class="p6">Her akşam olduğu gibi bir yanıt alamadım.</p>

  <p class="p6">Artık ne adam seçilebiliyordu ne de tekne. Denizde küçücük bir leke olmuşlardı.</p>

  <p class="p6">Biliyor musun Okkadi, bir gün gerçekten buraya geleceksin ve hiçbir şeyi abartmadığımı göreceksin.</p>

  <p class="p6"><a id="a30"></a><span class="t16">&nbsp;</span></p>
</body>
</html>
