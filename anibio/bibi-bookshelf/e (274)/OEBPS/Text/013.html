<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BÜYÜK SİLGİ</title>
</head>

<body>
  <h1 class="h11"><a id="a37"></a>BÜYÜK SİLGİ</h1>

  <p class="p6">Yorucu bir gündü. Ofisten çıkmış, eve dönüyorum. Gerginim. Trafikteki yoğunluk, ağustosböcekleri gibi öten klakson sesleri daha da artırıyor gerilimimi. Hiç yoktan parlayan insanların öfkesini, incir çekirdeğini doldurmayacak bir konunun kavgaya, hatta cinayete dönüşme nedenini şimdi daha iyi anlıyorum.</p>

  <p class="p6">Bugün ben de öyleyim.</p>

  <p class="p6">Tek isteğim, bir an önce eve varmak, duşun altına girip dakikalarca hareketsiz durmak. Sonra hafif bir şeyler atıştırıp televizyonun karşısındaki kanepeye çuval gibi yığılmak.</p>

  <p class="p6">Bol limonlu, buzlu bir votka hazırlayıp kanepeye uzanmıştım ki telefonum çaldı. İşte böyle zamanlarda Mozart&rsquo;tan nefret ediyorum; yani, telefonuma yüklediğim "çalma&rdquo; müziği zamana ve mekâna göre bir işkenceye de dönüşebiliyor. Ekranda en çok &ldquo;Neval&rdquo; adını görmekten korkuyorum son zamanlarda. Oysa arayanın o olduğuna adım gibi eminim. Yakın gözlüğümü takmadığım halde &ldquo;Neva&rdquo;i okumakta güçlük çekmedim.</p>

  <p class="p6">Konuşma düğmesine basar basmaz, hatırını sormadan, iyi geceler bile dilemeden, "Ne oldu?" dedim.</p>

  <p class="p6">Sözcükleri vurgulayışım, <span class="t17">"Yine ne oldu?"</span> biçiminde, azarlar gibi çıkmıştı. Son günlerde yaşananlardan sıkılmıştım. Bu nedenle buyurgan bir ifade de vardı ses tonumda ama Neval bunu hem hak etmiyordu, hem de anlayacak durumda değildi. Bir suç işlemiş de bağışlanmak istiyormuş gibi ürkekti sesi.</p>

  <p class="p6">Oysa bütün yük ondaydı. Yirmi yıllık evliliği bitmişti. Çok daha önce bitmesi gerektiğini bir türlü anlayamamıştı. Sedat da, ben de kaç kez anlatmaya çalışmıştık ama o dudaklarını sıkıca kilitleyip başını iki yana sallayarak bu konuyu konuşmak istemediğini belirtmişti. Üstelesek çığlık atacak gibiydi. Bu yanını annemden almıştı. Her şeyi içine atar, konuşmaz, paylaşmaz. İlker&rsquo;e de haksızlık etmemeliydik. Neval&rsquo;le bir yaşamı paylaşmak hiç de kolay değildi. Günden güne solmuştu o güzel kız. Neyse ki çocukları olmamıştı. Mutsuzdu Neval. Boşanmaları yaşamında bir şeyi değiştirmemişti. O, mutsuzluğu seçmişti çünkü.</p>

  <p class="p6">Şimdi de annemle birlikte yaşamak zorunda hissediyor kendini. Annemin yanına bir bakıcı kadın bulma fikrine şiddetle karşı çıkıyor.</p>

  <p class="p6">Ona haksızlık ediyorum, farkındayım. Sedat da, ben de çok benciliz. Üstelik Sedat açık denizlerde. Nerede olduğunu bile bilmiyoruz. Ararsa öğreniyoruz. Karısından, annemden, bizden, herkesten, her şeyden kaçıyor.</p>

  <p class="p6">&ldquo;Merak etme abi, önemli bir şey değil,&rdquo; dedi.</p>

  <p class="p6">Kısa bir sessizlik oldu. Beni aramasının doğru olup olmadığını sorguluyordu. Neval böyleydi işte. Özgüvensiz, kuruntulu. Annem gibi.</p>

  <p class="p6">Ancak yarısına geldiğim votka bardağını bir dikişte içtim.</p>

  <p class="p6">&ldquo;Zamansız aradım galiba, kusura bakma.&rdquo;</p>

  <p class="p6">&ldquo;Olur mu Neval! Beni aramanın zamanı yok ki!&rdquo; dedim. Öyle bir çıkış yaptığıma pişman olmuştum. Ses tonum değişmişti birden. Neval ne yapsın ki?</p>

  <p class="p6">&ldquo;Ne zaman istersen arayacağını biliyorsun Neval, sözü mü olur. Bir sorun mu var? Anne nasıl?&rdquo;</p>

  <p class="p6">&ldquo;Bir sorun yok abi, anne hep aynı durumda. Antidepresanlara başladıktan sonra romatizma ilaçlarını kesmiş. Yeni öğrendim. Söylemiyor ki! Çok değişti, bu benim annem mi, diye sorduğum oluyor bazen. Nedeni açık, bu kadar ilacı bir arada içmenin ona zarar vereceği kaygısı. İnsan yaşlandıkça hayata daha mı tutunuyor, bilmiyorum. Abi, ben ne yaşlanmak ne de uzun yaşamak istiyorum. Birilerine muhtaç olmak çok kötü. Bunu aklın başındayken seçeceksin. Sonrası, başkalarına yük. Beni yanlış anlama ne olur. Annem bize yük demek istemiyorum.&rdquo;</p>

  <p class="p6">Neval&rsquo;in sesi titremeye başlamıştı. Ağlamasından korktum.</p>

  <p class="p6">&ldquo;Nevaal!&rdquo; dedim.</p>

  <p class="p6">&ldquo;Kusura bakma abi, duygulandım işte.&rdquo;</p>

  <p class="p6">Korktuğum başıma geldi. Kesik kesik hıçkırarak ağlamaya başladı. Çocukken de sulugözlüydü. Şu anda içinde bulunduğumuz duruma değil, her şeye ağlıyordu.</p>

  <p class="p6">&ldquo;Yanlış anlamak da ne, Nevalciğim,&rdquo; dedim ses tonumu yumuşatarak, &ldquo;ben de senin gibi düşünüyorum.&rdquo;</p>

  <p class="p6">Sesini toparladı. Koluyla burnunu silmiş olmalıydı.</p>

  <p class="p6">&ldquo;Annem bulaşıkları hâlâ sabun köpürterek yıkıyor, biliyor musun? Nedeni, kanser korkusu. Hatice Hanım&rsquo;ın Kanada'da yaşayan kimya mühendisi oğlu annesine, <span class="t17">&lsquo;Aman ha,&rsquo;</span> demiş, <span class="t17">&lsquo;deterjanla y</span><span class="t17">ı</span><span class="t17">kanan bula</span><span class="t17">ş</span><span class="t17">ı</span><span class="t17">k ne kadar durulan</span><span class="t17">ı</span><span class="t17">rsa durulans</span><span class="t17">ı</span><span class="t17">n ar</span><span class="t17">ı</span><span class="t17">nam</span><span class="t17">ı</span><span class="t17">yor.' Sonuç: kanser.</span> Hatice Hanım gibi annemi de sarmış kanser korkusu. Ona, seksen yaşından sonra bulaşık deterjanı kullanıyorsun diye kansere yakalanamazsın diyemiyorum ki. Biliyorsun çok alıngan, bir o kadar da hırçın oldu. Annemi çok seviyorum, onun yazık olmuş hayatına ise daha çok üzülüyorum. Bize hiçbir şey yansıtmadı. Hadi Sedat abimle sen erkeksiniz, onu ne kadar anlayabilirsiniz ki? Bana da ketum davrandı. Hiçbir şey anlatmadı. Nasıl bir gençlik yaşadı, birini sevdi mi, babamızla evlenmeye nasıl karar verdi, bilmiyoruz. Belleğinde kalan tek şey çocukluğu ve gençliği. Dönüp dolaşıp onu anlatıyor. Annesini çok küçük yaşta kaybetmiş ya, oradan bir türlü çıkamıyor. Ezberledim artık. Dinleyemiyorum, çok sıkılıyorum. Yine de ilk kez dinliyormuşum gibi davranmak zorunda hissediyorum kendimi. Şimdi de annesinin çeyiz sandığına takmış, hep onu soruyor. Götürüp gösteriyorum, bak burada, diyorum, beş dakika sonra yine soruyor. Bir de, tutucu ninesinin, yani hepimizin neredeyse ezberlediği Nağna&rsquo;nın baskısı altında ezildiğini, çok okumak istediği halde dedemize ortaokula gitmek istiyorum, diyemediğini belki bininci kez anlattı. Sen de biliyorsun abi. Bunları dinleyerek büyüdük. Sonrası yok. Biz yokuz. Dilim varmıyor ama, annemiz çok bencil!&rdquo;</p>

  <p class="p6">Yeniden ağlamaya başladı.</p>

  <p class="p6">&ldquo;Neval!&rdquo; dedim sesimi yükselterek.</p>

  <p class="p6">"Tamam abi, özür dilerim. Bana bir şey söylemeden romatizma ilaçlarını kesmiş. Sonuç? Kolunda yine ağrılar başlamış. Başlar tabii. Diyorum ki, sen Ankara&rsquo;daki doktorla konuşsan da bu ilaçları kessek.&rdquo;</p>

  <p class="p6">"Bir dakika,&rdquo; dedim. Başım dönmüştü. "Doktorla görüşüp antidepresanları kesmek istediğimizi mi söyleyeceğim?&rdquo;</p>

  <p class="p6">"Evet abi.&rdquo;</p>

  <p class="p6">&ldquo;Neval! Bu mümkün değil, doktor üç aylık bir tedavi uyguluyor. Ben nasıl kalkıp bunu keselim, diye bir öneride bulunarak onun işine karışabilirim ki! Alzheimer tedavisine geçilip geçilmeyeceği bu süreçten sonra belirlenecek. İlk anda bir tanı koyamadı doktor. Alzheimer başlangıcı gibi görünse de yaşlılıktan kaynaklanan unutkanlıklar olabilir, dedi. Depresif bir durum daha ağır basıyormuş.&rdquo;</p>

  <p class="p6">&ldquo;Haklısın abi, kusura bakma. Sinirlerim çok yıprandı. Romatizma haplarını içmeye ikna edemezsek bir süre sonra parmaklarını kullanamaz hale gelecek!&rdquo;</p>

  <p class="p6">O anda annemle son telefon görüşmemizi düşündüm. Bunu Neval&rsquo;le neden paylaşmadığımı da bilmiyorum. Aslında biliyorum, benim yaptığım &ldquo;kaçak güreşmek&rdquo;ten başka bir şey değildi.</p>

  <p class="p6">Geçtiğimiz pazar günü, öğle saatlerinde aramıştım annemi. Telefonu her zamanki gibi Neval değil, o açmıştı. Sesi cıvıltılı, yaşam doluydu. Taşımaktan yorgun düştüğü geçmişin yükünden arınmıştı son zamanlarda. Unutuyordu.</p>

  <p class="p6">Unutmak güzeldi.</p>

  <p class="p6">&ldquo;Neval yok mu?&rdquo;</p>

  <p class="p6">&ldquo;Markete kadar gitti.&rdquo;</p>

  <p class="p6">&ldquo;Yalnız mısın anne?&rdquo;</p>

  <p class="p6">&ldquo;Değilim, baban mutfakta.&rdquo;</p>

  <p class="p6">Sırtımdan bir zıpkın yemiştim sanki. Ne diyeceğimi bilememiş, bir süre susmuştum.</p>

  <p class="p6">&ldquo;Anne, mutfakta kim var?&rdquo;</p>

  <p class="p6">&ldquo;Baban, oğlum.&rdquo;</p>

  <p class="p6">&ldquo;Babam öleli on sekiz yıl oluyor anne!&rdquo;</p>

  <p class="p6">Bir süre susmuştu.</p>

  <p class="p6">&ldquo;Doğru ya,&rdquo; demişti, &ldquo;baban öldü. Arada böyle karıştırıyorum işte oğlum.&rdquo;</p>

  <p class="p6">Bunu Sedat&rsquo;a söylediğimde, &ldquo;Olabilir abi,&rdquo; demişti, &ldquo;Belki de babamız o anda mutfaktaydı.&rdquo; Gerçeklerden kaçıp denizlere sığınmıştı Sedat. Onun için her şey olağandı, olabilirdi. Çünkü o yoktu. Oysa nasıl da duyarlı biriydi. Dayanamayacağını anlayınca mumu iki yanından birden yakmıştı.</p>

  <p class="p6">Neval ne derdi, bilmiyorum.</p>

  <p class="p6">İlkokul beşinci sınıfa başladığım yıl annem bana kapağı sürgülü tahta bir kutuda kurşunkalem, açacak, on iki renk kuru boya ve kocaman bir silgi almıştı. Sınıfta en büyük silgi benimkiydi. Annem, "Bununla bütün yanlışlarını silersin,&rdquo; deyip yanağımdan öpmüştü.</p>

  <p class="p6">"Abi!&rdquo;</p>

  <p class="p6">&ldquo;Dinliyorum Neval.&rdquo;</p>

  <p class="p6">&ldquo;Dinleme abi! Ben senden bir çözüm bekliyorum. Babamdan sonra büyüğümüz sensin. Doktora gidemem diyorsun, o zaman ne yapacağız? Onu soruyorum.&rdquo;</p>

  <p class="p6">O anda karar verdim.</p>

  <p class="p6">"Yarın geliyorum Neval,&rdquo; dedim, &ldquo;doktorla görüştüğümü, bütün haplarını mutlaka kullansın, dediğini anlatacağım annemize. Beni dinler. İçin rahat olsun, kendini bu kadar üzme.&rdquo;</p>

  <p class="p6">&ldquo;Sağ ol abi,&rdquo; dedi Neval. Rahatlamış, bir yükten kurtulmuş gibiydi.</p>

  <p class="p6">Telefonu kapatınca salonun penceresinden dışarı baktım. İçim daraldı.</p>

  <p class="p6">Annem, bana hediye ettiği, <span class="t17">"Bütün yanl</span><span class="t17">ı</span><span class="t17">ş</span><span class="t17">lar</span><span class="t17">ı</span> <span class="t17">bununla sil&rdquo;</span> dediği o büyük silgiyi geri almış, çocukluğu dışında her şeyi siliyordu.</p>

  <p class="p6">Neval, Sedat, ben, doktor hiçbir şey yapamazdık artık.</p>

  <p class="p6"><a id="a38"></a><span class="t16">&nbsp;</span></p>
</body>
</html>
