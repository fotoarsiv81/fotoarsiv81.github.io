<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ADA</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block_8">10</h1>

  <p class="block_3">Will alçılı ayağını kollayarak arabadan indi ve çevresine göz gezdirdi. Güneyde yükselen sarp, kızıl dağlarla çepeçevre dik uçurumlar arasında kalan kaya sırtı düzeltilmiş ve bu dar uzun düzlüğün tam ortasına bir tapınak oturtulmuştu - anıtsal, dörtgen, dikey hatlı, görkemli, ardındaki dağlar gibi kızıl taştan yüksek bir yapı. Kayalarla karşılaştırıldığında bir simetri örneği, ama soyut matematik düzgünlüğün ötesinde, bir canlının kılgısal geometrisiyle simetrik. Evet, bir canlının; çünkü tapınağın zengin dokulu yüzeyleri, göğe karşı belirginleşen dış hatları örgensel olarak içe bükülerek mermer bir çembere doğru daralıp toplanıyor, sonra kızıl duvarlar bu çemberin üstünde bir çiçeğin tohum kesesi gibi şişkinleşip yuvarlanarak tepede yassı bir kubbe oluşturuyordu.</p>

  <p class="block_3">«Normanların İngiltere’ye çıkışından elli yıl kadar önce yapılmıştır,» diye açıkladı Dr. Robert.</p>

  <p class="block_3">«Hiç de insan elinden çıkmış gibi görünmüyor,» dedi Will. «Sanki kayalardan türemiş, birdenbire serpilip çiçeklerle bezenen agave sürgünleri gibi gelişivermiş.»</p>

  <p class="block_3">Vijaya Will’in kolunu dürttü. «Bak,» dedi, «Bir gurup acemi dağcı aşağı iniyor.»</p>

  <p class="block_3">Will dağa baktı ve dağcı giysili, çivili botlu genç bir adamın yardaki bir oluktan aşağı inmekte olduğunu gördü. Genç adam olukta dinlenmeye uygun bir yer bularak durdu, başını arkaya atarak Alp dağcılarının seslenişiyle bağırdı. Adamın 30 metre kadar yukarısında bir kaya çıkıntısının ardından bir çocuk belirdi, kayadan sarkınarak oluk boyunca aşağı inmeye başladı.</p>

  <p class="block_3">«Onun yerinde olmak istemez miydin?» diye Murugan’a sordu Vijaya.</p>

  <p class="block_3">Murugan, çocuk oyunlarına zaman ayıramayacak denli önemli işleri olan görmüş geçirmiş bir yetişkin kimliğine bürünerek abartılı bir sıkkınlıkla omuz silkti. «Onun yerinde olup da ne yapacağım.» Yanlarından uzaklaşarak yılların yıprattığı bir aslan yontusunun üstüne oturdu, cebinden cicili bicili bir Amerikan dergisi çıkartıp okumaya başladı.</p>

  <p class="block_3">«Ne okuyorsun?» diye sordu Vijaya.</p>

  <p class="block_3">«Kurgubilim,» dedi Murugan, sesi meydan okumayla çınlayarak.</p>

  <p class="block_3">Dr. Robert güldü. «Gerçeklerden kaçmanı sağlayacak her şeyi okursun.»</p>

  <p class="block_3">Murugan onu duymazdan gelerek sayfayı çevirdi, okumayı sürdürdü.</p>

  <p class="block_3">«Oldukça başarılı,» dedi genç dağcının inişini seyreden Vijaya. «İpin her iki ucunda deneyimli dağcılar bulunur,» diye ekledi. «Yukardaki adam görünmüyor. Şu çıkıntının arkasında, gördüğümüze koşut bir olukta, on, on beş metre yukarda olmalı. Orada ipi bağlamak için sabit bir çivi var. Hepsi birden düşseler bile ip onları korur.» Kol ve ayaklarıyla oluğun her iki yanındaki girintilere sıkıca tutunan önder bağırarak genç dağcı adayına yol gösteriyor, onu yüreklendiriyordu. Çocuk iyice yaklaşınca, yer değiştirerek yedi metre kadar aşağı indi, durdu ve yine Alp dağcıları gibi seslendi. Bot ve pantalon giymiş atkuyruklu, uzun boylu bir kız kaya çıkıntısının ardından çıkarak oluğa indi.</p>

  <p class="block_3">«Çok başarılı,» diye beğenisini belirtti, kızın inişini seyreden Vijaya.</p>

  <p class="block_3">Bu arada, birkaç genç ne olup bittiğini görmek için uçurumun tabanındaki küçük yapıdan -bu Alp biçiminde bir dağ kulübesinin tropik uyarlaması olmalıydı- dışarı çıktılar. Bu gençler o sabah Temel Dağcılık sınavı veren üç dağcı gurubunun üyeleriydi.</p>

  <p class="block_3">«En başarılı takım ödül mü alır?» diye sordu Will.</p>

  <p class="block_3">«Ödül, modül yok,» dedi Vijaya. «Bu bir yarışma değil. Daha çok bir dayanıklılık denemesi.»</p>

  <p class="block_3">«Gençlerin çocukluktan ergenliğe geçişlerinin ilk aşamasını oluşturan bir sınama,» diye açıkladı Dr. Robert. «İçinde yaşadıkları dünyayı anlamalarına, ölümün her an ve her yerde var olduğu gerçeğinin, varoluşun özündeki güvenilmezliğin bilincine varmalarına yardım eden bir sınama. Az sonra bu genç erkekler ve kızlar ilk mokşa ilacı deneyini yaşayacaklar. Hepsi ilaç alacak, sonra tapınakta bir ayin düzenlenecek.»</p>

  <p class="block_3">«Vaftizi pekiştirme ayini gibi bir şey mi?»</p>

  <p class="block_3">«Ona benziyor, ama bizim ayinimiz dinsel laf kalabalığı düzeyini aşar. Mokşa ilacının yardımıyla sözlerin ötesindeki somut gerçek yaşanır.»</p>

  <p class="block_3">«Somut gerçek mi?» Will başını salladı. «Böyle bir gerçek var mı ki? Keşke buna inanabilsem.»</p>

  <p class="block_3">«Senden buna inanmanı beklemiyoruz,» dedi Dr. Robert. «Somut gerçek bir önerme değildir; bir varolma duyarlığıdır. Biz çocuklarımıza dualar ezberletip, duygusal simgelere tapınmayı öğretmeyiz. Dinin en derin gerçeklerini öğrenme zamanı geldiğinde onları bir uçuruma salar, ardından herbirine dörtyüz miligram gerçek açınlayıcısı veririz. Kafası çalışan herhangi bir oğlan ya da kıza gerçeğin özü konusunda bir fikir veren bir çift dolaysız somut gerçek yaşantısı.»</p>

  <p class="block_3">«Güç sorununu da unutma,» dedi Vijaya. «Dağcılık uygulamalı ahlakın bir dalıdır: zorbalığı önleyen bir uğraş.»</p>

  <p class="block_3">«Demek babam odunculuğun yanısıra dağcılık da yapmalıydı.»</p>

  <p class="block_3">«Gül bakalım,» dedi Vijaya, kendisi de gülerek. «Ama gülmen, bu uğraşın amacına ulaştığı gerçeğini değiştirmez. Evet ya, amacına ulaşıyor. Kendimden biliyorum: ağırlığımı koymak isteğimi, zorbalık hevesimi körükleyen bir sürü kışkırtıyı dağlara tırmanarak savuşturdum - hem, ağırlığımla orantılı olarak, bu kışkırtmalar çok güçlüydü.»</p>

  <p class="block_3">«Yine de bu işte bir bityeniği var,» dedi Will. «Kışkırtmalara karşı koyayım derken düşüp...» Dugald MacPhail’in başına gelenleri anımsayıp, birden sustu.</p>

  <p class="block_3">Tümceyi bitiren Dr. Robert oldu. «Düşüp,» dedi yavaşça, «boynunu kırabilirsin. Dugald tek başına tırmanmıştı,» diye açıkladı, kısa bir duraksamadan sonra. «Kimse ne olduğunu bilmiyor. Ölüsünü ancak ertesi gün bulduk.» Uzun bir sessizlik oldu.</p>

  <p class="block_3">«Olanlara karşın, hâlâ dağcılığın yararına inanıyor musunuz?» diye sordu Will, bambu bastonuyla dimdik, çırçıplak kaya yüzünde zorlu bir çabayla sürünen küçücük şekilleri göstererek.</p>

  <p class="block_3">«Hâlâ inanıyorum,» dedi Dr. Robert.</p>

  <p class="block_3">«Ya zavallı Susila...»</p>

  <p class="block_3">«Evet, zavallı Susila,» diye yineledi Dr. Robert. «Ve zavallı çocukları, zavallı Lakshmi, zavallı ben. Ama Dugald yaşamını tehlikeye atmayı bir alışkanlık haline getirmemiş olsaydı bir sürü insan farklı nedenlerle zavallı olacaktı. Başkalarının ölümüne ya da en azından mutsuzluğuna neden olacak biçimde davranmaktansa, kişinin kendi yaşamını tehlikeye atması daha iyi değil mi? Hele, bu kişi saldırgan yaradılışta olduğu halde, birikimlerini bir uçurumda boşaltmayacak denli sakınmalı ya da bilinçsiz olduğu için başkalarını incitiyorsa. Haydi,» diye ekledi, farklı bir tonlamayla, «sana görünümü göstereyim.»</p>

  <p class="block_3">«Ben de gidip şu çocuklarla konuşayım.» Vijaya kızıl kayaların dibinde toplanmış gençlere doğru yürüdü.</p>

  <p class="block_3">Will, Murugan’ı kurgubilim öyküsüyle başbaşa bırakarak Dr. Robert’in peşi sıra iki yanı sütunlu bir kapıdan geçti, tapınağı çevreleyen geniş, taş platformu aştı. Bu platformun bir köşesinde küçük, kubbeli, çadırımsı bir yapı vardı. Bu yapıya girdiler, camsız, geniş pencerenin yanına giderek dışarı baktılar. Uzakta, yeşil lacivert bir duvarı andıran deniz ufuk çizgisiyle birleşiyordu. Altlarında, 350 metrelik bir uçurumun dibinde yemyeşil orman uzanmaktaydı. Ormanın ötesinde, koyaklar ve kayalıklarla dikine, insan yapısı görkemli bir merdiveni andıran set set tarlalarla enlemesine bölünmüş bayırlar, en dibinde bostanlarla palmiye gölgeli kumsal arasında oldukça büyük bir kent görünen geniş bir ovaya doğru iniyorlardı. Bu yükseklikten bakıldığında, güneş ışığında parıldayan kent, ortaçağ kitaplarının ayrıntılı kent minyatürlerini anımsatıyordu.</p>

  <p class="block_3">«İşte Shivapuram,» dedi Dr. Robert. «Irmağın ötesinde görünen yapı topluluğuysa büyük Budist tapınağı. Borobudur’dan bile daha eskidir ve yontuları Hint tapınaklarıyla boy ölçüşebilir.» Bir süre sustu. «Yağmur yağdığında bu kameriyede yapardık pikniğimizi. Hiç unutmam, bir keresinde Dugald (on yaşındaydı galiba) pencerenin pervazına tırmanıp danseden Şiva pozunda, tek ayak üstünde durup zavallı Lakshmi’nin aklını başından almıştı. Dugald yükseklerde yaşamak için yaratılmıştı. Bu bakımdan, kaza büsbütün akılalmaz görünüyor.» Başını üzüntüyle salladı, derken, uzun bir suskunluktan sonra, konuşmaya başladı. «Buraya en son sekiz dokuz ay önce gelmiştik. Dugald ölmeden önce, Lakshmi torunlarıyla gezmeye çıkamayacak denli zayıf düşmeden önce. Oğlum, Tom Krishna ve Mary Sarojini’nin hatırı için Şiva numarasını bir kez daha yaptı. Tek ayak üstünde durdu; ve kollarını öyle hızlı sallıyordu ki, dört kollu izlenimini veriyordu.» Dr. Robert sustu. Yerden bir taş alarak boşluğa fırlattı. «Aşağı, aşağı, daha aşağı… Boşluk. Pascal’ın Gayya Kuyusu - bunun aynı anda hem en etkili ölüm simgesi, hem de en yoğun, dopdolu yaşam simgesi olması ne garip.» Birden yüzü aydınlandı. «Bak, bir atmaca.»</p>

  <p class="block_3">«Hani, nerde?»</p>

  <p class="block_3">Dr. Robert, içinde durdukları kartal yuvasıyla karanlık orman arasında kanatlarını oynatmaksızın dönenen hız ve yağmacılık simgesi küçük, kahverengi cismi gösterdi. «Bana Büyük Raca’nın burası için yazdığı bir şiiri anımsattı.» Bir an durakladı, sonra Raca’nın dizelerini okumaya başladı.</p>

  <p class="block_23">«Bu tepede, diye soruyorsun bana,</p>

  <p class="block_23">Şiva’nın dans alanı</p>

  <p class="block_23">Bu ulu dorukta</p>

  <p class="block_23">Ne halt ettiğimi sanıyormuşum?</p>

  <p class="block_24"></p>

  <p class="block_23">Yanıtım yok, dostum.</p>

  <p class="block_23">Aşağıda dönenen bu atmaca,</p>

  <p class="block_23">Şu kara, ok gibi kırlangıçlar,</p>

  <p class="block_23">Havada uzun, gümüş teller ören,</p>

  <p class="block_23">Ve tiz çığlıkları dışında.</p>

  <p class="block_24"></p>

  <p class="block_23">Ne kadar da uzaksın, diyorsun, sıcak düzlüklere,</p>

  <p class="block_23">Ne kadar uzak, kınayarak, halkına!</p>

  <p class="block_23">Oysa, öylesine yakınım ki! Çünkü burada, bulutlu</p>

  <p class="block_23">Gökle aşağıdaki deniz arasında, ansızın görünen,</p>

  <p class="block_23">Aydınlanan gizini okuyorum halkımın ve benim.»</p>

  <p class="block_3">«Anladığım kadarıyla, giz dediği bu boşluk.»</p>

  <p class="block_9">«Daha doğrusu, bu boşluğun simgelediği şey - sürekli değişimin ardındaki Buda yaradılışı, Bu da.bana şeyi anımsattı...» Saatine bir göz attı.</p>

  <p class="block_3">«Şimdi ne yapacağız?» diye sordu Will, kameriyeden kızgın güneşe çıktıklarında.</p>

  <p class="block_3">«Tapınaktaki ayine gideceğiz,» dedi Dr. Robert. «Genç dağcılar Şiva’ya -yani, Tanrı imgesiyle canlandırılan kendi Böylesiliklerine- başarılarını sunacaklar. Sonra da eriştirme töreninin ikinci aşamasına geçilecek: kendi benliklerinden bağımsızlaşacaklar.»</p>

  <p class="block_3">«Mokşa ilacıyla mı?»</p>

  <p class="block_3">Dr. Robert başını eğerek doğruladı. «Dağcılar Birliği Evinden ayrılmadan önce, önderleri gençlere ilacı verir. Sonra tapınağa gelirler. Tören sırasında ilaç etkisini göstermeye başlar. Söz aramızda,» diye ekledi, «ayin sanskritçedir, söylenenleri anlayamayacaksın. Ama Vijaya’nın açış konuşması İngilizce olacak - Vijaya Dağcılar Birliği Başkanıdır. Ben de İngilizce konuşacağım. Ve elbet, gençler de daha çok İngilizce konuşacaklar.»</p>

  <p class="block_3">Tapınağın içi, bir çift kafesli pencereyle sunağın üzerindeki bir yontunun başı çevresinde sarı, titrek yıldızlardan bir ayla oluşturan yedi kandilin yumuşattığı serin, mağaramsı bir loşluktaydı. Sunağın üzerindeki, aşağı yukarı bir çocuk büyüklüğünde yontu bakırdan dökülmüştü ve Şiva’yı betimliyordu. Alevlerin ışığında olanca görkemiyle Tanrı, dört kolu anlam yüklü, örgülü saçları uçuşarak, sağ ayağı görülmedik iğrençlikte cücemsi bir yaratığın üstünde, sol ayağı zarifçe kalkık, bir esrime anında donmuş, duruyordu. Dağcı giysilerini çıkartıp ayaklarına sandaletler geçirmiş, göğüsleri çıplak, şort ya da gözalıcı desenli etekler giymiş bir düzine oğlan ve kız ve onlara önderlik, öğretmenlik yapan altı genç adam yere bağdaş kurmuşlardı. Onların yukarısında, sunağın en üst basamağında, başı tıraşlı, sarı cüppeli yaşlı bir rahip derinden gelen sesiyle anlaşılmaz bir şeyler okuyordu. Will’i uygun bir çıkıntıya oturtan Dr. Robert parmak uçlarına basarak Vijaya ile Murugan’ın yanına gitti ve çömeldi.</p>

  <p class="block_3">Sanskritçenin görkemli gümbürtüsü yerini genizden gelen bir ezgiye bıraktı; derken, ezginin ardından, rahibin sözlerini cemaatın topluca yanıtladığı dua faslı başladı.</p>

  <p class="block_3">Pirinç bir buhurdanlıkta tütsü yakıldı. Yaşlı rahip sessizlik sağlamak için kollarını havaya kaldırdı. Upuzun, gebe, olağanüstü sessizlik içinde gri tütsü dumanı Tanrının önünde dimdik yükseldi, pencerelerden giren esintiyle kırılıp büküldü, loş tapınağı başka bir dünyanın gizemli kokusuyla dolduran görünmez bir buluta dönüşerek gözden kayboldu. Will gözlerini açtı ve tapınaktakiler içinde bir tek Murugan’ın sıkıntıyla kıpırdandığını gözledi. Üstelik kıpırdanmakla kalmayıp sabırsızca yüzünü ekşitiyordu. Kendisi hiç dağcılık yapmamıştı, öyleyse, dağcılık saçma sapan bir uğraştı. Kendisi her zaman mokşa ilacına karşı çıkmıştı; öyleyse onu kullananlar ahlâksızdı. Annesi Ermişlere inanır, Koot Hoomi’yle çene çalardı; öyleyse Şiva yontusu aşağılık bir puttu. Ne de güzel bir gösteri, diye düşündü Will, oğlanı inceleyerek. Ama, ne yazık ki, zavallıcığın şaklabanlıklarına ilgi gösteren yoktu.</p>

  <p class="block_3">«<i class="calibre4">Shivanayama</i>,» dedi yaşlı rahip, uzayıp giden sessizliği yırtarak, sonra yine, «<i class="calibre4">Shivanayama</i>.» Elleriyle bir çağrı yaptı.</p>

  <p class="block_3">Will’in uçurumdan inişini seyrettiği uzun boylu kız yerinden kalkarak sunağın basamaklarını çıktı. Yağlanmış gövdesi kandillerin ışığında pırıl pırıl, parmak uçlarında yükseldi ve Şiva’nın sol iki koluna açık sarı çiçeklerden bir çelenk astı. Sonra, avuçlarını kavuşturarak Tanrının dingin, gülümseyen yüzüne kaldırdı gözlerini ve önceleri duraksayarak, giderek akıcılık kazanarak konuşmaya başladı.</p>

  <p class="block_23">«Sen ey yaradan, sen yok eden, sen yaşamı sürdüren ve sona erdiren,</p>

  <p class="block_23">Gün ışığında kuşlarla oynayan çocuklarla danseden sen,</p>

  <p class="block_23">Gece yarısı yakımalanlarında ölülerle danseden sen,</p>

  <p class="block_23">Sen Şiva, sen karanlık ve korkunç Bhairava,</p>

  <p class="block_23">Sen Böylesilik ve Yanılsama, Tümü içeren Boşluk,</p>

  <p class="block_23">Sen ki yaşama egemensin, sana çiçekler sunuyorum;</p>

  <p class="block_23">Sen ki ölüme egemensin, sana yüreğimi sunuyorum-</p>

  <p class="block_23">Senin ateşlere saldığın bu yüreği.</p>

  <p class="block_23">Ondaki cehalet ve benlik bu ateşte arınacak.</p>

  <p class="block_23">Küller arasında dansedesin diye, Bhairava.</p>

  <p class="block_23">Çiçekli bahçelerde dansedesin diye, Tanrı Şiva,</p>

  <p class="block_23">Ve ben de seninle dansedeyim.»</p>

  <p class="block_3">Kız kollarını kaldırarak yüzyıllar boyu dansla tapınan atalarının esrimelerini anıştıracak biçimde salındı, sonra dönüp alacakaranlığa doğru yürüdü. «<i class="calibre4">Shivanayama</i>,» diye haykırdı biri. Genç sesler bu sözcüğü bir ağızdan yinelemeye başladılar. Murugan burun kıvırarak homurdanıyordu. Yaşlı rahip kutsal kitaptan bir bölüm okumaya başladı. Duanın ortalarına gelmişti ki, kırmızı başlı, gri gövdeli küçücük bir kuş, kafesli pencereden içeri daldı, sunağı çevreleyen kandiller arasında çılgınca çırpındı, dehşet içinde cıklayarak kendini dışarı attı. Rahibin sesi çoşkulu bir doruğa ulaştı, sonra fısıldanan bir barış yakarışıyla dua sona erdi: <i class="calibre4">Shanti, shanti, shanti.</i> Yaşlı rahip sunağa döndü, Şiva’nın başını çevreleyen kandillerden bir mum yaktı sonra, dansçı yontusunun tabanı altında derin bir kovuğa yerleştirilmiş yedi kandili yaktı. Bunların ışığı başka bir yontunun yuvarlak metal yüzeylerini aydınlattı - Şiva ile Parvati’nin yontusunu. En Ulu Yogi bu kez oturuyordu, dört elinden ikisiyle simgesel davul ve ateşi uzatıyor, diğer elleriyle bronzda sonsuzlaştırılmış bir kucaklayışla kollarını ve bacaklarını bedenine dolayarak üstüne binmiş cilveli tanrıçasını okşuyordu. Yaşlı rahip yine elini salladı. Bu kez esmer tenli, yapılı bir oğlan çıktı ışığa. Eğildi, elindeki çelengin bir ucunu Parvati’nin boynuna taktı; sonra uzun çiçek zincirini bükerek beyaz orkidelerden bir halka oluşturdu, ve Şiva’nın boynuna geçirdi.</p>

  <p class="block_3">«Biri ikisidir,» dedi.</p>

  <p class="block_3">«Biri ikisidir.» diye bir ağızdan yankıladı genç sesler. Murugan öfkeyle başını salladı.</p>

  <p class="block_3">«Ev siz öteki kıyıya gidenler.» dedi esmer oğlan, «siz, öteki kıyıya ulaşanlar, Ey sen aydınlanma ve sen öteki aydınlanma, sen özgürleşmeyle bütünleşmiş özgürleşme, sen sonsuz sevecenlikle kucaklaşan sevecenlik.»</p>

  <p class="block_3">«<i class="calibre4">Shivanayama</i>.»</p>

  <p class="block_3">Oğlan yerine döndü. Uzun bir sessizlik oldu. Sonra Vijaya ayağa kalktı ve konuşmaya başladı.</p>

  <p class="block_3">«Tehlike,» dedi, yine, «tehlike. Bile bile, yine de kaygılanmadan atılmak tehlikeye. Bilinçle paylaşmak, uyanıklığın sınırlarını zorlayarak paylaşmak, paylaşma ve tehlike bir yogaya dönüşünceye dek - paylaşmak tehlikeyi. Bir kaya sırtında birbirine sımsıkı bağlı iki dost. Bazen üç, dört dost. Herbir kendi kaslarındaki gerilimin, kendi becerisinin, kendi korkusunun ve korku'yu aşan kendi ruhunun ayırdında. Ve elbet, aynı anda diğerlerinin bilincinde, onlar kaygılı, onların güvenliğini sağlamak için en doğruyu yapma çabasında. Bedensel ve zihinsel gerilimin doruğunda yaşam, ölümün soğuk soluğunu duydukça zenginleşen, değer biçilmez yaşam. Derken, tehlike yogasının ardından - doruk yogası gelir; gevşeme, dinlenme yogası, izlenimlerle bütünüyle, tam olarak uyanma yogası, duyulara ulaşan tüm uyarıları törel yargılarla dolu zihin süzgecinden geçirmeksizin, basmakalıp düşünce, dağarından ve ondan bile kapsamlı, oyalayıcı yanılsamalar dağarından eklentiler yapmaksızın olduğu gibi görüp kabullenme yogası. Orada öylece oturursunuz, başlarınız gevşek, zihniniz güneşe ve bulutlara açık, uzaklara, ufka açık ve giderek kalıplar ve sözcükler ötesi Düşünce Yokluğuna, karmaşık, değişken günlük düşünceleriniz içinde gerçek ve kalıcı olana açık.</p>

  <p class="block_3">«Sonra inmek zamanı gelir, ikinci kez tehlike yogasını yaşamak zamanı, yinelenen gerginlik ve yokoluşun kıyısında asılı dururken tüm zenginliğiyle, dopdolu yaşama, uyanmak zamanı. Derken, uçurumun dibinde iplerinizden sıyrılır, taşlık yoldan ilk ağaçlara doğru ilerlersiniz. Ve birden ormanda bulursunuz kendinizi ve yeni bir yoga başlar - orman yogası, orman yaşamını yakından göründüğü biçimiyle, coşkulu canlılığı ve çürüyen sürünen uyuşukluğuyla, orkide ve kırkayak, sülük ve güneşkuşu, balözü içen ve kan içen ikiliğiyle bilince sindirme yogası. Kargaşa ve çirkinlikten düzen oluşturan yaşama, doğum ve ölüm mucizelerini yaratan, hem de bu mucizeleri, sanki, kendi tüketmek, yok etmek amacıyla yaratan yaşama uyanmak. Güzelliğe ve iğrençliğe, güzele ve çirkine uyanmak. Derken, günün birinde, bir dağ gezişi dönüşü, ansızın, bir uzlaşma olduğu doğar gönlünüze. Hatta uzlaşmanın ötesinde bir kaynaşma, bir özdeşlik! Orman yogasında güzelle çirkin özdeştir; tehlike yogasında yaşam her an soluğunu duyuran ölümle uzlaşır; Doruğun o en yüce yogasında Boşlukla birey kaynaşır, bütünleşir.</p>

  <p class="block_3">Bir suskunluk oldu. Murugan, sıkıntısını saklamaya bile gerek görmeyerek esnedi. Yaşlı rahip bir tütsü çubuğu daha yaktı ve dualar mırıldanarak çubuğu önce Dansçının, sonra da Şiva’yla Tanrıçanın evrensel sevişmesini betimleyen yontunun çevresinde gezdirdi.</p>

  <p class="block_3">«Derin derin nefes alın,» dedi Vijaya. «Ve her solukta bir yandan da şu tütsü kokusuna dikkat edin. Tüm dikkatinizi onda yoğunlaştırın; onu gerçek nitelikleriyle tanıyın - sözlerin, aklın ve mantıksal açıklamaların ötesinde, sözcüklerle iletilmez gerçek niteliğiyle. Onu tüm çıplaklığıyla tanıyın. Gizeminin bilincine varın. Kokular, kadınlar ve Tanrıya yakarmak - Muhammet bu üçünü her şeyden üstün tutarmış. Koklanan tütsünün, dokunulan tenin, duyulan aşkın sözcüklere sığmaz duyumları ve onların ötesinde gizlerin gizi, çoklukta Bir, tüm varlıkları içeren Boşluk, her biçimde, her yerde ve her anda var olan Böylesilik. Haydi nefes alın.» Sonra bir daha, «Nefes alın.» Ve yerine geçerken, son bir fısıltıyla, «Nefes alın.»</p>

  <p class="block_3">«<i class="calibre4">Shivanayama</i>,» diye coşkuyla fısıldadı rahip.</p>

  <p class="block_3">Dr. Robert yerinden kalkarak sunağa doğru ilerledi, derken durdu, dönüp Will’i çağırdı.</p>

  <p class="block_3">«Gel, yanıma otur,» diye fısıldadı, Will yaklaşınca. «Onların yüzlerini görmeni istiyorum.»</p>

  <p class="block_3">«Rahatsız etmeyeyim.»</p>

  <p class="block_3">Dr. Robert başını salladı. Beraberce sunağa doğru ilerlediler, basamakları çıktılar, tepeye yakın bir yerde, tapınağı saran karanlıkta kandillerin ışığı arasında kalan yarı aydınlıkta yanyana oturdular. Dr. Robert yavaşça Dans Tanrısı Şiva-Nataraca üzerine konuşmaya başladı.</p>

  <p class="block_3">«Bu yontuya bir bakın,» dedi. «Mokşa ilacının sizlere kazandırdığı yepyeni gözlerle bakın. Nasıl da soluyor, yüreği, çarpıyor, giderek yoğunlaşan ışıklara bürünüyor. Zamanın içinde ve dışında dansediyor, sonsuzlukta ve sürekli şimdide. Tüm evrenlerde birden dansediyor! Bakın Ona.»</p>

  <p class="block_3">Yontuya dönük yüzleri inceleyen Will, onlardaki coşku, uyanış ve kavrayış ışıltısını, esrimeyle dehşet arasında gidip gelen tapıncı, hayranlığı gördü.</p>

  <p class="block_3">«İyice bakın,» diye üsteledi Dr. Robert. «Daha dikkatli bakın.» Uzayan bir suskunluktan sonra, «Tüm evrenlerde birden dansediyor.» dedi. Sonra, bir kez daha, «Tüm evrenlerde. Öncelikle, madde evreninde. Tanrının içinde dansettiği ateş simgeleriyle çevrili aylaya bakın. O, Doğayı, hacim ve enerji dünyasını simgeler. Onun, içinde Şiva Nataraca sürekli oluşum ve ölüm dansını yapar. Bu dans, Tanrının eğlencesi, evrensel oyunudur. Çocuklar gibi oynamış olmak için oynar. Ama O varlıkların Özüdür. Oyuncakları galaksiler, oyun bahçesi sonsuz uzaydır, bir parmağından diğerine bin milyon ışık yılında ulaşılır. Sunağın üstünde duruşunu izleyin. Bu yontu insan elinden çıkmış, dört ayak boyunda bir şey. Oysa Şiva Nataraca tüm evreni doldurur, evrenin ta kendisidir. Gözlerinizi yumun ve gecenin içinde yükselişini görün; kollarını uçsuz bucaksız uzanışını, sonsuzluğa uçuşan dağınık saçlarını izleyin. Yıldızların ve atomların arasında oynayan Nataraca. Ama, aynı anda,» diye ekledi, «her canlının, her duyarlı varlığın, her kadının, çocuğun ve erkeğin içinde oynamakta. Oyun için oyun. Ancak, artık oyun alanı duyarlıdır, üzerinde dansettiği taban acı duyabilir. Böylesine amaçsız bir dans bizlere bir aşağılama gibi gelir. Gerçekte bizim istediğimiz yarattıklarını asla yok etmeyen bir Tanrı. Ya da acı ve ölüm ille olacaksa, bunların dağıtımını elinde tutan Tanrı en azından kötüleri cezalandırsın, iyileri sonsuz mutlulukla ödüllendirsin, haktanır olsun isteriz. Oysa gerçek yaşamda iyiler incinir, temiz, yürekliler acı çeker. Öyleyse Tanrı sevecen olmalı, acıları dindirmeli. Oysa, Nataraca yalnız danseder. Ölümle yaşam, tüm kötülüklerle tüm iyilikler arasında ayırım yapmadan Oynar durur. Üst sağ elinde yoktan var eden davulu tutar, Dumdumdadumdum: yaradılış çağrısı, evrensel kalk borusu. Şimdi sol üst eline bakın. Tüm yaratılanları yok edecek ateşi uzatıyor Bir bu yana salınıyor - ne mutluluk! Bir o yana salmıyor - ve ah! ne acı, nasıl da dehşete salan bir korku, ne yıkım! Derken bir hoplayış, bir sıçrayış, bir atlayış. Kusursuz esenliğe hoplayış; kansere ve bunaklığa sıçrayış; dopdolu yaşamdan yokluğa, yokluktan yaşama atlayış. Nataraca için hepsi oyun ve oyun başlıbaşına bir amaç, sonsuza dek anlamsız bir amaç. Dansetmek için dansediyor ve bu dans onun <i class="calibre4">mahasukhası</i>, sınırsız ve sonsuz coşkusuı. Sonsuz coşkusu,» diye yineledi Dr. Robert, sesinde bir soruyla. «Sonsuz coşku?» Başını üzüntüyle salladı. «Bizlere coşku yok, yalnızca mutluluk ve dehşet arasında gidip gelmek, yalnızca acılarımızın zevklerimiz, ölümümüzün yaşamımız denli Nataraca’nın dansının bölünmez bir parçası olduğunu bilmekten kaynaklanan kırgınlık. Bir süre bu konuda sessizce düşünelim.»</p>

  <p class="block_15">Saniyeler geçti, sessizlik giderek yoğunlaştı. Birden, bir kız hıçkırarak ağlamaya başladı. Vijaya yerinden kalktı, kızın yanına diz çöktü, kolunu omuzuna attı. Hıçkırıklar kesildi.</p>

  <p class="block_3">«Acı, hastalık, yaşlılık, düşkünlük, ölüm.» diye konuşmasını sürdürdü Dr. Robert. «Size acı ve ıstırabı gösteriyorum.» Ama Buda bizlere yalnız bunu göstermedi. O acı ve ıstırabın bitimini de gösterdi.»</p>

  <p class="block_3">«<i class="calibre4">Shivanayama</i>,» diye kıvançla haykırdı yaşlı rahip.</p>

  <p class="block_3">«Gözlerinizi açın ve sunağın üstündeki Nataraca’ya bakın, iyice bakın. Üst sağ elinde, az önce gördüğünüz gibi, evreni vareden davulu, üst sol elinde de yok eden ateşi tutuyor. Büyük bir yansızlıkla yaşamı ve ölümü, düzeni ve çözülmeyi tutuyor. Bir de Şiva’nın diğer ellerine bakın. Alt sağ elini kaldırmış, ayası havaya dönük. Bu duruşla ne anlatıyor? «Korkmayın, her şey yolunda,» demek istiyor. Oysa, biraz aklı olan herkes nasıl korkmasın? Her şeyin ters gittiği apaçık ortadayken, kim kötülük ve acıyı yok sayarak her şeyin, yolunda olduğuna inandırabilir kendini? Bu soruların yanıtları yine Nataraca’da. Şimdi alt sol eline bakın. Onunla ayaklarını gösteriyor. Peki, ayakları ne yapıyorlar? İyice bakarsanız, sağ ayağını iğrenç, aşağılık bir yaratığın üstüne bastırdığını göreceksiniz - bu yaratık İblis Muyalaka’dır. Cüce olduğuna bakmayın, olağanüstü güçlüdür. Muyalaka cehaletin ta kendisi, açgözlü, zorba yaradılışlı ben’in bir dışa vurumudur. Onu ezmeli, belini kırmalı! İşte, Nataraca’nın yaptığı da bu. Bu korkunç canavarı sağ ayağıyla eziyor. Ama dikkat edin, parmağıyla gösterdiği bu sağ ayak değil; sol ayağını, dansederken yerden kaldırdığı ayağı gösteriyor. Peki, neden o ayağı gösteriyor? Neden? Çünkü, o sol ayak, yerçekimine dansederek meydan okuyan o ayak, bağımsızlaşmayı, mokşayı, özgürleşmeyi simgeler. Nataraca tüm evrenlerde birden danseder - fizik ve kimya evreninde, insanoğlunun günlük yaşantı dünyasında ve bunların ötesinde Böylesilik, Zihin, Aydınlanma evreninde.» Bir an sustu. Sonra, «Şimdi de öbür yontuya bakmanızı istiyorum, Şiva ile Tanrıçanın yontusuna,» dedi. «Kandillerin ışığında duruşlarına bakın. Ve şimdi gözlerinizi yumun, onları yumulu gözlerinizin ardında bir kez daha görün - parlak, canlı, yüce. Ne kadar da güzeller! Ve okşayışları ne derin anlamlar yüklü! Ruhsal birleşme ve bütünleşmeyi, böylesi bir şehvetle yaşamalarında nasıl da bilgiç sözcükleri aşan bir bilgelik gizli! Geçicilikle ölümsüzlüğün aşkı. Çoklukla Birin evliliği. Birle bütünleşerek saltık olan göreli. <i class="calibre4">Samsara</i>'yla özdeşleşen <i class="calibre4">Nirvana</i>, Buda Zihninin ete kemiğe bürünerek göreli zaman ye geçici kalıplar dünyasında görünmesi.»</p>

  <p class="block_3">«<i class="calibre4">Shivanayama</i>.» Yaşlı rahip bir tütsü çubuğu daha yaktı ve heceleri uzatarak, sesini perde perde yükselterek Sanskritçe bir ezgi tutturdu. Will önündeki genç yüzlerde beklentili bir suskunluk, ansızın seziliveren, birdenbire gönle doğan Hakikat ve Güzellik karşısında esrik bir gülümseyiş gördü. Bu arada, arka planda, Murugan bir sütuna yaslanmış, yüzünde bıkkın bir ifadeyle burnunu karıştırmaktaydı.</p>

  <p class="block_3">«Özgürleşme,» diye yeniden söze başladı Dr. Robert, «Acı ve ıstırabın sona erişi, olduğunuzu sandığınız kişilikten sıyrılarak gerçek kişiliğinize, özünüze dönüşmeniz. Mokşa ilacı sayesinde, bir an için bile olsa, gerçek yaradılışınızı, aslında hep varolan özünüzü yaşamanın coşkusunu tadacaksınız. Ne sonsuz bir mutluluk! Ancak, her şey gibi bu sonsuz mutluluk da aslında geçicidir. Her şey gibi o da biter. Peki, bu mutluluk bittiğinde, yaşadığınız bu deneye ne olacak? Gelecekte mokşa ilacının size yaşatacağı tüm benzer deneylere ne, olacak? Onları bir kukla gösterisi gibi izleyip sonra işinize gücünüze dönecek ve olduğunuzu, sandığınız tutarsız, yanılgılar içindeki kişiliğn doğrultusunda mı davranacaksınız? Yoksa, somut gerçeği bir an için olsun gördükten sonra, tüm varlığınızı, tüm yaşamınızı o olağanüstü özvarlığınızı bulma uğraşma mı adayacaksınız? Biz görmüş geçirmiş kişiler öğretilerimizle, ve Pala sosyal düzeniyle, sizlere yalnızca birtakım yöntemler öğretir, gerçeğe uyanmanız için bazı fırsatlar sağlayabiliriz. Mokşa ilacı da sizlere yalnız bir dizi coşku veren görüntü, birkaç saatlik aydınlanma ve özgürlük sunar. Bu sunuları değerlendirmek, size tanınan olanaklardan yararlanmak sizin elinizde. Neyse, bu öğütler gelecek için. Burada ve bu anda sizden beklenen papağanın öğüdünü tutmanız: Dikkat! Dikkat edin, uyanık olun ve zamanla, ya da ansızın sunaktaki bu simgelerin ardında yatan, ta başlangıçta var olan gerçekleri kavrayacaksınız.»</p>

  <p class="block_3">«<i class="calibre4">Shivanayama</i>!» Yaşlı rahip tütsü çubuğunu salladı. Sunak, basamaklarının dibinde kızlar ve oğlanlar birer yontu gibi suskun ve hareketsiz oturuyorlardı. Bir kapı gıcırdadı, ayak sesleri duyuldu. Kısa boylu tıknaz bir adam derin düşüncelere dalmış; gençler arasında kendine yol açarak ilerliyordu. Adam basamakları çıktı, eğilerek Dr. Robert’in kulağına bir şeyler fısıldadı, sonra döndü, kapıya yürüdü.</p>

  <p class="block_3">Dr. Robert elini Will’in dizine koydu. «Emir yüksek yerden,» diye fısıldadı. Bıyıkaltından gülerek omuz silkti. «Gelen, dağcı kulübesinin yöneticisiydi. Rani telefon edip bir an önce Murugan’la görüşmek istediğini bildirmiş. Çok önemliymiş.» Gülerek kalktı, elini uzatarak Will’in doğrulmasına yardım etti..</p>

  <p class="block_10" id="calibre_pb_13"></p>
</body>
</html>
