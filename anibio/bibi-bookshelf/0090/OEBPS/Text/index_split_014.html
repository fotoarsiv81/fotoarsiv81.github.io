<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ADA</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <link href="../Styles/fonts.css" rel="stylesheet" type="text/css" />
</head>

<body class="calibre">
  <h1 class="block_8">11</h1>

  <p class="block_3">Will Farnaby kahvaltısını kendisi hazırlamıştı. Dr. Robert sabah erkenden ziyaret ettiği hastaneden döndüğünde, ikinci fincan çayını yudumlayıp, pumelo reçeliyle kızarmış ekmek yemekteydi.</p>

  <p class="block_3">«Gece pek ağrısı yokmuş,» dedi Dr. Robert, Will hal hatır sorunca. «Dört beş saat uyumuş, bu sabah, da birkaç yudum etsuyu içti.»</p>

  <p class="block_3">Lakshmi bu günü de atlatacağa benziyordu. Hem bütün gün başında durması hastayı yorduğu için, hem de her şeye karşın yaşamak ve elden geldiğince çalışmak gerektiğinden, Dr. Robert Tepe İstasyonuna gitmeye ve farmakoloji laboratuvarında araştırma ekibiyle birkaç saat çalışmaya karar vermişti.</p>

  <p class="block_3">«Mokşa ilacı üzerinde mi çalışacaksınız?»</p>

  <p class="block_3">Dr. Robert başını salladı. «Onun formülü belli; basit birkaç işlem, araştırmacılardansa teknisyenlerin işi. Araştırmacılarımız bir formül üzerinde çalışıyorlar.»</p>

  <p class="block_3">Ve, geçen yıl Meksika’dan getirtilerek İstasyonun botanik bahçesinde yetiştirilmeye başlanan <i class="calibre4">ololiuqui</i> tohumlarından ayrıştırılan ağrı kesicileri anlatmaya koyuldu. En aşağı üç tür ağrı kesici bulmuşlardı; bunlardan biri çok şeyler vadediyordu. Hayvanlar üzerinde yapılan deneyler bunun reticular sistemini etkilediğini göstermişti...</p>

  <p class="block_3">Dr. Robert gittikten sonra Will tavandan sarkan pervanenin serinliğinde oturdu ve <i class="calibre4">Gerçek Üzerine Notlar’</i>ı okumaya başladı.</p>

  <p class="block_13"><i class="calibre4">«Yapımızın temelindeki üsdışılıktan usa vurma yoluyla kurtulamay</i><i class="calibre4">ız. Ama usdışı olma sanatını akıl yoluyla öğrenebiliriz.</i></p>

  <p class="block_13"><i class="calibre4">Pala’da, üç Düzeltim kuşağından sonra ne koyunsu insan sürüleri, ne de bunları kırkacak, hadım edecek Erdemli Din Çobanları kaldı; ayrıca, ne sığırımsı ve domuzumsu sürülerimiz, ne de bunları damgalayacak, güdecek ve kesecek saraylı ya da asker, kapitalist ya da devrimci celeplerimiz var. Yalnızca sap</i><i class="calibre4">ına dek insan olma çabasında gönüllü kadın ve erkek birlikleri.</i></p>

  <p class="block_13"><i class="calibre4">Ezgiler mi, çakıl taşları mı? Süreçler mi, yoksa elle tutulur şeyler mi? Budizm ve çağdaş bilim «Ezgiler,» der. «Çakıl taşları,» diye yanıtlar Batının klasik (kuralcı) düşünürleri. Budizm ve Modern bilim evreni bir müzik olarak görür. Batı düşünürlerini okuduğumuzda zihnimizde beliren imgeyse katı, bakışımlı milyonl</i><i class="calibre4">arca taş kareden oluşturularak penceresiz bir tapınağın duvarlarına sımsıkı yapıştırılmış mozaiklerden bir resimdir.</i></p>

  <p class="block_13"><i class="calibre4">Dansçının zarif çevikliği ve kırk yıl sonra, gelen mafsal romatizması</i> <i class="calibre4">- ikisi de iskeletin işlevleridir. Genç kız sağlam, bükülmez kemik yapısı sayesinde parmak ucunda uyumlu devimlerini yapar ve aynı kemikler paslandıklarında nineyi tekerlekli iskemleye bağlarlar. Karşılaştıracak olursak bir uygarlığın sağlam desteği bireysel özgürlüğün ve yaratıcılığın başlıca koşuludur; ama aynı zamanda başlıca, düşmanıdır. Yokluğunda dört başı mamur insanlar olamayacağımız şey, genellikle gelişmemizi engelleyen şeydir.</i></p>

  <p class="block_13"><i class="calibre4">Mokşa ilacı üzerinde bir asırdır süren araştırmalar göstermiştir ki, sıradan insanlar da görsel ve hatta tam anlamıyla özgürleştirici deneyler yaşayabilirler. Bu bakımdan, yüksek bir uygarlık düzeyi oluşturan, ve böyle bir uygarlıkta yaşayan kadın ve erkekler sıradan insanlardan daha üstün değildirler. İleri düzeyde yaşam deneyi ve düşük simgesel anlatım bir arada bulunabilir. Pala’lı sanatçıların yarattıkları, kullandıkları simgelerle başka yerlerdeki sanatçıların simgeleri arasında büyük nitelik ayrılıkları yoktur. Ancak, mutluluk ve doygunluktan kaynaklandıkları için bizimkiler, büyük bir olasılıkla, doyumsuzluk ve bilgisizlik, zorbalık, savaş ve suçluluk duygusu geliştiren, suça</i> <i class="calibre4">iten boş inançların kurbanlarınca yaratılan trajik ya da ödünleyici simgelerden daha az etkileyici, estetik açıdan daha az doyurucudurlar.</i></p>

  <p class="block_13"><i class="calibre4">Pala’nın üstünlüğü simgesel anlatımda değil, tüm sanatlardan daha yüce ve değerli olduğu halde herkesçe uygulanabilen bir sanattadır</i> <i class="calibre4">- yeterli yaşam deneyi edinme sanatında, insanlar olarak içinde yaşadığımız tüm dünyaları daha yakından tanıma sanatında. Pala uygarlığı, diğer uygarlıkları değerlendirmede kullandığımız -ki onları da elimizde daha iyileri olmadığından kullanırız- ölçütlerle değerlendirilemez. Birkaç yetenekli sanatsal ya da düşünsel simge zanaatkarının yapıtlarına bakarak değerlendirilmemelidir. Hayır, ancak toplumun tüm üyelerinin, olağanüstülerin yanısıra sıradan kişilerin her koşulda ve zamanla sonsuzluğun her kesişmesinde edinebilecekleri ve edindikleri yaşam deneylerine göre değerlendirilmelidir.»</i></p>

  <p class="block_3"></p>

  <p class="block_9">Telefon çalıyordu. Acaba bıraksa da çalsa mıydı, yoksa telefonu açıp arayana Dr. Robert’in evde olmadığını bildirmesi daha mı doğru olurdu? İkinci şıkta karar kılarak almacı kaldırdı.</p>

  <p class="block_3">«Dr. MacPhail’in evi,» dedi, becerikli bir sekreter havasıyla. «Ancak doktor şu anda evde yok.»</p>

  <p class="block_3">«Aman ne iyi,» dedi telin uçundaki gür, soylu ses. «Nasılsınız mon cher Farnaby?» ;</p>

  <p class="block_3">Boş bulunup şaşıran Will kekeleyerek, aradığı için Majestelerine teşekkür etti.</p>

  <p class="block_3">«Demek, dün öğleden sonra sizi o sözde eriştirme törenlerinden birine götürmüşler,» dedi Rani.</p>

  <p class="block_3">Will, duygularını ele vermeyecek bir ses tonuyla, düşüncelerini açık etmeyecek bir sözcük bulacak kadar o ilk şaşkınlıktan sıyrılmıştı. «Çok ilginçti,» dedi.</p>

  <p class="block_3">«Evet, ilginç, ama yalnızca Gerçek Eriştirme Töreninin Küfür Dolu bir Karikatürü olarak,» dedi Rani, yergisini ve beğenisini belirten sözcüklerin baş harflerini olanca gücüyle vurgulayarak. «Bu adamlar, Doğal Düzen ile Doğaüstü Düzen arasındaki temel ayırımı bir türlü öğrenemediler.» ’</p>

  <p class="block_3">«Çok doğru,» diye ağzının içinde geveledi Will, «Çok doğru.»</p>

  <p class="block_3">«Ne dediniz?» diye sordu telin öbür ucundaki ses, «Çok doğru,» diye yineledi Will, sesini yükselterek.</p>

  <p class="block_3">«Görüşüme katıldığınıza sevindim. Ancak; Doğalla Doğaüstü arasındaki ayrım her ne kadar son derece önemliyse de sizi bunları tartışmak için aramadım. Yo, hayır, çok daha ivedi bir konuyu görüşmek için aramıştım.»</p>

  <p class="block_3">«Petrol mü?»</p>

  <p class="block_3">«Petrol ya! dedi Rani. «Az önce, Rendang’daki Özel Temsilcimden çok kaygı verici bir bilgi aldım. Kendisi Çok Yetkili biridir,» diye ekledi, «ve bilgileri hep en güvenilir kaynaklardan alır.»</p>

  <p class="block_3">Will, Rendang dışişleri bakanlığında verilen o kokteyl partideki göz alıcı, bol madalyalı konuklardan hangisinin üçkâğıtçı dostlarını -ki elbet Will de bunlardandı- kazıklamış olabileceğini düşündü.</p>

  <p class="block_3">«Şu son birkaç gün içinde,» dedi Rani, «tam üç Büyük Avrupa ve Amerika Petrol Şirketinin temsilcileri Rendang-Lobo’ya gelmişler. Bilgi kaynağımın söylediğine göre, Yönetimde Kilit Noktalarını Tutan ve ilerde Pala’nın petrol ayrıcalıklarının dağıtımında etkin olabilecek dört beş kişiyi tavlamaya çalışıyorlarmış.»</p>

  <p class="block_3">Will ayıplayarak dilini şaklattı. ‘</p>

  <p class="block_3">«Alçaklık bu!» dedi Will.</p>

  <p class="block_3">Rani de bunun alçaklık olduğuna katılıyordu. Bundan dolayı Harekete Geçmeliydiler, hem de Bir an Önce. Bahu’dan, Will’in Lord Adelhyde’a yazdığını duymuştu. Kuşkusuz birkaç güne kadar yanıt alırlardı. Ama, birkaç gün sonra iş işten geçmiş olacaktı: Zaman çok Önemliydi. Hem, yalnızca rakip şirketler ortalığı karıştırdığından değil, aynı zamanda (Rani sesini akıl almaz bir nedenle iyice alçalttı) Başka Nedenlerden. «Hemen! Hemen!» diye uyarıyordu İçindeki Ses. «Hemen şimdi, hiç zaman yitirmeden!» Lord Adelhyde’a telgraf çekip durumu bildirmek gerekiyordu. (Sadık Bahu mesajı şifreli olarak Londra’daki Rendang elçiliği kanalıyla iletecekti) ve bu bilginin yanı sıra Adelhyde’dan Özel Muhabirine ivedi olarak Ortak Amaçlarına ulaşmalarını sağlama bağlamak için gerekli önlemleri alma yetkisi vermesini istemeliydiler - ve elbet, bu aşamada uygun önlemler parasal ağırlıklı olacaktı.</p>

  <p class="block_3">«Onun için,» diye sonuçlandırdı ses, «izninizle Bahu’ya telgrafı derhal çekmesini söyleyeceğim. İkimizin adına Bay Farnaby, Sizin ve Benim. Bunu onayladığınızı umarım, ‘mon cher’»</p>

  <p class="block_3">Hiç de onaylamıyordu ama, Joe Adelhyde’a o mektubu bir kez yazdıktan sonra, karşı çıkmak için inandırıcı bir neden bulamadı. «Evet, elbette,» diye bağırdı, onu bu yanıtı vermekten kurtaracak bir seçenek arayışıyla, kararsızca duraksamasının yalanladığı coşkulu bir isteklilik gösterisiyle. «Herhalde yarın yanıt gelir,» diye ekledi.</p>

  <p class="block_3">«Bu akşam gelecek,» dedi Rani.</p>

  <p class="block_3">«Nasıl olur?»</p>

  <p class="block_3">«Tanrı’nın yardımıyla her şey olabilir.»</p>

  <p class="block_3">«Doğru,» dedi Will, «Çok haklısınız. Ama, yine de...»</p>

  <p class="block_3">«İçimdeki Sese güvenirim. «Bu Gece,» diyor. Ve, «Lord Adelhyde Bay Farnaby’ye <i class="calibre4">Carte Blanche</i><sup class="text_1"><sup class="noteref" id="back_note_11"><a class="calibre5" href="../Text/index_split_029.html#note_11" title="11">11</a></sup></sup> verecek,» diyor. «<i class="calibre4">Carte Blanche</i>,» diye yineledi, hoşnutlukla. «Bir de, ‘Farnaby çok başarılı olacak,’ diyor.»</p>

  <p class="block_3">«Sahi mi?» diye kuşkuyla sordu Will.</p>

  <p class="block_3">«Başarmak zorundasınız.»</p>

  <p class="block_3">«Zorunda mıyım?»</p>

  <p class="block_3">«Zorundasınız ya,» diye üsteledi Rani.</p>

  <p class="block_3">«Ama neden?»</p>

  <p class="block_3">«Çünkü Manevî Kalkınma Seferberliğini başlatma esinini Tanrı verdi bana.»</p>

  <p class="block_3">«Bunun konumuzla ne ilgisi olduğunu anlayamadım.»</p>

  <p class="block_3">«Belki size anlatmam doğru olmaz,» dedi. Derken, bir an duraksadıktan sonra, «Adam sende, neden anlatmayacakmışım! Eğer biz kazanırsak, Lord Adelhyde Seferberliğimizi tüm olanaklarıyla destekleyeceğine söz verdi. Tanrı da bu Seferberliğin başarısını dilediğine göre, Biz mutlaka kazanacağız.»</p>

  <p class="block_3">«Mantığa bak, mantığa,» diye bağırmak geliyordu içinden, ama kendini tuttu. Bu kabalık olurdu. Ayrıca, konunun şaka kaldırır yanı kalmamıştı.</p>

  <p class="block_3">«Neyse, şimdi Bahu’yu aramalıyım,» dedi Rani. «A bientöt, sevgili Farnaby.» Telefonu kapattı.</p>

  <p class="block_3">Will omuzlarını silkerek kitabına döndü. Elinden başka ne gelirdi ki?</p>

  <p class="block_13"><i class="calibre4">İkicilik... Onsuz yüksek nitelikli yaz</i><i class="calibre4">ın gelişemez. Onunlaysa, mutlu, iyi bir yaşam, kesinlikle mümkün değildir.</i></p>

  <p class="block_13"><i class="calibre4">«Benim» dediğimizde, «ben» ayrık ve sürekli bir benliğin varlığını doğrular, «</i><i class="calibre4">-im» ise varoluşun göreli ve değişken olduğu gerçeğini yadsır.</i></p>

  <p class="block_14">Küçücük bir sözcük; oysa, koskoca bir yalan!</p>

  <p class="block_14">Dinci ikiciler sonsuz derinliklerden kendi uydurdukları ruhları çağırırlar, ikici olmayan kişiyse onsuz derinlikleri kendi ruhuna çağırır, daha doğrusu, sonsuz derinliklerin zaten kendi ruhunda olduğunu bilir.</p>

  <p class="block_1"></p>

  <p class="block_3">Yaklaşan bir arabanın homurtusu duyuldu, motor sustu, bir sessizlik oldu, derken çarpan bir kapı ve çakıl taşlarında, balkona çıkan basamaklarda ayak sesleri...</p>

  <p class="block_3">«Hazır mısın?» dedi Vijaya’nın gür sesi.</p>

  <p class="block_3">Will <i class="calibre4">Gerçek Üzerine Notlar’ı</i> bırakıp bambu bastonunu aldı ve ayağa kalkarak ön kapıya yürüdü.</p>

  <p class="block_3">«Hazırım ve yola çıkmak için sabırsızlanıyorum,» dedi, balkona çıkarak.</p>

  <p class="block_3">«Öyleyse hemen gidelim.» Vijaya Will’in koluna girdi. «Basamaklara dikkat et,» diye uyardı.</p>

  <p class="block_3">Baştan aşağı pembeler giymiş, boynuna ve kulaklarına kırmızı mercanlar takıştırmış kırk yaşlarında tombul, yuvarlak yüzlü bir kadın bekliyordu cipin yanında.</p>

  <p class="block_3">«Bu hanım Leela Rayo,» diye tanıştırdı Vijaya. «Kütüphanecimiz, sekreterimiz, veznedarımız, kısaca her işe koşanımız. O olmasaydı yanmıştık.»</p>

  <p class="block_3">Will elsıkışırken, kadının çocukları büyüdüğünde hayır işlerine, ya da kültür uğraşlarına sarılan hanım hanımcık, ama tükenmez enerji sahibi İngiliz kadınlarının esmer bir benzeri olduğunu düşündü. Zavallıcıklar pek akıllı olmazlardı; ama öyle özverili, öyle bağlı, öyle iyilikseverdiler ki - ve ne çare, çok da sıkıcı!»</p>

  <p class="block_3">«Genç dostlarım Radha ve Ranga sizden söz etmişlerdi,» diye söze girdi Bayan Rao, nilüfer havuzunun yanından sarsıla zıplaya geçerek anayola çıkarlarken.</p>

  <p class="block_3">«Benim onları beğendiğim kadar, onların da beni beğendiğini umarım,» dedi Will.</p>

  <p class="block_3">Bayan Rao’nun yüzü hoşnutlukla aydınlandı. «Onları beğendiğinize sevindim!»</p>

  <p class="block_3">«Ranga çok akıllıdır,» diye söze karıştı Vijaya.</p>

  <p class="block_3">Bayan Rao ayrıntılı olarak Ranga’yı anlatmaya girişti. Adam içe kapanıklıkla dış dünya arasında ucu ucuna bir dengedeydi. Sürekli, Arhat’ların Nirvana’sına, ya da bilim adamlarının o düzenli salt soyutlama cennetine kaçma dürtüsüne kapılırdı - hem de ne güçlü bir dürtüydü o! Evet, sürekli bu dürtüyü duyar, ama çoğunlukla buna karşı koymayı başarırdı, çünkü Arhatbilim adamı Ranga’nın yanısıra bir başka Ranga daha vardı; sevecen, ona ulaşmanın yolunu bulduğunuzda, yaşamın somut gerçeklerini kabul etmeye, uyanmaya, ilgi göstermeye, yardımcı olmaya hazır bir Ranga. Gerek kendi açısından, gerek başkaları bakımından genç Radha gibi akıllı ve açıkyürekli, güleryüzlü ve sevecen, aşk ve mutluluk için yaratılmış bir kız bulması büyük bir şanstı. Bayan Rao, Ranga ve Radha’nın en sevgili öğrencileri olduğunu ekledi.</p>

  <p class="block_3">Bir tür Budist din okulu öğretmeni olmalı, diye düşünerek burun kıvırdı Will. Ve, bu işine bağlı, yardımsever kadının son altı yıldır kitaplıktaki görevlerinin yanısıra gençlere aşk-yogası dersleri vermekte olduğunu öğrenince çok şaşırdı. Üstelik, Murugan’ın ödünü patlatan ve doğal sınırları zorlayan sahiplenme duyguları içindeki Rani’yi tiksindiren yöntemlerle olmalı, diye düşündü Will. Kadını sorgulamak için ağzını açtı. Ancak, tepkileri başka türden hayırsever hanımlara göre koşullandırılmıştı. Sorular boğazına takılıp kaldı. Ve artık onları sormak için çok geç kalmıştı; Bayan Rao öbür uğraşını anlatmaya koyulmuştu bile.</p>

  <p class="block_3">«Bu iklimde kitaplarla ne büyük sorunlarımız olduğunu bir bilseniz!» diyordu. «Kâğıt çürür, yapıştırıcı erir, ciltler dağılır, böcekler kemirir. Edebiyat ve tropik bölge bir arada olmuyor.»</p>

  <p class="block_3">«Zaten, Büyük Raca’nıza inanacak olursak,» dedi Will; «Edebiyat, ikliminiz dışında pek çok yöresel özelliğinizle de bağdaşmaz: insanca dürüstlükle bağdaşmaz, düşünsel gerçekle uyuşmaz, bireyin ruh sağlığıyla ve iyi bir sosyal düzenle bağdaşmaz; sözün kısası, ikicilik, can alıcı çılgınlık, ulaşılmaz tutkular ve gereksiz suçluluk duygusu dışında hiçbir şeyle bağdaşmaz. Neyse, dert etmeyin,» diyerek ürkütücü biçimde sırıttı. «Albay Dipa her şeyi yoluna koyacak. Pala işgal edilip savaş, petrol ve ağır sanayi yerleşince, hiç kuşkusuz edebiyat ve tanrıbilimde altın çağınızı yaşayacaksınız.»</p>

  <p class="block_3">«Buna gülebilmek isterdim,» dedi Vijaya. «Ama ne yazık ki haklı olabilirsin. İçimden bir ses çocuklarımın senin dediklerinin gerçekleştiğini göreceklerini söylüyor.»</p>

  <p class="block_3">Cipi köyün girişinde bir kağnı ile yepyeni Japon malı bir kamyon arasına park ettiler ve inip yürümeye başladılar. Palmiyeler, papayalar ye ekmek ağaçlarıyla gölgeli bahçeler içinde sazdan yapılmış evlerin arasından geçerek merkezî bir pazaryerine ulaştılar. Will durdu, bambu bastonuna dayanarak çevresine bakındı. Alanın bir yanında pembe sıvalı, dört köşesi kuleli, Doğu rokokosunun çekici bir örneği -belediye sarayı olmalıydı- bir bina yer alıyordu. Alanın öte yanında, belediye sarayının tam karşısında kızılımsı taştan küçük bir tapınak yükseliyordu. Tapınağın ortasındaki kuleyi süsleyen kat kat yontular Buda’nın şımarık çocukluk günlerinden aydınlanmasına kadar geçen süreçle ilgili söylenceleri betimliyorlardı. Bu iki anıt yapının arasındaki boşluğun yarıdan fazlasını koskocaman bir Hint inciri kaplamıştı. Girişik, gölgeli dalların altına yirmi kadar pazarcı tezgâhı kurulmuştu. Yeşil kubbedeki yarıklardan giren gün ışığı kâh bir dizi siyah-sarı su testisini, kâh gümüş bir bileziği, boyalı tahtadan bir oyuncağı, bir top desenli pamukluyu; kâh bir meyve kümesini, bir kızın canlı çiçeklerle bezenmiş giysisini, kâh gülen dişlerin ve gözlerin ışıltısını, çıplak bir gövdenin sağlıklı altın rengini aydınlatmaktaydı.</p>

  <p class="block_3">«Herkes öyle sağlıklı görünüyor ki,» dedi Will, ulu ağacın altında, tezgâhlar arasında gezerlerken.</p>

  <p class="block_3">«Öyle görünüyorlar, çünkü gerçekten çok sağlıklılar,» dedi Bayan Rao.</p>

  <p class="block_3">«Ve her nasılsa, çok da mutlu.» Kalküta’da, Manila’da, Rendang-Lobo’da gördüğü yüzler gelmişti aklına ve açık konuşmak gerekirse, hergün Fleet sokağında, Strand’da karşılaştığı yüzler. «Kadınlar da,» dedi yüzleri inceleyerek, «evet, kadınlar bile mutlu görünüyorlar.»</p>

  <p class="block_3">«On çocukları yok da ondan,» diye açıkladı Bayan Rao.</p>

  <p class="block_3">«Benim geldiğim yerlerde de on çocukları yoktur,» dedi Will. «yine de... Düşkünlük izleri, ıstırap izleri.» Sırt çantasında bebeğini taşıyan gencecik bir anne için dilimlenerek güneşte kurutulmuş ekmek ağacı meyvesi tartan orta yaşlı bir pazarcı kadını izlemek için durakladı. «Bir tür parlaklık, canlılık var yüzlerde,» dedi sonunda.</p>

  <p class="block_3">«Bunun nedeni <i class="calibre4">Maithuna</i>,» dedi Bayan Rao kıvançla. «Aşk yogası.» Yüzü dinsel coşku ve meslek gururuyla parıldıyordu.</p>

  <p class="block_3">Hint incirinin gölgesinden kızgın güneşe çıktılar, yıpranmış basamakları tırmanarak loş tapınağa girdiler. Altın bir Bodhisattva olanca görkemiyle karanlığı yararak karşılarında belirdi. Solmuş çiçek ve tütsü kokuları duyuluyor, yontunun ardında biri bitmez tükenmez bir dua mırıldanıyordu. Çıplak ayaklı küçük bir kız yan kapılardan birinden sessizce içeri daldı, yetişkinlere hiç aldırmadan bir kedi çevikliğiyle sunağa tırmandı ve Buda’nın yukarı dönük avucuna beyaz orkidelerden bir demet koydu. Sonra, kocaman altın yüze bakarak birkaç sözcük mırıldandı, bir an gözlerini yumdu, yine bir şeyler fısıldadı, sonra döndü, çabucak aşağı indi ve kendi kendine bir ezgi mırıldanarak girdiği kapıdan dışarı çıktı.</p>

  <p class="block_3">«Çok hoş,» dedi Will, kızın arkasından bakarak. «Olağanüstü sevimli. Ama onun gibi bir çocuğu böyle davranmaya iten nedir? Ne tür bir dinin kurallarına bağlıdır?»</p>

  <p class="block_3">«Mahayana Budizminin yerel uyarlamasına ve büyük bir olasılıkla, biraz da Şiva tapıncına.»</p>

  <p class="block_3">«Siz aydınlar bu tür inançları destekler misiniz?»</p>

  <p class="block_3">«Ne destekleriz, ne de karşı çıkarız. Kabulleniriz. Tıpkı şu tavan oymasındaki örümcek ağını kabul ettiğimiz gibi. Örümceklerin yapısını düşünecek olursak, örümcek ağları kaçınılmazdır. İnsan yapısını göz önüne alınca, din olgusu da kaçınılmazdır. Örümcekler nasıl sinek tuzakları yapmadan edemezlerse, insanlar da simgeler yaratmadan duramazlar. İnsan beyni bunun için yaratılmıştır - karmaşık yaşam deneylerini düzenli simgelere dönüştürmek için. Zaman zaman simgeler yaşam deneyinin ardındaki dışgerçekleri oldukça iyi yansıtırlar; işte bundan bilim ve sağduyu oluşur. Bazen de simgelerle dış gerçek arasında en ufak bir benzerlik olmaz; bundan da paranoya ve çılgınlık doğar. Genellikle gerçekle yanılsama birbirine karışır; bu da dini oluşturur. İyi din, kötü din - içkinin bileşimine bağlıdır bu. Örneğin, Dr. Andrew’un içinde yetiştiği türden Kalvencilikte bir bardak dolusu zehirli yanılsamaya yalnızca minicik bir kapak dolusu gerçek katılmıştır. Başka durumlar da karışım daha sağlıklıdır. Yarı yarıya ya da altmışa kırk, hatta yetmişe otuz, gerçek ve dürüstlük ağır basar. Bizim modası geçmiş yerel dinimizin bileşiminde dikkati çekecek denli az zehir bulunur.»</p>

  <p class="block_3">Will başını eğdi. «Sevecenlik ve aydınlanma simgesine beyaz orkideler sunmak - evet oldukça zararsız görünüyor. Dün gördüklerimden sonra, evrensel dansa ve kutsal birleşmelere karşı da söyleyecek sözüm yok.»</p>

  <p class="block_3">«Şunu bil ki,» dedi Vijaya, «bütün o gördüklerin zorunlu değildir. Herkese kendini geliştirme, daha ileri gitme olanağı tanınır. Kızın hangi dürtüyle davrandığını sormuştun. Söyleyeyim. Zihninin bir köşesinde gerçek bir insanla konuştuğuna inanıyor: orkideler sunarak isteklerini yerine getirmesi için kandırabileceği ulu, kutsal bir kişiyle. Ama <i class="calibre4">Amitabha</i>’nın yontusunun ardındaki derin simgelerin ve bu simgeleri oluşturan yaşam deneylerinin ayırdında olacak yaşta. Böylece, zihninin bir diğer bölümünde <i class="calibre4">Amitabha</i>’nın bir insan olmadığını biliyor. Dahası, duaları bazen gerçekleşiyorsa, bunun şu anlaşılmaz ruh-beden karışımı dünyamızda düşünceler üzerinde zihnimizi yeterince yoğunlaştırdığımızda bu düşüncelerin büyük bir olasılıkla gerçekleşme eğilimi göstermelerinden kaynaklandığını da biliyor. Bunları biliyor, çünkü bu gerçekler ona anlatılmış. Bu tapınağın onun inanmayı istediği gibi Buda’nın evi olmadığının da ayırdında. Biliyor ki burası onun bilinçaltının bir çizgesi - tavanında başaşağı sürünen kertenkeleleri ve her girintide hamamböcekleriyle karanlık, küçük bir hücre. Ama bu böceklenmiş karanlığın orta yerinde Aydınlanma var. Çocuğun yaptığı şeylerden biri de şu - farkında olmadan kendisi hakkında bazı gerçekler öğreniyor, eğer kendini tam karşıtına inanmaya zorlamazsa, o canlı küçücük zihninin aynı zamanda büyük «Z» ile Zihin olduğunu ortaya çıkartabileceğini anlıyor.»</p>

  <p class="block_3">«Bu gerçeği kavraması ne kadar sürer? Kendini yalanlara inandırmaktan ne zaman vazgeçer?»</p>

  <p class="block_3">«Gerçeği hiçbir zaman göremeyebilir. Birçokları hiç göremez. Buna karşılık, birçokları da görür.»</p>

  <p class="block_3">Will’in koluna girerek onu Aydınlanma simgesinin ardındaki karanlığa doğru çekti. Yakaran ses daha belirginleşti ve gölgeler arasında belli belirsiz, sesin sahibi göründü - belden üstü çıplak, sürekli kımıldayan dudakları dışında <i class="calibre4">Amitabha</i>’nın altın yontusu denli hareketsiz, çok yaşlı bir adam.</p>

  <p class="block_3">«Ne okuyor?» diye sordu Will.</p>

  <p class="block_3">«Sanskritçe bir dua.»</p>

  <p class="block_3">Durmadan yinelenen yedi anlaşılmaz hece.</p>

  <p class="block_3">«Ah şu boş yineleme alışkanlığı!»</p>

  <p class="block_3">«Her zaman boş değildir,» diye karşı çıktı Bayan Rao. «Bazen bir işe yaradığı da olur.»</p>

  <p class="block_3">«İşe yarar,» diye açıkladı Vijaya, «ancak sözcüklerin anlamı, ya da çağrıştırdıklarından çok, sürekli yinelenmeleri önemli<span class="calibre7">dir. Ha «Sepet sepet yumurta» dizesini yinelemişsin, ha «Om» «Kyrie Eleison» ya da «La İlahe İllallah»</span> sözcüklerini, hepsi aynı kapıya çıkar. Çünkü «Sepet sepet yumurta» yı, ya da Allahın adını yinelerken kendinle uğraşamazsın. Ama şu işin bir sakıncası var. «Sepet sepet yumurta» seni yüceltebilir de batırır da: ya salt uyanmışlığın, bilinçliliğin Düşünce Yokluğuna yüceltir, ya da, aptallıktan ileri gelen düşünce yokluğuna batırır.»</p>

  <p class="block_3">«Anlaşılan, orkideli küçük dostumuza yineleme yöntemini öğütlemezdin?» dedi Will.</p>

  <p class="block_3">«Özellikle sinirli, ya da kaygılı değilse öğütlemezdim. O kız da ne sinirli, ne de kaygılı. Onu iyi tanırım; çocuklarımın oyun arkadaşıdır.»</p>

  <p class="block_3">«Öyleyse ona ne önerirdin?»</p>

  <p class="block_3">«Başka birçok şeyin yanısıra» dedi Vijaya, «birkaç yıl sonra, bizim şimdi göreceğimiz yere gitmesini.»</p>

  <p class="block_3">«Nereye?»</p>

  <p class="block_3">«Meditasyon odasına.»</p>

  <p class="block_3">Will, Vijaya’nın peşisıra kemerli bir kapıdan geçip kısa bir koridor boyunca yürüdü. Kalın perdeleri aralayarak geniş pencereleri muz ve ekmek ağaçlarıyla bezenmiş küçük bir bahçeye bakan beyaz badanalı büyücek bir odaya girdiler. Yere serpiştirilmiş birkaç minder dışında odada hiç eşya yoktu.</p>

  <p class="block_3">Will, resme önce şöyle bir baktı, derken iyice incelemek için yaklaştı.</p>

  <p class="block_3">«Aman tanrım!» dedi sonunda. «Kim yapmış bunu?»</p>

  <p class="block_3">«Gobind Singh.»</p>

  <p class="block_3">«Gobind Singh de kim?»</p>

  <p class="block_3">«Pala’nın gelmiş geçmiş en büyük peyzaj ressamı. Kırk sekizde öldü.»</p>

  <p class="block_3">«Neden dünya onu tanımıyor?»</p>

  <p class="block_3">«Çünkü yapıtlarına dışa satamayacak kadar çok değer veriyoruz.»</p>

  <p class="block_3">«Aferin size,» dedi Will. «Ama bizlere yazık değil mi?» Resme bir kez daha baktı. «Bu adam hiç Çin’de bulunmuş mu?»</p>

  <p class="block_3">«Hayır; ama Pala’ya yerleşmiş Kantonlu bir ressamın yanında yetişmiş. Ve elbet. Sung peyzajlarının pek çok örneklerini görmüş.»</p>

  <p class="block_3">«Yağlıboya kullanan ve ışık-gölge karşıtlıklarıyla etki yaratan bir Sung ustası.» dedi Will.</p>

  <p class="block_3">«Bu teknikleri Paris’te öğrenmiş. 1910’da. Vaillard’ın dostuydu.»</p>

  <p class="block_3">Will başını eğdi. «Resmin dokusundaki olağanüstü zenginlikten belli oluyor.» Sessizce resmi incelemeyi sürdürdü. «Neden bu resmi meditasyon odasına astınız?» diye sordu sonunda.</p>

  <p class="block_3">«Neden dersin?»</p>

  <p class="block_3">«Yoksa bu da zihnin çizemi, filan mı?»</p>

  <p class="block_3">«Tapınak çizemdir. Bu daha üstün bir şey. Gerçeğin resmi. Kişisel zihindeki Tüm Zihnin bir kır görünümüyle, resim beziyle ve resim yapma deneyiyle bağıntıları içinde canlandırılması. Söz aramızda resim batıda görünen vadiyi betimliyor. Enerji hatlarının bayırda gözden kaybolduğu şu açıdan yapılmış.»</p>

  <p class="block_3">«Şu bulutlara bak!» dedi Will. «Ya ışık!»</p>

  <p class="block_3">«Günbatımı öncesi,» diye açıkladı Vijaya. «Yağmur yeni dinmiş ve güneş her zamankinden daha parlak. Buluttan bir kubbe altında eğimli ışığın olağandışı ışıltısıyla parlıyor; değdiği her yüzeyi tutuşturan, her gölgeyi derinleştiren son, yokolmaya mahkum akşamüstü parıltısıyla.»</p>

  <p class="block_3">«Her gölgeyi derinleştiren,» diye içinden geçirdi Will, resme bakarak. Sıra dağları kapkara gölgelere boğan şu koskocaman, bir anakarayı andıran bulut kümesi; onun çevresinde bulut adacıklarının karaltıları; koyuyla daha koyu karanlık arasında körpe pirinç tarlalarının gözalıcı renkleri, sürülü toprağın içi ısıtan kırmızısı, çıplak kireçtaşlarının açıklı, koyulu tonları, bitkilerin görkemli koyu yeşilleri, elmasımsı ışıltıları. Ve vadinin orta yerinde sazdan evler - uzakta, küçücük; ama iyice belirgin, ayrıntılı, kusursuz ve derin anlamlar yüklü. Evet, çok anlamlı, ama bu anlamın niteliğini soracak olursanız... Will, zihnindeki soruyu dile getirdi.</p>

  <p class="block_3">«Ne mi anlatıyorlar?» diye Will’in sorusunu yineledi Vijaya. «Ne iseler onu. Dağlar, bulutlar, ışık ve gölge oyunları da öyle. İşte, bu nedenle bu resim gerçek bir dinsel imge. Sözde dinsel resimler hep kendi dışlarında bir gerçeği anlatmaya çalışırlar, betimlediklerinin ötesinde bir şeyleri - fizikötesi bir saçmayı, yöresel tanrıbilimin aptal bir dogmasını. Gerçek dinsel imgelerse özlerinde anlamlıdırlar. Ve biz de bu nedenle meditasyon odamıza bu tür resimler asarız.»</p>

  <p class="block_3">«Hep peyzajları mı yeğlersiniz?»</p>

  <p class="block_3">«Hemen her zaman. Peyzajlar insanlara gerçekte kim olduklarını anımsatırlar.»</p>

  <p class="block_3">«Bir ermişin, ya da kurtarıcının yaşam kesitleri de aynı işlevi görmez mi?»</p>

  <p class="block_3">Vijaya başını salladı. «Sorun, öznelle nesnel arasındaki ayrımda. İsa’nın ya da Buda’nın resmi bir Davranışçının gözlemlerinin bir tanrıbilimci tarafından yorumlanmasından ibarettir. Oysa, bu tür bir peyzaja J.B. Watson’un gözleri, ya da Thomas Acquinas’ın zihniyle bakmamız ruhbilimsel açıdan olanaksızdır. Bu resim bizi bu anı yaşamaya zorlar; öz varlığımızın bilincine ulaşmamızı sağlar.»</p>

  <p class="block_3">«Öz varlık bilincine mi?»</p>

  <p class="block_3">«Evet, öz varlık bilincine,» diye üsteledi Vijaya. «Bu vadi görünümü aslında kişisel zihnin ve kişisel tarihçenin altında ve üstündeki düzlemlerde varolan Tüm Zihnin görünümünden başka bir şey değildir. Gizemli karaltılar; oysa bu karanlık; yaşamla cıvıl cıvıl. Bir ışık kıyameti; ve bu ışık, derme çatma evlerden, ağaçlardan, çayırlardan, bulutların arasındaki maviliklerden aynı parlaklıkta yansıyor. Şu gerçeği yadsımak için elimizden geleni ardımıza koymayız, ama yine de onu değiştiremeyiz: insanoğlu doğa denli kutsal, Boşluk denli sonsuzdur. Tam bir tanrıbilimci gibi konuştum, oysa bugüne dek kavramlar kimseyi kurtarmamış. İyisi mi, verilerden, somut gerçeklerden sapmayalım.» Parmağıyla resmi gösterdi. «İşte sana yarı ışıkta, yarı gölgede, gizemli bir köy gerçeği. Çivit mavisi dağlar ve onların üstünde olağanüstü bulut dağları gerçeği. Gökte mavi göller, yerde, güneşe boğulmuş topraklarda açık yeşil, çiğ kırmızı göller gerçeği. Önde bir çayır, bayır sırtında bambular, uzaklarda doruklar ve dorukların iki bin ayak altında, vadi tabanında gülünç, küçücük evler gerçeği. Uzaklık,» diye ekledi, «bu resimde uzaklık gerçeğinin ne büyük bir ustalıkla dile getirildiğine dikkat et - peyzajları en gerçek dinsel resimler saymamızın bir nedeni de bu.»</p>

  <p class="block_3">«Uzaklık, derinlik, görünüme gizem, büyü kattığı için mi?»</p>

  <p class="block_3">«Hayır, gerçeklik kattığı için. Uzaklık, bize evrende insan oğlundan başka şeyler de olduğunu anımsatır; insanların bile, göründüklerinden çok daha derinlikli olduklarını anımsatır. Zihnimizde, bu resimde görülen geniş alanlar denli büyük boşluklar olduğunu anlatır. Uzaklığın, iç uzaklığın, dış uzaklığın, zamanda ve uzayda uzaklığın yaşanarak özümsenmesi - bu ilk ve başlıca dinsel yaşam deneyidir. «Ey yaşamda ölüm, yitip giden günlerimiz»ve ey artık «burası» olmayan yerler, o sayısız yerler. Geçmişte kalan zevkler, acılar, içgörüler - anılarımızda bütün canlılığıyla yaşayan ölüler, yeniden doğma umutları olmayan ölüler... Ve şu vadideki köy, gölgeler arasında bile açıkça seçilebilen, gerçekliği kuşku götürmez, oysa erişilmez, her şeyden kopuk şu köy. Bu tür bir resim insanın varoluşun özündeki geçiciliği, her varlığı saran, yokluk uçurumlarını kabullenebilme yeteneğinin kanıtıdır. Bence,» diye ekledi Vijaya, «Batı sanatının en berbat özelliği iki boyutluluğu, evrensel uzaklık gerçeğini yansıtmamakta direnmesi. Soyut resim, renkleriyle göz doldurabilir, dahası, yüceltilmiş bir Rorschach lekesi işlevi de görebilir. Herkes onda kendi korkularının, tutkularının, nefretinin ve düşlerinin simgesel bir dışavurumunu bulabilir. Ama, zihnimiz doğadaki dış uzaklıklarla, ya da, şu anda incelemekte olduğumuz şu peyzajda bir araya gelen eşzamanlılık iç ve dış uzaklıklarla karşılaştığında, kendi içimizde bulduğumuz insanı aşar -yoksa, «tümüyle insana özgü gerçeklerin dışında kalan»mı demeli- gerçekleri bulabilir miyiz? Bildiğim kadarıyla ne ben, ne de başkaları, sizin soyutlamalarınızda bu resmin ortaya koyduğu gerçekleri bulamayız. Demek ki, Batıda pek moda olan soyut, öznel dışavurumculuk özünde dine aykırıdır - ve şunu da eklemeliyim ki, bu akımın en iyi örnekleri bile çok sıkıcı, son derece değersizdir.»</p>

  <p class="block_3">«Buraya sık sık gelir misin?» diye sordu Will, kısa bir sessizlikten sonra.</p>

  <p class="block_3">«Canım ne zaman yalnız meditasyon yapmaktansa, topluluk içinde meditasyon yapmak isterse.»</p>

  <p class="block_3">«Yani?.»</p>

  <p class="block_3">«Haftada bir, filan. Ama, elbet bazıları daha sık toplu meditasyon yaparlar, bazıları da çok daha seyrek, ya da hiç. Kişinin yapışına bağlıdır bu. Örneğin, Susilao yalnızlığı yeğler; bunun için de meditasyon odasına pek uğramaz. Buna karşılık Shanta (yani karım) hemen her gün buraya uğramadan edemez.»</p>

  <p class="block_3">«Ben de,» dedi Bayan Rao. «Ama bu çok doğal,» diye gülerek ekledi. «Şişman insanlar arkadaşlıktan hoşlanırlar - derin düşüncedeyken bile...»</p>

  <p class="block_3">«Bu resim üzerinde mi düşünürsünüz?»</p>

  <p class="block_3">«Üzerinde değil. Ondan öteye düşünürüz, bilmem anlatabildim mi? En doğrusu, ona koşut düşünürüz. Ben ona bakarım, başkaları da bakar ve resim hepimize gerçekte kim olup, kim olmadığımızı ve olmadığımız kişinin nasıl gerçek, özvarlığımıza dönüşebileceğini anımsatır.»</p>

  <p class="block_3">«Bu anlattıklarınızla, dün Şiva tapınağında gördüklerim arasında bir bağlantı var mı?» diye sorguladı Will.</p>

  <p class="block_3">«Olmaz olur mu!» dedi Bayan Rao. «Mokşa ilacıyla varılan yer, meditasyonla varılan yerdir.»</p>

  <p class="block_3">«Öyleyse meditasyona ne gerek var?»</p>

  <p class="block_3">«Yemek yemeye ne gerek var, diye sorsaydınız bari!»</p>

  <p class="block_3">«Ama sizce yemek mokşa ilacı değil mi?»</p>

  <p class="block_3">«Mokşa ilacı bir yemek şölenidir,» diye belirtti Bayan Rao. «İşte bu nedenle meditasyon gereklidir. Her gün şölen olmaz. Hem çok doyarsınız, hem de çok zaman alır. Üstelik şölenleri ancak o işin uzmanları düzenler; şölen hazırlıklarına sizin bir katkınız olmaz; Oysa günlük yemeklerinizi kendiniz pişirirsiniz. Mokşa ilacı size arada sırada tanınan bir ayrıcalık, bir tür armağandır.»</p>

  <p class="block_3">«Dinbilimsel terimlerle anlatacak olursak,» dedi Vijaya, «mokşa ilacı kişiyi bedelsiz kayralara hazırlar - gizem öncesi düş-görüntülere, ya da tüm görkemiyle gizem yaşantısına. Meditasyonsa bu bedelsiz kayralarla işbirliği yöntemlerinden biridir.»</p>

  <p class="block_3">«Bu işbirliğini nasıl sağlar?»</p>

  <p class="block_3">«Göz kamaştıran, esritici içgörüleri sürekli, yerleşik aydınlanmaya dönüştüren bilinç halini geliştirerek. Bilinçaltı dürtülerin zoruyla yaptığımız tüm çirkin, saçma, gelişmemize ket vuran davranışları yapamayacak denli öz varlık bilincine ulaşmamızı sağlayarak.»</p>

  <p class="block_3">«Yani, daha mı akıllı olmanızı sağlar?»</p>

  <p class="block_3">«Bilim, ya da mantıklı uslamlama düzlemlerinde değil de, daha anlamlı somut yaşantı ve kişisel ilişki düzlemlerinde daha akıllı olmamızı sağlar.»</p>

  <p class="block_3">«Evet ya, kişi başka bakımlardan çok aptal olsa bile, Vijaya’nın belirttiği düzlemlerde daha akıllı olmasını sağlar,» dedi Bayan Rao. Eliyle başına vurarak konuşmayı sürdürdü. «Belli konularda Dr. Robert ve Vijaya ile aşık atamayacak denli aptalım - genetikten, biyokimyadan, felsefeden hiç anlamam. Resme, şiire, oyunculuğa da yeteneğim yoktur. Evet, ne yetenekliyim, ne de akıllı. Bu koşullarda aşağılık duygusuna kapılmam, çöküntü içinde olmam gerekir. Ama gerçekte ruh sağlığım yerinde - tümüyle mokşa ilacı ve meditasyon sayesinde. Ne yetenek, ne akıl. Ama yaşamak, insanları anlayarak onlara yardım etmek söz konusu olduğunda, gittikçe daha büyük duyarlılık, daha yetkin bir beceri kazanıyorum. Özellikle Vijaya’nın bedelsiz kayralar diye tanımladığı konularda,..» Bir an duraksadı. «Dünyanın en yetenekli insanı olsanız bile bana verileni değişmezdim sizinle. Öyle değil mi Vijaya?»</p>

  <p class="block_3">«Çok doğru.»</p>

  <p class="block_3">Kadın Will’e döndü. «Görüyorsunuz ya, Bay Farnaby, Pala tam bir aptallar cenneti. Ülkümüz çoğunluğun mutluluğu - ve çoğunluk biz aptallarda. Dr. Robert, Vijaya ve sevgili Ranga gibilerin üstünlüğünü kabul ederiz, yeteneklerinin önemini yadsımayız. Ama, bizim yeteneklerimizin de en az onlarınki kadar önemli olduğuna inanırız. Onları kıskanmayız, çünkü hepimize verilenler eş değerdedir. Hatta bazen bize verilenler daha bile değerlidir.»</p>

  <p class="block_3">«Doğru, bazen daha bile değerlidirler,» diye Bayan Rao’ya katıldı Vijaya. «Simge kullanma yeteneği olan kişi, simge kullanmayı sürekli bir alışkanlığa dönüştürme eğilimindedir. Sürekli simge kullanımıysa somut yaşantıyı ve zihnin bedelsiz kayralara açılmasını engeller.»</p>

  <p class="block_3">«Gördüğünüz gibi, bize acımanız için hiçbir neden yok,» dedi Bayan Rao. Saatine baktı. «Eyvah, Dillip beni yemeğe bekleyecekti. Acele etmezsem geç kalacağım.»</p>

  <p class="block_3">Hızlı adımlarla kapıya seyirtti.</p>

  <p class="block_3">«Zaman, zaman, zaman,» diye dalga geçti Will. «Meditasyonla zamanın aşıldığı bu odada bile zaman. Gözümüzün yaşına bakmadan sonsuzluğu bölen yemek zamanı.» Güldü. «Sakın olumlu yanıtlara kulak asma. Yaşamın niteliği olumsuzdur.»</p>

  <p class="block_3">Bayan Rao kapıda durakladı, dönüp Will’e baktı.</p>

  <p class="block_3">«Bazen de sonsuzluk zamanın içine dalıverir - yemek zamanının içine bile. Haydi, hoşça kalın.»</p>

  <p class="block_3">«Acaba hangisi daha iyi,» diye yüksek sesle düşündü Will, Vijaya’nın ardısıra karanlık tapınaktan kızgın öğle güneşine çıkarken. Acaba hangisi daha iyi; akıllılar arasında bir aptal olmak mı, yoksa çılgınlar arasında akıllı olmak mı?</p>

  <p class="block_10" id="calibre_pb_14"></p>
</body>
</html>
