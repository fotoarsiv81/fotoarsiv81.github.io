<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 11</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 11</h2>

  <p><br /></p>

  <p>Colin düşünceli bir ifadeyle, "Ramsay," diye mırıldandı.</p>

  <p>"Ramsay'e ne olmuş?"</p>

  <p>"Sadece o adamı ilgi çekici buldum, hepsi o kadar. Adam çok kolay seyahate çıkabiliyor. Karısı, onun inşaat mühendisi olduğunu söyledi. Fakat galiba kadın, kocası hakkında başka bir şey bilmiyor."</p>

  <p>Hardcastle, "İyi bir kadın," diye cevap verdi.</p>

  <p>"Evet, iyi bir kadın ama mutlu değil."</p>

  <p>"Sadece yorgun. Çocuklar insanı çok yorar."</p>

  <p>"Hayır, bana kalırsa başka bir nedeni var."</p>

  <p>Hardcastle inanmadığını göstermek ister gibi, "Senin aradığın insanın karısı ve çocuğu yoktur sanırım," dedi. "Zira böyle işlerle uğraşanlar sorumluluk almak istemezler."</p>

  <p>Colin içini çekti. "Böyle şeyler belli olmaz. Ajanlar kendilerini gizleyebilmek için çeşitli şeyler yapıyorlar. Mesela parasız kalmış iki çocuklu dul bir kadın böyle bir teklifi olumlu karşılayabilir."</p>

  <p>Hardcastle sinirli bir tavırla, "Bayan Ramsay bu tip bir kadına benzemiyor," diye söylendi.</p>

  <p>Kadının günahkâr olduğunu söylemedim ki. Kadın, adamla evlenip ona bir aile babası havası vermeyi kabul etmiş olabilir."</p>

  <p>Hardcastle yüzünü buruşturdu. "Sen acayip bir dünyada yaşıyorsun, Colin."</p>

  <p>"Evet, öyle... Bir gün bu işten sıyrılmam gerektiğini de biliyorsun... Zira insan bu işte kaldığı sürece neyin ne olduğunu, hatta kimin ne işe yaradığını bile unutuyor. Ajanların yarısı iki tarafa da hizmet ediyor ve sonunda kendileri de ne taraftan olduklarını bilemiyorlar. Hayat karmakarışık bir hal alıyor... Neyse bu konuyu bırakalım da işimize bakalım."</p>

  <p>Hardcastle, 63 numaranın önünde durup, "McNaughtonlarla konuşsak fena olmaz," dedi. "Onların da bahçelerinin bir köşesi on dokuz numaranın bahçesiyle karşı karşıya geliyor. Blandlarda olduğu gibi."</p>

  <p>"McNaughtonlar hakkında ne biliyorsun?"</p>

  <p>"Fazla bir bilgim yok. Bir sene önce buraya gelmişler. Yaşlı bir çift. Adam emekli bir profesör sanırım. Bahçesini çok seviyor.</p>

  <p>Ön bahçede bir sürü gül fidanı vardı. Evin önüne de güz çiğdemleri dikilmişti.</p>

  <p>Kapıyı çiçekli bir önlük giymiş neşeli bir kadın açıp, "Kim... Kimi aradınız?" diye sordu.</p>

  <p>Hardcastle, arkadaşına fısıldayarak, "Sonunda bir yabancı bulduk," dedikten sonra kartını kadına uzattı.</p>

  <p>"Polis..." Kadın, Hardcastle bir canavarmış gibi geri geri gidip korkuyla adama baktı.</p>

  <p>Hardcastle, "Bayan McNaughton'ı görmek istiyorum," diye açıkladı.</p>

  <p>"Bayan McNaughton burada." Kadın, adamları arka bahçeye bakan oturma odasına aldı. Burası boştu.</p>

  <p>Suratı asılmış olan genç kadın, "Bayan McNaughton yukarıda," diye kekeledi. Hole çıkıp yukarıya seslendi. "Bayan McNaughton! Bayan McNaughton!"</p>

  <p>Uzaktan bir ses cevap verdi. "Evet... Ne var Gretel?"</p>

  <p>"Polis geldi. İki polis geldi. Onları oturma odasına aldım."</p>

  <p>Yukarıdan telaşlı adımlar ve tekrar kadının sesi duyuldu. "Aman Yarabbi!... Aman Yarabbi! Bakalım daha neler olacak." Sonunda Bayan McNaughton merdivenlerden inip odaya girdi. Kadının yüzünde korku dolu bir ifade vardı.</p>

  <p>Tekrar, "Aman Yarabbi!" diye inledi. "Aman Yarabbi! Müfettiş... neydi?... Evet Müfettiş Hardcastle." Kadın dikkatlice adamın kartına baktı. "İyi ama neden bizimle konuşmak istiyorsunuz? Bizim bir şey bildiğimiz yok ki. Cinayetle ilgileniyorsunuz sanırım. Herhalde televizyon anteni bağlamak için gelmediniz?"</p>

  <p>Hardcastle böyle bir niyeti olmadığını söyledi.</p>

  <p>Bayan McNaughton birdenbire neşelendi. "Ne tuhaf bir olay değil mi? Üstelik öğle üzeri. O saatte eve girip hırsızlık yapmak kimin aklına gelir ki. Üstelik hepsi de gündüz oluyor. Mesela arkadaşlarımızın başına da böyle bir şey geldi. Öğle yemeği yemek için dışarıya çıkmışlar. O sırada bir kamyon gelip eve yanaşmış. Adamlar kilidi kırıp içeriye girmişler ve evin bütün eşyasını alıp gitmişler."</p>

  <p>Hardcastle yine maktülün fotoğrafını çıkardı. "Bu adamı hiç gördünüz mü, Bayan McNaughton?"</p>

  <p>Bayan McNaughton merakla fotoğrafı inceledi. "Gördüğümden emin gibiyim. Evet, evet, gördüğümden eminim. Acaba on dört ciltlik yeni bir ansiklopedi almamı isteyen adam bu muydu? Yoksa, elektrikli süpürge mi satıyordu?"</p>

  <p>"Fotoğraftaki adamın o satıcı olduğundan emin misiniz?"</p>

  <p>Bayan McNaughton, "Şey hayır, pek sanmıyorum," diye cevap verdi. "Düşününce o adamın daha genç olduğunu anımsadım. Buna rağmen bu yüzü bir yerde gördüğümden eminim. Fotoğrafa baktıkça onun buraya gelip bana bir şey satmaya kalktığından emin oluyorum."</p>

  <p>"Acaba sigortacı mıydı?"</p>

  <p>"Hayır, hayır, sigortacı değil. Böyle şeylerle kocam ilgilenir. Her türlü sigortayı yaptırırız. Fakat bu fotoğrafa baktıkça..."</p>

  <p>Müfettiş Hardcastle bu duruma fazla üzülmemişti. Tecrübe sahibi olduğu için Bayan McNaughton’ın ne tip bir kadın olduğunu anlamıştı. Bu tipler sırf cinayetle ilgili birini tanıdıklarını iddia etmek için yalan söylerlerdi. Bu yüzden kadın fotoğrafa baktıkça, onu birilerine benzetecekti. Müfettiş içini çekti.</p>

  <p>Kadın, "Bu adam büyük bir kamyonetin şoförüydü sanırım," diye devam etti. "Ama kendisini ne zaman gördüğümü hatırlayamıyorum. Galiba bir firmaya ait kamyonetteydi."</p>

  <p>"Kendisini dün görmediniz değil mi Bayan McNaughton?"</p>

  <p>Kadının yüzü asılıverdi. "Hayır, dün görmedim. Pek..." Bir an sustu, "Sanmıyorum," dedikten sonra birdenbire neşesi yerine geldi. "Belki de kocam bu adamı tanıyordur," dedi.</p>

  <p>"Bay McNaughton evde mi?"</p>

  <p>"Evet, kendisi bahçede." Kadın eliyle pencereyi işaret etti. Dışarıda yaşlı bir adam bahçe arabasını çekiyordu.</p>

  <p>"Kendisiyle konuşmak istiyoruz."</p>

  <p>"Tabii. Tabii. Buradan buyrun."</p>

  <p>Bay McNaughton bahçede çalışmaktan ter içinde kalmıştı. Başını kaldırdı. "Fotoğrafa bir bakalım," dedikten sonra Hardcastle'a dönerek ekledi. "Ellerim topraklı olduğu için fotoğrafa dokunmayayım. Siz tutuverin." Dikkatle fotoğrafa baktı. "Bu adamı hiç görmedim," dedi.</p>

  <p>Hardcastle, "Komşunuz, bahçenize pek düşkün olduğunuzu söyledi," diye gülümsedi.</p>

  <p>"Bunu size kim söyledi... Bayan Ramsay mi?"</p>

  <p>"Hayır, Bay Bland."</p>

  <p>Angus McNaughton yüzünü buruşturdu. "Bland bahçıvanlıktan anlamaz ki. Sadece tarh yaptırmasını biliyor. Tarhlara sardunyalar, begonyaları dolduruyor, kenarlarına da lobeliaları diziyor. Buna bahçıvanlık denmez ki... Gidip bir parkta otursun daha iyi. Fidanlarla ilgilenir misiniz, müfettiş bey? Daha mevsimi gelmedi, ama bahçemde iki fidan var ki, bunları nasıl yetiştirdiğime şaşıp kalırsınız. Duyduğuma göre asıl fidan yetişen yerler Devon ve Cornwall’ıniş."</p>

  <p>Hardcastle, "İyi bir bahçıvan olduğumu iddia edemem," diye cevap verdi.</p>

  <p>McNaughton başını kaldırıp dikkatle müfettişe baktı. Sanattan anlamadığını iddia eden bir adamı süzen sanatkâr gibi Hardcastle'ı inceledi.</p>

  <p>Müfettiş mırıldandı. "Korkarım tatsız bir şey için sizi rahatsız edeceğim.</p>

  <p>"Anlıyorum. Dünkü olay. Cinayet işlendiği zaman ben bahçenin dışındaydım."</p>

  <p>"Gerçekten mi?"</p>

  <p>"Daha doğrusu kız bağırdığı zaman bahçedeydim demek istedim."</p>

  <p>"Peki, o zaman ne yaptınız?"</p>

  <p>Adam mahcup bir tavırla, "Şey... Şey," diye kekeledi. "Bir şey yapmadım. Hatta önce komşunun yaramaz çocuklarının bağırdıklarını sandım. Ramsay'in çocukları durup dinlenmeden bağırıp gürültü ederler de..."</p>

  <p>"Fakat o çığlığın aynı istikâmetten gelmediğini herhalde fark etmişsinizdir."</p>

  <p>"O Allah’ın cezası çocuklar kendi bahçelerinde otursalar iyi olacak. Fakat yaramazlar duvarlardan atlayıp tellerin altından geçip komşu bahçelere giriyorlar. Bayan Hemming'in zavallı kedilerini kovalıyorlar. Bu çocukları terbiye eden yok. Anneleri son derece yumuşak. Tabii evde erkek olmazsa çocuklar da yaramaz olurlar."</p>

  <p>"Anladığım kadarıyla Bay Ramsay sık sık yurtdışına çıkıyormuş."</p>

  <p>"Bay McNaughton, inşaat mühendisiymiş galiba," diye mırıldandı. "Durmadan seyahat eder. Baraj inşaatlarına bakıyormuş... Veya su boruları döşüyormuş... Pek bilmiyorum. Bir ay önce İsveç'e gitti. Üstelik kendisine son dakikada haber vermişler."</p>

  <p>"O çığlıktan başka bir şey duymadınız değil mi?..."</p>

  <p>Bay McNaughton, "Hiç fikrim yok," diye cevap verdi.</p>

  <p>"Galiba kız on dört otuzda bağırdı. "Biz yemekten kalktıktan yarım saat sonra duydum çığlığını."</p>

  <p>"Öyle mi? Saat kaçta yemek yersiniz?"</p>

  <p>Mc McNaughton, "On üç otuzda," dedi. "O da şansımız varsa, tabii. Bu Danimarkalı kızın saatle hiç ilgisi yok."</p>

  <p>"Yemekten kalktıktan sonra uyur musunuz?"</p>

  <p>"Bazen uyurum ama bugün yatmadım. Yaptığım işi bitirmek istiyorum. Bazı yerleri temizliyorum. Sonra gübreyi karıştırmak da gerek."</p>

  <p>Hardcastle, "Gübre karıştırmak çok hoş bir şeydir," diye tebessüm etti.</p>

  <p>Bu sözleri duyan Bay McNaughton’ın gözleri parladı. "Evet, haklısınız. Hiçbir şey gübre karıştırmaya benzemez. Kaç kişi benim yüzümden fikrini değiştirdi bir bilseniz... Hepsi de kimyevi gübre kullanıyorlardı. Bu intihardan başka bir şey değil! Bakın size göstereyim." Heyecanla Hardcastle’ın koluna yapışıp bir eliyle de bahçe arabasını çekerek duvarın dibine götürdü. Karşı tarafta Miss Pebmarsh'ın bahçesine uzanıyordu. Leylakların arasında kocaman bir gübre yığını duruyordu. Bay McNaughton el arabasını gübre yığınının civarındaki tahta barakaya koydu. İçeride itinayla dizilmiş, bir sürü bahçe malzemesi vardı.</p>

  <p>Hardcastle, "Çok düzenlisiniz," diye mırıldandı.</p>

  <p>McNaughton başını salladı. "Aletler bakım ister."</p>

  <p>Hardcastle düşünceli bir tavırla 19 numaraya bakıyordu. Güllerle kaplı bahçe yolu evin arkasına kadar gidiyordu. "Burada gübre karıştırırken 19 numaranın bahçesinde olanları görmediniz mi?..."</p>

  <p>Angus dudağını büktü. "Hiçbir şey görmedim. Size yardım edemediğim için üzgünüm, müfettiş bey."</p>

  <p>Kadın, "Biliyor musun?" diye atıldı. "Ben 19 numaranın bahçesinde gizlenen birini gördüm, Angus."</p>

  <p>Adam sert bir sesle müdahale etti. "Sen de bir şey görmedin, yavrum... Ben de öyle."</p>

  <p>Arabaya döndükleri zaman Hardcastle, "Bu kadın her şeyi gördüğünü iddia eden bir tip," diye homurdandı.</p>

  <p>"Yani resimdeki adamı tanımadı mı?"</p>

  <p>Hardcastle yüzünü buruşturdu. "Hiç şüphem yok. Kadın sadece adamı görmüş olmayı istiyor."</p>

  <p>"Yaa?"</p>

  <p>"Kadın öldürülen adamı görmüş, hatta otobüste karşısına bile oturmuş olabilir."</p>

  <p>"Ben de öyle düşünüyorum."</p>

  <p>Hardcastle içini çekti. "Fazla bir şey öğrenemedik. Fakat durum da oldukça garip. Mesela Bayan Hemming'i ele alalım. Kadın kedilerine çok düşkün olmasına rağmen komşusu Miss Pebmarsh hakkında bir fikri de olabilirdi. Nedense çok laubali görünüyor. Sonra cinayetle de hiç ilgilenmedi."</p>

  <p>"Zaten Bayan Hemming dalgın bir kadına benziyor."</p>

  <p>Hardcastle, "Dalgın değil, deli," diye bağırdı. "Deliler, burunlarının dibindeki yangına, hırsızlığa hatta cinayete bile aldırmazlar."</p>

  <p>"Zaten o dikenli teller ve bahçeyi kaplamış olan otlar yüzünden kadının bir şey görmesine imkân yok!"</p>

  <p>Araba polis merkezinin önünde durdu. Hardcastle, arkadaşına gülümseyerek, "Komiser Yardımcısı Lamb," dedi. "Şimdilik seni görevden affediyorum."</p>

  <p>"Ziyaret edilecek yer kalmadı mı?"</p>

  <p>"Şimdilik yok. Bir yere gitmem gerekiyor, ama seni götürmeyeceğim."</p>

  <p>"Pekâlâ, sabah için teşekkür ederim." Elindeki defteri uzattı. "Bu notları temize çektirebilecek misin acaba? Ha unutmadan sorayım. Resmi soruşturmanın öbür gün olduğunu söylemiştin? Saat kaçta?"</p>

  <p>"On birde."</p>

  <p>"Pekâlâ. O zamana dek geri dönerim." "Bir yere mi gidiyorsun?"</p>

  <p>"Yarın Londra'ya gidip raporumu vermem gerek." "Kime vereceğini tahmin ediyorum." "Böyle şeyleri tahmin etmene izin yok." Hardcastle güldü. "İhtiyara selamlarımı söyle." Colin, "Belki bir de doktor göreceğim," dedi. Doktor mu? Neden?... Yoksa hasta mısın?"</p>

  <p>"Kalın kafalılıktan başka hastalığım yok. O cins doktorları kastetmedim. Bu senin işinle ilgili." "Scotland Yard'dan mı?"</p>

  <p>"Hayır, özel dedektif. Babamın bir arkadaşı... Benim de iyi dostum. Bu tuhaf olay tam onun hoşlanacağı cinsten bir şey. Buna bayılacaktır. Biraz neşeleneceğimi sanıyorum... Zaten bir parça eğlenmesi gerek." "Arkadaşının adı nedir?" "Hercule Poirot."</p>

  <p>"Kendisinden bahsedildiğini duydum. Ama ben onun öldüğünü sanıyordum."</p>

  <p>"Hayır, ölmedi ama canı sıkılıyor sanırım."</p>

  <p>Hardcastle merakla genç adama baktı. "Çok tuhaf bir insansın, Colin. En umulmadık insanlarla arkadaşlık ediyorsun." Colin, "Sen de bu arkadaşlara dahilsin," diye güldü.</p>
</body>
</html>
