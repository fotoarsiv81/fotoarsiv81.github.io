<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 3</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 3</h2>

  <p><br /></p>

  <p>Hardcastle, kadına bakakaldı.</p>

  <p>"Nasıl olur Miss Pebmarsh? Şöminenin rafındaki Dresden porseleninden çevresi olan saate ne dersiniz? Sonra o küçük Fransız saati?... Hani şu Ormolu?... O gümüş saat?... Köşesinde 'Rosemary' yazılı olan saat?"</p>

  <p>Bu kez de Miss Pebmarsh şaşırdı.</p>

  <p>"Ya siz çıldırdınız ya da ben müfettiş bey. Emin olun ne Dresden porseleninden saatim var ne de dediğiniz gibi köşesinde Rosemary yazılı bir saatim! Fransız Ormolu da yok... Diğeri neydi?"</p>

  <p>"Gümüş saat." Bu sözler Hardcastle’ın ağzından dökülmüştü adeta...</p>

  <p>"Gümüş saatim de yok! Bana inanmıyorsanız, temizliğe gelen kadına sorabilirsiniz. Kadının ismi Bayan Curtin'dir."</p>

  <p>Müfettiş Hardcaste'e ne yapacağını bilemiyordu. Biraz düşündükten sonra ayağa kalktı.</p>

  <p>"Miss Pebmarsh, benimle karşıki odaya gelir misiniz?"</p>

  <p>"Tabii. Açıkçası o saatleri görmeyi ben de istiyorum."</p>

  <p>Hardcastle hemen, "Görmek mi?" diye sordu.</p>

  <p>Bayan Pebmarsh, "İncelemek daha doğru olur," dedi. "Ama müfettiş, körler bile kendi özürlerine uymayan kelimeler kullanırlar. Saatleri görmek istiyorum derken parmaklarımla dokunup incelemek istediğimi kast etmiştim."</p>

  <p>Müfettiş, Miss Pebmarsh'ın peşinden küçük holden geçip oturma odasına doğru ilerledi. Parmak izi alan polis memuru başını kaldırıp baktı. "Burasını bitirdik sayılır. İstediğiniz şeye dokunabilirsiniz."</p>

  <p>Hardcastle üstünde "ROSEMARY" yazılı saati alıp Miss Pebmarsh'ın avucuna bıraktı. Kadın dikkatle inceledi. Sonunda, "Galiba bu seyahatlerde kullanılan cinsten adi bir saat," dedi. "Deri kaplı kutu gibi kapanan tipte bir şey... Bu benim değil Müfettiş Hardcastle. On üç otuzda evden çıkarken saatin odada olmadığından da eminim."</p>

  <p>"Teşekkür ederim." Müfettiş saati alıp yerine bıraktı. Sonra porselen saati itinayla alıp kadına verirken, "Dikkatli olun," diye uyardı. "Kırılabilir."</p>

  <p>Millicent Pebsmarsh parmaklarının ucunu saatin üstünde gezdirdikten sonra olumsuz anlamda başım salladı. "Herhalde çok güzel bir saat olmalı. Fakat bu da benim değil... Bu nerede duruyordu müfettiş bey?"</p>

  <p>"Şöminenin üstündeki rafın sağ köşesinde."</p>

  <p>Miss Pebmarsh, "Orada porselen bir şamdan olması gerek," diye mırıldandı. "Bir çift şamdanın teki..."</p>

  <p>Hardcastle onayladı. "Evet orada bir şamdan var ama iyice sağa doğru itilmiş."</p>

  <p>"Başka bir saat daha olduğunu söylemiştiniz galiba."</p>

  <p>"İki tane daha var."</p>

  <p>Hardcastle, Dresden porseleninden çerçevesi olan saati yerine koyup yaldızlı küçük Fransız saatini uzattı. Kadın bunu çabucak inceledikten sonra geri verdi. "Hayır, bu da benim değil."</p>

  <p>Müfettiş bu kez gümüş saati kadının avucuna koydu, ama Miss Pebmarsh bunu da iade etti. "Bu odada duran saatler köşedeki büyük duvar saatiyle..."</p>

  <p>"Tamam."</p>

  <p>"...Kapının yanındaki duvara asılı guguklu saat."</p>

  <p>Hardcastle bunun üzerine ne söyleyeceğini şaşırdı. Karşısında duran kadını dikkatle süzdü. Üstelik onun kendisini göremeyeceğini bildiği için çekinmeden rahat rahat bakıyordu. Miss Pebmarsh'ın alnı kırıştı. Kadın galiba bir şeye hayret etmişti. Birdenbire, "Anlayamıyorum," diye söylendi. "Bunu kesinlikle anlayamıyorum."</p>

  <p>Kadın elini uzatıp odanın neresinde olduğunu anlar anlamaz rahatça oturdu. Hardcastle da kapının yanında duran parmak izi alan memuruna döndü.</p>

  <p>"Bu saatlere baktın mı?"</p>

  <p>"Hepsini inceledim, efendim. Yaldızlı saatte parmak izine benzer bir şey yoktu. Porselen saat de yok. Fakat deri kapaklı saat ile gümüş saatin üstünde iz olmaması da garip. Üstelik hepsi de 16.12'yi gösteriyor."</p>

  <p>"Peki, odanın diğer kısımlarına da baktın mı?"</p>

  <p>"Odada üç veya dört ayrı tip parmak izi buldum. Bana kalırsa hepsi de kadınlara ait. Cesedin cebindekileri masanın üstüne koydum."</p>

  <p>Adam başıyla masanın üstüne yığılmış olan şeyleri işaret etti. Hardcastle gidip bunlara bir göz attı. Cüzdanda yedi sterlin, on şilin ve biraz da bozuk para vardı. Markasız bir ipek mendil ve küçük bir kutu mide ilacı da masada duruyordu. Bir kartvizit müfettişin dikkatini çekti. Eğilip bunu okudu.</p>

  <p><span class="t9">Bay R. H. Curry Metropolis ve Provincial Sigorta</span> <span class="t9">Ş</span><span class="t9">irketi 7. Denvers Caddesi Londra, W. 2.</span></p>

  <p>Hardcastle dönüp Miss Pebmarsh’ın oturduğu divana yaklaştı.</p>

  <p>"Acaba sigorta şirketinden birini bekliyor muydunuz?"</p>

  <p>"Sigorta şirketi mi? Ne münasebet?"</p>

  <p>Hardcastle, "Metropolis ve Provincial Sigorta Şirketi," diye cevap verdi.</p>

  <p>Miss Pebmarsh omzunu silkti. "Böyle bir şirket olduğundan haberim bile yoktu."</p>

  <p>"Yoksa sigorta yaptırmayı mı düşünüyordunuz?"</p>

  <p>"Hayır. Burada bir şubesi olan Jove Sigorta Şirketi evi yangın ve hırsızlığa karşı sigortaladı. Hayat sigortam yok."</p>

  <p>Hardcastle, "Anlıyorum," diye mırıldandı. "Curry ismi sizin için bir şey ifade ediyor mu? Bay R. H. Curry." Müfettiş dikkatle kadının göstereceği tepkiyi izliyordu.</p>

  <p>Kadın, "Curry," diye tekrarladı. Sonra başını salladı. "Bu her zaman rastlanan bir isim değil. Hayır, bu ismi daha önce duymadım. Ve de bu isimde tanıdığım yok. Bu ölen adamın ismi mi?"</p>

  <p>Hardcastle içini çekti. "Olabilir."</p>

  <p>Miss Pebmarsh bir an tereddüt ettikten sonra, "Ona dokunmamı... dokunmamı... ister misiniz?" diye sordu.</p>

  <p>Müfettiş, kadının ne demek istediğini hemen anlamıştı. "Bunu yapabilir misiniz, Miss Pebmarsh? Bu konuda hiç bilgim yok fakat herhalde parmaklarınız sayesinde onun ne tip bir insan olduğunu hemen anlayacaksınız."</p>

  <p>Miss Pebmarsh, "Haklısınız," diye cevap verdi. "Bunun hoş bir şey olmadığını ben de kabul ediyorum, ama size yardımım olacaksa bunu yapmaya hazırım."</p>

  <p>Hardcastle hemen teşekkür etti. "İzin verirseniz sizi götüreyim."</p>

  <p>Kadını elinden tutup divanın arkasına götürdü ve çömelmesini söyledi. Sonra onun ellerini tutarak ölünün yüzüne değdirdi. Kadın son derece sakindi. Hislerini saklamasını iyi biliyordu. Miss Pebmarsh parmaklarını adamın saçlarında, kulaklarında, burnunda, ağzında ve çenesinde dolaştırdı. Bir an parmakları sol kulağın arkasında durdu. Sonra başını sallayarak ayağa kalktı.</p>

  <p>"Ölen adamın ne tip bir insan olduğunu anladım. Fakat böyle birini görmediğimden de, tanımadığımdan da eminim."</p>

  <p>Parmakizi alan memur çantasını toplayıp odadan çıktı. Sonra başını içeri uzatıp cesedi işaret ederek, "Onu almaya geldiler. Şimdi götürebilirler mi?" diye sordu.</p>

  <p>Müfettiş Hardcastle, "Pekâlâ götürsünler," dedi. "Miss Pebmarsh şuraya oturur musunuz, lütfen?"</p>

  <p>Müfettiş odanın köşesine bir iskemle çekti. İki adam gelip Bay Curry'nin cesedini hemen kaldırdılar. Hardcastle adamlarla birlikte kapıya kadar gitti sonra tekrar odaya döndü. Ve Miss Pebmarshın yanına oturdu.</p>

  <p>"Miss Pebmarsh bu çok garip bir olay. Önemli noktaları tekrar gözden geçireceğim. Bakalım doğru anlamış mıyım. Yanlışım varsa beni düzeltin."</p>

  <p>"Bugün ziyaretçi beklemiyordunuz. Sigorta konusunda kimseye bir şey sormadınız ve bir sigorta memurunun bugün sizi ziyaret edeceğine dair de bir mektup almadınız. Tamam mı?"</p>

  <p>"Evet, doğru."</p>

  <p>"Bir stenografa ihtiyacınız yoktu ve Cavendish Bürosu'na telefon edip sekreterin saat on beşte burada bulunmasını söylemediniz."</p>

  <p>"Bu da doğru."</p>

  <p>"13.30'da evden çıkarken bu odada sadece iki saat vardı. Guguklu saat ve duvar saati. Başka saat yoktu."</p>

  <p>Cevap vermek üzere ağzını açan Miss Pebmarsh birdenbire kendisini toplayarak, "Doğru cevap vermemi istersiniz herhalde?" diye mırıldandı. "Bu son söylediğiniz şey hakkında yemin edemem. Görmediğim için bu odadaki bir şeyin eksikliğini veya sonradan buraya konulan bir şeyi hemen fark edemem. Sadece bu sabah erken toz alırken odada bulunan şeylerin neler olduğunu kesinlikle biliyorum. O zaman her şey yerli yerindeydi. Temizliğe gelen bayanlar biblo gibi eşyalara pek dikkat etmedikleri için bu odayı genellikle kendim temizlerim."</p>

  <p>"Bu sabah evden ayrıldınız mı?"</p>

  <p>"Evet, her zamanki gibi saat onda Aaronberg Okulu'na gittim. 12.15'e kadar derslerim vardı. Saat 12.45'te eve döndüm. Kendime tavada yumurta ile bir fincan çay yaptım. Ve söylediğim gibi 13.30'da tekrar dışarı çıktım. Bu arada yemeğimi mutfakta yedim. Bu odaya hiç gelmedim."</p>

  <p>Müfettiş Hardcastle, "Anladım," dedi. "Saat 10.00'da siz dışarı çıkana kadar bu odadaki iki saatten başka saat yoktu."</p>

  <p>"Bunu temizlikçim Bayan Curtin'e sorabilirsiniz. Buraya saat 10.00 sularında gelir ve genellikle 12.00'de gider. Dipper Caddesi 17 numarada oturuyor."</p>

  <p>"Teşekkür ederim, Miss Pebmarsh. Şimdi öğrenmemiz gereken bazı konular var. Aklınıza gelecek şeyleri bana söylemenizi rica edeceğim. Bugün bir ara bu dört saati getirip odaya yerleştirmişler. Bunlar hepsi de 16.13'de durmuş. Bu sizin için bir şey ifade ediyor mu?"</p>

  <p>"16.13'de..." Miss Pebmarsh kesin bir tavırla başını salladı. "Hayır, hiçbir şey anlamadım."</p>

  <p>"Neyse şimdi saatleri bırakıp ölen adama gelelim. Kendisini gündelikçi kadının içeriye almış olduğunu sanmıyorum. Kadına misafir beklediğinizi söylememiş olduğunuza göre böyle bir şey yapmaya cesaret edemezdi. Öyleyse biz bunu Bayan Curtin'e sorarız. Öldürülen adam bir sebeple sizi görmeye gelmiş... Belki şahsi bir işi vardı. 13.30'la 14.45 arası onu bıçaklayarak öldürmüşler. Kendisine randevu vermiş olduğunuz için buraya gelmiş olabilir. Fakat siz, böyle bir şey olmadığını söylediniz. Adam herhalde sigortacıydı... Ama siz bize bu konuda da yardım edemiyorsunuz. Adamın içeriye girip oturması ve sizi beklemesi için kapıyı açık bırakmışsınız... İyi ama neden?"</p>

  <p>Miss Pebmarsh sabırsız bir tavırla, "Bu kadar saçma sapan bir şey duymadım," diye söylendi. "Demek bu... bu Curry adlı adamın o saatleri beraberinde getirdiğini sanıyorsunuz?"</p>

  <p>Hardcastle dudağını büktü. "Ortada kutuya benzer bir şey yok. Adam bu saatleri cebine sokup getiremezdi ki... Miss Pebmarsh şimdi dikkatle düşünün. Aklınıza saatlerle ilgili bir şey geliyor mu? Veya 16.13 sizin için bir şey ifade ediyor mu? Dördü on üç geçe."</p>

  <p>Kadın başını salladı. "Kendi kendime cinayeti işleyenin bir deli olduğunu söyleyip duruyorum. Veya biri yanlış eve girdi, diye düşünüyorum. Ama bunlar da olayı açıklamıyor. Hayır, müfettiş bey, size yardım etmeme imkân yok."</p>

  <p>Genç bir polis memuru içeriye baktı. Hardcastle kalkıp hole çıktı ve beraber bahçe kapısına kadar yürüdüler. Hardcastle adamlarına, "Kızı evine bırakabilirsiniz," dedi. "Adresi Palmerston Sokağı 14 numara."</p>

  <p>Geri dönüp yemek odasına girdi. Açık kapıdan Miss Pebmarsh'ın mutfakta bir şey yaptığı duyuluyordu. Hardcastle gidip kapıda durdu. "Bu saatleri götürmem lazım, Miss Pebmarsh. Size bir makbuz vereceğim."</p>

  <p>"Makbuza gerek yok, müfettiş bey. Saatler benim değil."</p>

  <p>Hardcastle, Sheila Webb'e döndü. "Artık evinize gidebilirsiniz, Miss Webb. Polis arabasıyla sizi bırakacaklar."</p>

  <p>Sheila ve Colin ayağa kalktılar.</p>

  <p>Hardcastle masanın başına geçip saatler için makbuz yazarken, "Kızı arabaya bindir, Colin," diye mırıldandı.</p>

  <p>Sheila ve Colin odadan çıktılar. Bahçeden geçerlerken Sheila aniden durup, "Eldivenlerim... Eldivenlerimi unutmuşum," dedi.</p>

  <p>"Gidip alayım."</p>

  <p>"Hayır, ben eldivenlerimi nereye bıraktığımı biliyorum. Artık cesedi çıkarttıkları için korkmuyorum."</p>

  <p>Kız geri dönüp içeriye koştu ve biraz sonra Colin'in yanına geldi. "Affedersiniz, çok aptallık ettim... Daha önceden..."</p>

  <p>Colin, "Kim olsa bu durumda sinirlenir," diye cevap verdi.</p>

  <p>Sheila arabaya binerken Hardcastle yanlarına geldi. Araba uzaklaşınca da genç polis memuruna döndü. "Oturma odasındaki saatleri itinayla sarın. Sadece duvardaki büyük saatle, guguklu saati istemiyorum."</p>

  <p>Birkaç emir daha verdikten sonra kaşlarını çattı. "Gidilecek bazı yerler var. Benimle gelmek ister misiniz?"</p>

  <p>Colin, "Tabii," diye cevap verdi.</p>
</body>
</html>
