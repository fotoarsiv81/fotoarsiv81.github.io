<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 5</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 5</h2>

  <p><br /></p>

  <p>"Anne!" dedi Ernie Curtin, küçük, metal bir roket oyuncağını pencerenin pervazından yukarı doğru kaldırıp aşağı indirerek. Bir yandan da, mırıldanma ve uğuldama karışımı bir ses çıkarıyor, Venüs'e doğru yola çıkan bir uzay mekiğinin sesini taklit etmeye çalışıyordu. "Anne, nasıl sence?"</p>

  <p>Asık suratlı bir kadın olan Bayan Curtin, mutfak lavabosundaki bulaşıkları yıkamaya devam ederek hiçbir tepki vermedi.</p>

  <p>"Anne, evin önünde bir polis arabası var."</p>

  <p>"Bana yalan söylemeyi kes, Ernie," dedi Bayan Curtin yıkadığı bulaşıkları tezgâhın üzerine paldır küldür bırakarak. "Bu konuda sana daha önce söylediklerimi biliyorsun."</p>

  <p>"Hiçbir zaman yalan söylemem," dedi Ernie dürüstçe. "Evin önünde bir polis arabası var ve arabadan iki adam iniyor şu anda."</p>

  <p>Bayan Curtin, oğluna doğru döndü.</p>

  <p>"Yine ne yaptın?" diye söylendi. "Başımızı belaya sokuyorsun; işte yaptığın bu."</p>

  <p>"Tabii ki hayır," dedi Ernie. "Hiçbir şey yapmadım."</p>

  <p>"Bence bu iş, şu Alf denen çocukla ilgili," dedi Bayan Curtin. "O ve onun serseri arkadaşı. Kesinlikle, ikisi de serseri! Ben de, baban da, serserilerin saygıdeğer insanlar olmadıklarını defalarca söyledik. Sonunda bela kapımıza dayandı. Önce çocuk mahkemesi olacak ve sonra çocuk hapishanesine gönderileceksin. Ben bunu kaldıramam; anlıyor musun?"</p>

  <p>"Ön kapıya doğru geliyorlar," dedi Ernie.</p>

  <p>Bayan Curtin lavabodaki işlerini bıraktı ve camdan bakan oğlunun yanına gitti.</p>

  <p>"Evet," diye homurdandı ve o sırada kapı vuruldu.</p>

  <p>Bayan Curtin ellerini peçeteye kurulayarak koridora çıkıp kapıyı açtı. Karşısında duran iki adama kuşkuyla baktı.</p>

  <p>Adamlardan daha uzun boylusu kibarca, "Bayan Curtin siz misiniz?" diye sordu.</p>

  <p>Kadın başını salladı. "Evet."</p>

  <p>"Bir dakika içeriye girebilir miyim? Ben Müfettiş Hardcastle'ım."</p>

  <p>Bayan Curtin gönülsüzce geri çekilip müfettişe içeri girmesini işaret etti. Temiz, tertipli çok az kullanıldığım belli eden bir odaydı. Ve de az kullanıldığı doğruydu.</p>

  <p>Ne olduğunu merak eden Ernie mutfaktan koridora çıktı ve kapının yanında durdu.</p>

  <p>Hardcastle, "Oğlunuz mu?" diye sordu.</p>

  <p>Bayan Curtin biraz öfkeli, "Evet, siz ne derseniz deyin, o iyi bir çocuktur," dedi.</p>

  <p>Müfettiş kibarca, "Öyle olduğundan hiç kuşkum yok," dedi.</p>

  <p>Bayan Curtin gözle görülür bir şekilde rahatladı.</p>

  <p>Müfettiş yine kibar bir tavırla, "Size Wilbraham Crescent'de 19 numaralı ev hakkında bazı sorular sormak istiyorum. Anladığım kadarıyla orada çalışıy örmüşsünüz."</p>

  <p>Bayan Curtin ne de olsa biraz önceki halinden kurtulamamıştı. Sert bil" sesle, "Çalıştığımı inkâr etmedim ki," diye söylendi.</p>

  <p>"Miss Millicent Pembmarsh’ın yanında çalışıyorsunuz."</p>

  <p>"Evet, Miss Pebmarsh’ın yanında çalışıyorum. Çok iyi bir insandır."</p>

  <p>Müfettiş Hardcastle, "Kör," diye ekledi.</p>

  <p>"Evet, zavallıcık... Fakat bunu fark etmezsiniz bile. Elleriyle aradığı her şeyi ve gittiği yeri hemen bulur. Üstelik sokağa da çıkar. Karşıdan karşıya bile geçer. Tanıdığım birçok insan gibi durmadan şikâyet edip söylenmez."</p>

  <p>"Orada sabahları çalışıyorsunuz değil mi?"</p>

  <p>"Evet, öyle. Sabah dokuz buçuk, on arası eve giderim. On ikide veya işim bittiği zaman da ayrılırım." Sonra sert bir sesle sordu. "Yoksa evden bir şey mi çalındı?"</p>

  <p>Müfettiş saatleri düşünerek, "Tam aksi," diye cevap verdi.</p>

  <p>Bayan Curtin şaşkın şaşkın müfettişe baktı. "Peki, öyleyse ne var?"</p>

  <p>"Bugün Wilbraham Crescent 19 numaranın oturma odasında bir ceset bulundu."</p>

  <p>Bayan Curtin inanamayarak, "Ölü mü?" dedi. "Hem de oturma odasında. "</p>

  <p>"Evet, adamı bıçaklamışlar."</p>

  <p>"Yani ortada bir cinayet mi var?"</p>

  <p>"Evet, cinayet."</p>

  <p>Bayan Curtin, "Adamı kim öldürmüş?" diye sordu.</p>

  <p>Müfettiş Hardcastle dudağını büktü. "Ne yazık ki henüz bunu öğrenemedik. Belki bize yardım edebilirsiniz diye düşündük."</p>

  <p>Kadın sert bir tavırla, "Ben cinayet hakkında bir şey bilmiyorum," diye cevap verdi.</p>

  <p>"Bundan eminim. Yalnız anlamamız gereken bir iki konu var. Mesela, bu sabah eve bir adam geldi mi?"</p>

  <p>"Hayır, böyle bir şey hatırlamıyorum. Bugün kimse gelmedi. Nasıl bir adam?"</p>

  <p>"Altmış yaşlarında kadar. Sırtında koyu renk bir elbise vardı... Belki kendisini sigortacı olarak takdim etti."</p>

  <p>Bayan Curtin, "Gelse bile içeriye almazdım," diye homurdandı. "Sigortacılar, elektrikli süpürge ve ansiklopedi satanları eve sokmam, Miss Pebmarsh kapıya gelen satıcılardan hoşlanmaz. Ben de öyle."</p>

  <p>"Adamın üstünden çıkan karta göre, isminin Bay Curry olduğunu tahmin ediyoruz. Bu ismi hiç duydunuz mu?"</p>

  <p>"Curry... Curry..." Bayan Curtin hayır der gibi başını salladı. "Bir Hintli ismine benziyor."</p>

  <p>Müfettiş, "Hayır," dedi. "Adam Hintli değildi."</p>

  <p>"Cesedi kim buldu... Miss Pebmarsh mı?"</p>

  <p>"Bir genç kız buldu. Bir stenograf bir yanlışlık sonucu Miss Pebmarsh'ın bir sekreter istediğini sandı ve eve gitti. İşte cesedi o genç kız buldu. O sırada Miss Pebmarsh da evine döndü."</p>

  <p>Bayan Curtin derin derin içini çekti. "Ne işler, ne işler!"</p>

  <p>Hardcastle, "Belki cesede bakmanız gerekecek," diye devam etti. "Onu Wilbraham Crescent'te görmüş olabilirsiniz. Belki de 19 numaraya misafir gelmiştir. Miss Pebmarsh, adama hiç rastlamadığını söylüyor... Şimdi bazı ayrıntıları anlamak istiyorum. Oturma odasında kaç saat olduğunu hatırlıyor musunuz?"</p>

  <p>Bayan Curtin hemen cevap verdi. "Köşede büyük bir duvar saati vardır. Bir de o guguklu saat. Kuş çıkıp, 'Guguk,' diye bağırınca boş bulunup zıplıyorum." Telaşla ekledi. "Onların ikisine de dokunmam. Hiçbir zaman da dokunmadım. Miss Pebmarsh bunları kendisi kurar."</p>

  <p>Müfettiş, kadını sakinleştırdi. "Saatlere bir şey olmamış... Odada bulunanlardan başka saat olmadığından emin misiniz?"</p>

  <p>"Tabii. Başka hangi saat olacakmış?"</p>

  <p>"Odada, mesela dört köşe bir gümüş saat veya şöminenin rafında yaldızlı bir saat, üstü çiçekli porselen bir saat ya da köşesinde de 'Rosemary' yazılı deri kaplı bir saat yok muydu?"</p>

  <p>"Tabii ki yoktu. Öyle bir şey hiç olmadı."</p>

  <p>"Eğer orada olsalardı, fark ederdiniz değil mi?"</p>

  <p>"Elbette."</p>

  <p>"Oradaki saatlerin her biri, guguklu saat ve duvar saatinden bir saat ileriydiler."</p>

  <p>"Başka bir yere göre ayarlanmışlardır," dedi Bayan Curtin. "Ben ve kocam, bir keresinde İsviçre ve İtalya'ya gitmiştik; oranın saatleri de bizimkinden bir saat ileriydi. Ortak Pazar'la ilgili bir şey olabilir. Ben de, Bay Curtin de, Ortak Pazar'ı takip etmiyoruz. İngiltere benim için yeterince iyi."</p>

  <p>Müfettiş Hardcastle politik konulara girmekten kaçındı.</p>

  <p>"Bu sabah Miss Pebmarsh'ın evini tam olarak saat kaçta terk ettiğinizi söyler misiniz?"</p>

  <p>"On ikiyi çeyrek geçe civarı," dedi Bayan Curtin.</p>

  <p>"Miss Pebmarsh o sırada evde miydi?"</p>

  <p>"Hayır henüz dönmemişti. Genelde on iki ile yarım arası döner, ama bu her zaman değişir."</p>

  <p>"Peki evden ne zaman çıkmıştı?"</p>

  <p>"Ben oraya gitmeden önce. Saat onda orada oluyorum."</p>

  <p>"Teşekkürler, Bayan Curtin."</p>

  <p>"Şu saat meselesi çok garip görünüyor," dedi Bayan Curtin. "Belki de Miss Pebmarsh onları indirimden falan almıştı. Antika mıydılar? Anlattıklarınızdan bunu çıkarıyorum."</p>

  <p>"Miss Pebmarsh indirim günlerini takip eder mi?"</p>

  <p>"Yaklaşık dört ay önce, indirimden bir halı almıştı. Halı gerçekten iyi durumdaydı. Miss Pebmarsh'ın bana anlattığı kadarıyla da oldukça ucuzdu. Kadife perdeler de almıştı. Biraz kesilmeleri gerekiyordu; ama yeni gibi duruyorlardı."</p>

  <p>"Ama bu indirimlerden biblo ya da porselen benzeri şeyler almıyordu, değil mi?"</p>

  <p>Bayan Curtin başını salladı.</p>

  <p>"Onu tanıdığım kadarıyla hayır, ama indirimlerde hiçbir şey için söz veremezsiniz, değil mi? Yani kendinizi kaptırıp gidersiniz. Eve döndüğünüzde, 'bununla ne yapmayı düşünüyorum ki?' dersiniz. Bir keresinde, altı kavanoz reçel almıştım. Düşününce, bunları kendim de yapabileceğimi ve masrafları düşürebileceğimi fark ettim. Bir sürü kap kaçak da almıştım. Çarşamba günkü pazardan, bunların daha iyilerini alabilirdim."</p>

  <p>Kadın yüzünü buruşturdu. Başka bir şey öğrenemeyeceğini hisseden Hardcastle evden ayrılmaya karar verdi. Ernie de konuşulan konu hakkındaki fikrini tek kelimeyle açıkladı. "Aman!"</p>

  <p>O anda, Ernie'nin kafasındaki uzay yolculuğu hayalleri silinmiş, bunların yerini, bugün meydana gelen, gerçek gerilim macerasının düşünceleri almıştı.</p>

  <p>"O adamı Miss Pebmarsh öldürmüş olamaz, değil mi?" dedi.</p>

  <p>"Aptal aptal konuşma," dedi annesi. Aklından bir şeyler geçti. "Ona şeyi anlatmalı mıydım acaba?"</p>

  <p>"Neyi anlatmalı mıydın, anne?"</p>

  <p>"Boş ver," dedi Bayan Curtin. "Gerçekten, önemli bir şey değildi."</p>
</body>
</html>
