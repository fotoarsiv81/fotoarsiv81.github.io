<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 22</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 22</h2>

  <p><span class="t2"><br /></span></p>

  <p><span class="t2">Colin Lamb Anlatıyor</span></p>

  <p>Hercule Poirot, "Demek döndün," dedi. Kitap ayracını özenle okuduğu sayfanın arasına yerleştirdi. Bu kez koltuğunun yanındaki sehpanın üstünde büyük bir fincan sıcak çikolata vardı. İçecekler konusunda P-irot'nun zevkli olduğu söylenemezdi. Tanrı'ya şükür bu kez bana sıcak çikolata ikram etmedi.</p>

  <p>"Nasılsın?" diye sordum.</p>

  <p>"Kötüyüm. Çok kötüyüm. Binadaki daireleri yeniliyorlar. Huzurum bozuldu."</p>

  <p>"Daireleriniz yenilenecek fena mı?"</p>

  <p>"Evet iyi... ama benim huzurum bozuldu. Her şey yerinden oynayacak. Boya kokusu da cabası!" diyerek bana öfkeyle baktı.</p>

  <p>Sonra şikâyetlerini kovalarcasma elini sallayıp sordu. "İşi başardın mı?"</p>

  <p>Alçak sesle, "Bilmiyorum," dedim.</p>

  <p>"Ah... demek öyle."</p>

  <p>"Bulmam istenilen şeyi buldum. Ama aradığım adamı bulamadım. Zaten benden ne istenildiğini de tam olarak anlayamadım. Belge mi istiyorlardı? Yoksa bir ceset bulmamı mı?"</p>

  <p>"Cesetlerden söz edince Crowdean soruşturmasının raporlarını okudum. Cinayet bir ya da birkaç kişi tarafından işlenmiş. Kimliği belirsiz cesedin de kimliği tespit edilmiş."</p>

  <p>Başımı salladım. "Harry Castleton, o da kimse."</p>

  <p>"Karısı onu tanımış. Crowdean'e gittin mi?"</p>

  <p>"Henüz gidemedim. Yarın gitmeyi düşünüyorum."</p>

  <p>"Ah, biraz keyfine bakacaksın öyle mi?"</p>

  <p>"Şimdi değil. Hâlâ görevdeyim. Bu nedenle oraya gideceğim..." Sözlerime ara verip durdum. "Ben yurtdışındayken orada neler olup bittiğini bilmiyorum. Yalnızca cesedin kimliğinin belirlendiğini öğrendim. Buna ne dersin?"</p>

  <p>Poirot omuzlarını silkti. "Beklenen bir şeydi."</p>

  <p>"Evet... polis iyi çalışmış..."</p>

  <p>"Tabii eşlerin de yardımıyla."</p>

  <p>"Bayan Merlina Rival! Ne isim!"</p>

  <p>Poirot, "Bana bir şey anımsatıyor, ama ne, bir türlü aklıma gelmiyor."</p>

  <p>Düşünceli bir ifadeyle yüzüme baktı, ama ona yardımcı olamadım. Poirot'yu tanıdığım kadarıyla kimbilir neyi hatırlamaya çalışıyordu.</p>

  <p>Bir dostumun... kır evine yaptığım bir ziyaret mi, diye Poirot sesli düşündü ve sonra başını salladı. "Hayır... o yıllar önceydi."</p>

  <p>"Londra'dan dönünce, Bayan Merlina Rival hakkında Hardcast-le'dan öğrendiklerimi gelip size anlatacağıma söz veriyorum."</p>

  <p>Poirot elini sallayıp, "Gerekmez," dedi.</p>

  <p>"Yani kadın hakkında her şeyi öğrendiniz mi?"</p>

  <p>"Hayır, yani onunla ilgilenmiyorum..."</p>

  <p>"İlgilenmiyor musunuz... ama neden? Anlamadım."</p>

  <p>"Şu an tüm dikkatini ana konulara vermeli. Şimdi daha Edna adındaki kızdan söz et... Şu Wilbraham Crescent'de telefon kulübesinde öldürülen kızdan."</p>

  <p>"Size anlattıklarımın dışında başka bilgim yok. O kız hakkında hiçbir şey bilmiyorum."</p>

  <p>Poirot suçlarcasma, "Demek bütün bildiklerin bu kadar," dedi. "Ya da bana kızın zavallı biri olduğunu, onu sekreterlik bürosunda gördüğünü, ayakkabısının topuğunu kırdığından yakındığını söyleyeceksin -birdenbire sustu- "Peki ayakkabasının topuğunu nerede kırmış?" diye sordu.</p>

  <p>"Doğrusu, Poirot, bunu nereden bileyim."</p>

  <p>"Kıza sorsaydın bilirdin. Eğer doğru soruları sormazsan cinayeti nasıl çözümlersin?"</p>

  <p>"Ama kızın ayakkabısının topuğunun nerede kırılmış olmasının ne önemi var?"</p>

  <p>"Önemli olmayabilir, ama biz o sırada kızın nerede olduğunu öğrenebiliriz. Tabii bu arada onun kiminle buluştuğu da ortaya çıkar... ya da orada ne gibi işlerin döndüğü."</p>

  <p>"Doğrusu hayalgücün makine gibi çalışıyor. Kız ayakkabısının topuğunu ofise yakın bir yerde kırmış. Bunu kendisi söyledi. Pastaneden çörek almaya gitmiş ve tek ayağının üstünde sekerek geri dönmüş. Eve nasıl gideceğini kara kara düşünüyordu."</p>

  <p>"Ah, peki eve nasıl dönmüş?" diye Poirot sordu.</p>

  <p>Hayretle yüzüne baktım. "Hiçbir fikrim yok."</p>

  <p>"Ah... asla doğru dürüst soru sormayı beceremiyorsun. Sonuçta en önemli şeyi bilmiyorsun."</p>

  <p>"En iyisi Crowdean'a gelip soruları kendin sorsan," diye iğneledim.</p>

  <p>"Şu anda bu olanaksız. Gelecek hafta yazarların eski kitaplarının müsvedde kopyaları açık arttırmayla satılacak..."</p>

  <p>"Hâlâ bu merakın devam ediyor mu?"</p>

  <p>"Evet," dedi. Gözleri ışıl ışıl parlıyordu. "Örneğin John Dickson Carr’ın ya da takma adıyla Caster Dickson'un eserlerini ele alalım..."</p>

  <p>Polisiye romanlar yazan usta yazarlar hakkında vereceği sözleri dinlemek zorunda kalmamak için çok önemli bir randevum olduğunu söyleyerek oradan kaçtım.</p>

  <p>Ertesi akşam Hardcastle evine döndüğü zaman ben merdivende oturuyordum. Arkadaşımı görünce karanlıkta kalkıp onu karşıladım.</p>

  <p>"Sen misin, Colin? Merhaba. Yine aniden ortaya çıktın!"</p>

  <p>"Evet, onun gibi bir şey."</p>

  <p>"Ne zamandan beri kapımın önünde oturuyorsun?"</p>

  <p>"Yarım saat kadar oldu."</p>

  <p>"Eve giremediğine üzüldüm."</p>

  <p>Sinirli sinirli, "Bu eve kolayca girebilirdim," diye cevap verdim. "Bizim aldığımız terbiyeyi biliyorsun."</p>

  <p>"O halde neden içeriye girmedin?"</p>

  <p>"Senin gururunu kırmak istemedim," diye açıkladı. "Bir polis müfettişinin evine hırsız gibi girilirse, kendisi bir daha insanların yüzüne bakamaz."</p>

  <p>Hardcastle cebinden anahtarlarını çıkarıp ön kapıyı açtı. "Haydi içeriye gir... Saçmalamaktan da vazgeç."</p>

  <p>Arkadaşım beni oturma odasına alıp içecek bir şeyler hazırladı. Sonra içkilerimizi alıp karşılıklı oturduk. Hardcastle, "Neyse işte biraz ilerleme kaydettik," dedi. "Cesedin kimliğini tespit ettik."</p>

  <p>"Biliyorum... Günlük gazetelere göz attım. Harry Castleton da kim?"</p>

  <p>"Gayet kibar görünüşlü bir adam. Kadınları evlenme vaadiyle kandırıp paralarını yiyen cinsten bir serseri. Aptal kadınlar adamın iş kafasına hayran olup paralarını ona veriyorlarmış... Tabii Castleton da paraları alıp ortadan kayboluyormuş."</p>

  <p>Görmüş olduğum cesedi düşünerek, "Hiç de öyle bir hali yoktu," diye mırıldandım.</p>

  <p>"Zaten bu yüzden başarılı olmuş ya."</p>

  <p>"Peki şimdiye kadar hiç yakalanmamış mı?"</p>

  <p>"Hayır... Muhtelif yerlere sorduk... Fakat bu konuda bilgi almak kolay değil. Adam sık sık isim değiştirmiş... Scotland Yard'da Harry Castleton, Raymond Blair, Lawrance Dalton ve Roger Byron'un aynı adam olduğunu tahmin etmelerine rağmen bunu ispat etmelerine imkân yok... Kadınlar durumu açıklamaktansa paralarını kaybetmeyi tercih etmişler. O adam aslında birçok isim taşıyan meçhul bir şahıs. Zaman zaman, etrafta gözükmüş, aynı numarayı tekrarlamış fakat bir türlü ele geçmemiş. Mesela Roger Byron, Southend'den kaybolunca Lawrence Dalton adlı biri New Castle'de çalışmaya başlamış... O adam resim çektirmekten hiç hoşlanmazmış... Hatta sevgilileri fotoğrafını almaya kalkışınca engel olurmuş... Bu işler epey eskiye gidiyor. Adam on beş yirmi sene sonra ortadan kaybolmuş... Hatta öldüğüne dair bir söylenti bile çıkmış... Bazıları ise onun Avrupa'ya gittiğini ileriye sürmüşler..."</p>

  <p>"Yani, adam Miss Pebmarshın oturma odasında ölü bulunana dek kayıpmış desene."</p>

  <p>"Evet, öyle!"</p>

  <p>"O takdirde bir sürü ihtimal akla gelebilir."</p>

  <p>"Tabii..."</p>

  <p>"Mesela baştan atılan bir kadın, intikam almayı düşünmüş olabilir," dedim.</p>

  <p>"Böyle şeyler oluyor. Bazı kadınların bellekleri çok kuvvetli... Onlar hiçbir şeyi unutmuyorlar."</p>

  <p>"Üstelik böyle bir kadın bir de kör olursa..."</p>

  <p>"Bu bir ihtimal. Henüz elimizde bir delil yok."</p>

  <p>"Peki, adamm karısı nasıl bir şey... Bayan... Adı neydi? Ha! Merlina Rival... Ne isim? Muhakkak takma isimdir."</p>

  <p>"Asıl adı Flossie Gapp. Diğerini kendisi uydurmuş yaşadığı hayata uygun bir isim..."</p>

  <p>"Kendisi ne iş yapıyor?... Yoksa sokak kadım mı?"</p>

  <p>"Profesyonel değil."</p>

  <p>"Yani nezaketen, 'hafif meşrep' diye söz edilen kadınlardan mı?"</p>

  <p>"Onun için arkadaşlarını memnun etmeye çalışan cömert bir kadın diyebilirim." Hardcastle gülümsedi. "Eskiden sahne sanatçısı olduğunu söyledi... Arada sırada da 'ev sahibeliği' yapıyormuş. Öyleyse şirin bir kadın."</p>

  <p>"Peki, güvenilecek bir tip mi?"</p>

  <p>"Kendisine de diğerleri kadar güven duyulabilir. Ama adamı hemen tanıdı. Hiç tereddüt etmedi."</p>

  <p>"Buna memnun oldum."</p>

  <p>"Sonra, ben de ümitsizliğe kapılmıştım. Bana müracaat eden kadınları bir bilsen! Bir sürü kadın beni görmeye geldi. Sonunda ancak zeki kadınların kocalarını tanıdıklarına karar verdim. Öyleyse, bana kalırsa Bayan Rival, kocası hakkında, bize söylemediği bir şeyler biliyor."</p>

  <p>"Peki kadının sabıkası var mı?"</p>

  <p>"Hayır, böyle bir şeye rastlamadık. Belki de kadının pek namuslu sayılmayacak dostları olmuştur... Halen de olabilir... Öyleyse pek önemli bir şey yapmış olduğunu sanmıyorum."</p>

  <p>"Peki saatleri gösterdin mi?"</p>

  <p>"Kadın saatlerden bir şey anlamadı. Doğru söylediğini sanıyorum... Bu arada saatlerin nereden geldiğini tespit ettik. O yaldızlı saatler Dresden porseleninden olanı Porteblo pazarından alınmış. Fakat bir şey öğrenemedik."</p>

  <p>"Ya kaybolan dördüncü saat?"</p>

  <p>Hardcastle, "Bu konuda söyleyecek bir şeyim yok," diye cevap verdi.</p>

  <p>Bu sözlerle ne demek istediğini anladım.</p>
</body>
</html>
