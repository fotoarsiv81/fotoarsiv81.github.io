<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 20</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 20</h2>

  <p><span class="t2"><br /></span></p>

  <p><span class="t2">Colin Lamb Anlatıyor</span></p>

  <p>Londra'ya döner dönmez gidip Beck'i gördüm.</p>

  <p>Albay elindeki puroyu sallayarak, "O senin hilal saçmasının bir anlamı varmış galiba," dedi.</p>

  <p>"Demek, sonunda bir şey bulabildin?"</p>

  <p>"Bu konuda bir şey söyleyemeyeceğim ama belki de sen haklısın. Wilbraham Crescent'de 62 numarada oturan inşaat mühendisi Bay Ramsay göründüğü gibi bir insan değilmiş. Son zamanlarda bazı garip işlere karışmış."</p>

  <p>"Fakat karısına böyle söylememiş."</p>

  <p>"Olabilir, ama adam Romanya'ya gitmiş. Şimdi orada."</p>

  <p>"Bana bilgi verecek misiniz?"</p>

  <p>"Hayır, kâğıtlarını aldığın zaman kiminle bağlantıya geçeceğini öğreneceksin. Bay Ramsay hakkında mümkün olduğu kadar bilgi edinmeye çalış."</p>

  <p>Konuyu değiştirmek için, "Tahminlerin doğru çıkması insanın hoşuna gidiyor," diye mırıldandım.</p>

  <p>"Hilal işinde haklısın. Yalnız numara yanlış 61 numarada namuslu bir inşaatçı oturuyor. Yani bizim açımızdan namuslu demek istiyorum."</p>

  <p>"Diğerleri hakkında da soruşturma yaptırdınız mı?"</p>

  <p>"Diana Villası, Ay Işığı ilahesi Diana kadar temiz. Kediler hakkında bir hayli bilgi edindik. McNaughton'la biraz ilgilenmedik değil. Bildiğin gibi adam emekli bir profesörmüş... Matematik profesörü. Anlaşılan çok da kıymetli bir öğretmenmiş. Sıhhatinin bozulduğunu iddia ederek birdenbire istifa etmiş. Belki iddiası doğrudur, ama adam kanlı canlı gözüküyormuş. Üstelik profesör bütün eski ahbap ve dostlarından da uzaklaşmış... Bu biraz garip..."</p>

  <p>"Maalesef," dedim. "Bu işe girince herkesin hareketi insana şüpheli geliyor."</p>

  <p>Albay Beck içini çekti. "Bu konuda haklısın, Colin. Bazen senin bile karşı tarafa geçtiğinden şüpheleniyorum. Zaman zaman kendimden bile şüphelendim. Karşı tarafa çalıştığımı sandım. Sanki karşı tarafa hizmet ettikten sonra tekrar bizim için çalışmaya başlamıştım! Bu tam anlamıyla bir deli saçması."</p>

  <p>Uçak gece onda kalkacağı için önce gidip Hercule Poirot'yu gördüm. Bu kez dostum sirop de cassis içiyordu. (Sizin anlayacağınız frenk üzümü şurubu.) Bana da ikram etti, ama ben kabul etmedim. George viski getirdi. Her şey eskisi gibiydi.</p>

  <p>Poirot, "Seni üzgün görüyorum," dedi.</p>

  <p>"Ne münasebet? Sadece Avrupa'ya gidiyorum."</p>

  <p>Dikkatle yüzüme baktı. Başımı salladım.</p>

  <p>"Demek böyle ha?"</p>

  <p>"Evet, öyle."</p>

  <p>"Sana başarılar dilerim."</p>

  <p>"Teşekkür ederim. Siz nasılsınız? Ev göreviniz ne âlemde?"</p>

  <p>"Pardon."</p>

  <p>"Crowdean saat cinayeti ne oldu..."</p>

  <p>Poirot, "Bana bıraktığın kâğıtları ilgiyle okudum," diye cevap verdi.</p>

  <p>"Fakat o kâğıtlarda bir şey yoktu."</p>

  <p>"Özellikle, bu insanlardan ikisi çok aydınlatıcı laflar etmişler..."</p>

  <p>"Hangileri?... Hem ne söylemişler?"</p>

  <p>Poirot damarıma basmak istermiş gibi notlarımı dikkatle tekrar okumamı söyledi.</p>

  <p>Poirot, "Dört-on-üç'ü hatırla," dedi. "Veya dört-on-üç... Evet... Evet, yine aynı model."</p>

  <p>"Ne demek istiyorsunuz?"</p>

  <p>Poirot gözlerini kapattı. "O kartta bir tek şey eksikmiş. Kana batırılmış bir parmak izi."</p>

  <p>Şüpheyle yüzüne baktım. "Bu mesele hakkında ne düşünüyorsunuz?"</p>

  <p>"Olay gitgide aydınlanıyor... Her zaman olduğu gibi katil işi tadında bırakmasını bilmiyor tabii."</p>

  <p>"İyi ama katil kim?"</p>

  <p>Poirot bu sorumu geçiştirdi. "Sen burada yokken, bazı şeyleri tetkik etmeme razı olur musun?"</p>

  <p>"Ne gibi şeyler?"</p>

  <p>"Yarın sekreterim Miss Lemon'a eski avukat arkadaşlarımdan Bay Enderby'e bir mektup yazmasını söyleyeceğim. Sonra kadına Somerset House'daki evlenme kayıtlarına bakmasını isteyeceğim... Bir de deniz aşırı bir telgraf çektireceğim."</p>

  <p>"Fakat, dürüst hareket etmiyorsunuz," dedim. "Hani oturup düşünecektiniz."</p>

  <p>"Özellikle oturup düşünüyorum. Sadece Miss Lemon vardığım sonucun doğru olduğunu ortaya çıkaracak bazı şeyleri öğrenecek. Hem ben bilgi istemiyorum ki, sadece vardığım sonucun doğru olduğunu ispat etmek istiyorum."</p>

  <p>"Sizin bir şey bildiğinizi sanmıyorum! Sadece blöf yapıyorsunuz. Daha kimse ölen adamm kimliğini bile bilmiyor..."</p>

  <p>"Ben biliyorum."</p>

  <p>"Peki, ismi nedir?"</p>

  <p>"Hiç bilmem... Zaten adamın ismi önemli değil. Anlayabilecek misin bilmiyorum. Adamın ne olmadığını değil, ne olduğunu biliyorum."</p>

  <p>"Bir şantajcı mı?"</p>

  <p>Poirot gözlerini kapattı.</p>

  <p>"Özel dedektif mi?"</p>

  <p>Poirot gözlerini açtı. "Geçen sefer olduğu gibi sana meşhur bir sözü tekrarlıyorum. Bundan başka bir şey söyleyecek değilim."</p>

  <p>Dostum ciddi bir tavırla başladı. "Dilly, Dilly, Dilly, gel ve öl"</p>
</body>
</html>
