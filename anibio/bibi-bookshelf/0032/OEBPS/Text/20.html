<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 14</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 14</h2>

  <p><span class="t2"><br /></span></p>

  <p><span class="t2">Colin Lamb Anlatıyor</span></p>

  <p>Whitehaven Mansions'ı uzun zamandır ziyaret etmemiştim. Birkaç yıl önce modern katların bulunduğu olağanüstü bir binaydı. Şimdi ise çevresinde daha göz kamaştırıcı binalar yükseliyordu.</p>

  <p>Asansörle yukarıya çıkıp 203 numaranın zilini çaldım. Kapıyı eşsiz bir uşak olan George açtı. Beni görür görmez memnun olduğunu anlatmak ister gibi tebessüm etti. "Bay Colin! Sizi görmeyeli çok oldu."</p>

  <p>"Biliyorum... Nasılsın George?"</p>

  <p>"Çok şükür sağlığım yerinde efendim."</p>

  <p>Sesimi alçalttım. "Ya o nasıl?"</p>

  <p>George da sesini alçalttı. Fakat bu anlamsızdı zira uşak zaten kısık bir sesle konuşmaktaydı. "Kendisi zaman zaman sıkılıyor sanırım."</p>

  <p>"Anlıyorum."</p>

  <p>"Bu tarafa buyrun efendim..." Uşak şapkamı aldı.</p>

  <p>"Lütfen kendisine Bay Colin Lamb'in geldiğini haber verir misiniz?"</p>

  <p>"Hay hay beyefendi." Uşak kapıyı açıp yüksek sesle, "Bay Colin Lamb, sizi görmek istiyor, efendim," dedi.</p>

  <p>George içeriye girmem için geri çekilince odaya daldım.</p>

  <p>Arkadaşım Hercule Poirot her zamanki gibi şöminenin karşısındaki o dört köşe kocaman koltuğunda oturuyordu. Şöminenin içindeki elektrik sobasının yandığını fark ettim. Daha eylülün başındaydık. Hava da sıcaktı fakat Poirot sonbaharın serin havasından hemen rahatsız olurdu. Bu yüzden hiç vakit kaybetmeden tedbir alırdı. Koltuğun iki tarafında yerde bir sürü kitap duruyordu. Sol taraftaki masanın üstü de kitap doluydu. Arkadaşımın elinde de buharı tüten bir fincan vardı. Bunun ıhlamur olduğunu tahmin ettim. Poriot ıhlamuru pek sever ve sık sık bana da içirmeye çalışırdı. Halbuki ben ıhlamurun kokusunu da tadını da sevmem. Hatta midemi bulandırır.</p>

  <p>"Rahatsız olmayın," dedim ama Poirot ayağa kalkmıştı bile. Gülümseyerek bana yaklaştı. Rugan ayakkabıları pırıl pırıl parlıyordu.</p>

  <p>Kollarını açarak, "Demek sendin?" diye bağırdı. "Genç dostum Colin. Fakat neden Lamb adını kullanıyorsun? Yoksa bunun bir sebebi mi var? Dur bakayım bir atasözü vardı. Kuzu kılığına bürünmüş koyun. Hayır, bu genç görünmek sevdasında olan yaşlı bayanlar için kullanılıyor. Bu sana uymaz. Aha, şimdi anımsadım. Kuzu postuna bürünmüş kurt. Evet böyleydi, değil mi?"</p>

  <p>"Öyle. Yaptığım iş dolayısıyla kendi soyadımı kullanamıyorum. Zira bu adı duyunca hemen babamı hatırlayabilirler. Bu yüzden Lamb adını aldım. Kısa, basit ve kolaylıkla hatırlanabilecek bir isim. Bu adın bana yakıştığını tahmin ediyorum. Tabii, bu bir kuruntu."</p>

  <p>Poirot, "Bu konuda bir şey söyleyemeyeceğim," diye cevap verdi. "Aziz dostum baban nasıl?"</p>

  <p>"Babam çok iyi. Krizantemleriyle veya yıldızçiçekleriyle uğraşıp duruyor. Mevsimler çok çabuk geçtiği için şu anda hangi çiçekle ilgilendiğini pek bilemiyorum."</p>

  <p>"Demek baban bahçesiyle meşgul?"</p>

  <p>"Galiba, sonunda herkes bahçıvanlığa dönüyor," diye cevap verdim.</p>

  <p>Hercule Poirot dudağını büktü. "Benim bu işle ilgim yok. Vaktiyle sebzelerle ilgilenmiştim, ama bir daha mı? İyi çiçek istersen, çiçekçiye gidip alırsın. Başmüfettişin hatıralarını yazacağını sanıyordum."</p>

  <p>"Babam o işe başladı," diye açıkladım. "Fakat birçok şeyden bahsetmemesi gerektiğini anlayınca, kitabın o kadar iyi olmayacağını düşünüp bu işten vazgeçti."</p>

  <p>"Evet, insanın sıkı ağızlı olması lazım. Çok yazık... Baban çok ilginç şeylerden bahsedebilirdi. Kendisine hayranım. Zaten eskiden de hayrandım ya. Babanın metotlarını çok ilginç bulurdum. O kadar dürüst bir insandı ki. Klasik yolları takip ederdi. Kurduğu tuzaklar herkesin görebileceği kadar basitti. Fakat babanın yakalamak istediği kişiler, 'Bu tuzak pek basit... Herhalde böyle bir tuzak olamaz,' diyerek yine de yakalanırlardı!"</p>

  <p>Gülümsedim. "Bugün evlatların babalarını takdir etmeleri doğru sayılmıyor. Özellikle bazıları babaları hakkında en kötü şeyleri hatırlayarak büyük bir zevkle bunları yazıyorlar. Evlatların kaleminden kin damladığını söyleyebilirim. Fakat ben şahsen babama çok hürmet ederim. Bir gün onun kadar iyi olabilmeyi isterdim. Tabii aslında işlerimiz aynı değil ama..."</p>

  <p>Poirot, "Fakat işleriniz birbiriyle ilgili değil mi?" diye mırıldandı. "Sen gizli ve perde arkasında çalışmak mecburiyetindesin. Baban bu bakımdan daha rahattı." Poirot hafifçe öksürdü. "Son zamanlardaki başarıların dolayısıyla seni tebrik etmem lazım, değil mi? Larkin olayı."</p>

  <p>Gülümsedim. "Durum fena değil ama işi tamamlamak için daha yapılacak birçok şey var. Fakat, ben buraya o mesele için gelmedim. Sizinle başka bir konuyu konuşmak istiyordum."</p>

  <p>Poirot, "Tabii, tabii," diyerek karşısındaki koltuğa oturmamı işaret etti. Bu sırada ikram ettiği ıhlamuru hemen reddettim.</p>

  <p>Tam o sırada George elinde tepsiyle geldi viski şişesinin bardağı ve sodayı yanımdaki sehpanın üstüne koydu.</p>

  <p>"Pekâlâ bugünlerde ne işle meşgülsün?" diye Poirot'ya sordum.</p>

  <p>Çevresindeki kitaplara bir göz atıp, "Anladığım kadarıyla bir araştırma yapıyorsun," dedim.</p>

  <p>Poirot içini çekti. "Evet, araştırma diyebilirsin. Evet bir bakıma doğru. Son zamanlarda boş oturmaktan sıkıldım. Ne olursa olsun bir şeyler yapmalıyım, diye düşündüm. Biraz Sherlock Holmes gibi davranabilirim. Bütün mesele bir sorun bulmakta. Ben adalelerimi geliştirmek için egzersiz yapmak istemiyorum. Beynimdeki gri hücreleri çalıştırmam gerek."</p>

  <p>"Evet, anladım. Formda kalmak istiyorsunuz."</p>

  <p>"Dediğiniz gibi," diyerek tekrar içini çekti. “Ama mon cher sorun dediğinde hemen ortaya çıkmıyor. Geçen perşembe biriyle karşılaştım. Şemsiyelikte üç adet portakal kabuğu buldum. Kabuklar oraya nasıl gelmişti? Ben portakal yemem. George dersen şemsiyeliğe asla portakal kabuğu atmaz. Herhalde gelen misafirler de oraya üç tane portakal kabuğu atmamıştır. Evet, işte böyle bir sorunla karşılaştım."</p>

  <p>"Bari çözebildiniz mi?"</p>

  <p>"Evet, çözdüm."</p>

  <p>Poirot bu sözleri gururla değil biraz melankolik bir edayla söyledi.</p>

  <p>“Sonuç fazla ilginç olmadı. Her zamanki temizlikçi kadının yerine gelen hanımın yanında getirdiği çocuğu portakal kabuklarını oraya koymuş. Pek ilginç bir olay olmasa da, çeşitli yalanların altını kazıdım. Ve sonuç tatminkâr fakat önemsizdi."</p>

  <p>"Düş kırıcı," diye önerdim.</p>

  <p>Poirot,"Dostum" dedi. "Ben alçakgönüllü bir adamım. Hamama giren terler."</p>

  <p>Ciddi ciddi başımı salladım. Poirot anlatmaya devam etti. "Gece geç saatlere dek gerçek hayatta meydana gelmiş faili meçhul olayları okuyarak vakit geçiriyorum. Bunlara kendi çözümlerimi getiriyorum."</p>

  <p>"Yani, Bravo olayı, Adelaide Bartlett ve diğerleri gibilerini mi?"</p>

  <p>"Evet, ama bunlar çok kolay. Bana göre Charles Bravo'nun katili düşündüğümüz kişi değil. Bu cinayete arkadaşı karışmış olabilir, ama kadın cinayet işleyebilecek kadar gözü kara biri değil. Bir de o zavallı genç Constance Kent var. Canı kadar sevdiği küçük erkek kardeşini boğarak öldürmesi bir muamma. Ama benim için değil. Olayı okur okumaz esrarı çözdüm. Lizzie Bordeu'e gelince, bu olayla ilgilenen çeşidi kimselere birkaç soru sormak gerekiyordu. Ben verilecek cevapların da ne olacağını çok iyi biliyorum. Ne yazık ki bu insanların hepsi öldü."</p>

  <p>Sık sık Hercule Poirot'nun hiç de alçakgönüllü olmadığını düşünürüm.</p>

  <p>Poirot, "Bundan sonra ne mi yaptım?" diye devam etti.</p>

  <p>Uzun zamandır kimseyle konuşmadığı için şimdi içini döküp rahatladığını tahmin ettim.</p>

  <p>"Gerçek yaşamdan romanlara döndüm. Sol tarafımda duran kitapların hepsi çeşitli yazarların kaleme aldığı polisiye romanlar. Bu..." Koltuğun yanındaki masada duran bir kitabı eline aldı. "...sevgili Colin, Leavenworth Davası," diyerek kitabı bana uzattı.</p>

  <p>"Bu çok eski bir roman," dedim. "Anımsadığım kadarıyla babam bu kitabı gençliğinde okuduğunu söylemişti. Uzun yıllar önce ben de okumuştum. Artık modası geçmiş bir roman."</p>

  <p>Poirot, "Harika bir eser," dedi. "İnsan o devrin atmosferini soluyor. Melodramını algılıyor. O zengin tasvirler Eleanor'un göz kamaştırıcı güzelliği, ay parçası Mary'nin betimlenmesi olağanüstü."</p>

  <p>"Bu romanı tekrar okumam gerekiyor. Güzel kızlar bölümünü unutmuşum," dedim.</p>

  <p>"Bir de oda hizmetçisi, Hannah vardı. Öylesine canlı bir tip ki. Müthiş bir katil. Mükemmel bir psikoloji çalışması."</p>

  <p>Kendimi sohbetin akışına kaptırıp büyük üstadı cankulağıyla dinledim.</p>

  <p>"Sonra Arsen Lüpen'in Maceraları na geliyoruz," dedi Poirot. "Ne kadar fantastik ve gerçekdışı. Ama hayat dolu bir roman."</p>

  <p>Arsen Lüpen'in Maceraları'nı bir kenara bırakıp bir başka kitabı aldı. Sarı Oda'nın Esrarı. İşte bu bir klasik. Başından sonuna dek bir harika. Mantıksal bir yaklaşımı var. Bugün unutulmuş dahi olsa kesinlikle bir şaheser."</p>

  <p>Poirot birdenbire, "Senin konuşmak istediğin konu neydi?" diye sordu.</p>

  <p>"Aslında, bugün sizinle farklı bir konuyu tartışmaya geldim."</p>

  <p>"Ya! Demek evlenmeye karar verdin? Bana bunu haber vermeye geldin öyle mi? Çok memnun oldum mon cher, Çok memnun oldum."</p>

  <p>"Bu da nereden aklınıza geldi?" diye sordum. "Böyle bir şey yok."</p>

  <p>Poirot başını salladı. "Her gün böyle şeyler oluyor."</p>

  <p>"Olabilir," dedim. "Fakat bana değil. Aslında garip bir cinayetle karşılaştığımı anlatmaya gelmiştim... İlginç bir sorun."</p>

  <p>"Ya öyle mi? Demek ilginç bir sorun? Bunu bana anlatmak istiyorsun. Neden?"</p>

  <p>"Şey..." Biraz mahcup olmuştum. "Siz... Siz böyle şeylerden hoşlanırsınız, diye düşünmüştüm."</p>

  <p>Poirot, "Bir insan köpeğine iyi davranır. Mesela dışarıya çıkıp köpeğin tutması için bir top atar. Bunun için köpek de sahibine karşı iyidir. Bir köpek, bir fare ya da tavşanı öldürüp getirir ve sahibinin ayaklarının dibine bırakır. Sonra köpek ne yapar? Kuyruğunu sallar."</p>

  <p>Kendimi tutamayarak güldüm. "Yani ben de şimdi kuyruğumu mu sallıyorum?"</p>

  <p>"Evet dostum öyle sanıyorum. Sen de kuyruğunu sallıyorsun." "Pekâlâ," diye cevap verdim. "Bu işe köpeğin sahibi ne diyor? Acaba köpeğin tuttuğu fareyi görmek istiyor mu? Her şeyi öğrenmek arzusunda mı?"</p>

  <p>"Şüphesiz... Tabii. Bu cinayetin beni ilgilendireceğini tahmin ediyorsun, değil mi?"</p>

  <p>"İşin tuhafı," dedim. "Ben bu işten bir şey anlayamadım. Garip bir cinayet."</p>

  <p>Poirot dudağını büktü. "İmkânsız. Her şeyin bir anlamı vardır. Her şeyin..."</p>

  <p>"O halde siz bundan bir anlam çıkarmaya çalışın. Aslında bu işin benimle bir ilgisi yok. Ben bu cinayete tesadüfen karıştım. Şunu da ekleyeyim. Ölen adamın kimliği anlaşıldıktan sonra mesele hemen çözülebilir."</p>

  <p>Poirot sert bir sesle, "Rastgele bir şekilde konuşuyorsun," diye beni azarladı. "Lütfen bana durumu açıkça anlat. Ortada bir cinayet olduğunu söylemiştin, değil mi?"</p>

  <p>Hemen atıldım. "Evet, bir cinayet işlendi. Size baştan anlatayım." Ona Wilbraham Crescent, 19 numaradaki olayları ayrıntılarıyla anlattım. Ben konuşmamı bitirince bir süre sesini çıkarmadı.</p>

  <p>Sonra gözlerini açmadan, "Sans blague," diye sordu. "Şüphesiz."</p>

  <p>Hercule Poirot, "Epatant," diye mırıldandı. Bu kelimeyi üstüne basa basa heceleyerek tekrarladı. "E-pa-tant." Sonra tekrar koltuğun kenarına vurmaya devam etti.</p>

  <p>Biraz bekledikten sonra sabırsızlandım. "Peki, siz bu işe ne dersiniz?"</p>

  <p>"Mesala ne söylememi istiyorsun?"</p>

  <p>"Bana bu cinayetin ne şekilde çözülebileceğini anlatın. Sık sık söylediğinize göre hiçbir şey yapmadan koltuğa yaslanıp problemin cevabını bulmak mümkündür. Siz gidip insanları sorguya çekmeye ve ipucu bulmaya hiç gerek olmadığını anlatırdınız."</p>

  <p>"Daima böyle düşündüm."</p>

  <p>"Blöf yaptığınızı düşünüyorum. Bunun aksini ispat etmek elinizde. İşte size durumu açıkladım. Şimdi bana cevap verin."</p>

  <p>"Demek hemen cevap istiyorsun ha? Fakat daha bilmen gereken daha birçok ayrıntı var, dostum. Daha olayın başındayız. Öyle değil mi?"</p>

  <p>"Buna rağmen sizin bir şey bulup çıkarmanızı bekliyorum."</p>

  <p>"Anlıyorum." Belçikalı dedektif bir süre düşündü. "Bir tek şeyden eminim. Bu çok basit bir cinayet."</p>

  <p>Şaşkın bir ifadeyle, "Basit mi?" diye bağırdım.</p>

  <p>"Tabii."</p>

  <p>"Neden basit olsun?"</p>

  <p>"Neden mi? Çünkü çok karmakarışık görünüyor da ondan. Bir olay karmakarışık görünüyorsa aslında basittir. Anlıyor musun?"</p>

  <p>"Pek anladığımı sanmıyorum."</p>

  <p>Poirot, "Tuhaf," diye mırıldandı. "Anlattığın şeyler bana hiç de yabancı gelmedi... Acaba ben... ne zaman böyle bir olayla karşılaşmıştım?..." Sustu.</p>

  <p>"Herhalde aklınızda birçok cinayet yer etmiştir ama bunların hepsini hatırlamanıza imkân yok."</p>

  <p>Poirot, "Maalesef öyle," diye cevap verdi. "Fakat zaman zaman bazı şeyler bana eski olayları hatırlatıyor. Vaktiyle Liege'de bir sabuncu vardı. Adam sarışın sekreteriyle evlenmek için karısını zehirlemişti. Bu cinayeti örnek olarak aldım. Seneler sonra aynı şey tekrarlandı."</p>

  <p>Ümitle, "Saatler," diye bağırdım. "Veya sahte sigortacılar."</p>

  <p>Poirot yüzünü buruşturdu. "Yok... Yok..."</p>

  <p>"Âmâ kadın."</p>

  <p>"Hayır... hayır... hayır... Kafamı karıştırma."</p>

  <p>"Beni hayal kırıklığına uğrattınız," diye söylendim. "Bana hemen cevap vereceğinizi sanıyordum."</p>

  <p>"Fakat dostum, sen bana sadece cinayetin modelini verdin. Daha öğrenilmesi gereken bir sürü şey var. Belki de adamın kimliği tespit edilecek. Bu gibi işlerde polis mutlaka bilgi sahibi olur."</p>

  <p>"Demek şu anda yapılacak bir şey yok? Siz böyle mi düşünüyorsunuz?"</p>

  <p>Hercule Poirot sert bir sesle, "Her zaman yapılacak bir şey bulunur," diye çıkıştı.</p>

  <p>"Ne gibi?"</p>

  <p>Poirot tehdit eder gibi parmağını salladı. "Git komşularla konuş."</p>

  <p>"Bunu çoktan yaptım," diye cevap verdim. "Hardcastle onları sorguya çektiği zaman ben de oradaydım. Hiçbiri işe yarar bir şey bilmiyor."</p>

  <p>"Hımm. Sen öyle sanıyorsun. Fakat bunun mümkün olmadığını bilmelisin. Sen gidip komşulara, "Şüpheli bir şey gördünüz mü?" diye sormuşsundur. Onlar da görmediklerini söylemişlerdir. Bu yüzden, onların bir şey bilmediklerini sanıyorsun. Fakat ben, 'Komşularla konuş,' derken kastettiğim bu değildi. Gidip onlarla konuş diyorum. Bırak onlar sana anlatsınlar. Bu konuşmalardan her zaman bir şeyler çıkar."</p>

  <p>"Bunu yapabilirim," diye atıldım. "Konuşmaları stenoyla yazdım. O sırada komiser yardımcısı rolündeydim... Sonra bunları polis merkezinde temize çektiler. Bir kopyasını da size getirdim. İşte bunlar."</p>

  <p>"Ah! Sen iyi bir çocuksun... Hem de çok iyi bir çocuksun. Doğru hareket etmişsin. Tamam. Bundan böyle sonsuz teşekkürler."</p>

  <p>Bu sözleri duyunca çok utandım. "Bana söyleyeceğiniz bir şey var mı?"</p>

  <p>"Evet. Her zaman söyleyeceğim şeyler vardır. Mesela bu kız... O kızla konuşabilirsin. Git kızı gör."</p>

  <p>"Garry Gregson'un etkisinde kalmışsınız," dedim.</p>

  <p>Poirot, "Belki haklısın," diye itiraf etti.</p>

  <p>"O kıza gelince..." Devam edemeyip sustum.</p>

  <p>Poirot soru sorar gibi yüzüme baktı. "Evet."</p>

  <p>"Bu hoşuma gitmez... Böyle bir şey yapmamayı..."</p>

  <p>"Demek mesele böyle... İçin için kızın bu işle ilgili olduğunu düşünüyorsun ha?"</p>

  <p>"Hayır, ne münasebet? Kız tesadüfen oraya gelmişti."</p>

  <p>"Hayır, hayır, mon ami, bu bir tesadüf değil. Bunu sen de pekâlâ biliyorsun."</p>

  <p>"Ama kız bunun sebebini bilmiyor ki..."</p>

  <p>"Kızın bunu bilmediğinden emin olamazsın ki."</p>

  <p>İnat ettim. "Hayır, bildiğini sanmıyorum."</p>

  <p>"Kız bunu bilmese bile, sen onunla konuşarak işin içyüzünü anlayabilirsin. "</p>

  <p>"İyi ama ben... Şey... Yani kızı pek tanımıyorum."</p>

  <p>Hercule Poirot tekrar gözlerini kapattı. "İki genç ilk tanıştıkları zaman bu söylediğin doğru olabilir... Kız güzel galiba."</p>

  <p>"Şey... Evet," diye kekeledim. "Bir hayli güzel."</p>

  <p>Poirot emretti. "Kızla konuşacaksın. Bu insanlarla konuştuktan sonra gelip beni görür ve onların anlattıklarını tekrarlarsın."</p>

  <p>"İnsaf edin!" diye bağırdım.</p>

  <p>Poirot gülümsedi. "Tabii eğleneceğini ümit ediyorum."</p>

  <p>"Bu arada kendi işlerim olduğunu unutuyorsun galiba."</p>

  <p>Poirot, "Biraz eğlenirsen çok daha iyi çalışırsın," diye cevap verdi.</p>

  <p>Gülerek kalktım. "Pekâlâ. Siz daha iyi bilirsiniz. Bana söyleyeceğiniz başka bir şey yok mu? Mesela şu garip saat meselesine ne dersiniz?"</p>

  <p>Poirot arkasına yaslanıp gözlerini kapattı. Söylediği sözleri duyunca şaşırdım.</p>

  <p>"Deniz aygırından,</p>

  <p>Ayakkabılardan, gemilerden ve bal mumundan,</p>

  <p>Lahana ve krallardan.</p>

  <p>Denizin neden kaynadığından ve</p>

  <p>Domuzların kanatları olup olmadığından, bahsedebiliriz," dedi.</p>

  <p>Dostum gözlerini açıp anlamlı anlamlı başını salladı. "Anladın mı?" "Bu Alice Harikalar Diyarı'nda kitabından, deniz aygırıyla marangozun şiiri değil mi?"</p>

  <p>"Doğru. Şu anda senin için daha fazla bir şey yapamam, moncher. Sen bunu düşün."</p>
</body>
</html>
