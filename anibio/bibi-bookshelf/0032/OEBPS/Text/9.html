<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 4</title>
</head>

<body>
  <p class="h11"><span><br /></span></p>

  <h2 class="h11" style="text-align: center;"><span>Bölüm 4</span></h2>

  <p><span class="t11"><br /></span></p>

  <p><span class="t11">Colin Lamb'</span><span class="t11">ı</span><span class="t11">n Anlatt</span><span class="t11">ı</span><span class="t11">klar</span><span class="t11">ı</span></p>

  <p>Dick Hardcastle'a, "Nereye gidiyoruz?" diye sordum.</p>

  <p>Arkadaşım şoföre seslenerek, "Cavendish Sekreterlik ve Daktilo Bürosu. Palace Caddesi'nde, meydanın sağ tarafında kalıyor."</p>

  <p>"Peki, efendim."</p>

  <p>Araba hareket etti. Evin önünde bir sürü insan toplanmış merakla bakıyorlardı. Sarman kedi hâlâ kapının önünde oturuyordu.</p>

  <p>Hardcastle, "Önce Sekreterlik Bürosu sonra da gündelikçi kadın," diye mırıldandı. "Zira vakit geçiyor." Saatine bir göz attı. "Dördü geçmiş." Bir süre sessiz kaldıktan sonra ekledi. "Güzel bir kız değil mi?"</p>

  <p>"Öyle."</p>

  <p>Arkadaşım gülerek bana baktı. "Fakat kızın hikâyesi çok garip, bir an önce bunu soruşturmamız lazım."</p>

  <p>"Yani sen kızın bu işle..."</p>

  <p>Hardcastle hemen sözünü kesti. "Ceset bulan insanlar beni her zaman ilgilendirir."</p>

  <p>"Fakat kız korkudan bağırıyordu. Çığlıklarını bir duysaydın..."</p>

  <p>Arkadaşım tekrar beni süzüp kızın çok güzel olduğunu tekrarladı. "Ya senin Wilbraham Crescent'de ne işin vardı Colin? Victoria stili mimarimizle mi meşguldün? Yoksa başka bir amacın mı vardı?"</p>

  <p>"Bir amacını vardı. 61 numaralı evi arıyordum. Fakat bulamadım. Belki de böyle bir numara yok."</p>

  <p>"Hayır, hayır, var. Bu sokağın numaraları 88"e kadar gidiyor sanırım."</p>

  <p>"İyi ama Dick, ben 28 numaraya gelince Wilbraham Crescent sona erdi."</p>

  <p>"Zaten bu durum yabancıları pek şaşırtır. Albany Sokağı'na gelince sağa geçip oradan da tekrar sağa dönseydin Wilbraham Crescent'in ikinci kısmını bulurdun. Anlayacağın burada evler arka arkaya yapılmış. Yani evlerin bahçeleri birbirine bitişik. Neyse biz 61 numaraya gelelim. Orada oturanı tanıyor musun?"</p>

  <p>"61 mi?... Dur bakayım... Evet, inşaatçı Bland oturuyor."</p>

  <p>"Eyvah," diye bağırdım. "İşte bu çok kötü."</p>

  <p>"İnşaatçı istemiyor musun?"</p>

  <p>"Hayır, inşaat müteahhidi hiç de işime gelmiyor. Ancak son zamanlarda buraya gelip işe başlamışsa o zaman mesele yok."</p>

  <p>"Bland burada doğmuş sanırım. Yıllardır bu işi yapıyor. Kendisini tanırlar."</p>

  <p>"Çok kötü."</p>

  <p>Hardcastle, bana cesaret vermek istermiş gibi, "Zaten Bland da kötü bir müteahhittir. Dürüst çalışmaktan hoşlanmayan bir insan ama yine de durumu idare edip yakasını kurtarıp işini yürütüyor," dedi.</p>

  <p>"Beni kandırmaya çalışma, Dick. Aradığım adamın dürüstlüğün timsali olması gerek."</p>

  <p>"Bland'a bir yıl önce büyük bir miras kalmış. Daha doğrusu para karısına kalmış. Kadın aslen Kanadalı. Savaş zamanı buraya gelip Bland'la tanışmış. Kadının ailesi onun Bland'la evlenmesini istememiş ve bu yüzden de kendisiyle bir daha görüşmemişler. Geçen yıl kadının büyük amcası ölmüş. Adamın tek oğlu varmış o da bir uçak kazasında ölmüş. Bu durumda ailenin tek sağ kalan ferdi Bayan Bland'mış. Onun için adam bütün parasını kadına bırakmış. Zannedersem bu sayede Bland iflas etmekten kurtulmuş."</p>

  <p>"Görüyorum ki Bay Bland hakkında pek fazla bilgin var."</p>

  <p>"Şey... Evet... Vergi dairesi bir gecede zengin olan insanlarla çok ilgileniyor. Zira adamların fazla para kazanıp vergi ödemeden bu parayı bir tarafa saklamaları mümkün... Onun için bu tip olaylarda daima işi araştırırız. Fakat Bland’ın karısına gerçekten bir miras kalıp kalmadığını araştırdık."</p>

  <p>"Zaten ben birdenbire zengin olan bir adam aramıyorum," diye açıkladım. "Benim aradığım bu tip bir insan değil."</p>

  <p>"Öyle mi? Demek zengin hayatından artık sıkıldım."</p>

  <p>Başımı salladım.</p>

  <p>"Peki, bundan vazgeçtin mi?... Yoksa hâlâ devam ediyor musun?"</p>

  <p>"Bu uzun bir hikâye," diye konuyu değiştirdim. "Kararlaştırdığımız gibi bu akşam beraber yemek yiyecek miyiz? Yoksa bu iş yüzünden yemekten vaz mı geçeceksin?"</p>

  <p>"Hayır, yemeği ertelemeye gerek yok. Şimdi yapılacak iş memurlara talimat verip onları harekete geçirmek. Bay Curry hakkında soruşturma yapmamız gerek. Adamın kim olduğunu ve ne iş yaptığım anladık mı, onu öldürmeye kalkan şahıs hakkında da bir fikir edinmiş oluruz." Başını çevirip baktı. "İşte geldik."</p>

  <p>Cavendish Sekreterlik ve Daktilo Bürosu, genelde Palace Sokağı olarak bilinen, ana alışveriş bölgesindeydi. Bina, çevredeki diğer bütün binalar gibi, Victoria stiline uyarlanmıştı. Binanın sağındaki benzer bir başka yapıda, Sanat Fotoğrafçısı Edwin Glen'in panosu göze çarpıyordu.</p>

  <p>Özel Günler, Çocuk Fotoğrafları, Nikâh Fotoğrafları. Bu adam tam bir efsaneydi. Bunu vurgulamak için, bebeklerden tutun da altı yaşındaki çocuklara kadar sayısız çocuğun büyütülmüş resimleri camlara asılmıştı. Muhtemelen bunun amacı, aşırı ilgili anneleri etkilemekti. Çekingen genç adamlar ve gülümseyen kızlar. Cavendish Sekreterlik ve Daktilo Bürosu'nun diğer yanında, kömür ticareti yapan köklü ve kalıplaşmış şirketlerin ofisleri bulunuyordu. Bunların ardında, eski tarzdaki evin yıkılıp üç katlı modern bir hale getirildiği pırıltılı yapılardan biri duruyordu.</p>

  <p><span class="t9">Orient Cafe &amp; Restoran.</span></p>

  <p>Hardcastle'la ben dört basamağı çıkıp dış kapıdan içeriye daldık. Biraz ileride üstünde, "Lütfen girin" yazılı başka bir kapı vardı. Bu yazıya uyarak odaya süzüldük. İçerisi bir hayli genişti ve üç kız daktiloda yazı yazıyorlardı. İkisi içeriye giren yabancılara aldırmayarak yazılarına devam ettiler. Üçüncüsü tam kapının karşısındaki telefonlu masada oturuyordu. Hemen işini bırakıp soru sorar gibi bize baktı. Galiba bir taraftan da şeker yiyordu. Ağzındaki şekeri bir kenara ittikten sonra hım hım bir sesle, "Size yardım edebilir miyim?" diye sordu. Hardcastle atıldı. "Miss Martindale?"</p>

  <p>"Sanırım kendisi telefonla konuşuyor..." O sırada hafif bir ses duyuldu ve kız telefonun ahizesini kaldırıp bir numara çevirdi. "Sizi görmek isteyen iki kişi var Miss Martindale." Sonra bize dönüp sordu. "İsimlerinizi rica edebilir miyim..."</p>

  <p>Dick, "Hardcastle," dedi.</p>

  <p>"Bay Hardcastle adlı biri Miss Martindale." Telefonu kapatıp ayağa kalktı. "Böyle buyrun." Üstünde MISS MARTINDALE yazılı pirinç bir tabela bulunan kapıyı açıp geçmemiz için yana çekildi. "Bay Hardcastle."</p>

  <p>Miss Martindale masasının arkasına geçip oturmuştu. Bizi görünce başını kaldırdı. Elli yaşlarında becerikli gibi görünen kabarık, kırmızı saçlı ve zeki görünüşlü bir kadındı.</p>

  <p>Kadın ikimizi de süzdü. "Bay Hardcastle?"</p>

  <p>Dick resmi kartvizitlerinden birini çıkarıp kadına uzattı. Ben de kapının yanındaki iskemleye iliştim.</p>

  <p>Miss Martindale şaşırmış olacaktı ki kaşlarını kaldırdı. Bu ziyaretten memnun olmadığı da belliydi. "Müfettiş Hardcastle... Bir arzunuz mu vardı müfettiş bey?"</p>

  <p>"Sizden bilgi edinmek için geldim Miss Martindale. Bana yardım edebileceğinizi sanıyorum."</p>

  <p>Sesinin tonundan Dick'in kadına son derece ılımlı davranacağını anladım. Fakat Miss Martindale'in iltifattan hoşlanacağını pek sanmıyorum doğrusu. Kadın Fransızların femme formidablen dedikleri cinstendi.</p>

  <p>Ben etrafıma bakınırken Hardcastle da sormaya başlamıştı. "Yanınızda Sheila Webb adlı genç bir bayan çalışıyor mu?"</p>

  <p>Genel düzeni inceliyordum. Miss Martindale'in masasının üzerindeki duvarda, imzalanmış fotoğraflardan oluşan geniş bir koleksiyon vardı. Resimlerden biri, çok az tanıdığım dedektif yazar Bayan Ariadne Oliver'a aitti. Resmin üzerine, kalın uçlu, siyah bir kalemle, "Sevgilerimle, Ariadne Oliver," yazılmıştı. Yaklaşık on altı yıl önce ölen bir gerilim romanı yazarının resminde ise, "Tüm içtenliğimle, Garry Gregson," yazıyordu. Romantizm uzmanı olan yazar Miriam Hogg'un resminin üzerinde de "Sonsuza kadar, Miriam," yazılıydı. Seks, kelleşmekte olan, çekingen görünümlü bir adamın resmiyle temsil edilmekteydi ve resim, "Sevgilerimle, Armand Levine," diye imzalanmıştı. Bütün bu ödüllerin ortak bir yanı vardı. Ellerinde pipolar olan erkekler tüvit takımlar giymişlerdi ve kadınlar, çok samimi pozlar takınmış, kürklerin içine gömülmüşlerdi.</p>

  <p>"Evet. Korkarım kendisi şu anda büroda değil. Yani..." Bir düğmeye basıp dışarıdaki odayı aradı. "Edna, Sheila Webb geldi mi?"</p>

  <p>Muhteşem kadın.</p>

  <p>"Hayır, Miss Martindale daha dönmedi."</p>

  <p>Hardcastle başını salladı. "Bana biraz Sheila Webb'den söz eder misiniz?"</p>

  <p>Miss Martindale, "Fazla bir şey söyleyemeyeceğim," dedi. "Kız buraya geleli bakayım... Evet, bir yıl kadar oldu. İşinden gayet memnunum."</p>

  <p>"Buraya gelmeden önce nerede çalıştığını biliyor musunuz?"</p>

  <p>"Gerçekten bilmek istiyorsanız, bunu anlayabilirim, müfettiş bey. Referanslarının dosyada olması gerekir. Hatırladığım kadarıyla bundan önce Londra'da çalışmış. Eski patronundan getirdiği referanslar mükemmeldi. Bir şirkette çalıştığını sanıyorum. Galiba emlakla ilgili bir işmiş ama emin değilim."</p>

  <p>"Demek işinden memnunsunuz."</p>

  <p>"İstenilen şeyleri yapabiliyor."</p>

  <p>"Demek birinci sınıf bir memur değil?"</p>

  <p>"Hayır, bunu iddia edemem. Hızlı yazı yazabiliyor. Eğitimi de fena değil. Dikkatli ve tertipli bir stenograf."</p>

  <p>"Kendisini yakından tanır mısınız? Yani özel hayatı hakkında bir fikriniz var mı?"</p>

  <p>"Hayır, sanırım teyzesiyle beraber oturuyormuş." Miss Martindale biraz sakinleşti. "Müfettiş Hardcastle bu soruları neden sorduğunuzu söyleyebilir misiniz? Yoksa kız bir şey mi yaptı?"</p>

  <p>"Hayır, böyle bir şey yaptığını sanmıyorum, Miss Martindale. Miss Millicent Pebmarsh'ı tanıyor musunuz?"</p>

  <p>Kadın kızılımsı kaşlarını çatarak, "Pebmarsh," diye tekrarladı. "Ben bu adı ne zaman duydum?... A, tabii... Tabii. Sheila bugün öğleden sonra Miss Pebmarsh’ın evine gitti. Saat on beşte randevusu vardı."</p>

  <p>"Randevuyu kim verdi, Miss Martindale?"</p>

  <p>"Telefonla haber verdiler. Miss Pebmarsh bizi arayıp bir stenograf istediğini söyledi ve Miss Webb'i yollamamı rica etti."</p>

  <p>"Özellikle Sheila Webb'i mi istedi?"</p>

  <p>"Evet."</p>

  <p>"Bu telefon konuşması ne zaman oldu?"</p>

  <p>"Galiba on üç ellide telefon çaldı. Daha doğrusu on dörtten önce telefon edildiğinden eminim. Ah, tamam, not defterime kaydetmiştim. Tam 13.49'da aramışlar."</p>

  <p>"Sizinle konuşan Miss Pebmarsh mıydı?"</p>

  <p>Miss Martindale şaşkınlıkla baktı.</p>

  <p>"Sanırım."</p>

  <p>"O halde kadının sesini tanımadınız. Miss Pebmarsh'ı şahsen tanır mısınız?"</p>

  <p>"Hayır, tanımıyorum. Adının Miss Millicent Pebmarsh olduğunu söyledi ve bana adresini verdi. Sonra dediğim gibi uygunsa Miss Webb'in saat üçte gelmesini istedi."</p>

  <p>Kadın kesin bir yanıt vermişti. Bana göre Mıss Martindale harika bir tanıktı.</p>

  <p>Kadın sabırsızlanmaya başlamıştı. "Lütfen bana ne olduğunu anlatır mısınız?"</p>

  <p>"Miss Martindale, anlayacağınız Miss Pebmarsh telefon etmediğini söylüyor."</p>

  <p>Kadın şaşkınlıkla gözlerini açtı. "Yaa! Öyle mi?... Bu çok garip."</p>

  <p>"Diğer taraftan siz telefon edildiğini söylüyorsunuz. Fakat konuşanın Miss Pebmarsh olduğundan emin değilsiniz."</p>

  <p>"Tabii, konuşanın Miss Pebmarsh olduğunu kesin olarak söyleyemem."</p>

  <p>Hardcastle, "Şakadan daha ileri bir şey," diye cevap verdi. "Miss Pebmarsh veya konuşan kadın neden Miss Sheila Webb'i istediğini açıkladı mı?"</p>

  <p>Miss Martindale bir an düşündü. "Sheila Webb'in daha önceden de kendi işlerine baktığını söyledi sanırım."</p>

  <p>"Peki, bu doğru mu?"</p>

  <p>"Sheila, Miss Pebmarsh'ı tanımadığını söyledi. Fakat bu da pek kesin değil müfettiş bey. Kızlar sık sık yeni müşterilerle tanışıyor ve gidip onların evinde çalışıyorlar. Sheila da Miss Pebmarsh'ı birkaç ay önce görmüşse, bunu unutmuş olabilir. Zaten Sheila da bu konuda pek üstelemedi. Yalnız oraya gittiğini hatırlamadığından bahsetti. Bu bir şaka bile olsa, sizin neden bu işle ilgilendiğinizi anlayamadım, müfettiş bey."</p>

  <p>"Ben de şimdi onu açıklayacaktım size. Miss Webb, Wilbraham Crescent'te 19 numaraya gelince içeriye girip oturma odasına geçmiş. Kız kendisine böyle direktif verildiğini iddia ediyor. Ne dersiniz?"</p>

  <p>"Doğru. Miss Pebmarsh eve biraz geç dönebileceğini ve Sheila’nın içeriye girip beklemesini söyledi."</p>

  <p>Hardcastle, "Miss Webb oturma odasına girdiği zaman," diye mırıldandı. "Yerde bir ceset görmüş. Bir adam."</p>

  <p>Miss Martindale, arkadaşıma bakakaldı. Bir süre ağzını açıp konuşamadı. "Bir ceset mi dediniz müfettiş bey?"</p>

  <p>Arkadaşım, "Bir ceset," diye tekrarladı. "Daha doğrusu bıçaklanarak öldürülmüş bir adam."</p>

  <p>Miss Martindale yüzünü buruşturdu. "Vah, vah, Sheila herhalde sinir krizi geçirmiştir."</p>

  <p>Miss Martindale'in olayları önemsiz hale getirmeye pek alışkın olduğu anlaşılıyordu.</p>

  <p>"Curry adında birini tanıyor musunuz Miss Martindale?... Bay R. H. Curry?"</p>

  <p>"Tanıdığımı sanmıyorum. Hayır... Hayır..."</p>

  <p>"Metropolis ve Provincial Sigorta Şirketi'nde çalışıyormuş."</p>

  <p>Miss Martindale yine, hayır der gibi başını salladı.</p>

  <p>Arkadaşım, "Durumun güçlüğünü takdir edersiniz herhalde," dedi. "Siz Miss Pebmarsh'ın telefon ederek Sheila Webb'in on beşte evine gelmesini söylediğini iddia ediyorsunuz. Miss Pebmarsh ise bunu inkâr etmekte... Sheila Webb eve gidip bir ceset görmüş." Durup heyecanla bekledi.</p>

  <p>Hardcastle’ın gözleri duvardaki resimlere takılmıştı. "Anladığım kadarıyla edebi işlerle de meşgul oluyorsunuz."</p>

  <p>"Evet, başlangıçta yazarların yanında çalıştım. Yılların ünlü polisiye romanları yazarı Bay Garry Gregson'un sekreterliğini yaptım. Zaten bana bıraktığı miras sayesinde bu büroyu açtım. Bay Gregson'un bazı arkadaşlarını da tanıyordum. Onlar da beni diğer yazarlara tavsiye ettiler... Tabii yazarların neler istediğini bilmenin de çok yararı oldu. Bu konuda onlara faydalı olabiliyorum."</p>

  <p>Kadın susunca Hardcastle nazik bir tavırla, "Kendi kendinizi tebrik etmekte haklısınız," diye mırıldandı. Arkadaşım kapıya doğru gelince ben hemen önce davranıp tokmağı çevirdim.</p>

  <p>Dış odadaki kızlar çıkmaya hazırlanıyorlardı. Daktilo makinelerinin kapakları örtülmüştü. Aynı zamanda danışma memurluğu yapan Edna bir eline ince bir ayakkabı topuğu, diğer eline de süslü bir ayakkabı almış acı acı düşünüyordu. Herhalde topuk o ayakkabıdan çıkmıştı. Kız, "Bir ay önce almıştım," diye inledi. "Üstelik bir hayli de pahalıydı. Pastacının köşesindeki demir ızgara yok mu?... Topuğum oraya girdi ve hemen kırıldı. Yürüyemediğim için iki ayakkabımı da çıkarıp elime aldım. Üstelik bir de pasta paketi vardı. Şimdi eve nasıl gideceğimi de bilmiyorum. Ben bu durumda otobüse nasıl binerim?"</p>

  <p>O sırada bizim içeriye girdiğimizi fark ettikleri için Edna telaşla ayakkabıyı sakladı. Bir taraftan da Miss Martindale'in odasına bakıyordu. Kadın böyle ince topuklardan hoşlanacak birine benzemiyordu. Zaten topuksuz, düz ayakkabılar vardı ayağında.</p>

  <p>Hardcastle, "Teşekkür ederim, Miss Martindale," dedi. "Zamanınızı aldığım için özür dilerim. Aklınıza bir şey gelecek olursa..."</p>

  <p>Miss Martindale sert bir tavırla arkadaşımın sözünü kesti. "Tabii... Tabii."</p>

  <p>Arabaya girince, "Şüphelenmene rağmen Sheila Webb'in anlattığı hikâyenin doğru olduğunu anladın," diye güldüm.</p>

  <p>Dick yüzünü buruşturdu. "Tamam... Tamam. Sen haklısın."</p>
</body>
</html>
