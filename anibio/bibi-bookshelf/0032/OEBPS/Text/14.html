<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 9</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 9</h2>

  <p><br /></p>

  <p>Wilbraham Crescent'den geçip Albany Sokağı'na çıkınca sağa döndüler ve tekrar sağa saparak Wilbraham Crescent'in ikinci kısmına girdiler. Hardcastle, "Aslında çok basit," diye açıkladı.</p>

  <p>Colin kaşlarını kaldırdı. "Evet, öğrendikten sonra gerçekten basit."</p>

  <p>"61 numara Bayan Hemming'in evinin arkasına düşüyor fakat bahçenin bir köşesi on dokuz numaranın karşısında kalıyor. Onun için mesele yok. Böylece, Bay Bland'la konuşma fırsatını elde edeceksin. Ha, unutmadan söyleyeyim. Blandlar’ın evinde yabancı hizmetçi yok."</p>

  <p>"Demek bu tahminim de boşa çıktı." Araba durunca iki adam indiler.</p>

  <p>Colin, "Vay, vay, vay," diye mırıldandı. "Ön bahçe çok güzel."</p>

  <p>Bir bakıma bu bahçe mükemmel sayılabilirdi. Bundan başka bahçeye bir sürü de küçük heykel yerleştirilmişti. Bunların arasında neler vardı neler? Kurbağalar, cüceler, cinler ve buna benzer bir sürü garip heykel...</p>

  <p>Colin birdenbire ürperdi. "Bland çok önemli bir adam olmalı. Öyle olmasaydı bu korkunç fikirleri bulup çıkaramazdı." Hardcastle zile basarken de ekledi. "Sabahın bu saatinde adamın evde olacağını sanıyor musun?"</p>

  <p>Hardcastle başını salladı. "Kendisine telefon edip konuşmak istediğimi söyledim. Sabah uygun olup olmadığını sordum."</p>

  <p>O sırada yeni model bir araba süratle gelip garaja girdi. Son zamanlarda satın alındığı belliydi. Bay Josaiah Bland arabadan inip kapıyı çarptı ve Hardcastle'a doğru geldi. Kendisi orta boylu, kabak kafalı ve küçük mavi gözlü bir adamdı.</p>

  <p>Candan bir tavırla, "Müfettiş Hardcastle," dedi. "İçeri buyurun."</p>

  <p>Adam önden girerek yol gösterdi ve oturma odasına geçtiler. Bay Bland samimi bir tavırla, "Oturun," diye gülümsedi. "Oturun. Sigara içer misiniz? Yoksa çalışırken sigara içmeniz yasak mı?"</p>

  <p>Hardcastle hemen reddetti. "Teşekkür ederiz, içmeyelim."</p>

  <p>Bay Bland, "Herhalde işbaşındayken içki de yasaktır, değil mi?" diye sordu. "Neyse içmememiz hepimiz için daha iyi. Ne arzu etmiştiniz? 19 numarada olanlarla ilgileniyorsunuz galiba. Bahçelerimizin köşeleri birbirine bitişiktir. Fakat oradan pek bir şey gözükmez. Sadece üst kat pencerelerinden bakınca 19 numarayı görebilirsiniz. Çok garip bir olaya benziyor. Daha doğrusu bu sabahki gazetede okuduğum yazıdan bu kanıya vardım. Siz telefon ettiğiniz zaman da çok memnun oldum. Zira böylece işin içyüzünü öğrenebilecektim. Ortalıkta dolaşan söylentileri bir bilseniz. Bu yüzden karımın sinirleri de bozuldu. Bir katilin serbestçe dolaşması kadıncağızı çok korkuttu. İşin kötüsü, bu günlerde tımarhanelerdeki delileri salıveriyorlar. Delileri galiba kefaletle tahliye edip evlerine yolluyorlar. Sonra deliler adam öldürünce de tekrar içeri alınıyor. Dediğim gibi dolaşan söylentileri bir duysanız! Gündelikçi kadın, sütçü ve gazetecinin anlattıklarını duysanız, şaşırırsınız. Biri, adamın telle boğulduğunu söylüyor, diğeri onun bıçaklandığını iddia ediyor. Başka biri de adamcağızın kafasına vurulduğunu anlatıyor. Anladığım kadarıyla öldürülen şahıs erkekmiş. Öyle değil mi? Yani, o yaşlı kadıncağızı öldürmemişler. Gazeteler faili meçhul bir şahıs diye yazıyorlardı da...” Bay Bland nihayet sustu.</p>

  <p>Hardcastle tatlı tatlı gülümsedi. "Demek faili meçhul diye yazmışlar? Adamın cebinden kartviziti ve adresi çıktı."</p>

  <p>Bland, "Demek bu da uydurmaymış?" diye söylendi. "Fakat insanların nasıl olduğunu bilirsiniz. Bu yalanları kimler uyduruyor acaba?"</p>

  <p>Hardcastle cebinden maktülün fotoğrafını çıkardı. "Öldürülen şahıstan söz ettiğimize göre belki bu resme bakmak istersiniz."</p>

  <p>Bland, "Demek öldürülen adam bu?" diye bağırdı. "Normal bir insana benziyor değil mi? Yani sizin veya benim gibi normal bir adamın öldürülmesi için bir sebep olup olmadığını sorabilir miyim?"</p>

  <p>Hardcastle içini çekti. “Daha böyle bir şey söylemek için çok erken. Bay Bland bir şey öğrenmek istiyorum. Acaba bu adamı hiç görmüş müydünüz?"</p>

  <p>Bland dudağını büktü. "Görmediğimden eminim. Karşılaştığım insanların yüzünü kesinlikle unutmam."</p>

  <p>"Herhangi bir sebeple evinize uğramış olabilir. Mesela sigorta poliçesi veya elektrikli süpürge ya da çamaşır makinesi satmak için..."</p>

  <p>"Hayır, böyle bir şey olmadığından eminim."</p>

  <p>Hardcastle, "Bir de Bayan Bland'a sorsak," diye atıldı. "Zira adam evinize uğramışsa, karınızla konuşmuştur."</p>

  <p>"Evet, haklısınız. Fakat bu biraz sakıncalı... Anlayacağınız Valerine'nin sağlığı bozuk. Onun için kendisini sinirlendirmek istemiyorum. Yani şey... Bu resim adam öldükten sonra çekilmiş değil mi?"</p>

  <p>Müfettiş, "Evet," diye cevap verdi. "Fakat öyle korkunç bir fotoğraf değil."</p>

  <p>"Hayır, hayır... Aksine gayet iyi çekilmiş. Adam uyuyormuş gibi duruyor."</p>

  <p>"Benden mi bahsediyorsun Josaiah?" Yandaki kapı açılıp içeriye orta yaşlı bir kadın girdi. Hardcastle, kadının kapının yanında durup konuşmaları dinlediğinden emin oldu.</p>

  <p>Bland, "Geldin mi yavrum?" diye gülümsedi. "Ben, seni sabah uykusuna yatmış sanıyordum. Size karımı tanıştırayım, Müfettiş Hardcastle."</p>

  <p>Kadın içini çekerek divana oturdu. "Şu korkunç cinayet... Onu düşündükçe tüylerim ürperiyor."</p>

  <p>Bland, "Bacaklarını divanın üstüne koyup rahat et," dedi.</p>

  <p>Kadın hemen denileni yaptı. Bayan Bland kızılımsı saçlı, solgun yüzlü bir kadındı. Konuşurken sesi bir inilti gibi çıkıyordu. Anlaşılan sağlığı bozuktu, bu halinden zevk aldığı da belliydi. Müfettiş Hardcastle, kadına bakarak onun kendisine birini hatırlattığını düşündü. Fakat kimi hatırlattığını bir türlü anlayamadı. O hafif iniltiye benzer ses tekrar duyuldu. "Sağlığım pek iyi değil, müfettiş bey. Bu yüzden kocam üzülmemem, sinirlenmemem için elinden geleni yapıyor... Çok hassasım. Galiba bir fotoğraftan... öldürülen adamın fotoğrafından bahsediyorsunuz. Aman Yarabbi, ne korkunç şey! O resme bakabileceğimi sanmıyorum!"</p>

  <p>Hardcastle içinden, fotoğrafı görmek için deli oluyor, dedi. Kadına bakarak olumlu bir şekilde gülümsedi. "O şekilde resmi size göstermeye yim, Bayan Bland. Bize yardım edebileceğinizi düşünmüştüm. Öldürülen adam evinize uğrayıp sizinle konuşmuş olabilir."</p>

  <p>Bayan Bland cesur olduğunu göstermek ister gibi tebessüm etti. "Üstüme düşeni yapmam lazım değil mi?" Elini uzattı.</p>

  <p>"Val, kendini üzmen doğru mu?"</p>

  <p>"Saçmalama Josaiah. Resmi görmem lazım."</p>

  <p>Kadın fotoğrafa ilgiyle baktı. Müfettiş, onun şaşırdığını fark etti.</p>

  <p>Sonunda kadın, "Hiç de ölüye benzemiyor," dedi. "Öldürülmüş bir adam gibi değil. Bu adam... O halde bu adamın boğulmuş olmasına imkân yok."</p>

  <p>Müfettiş hemen cevap verdi. "Boğulmamış, bıçaklanmış."</p>

  <p>Bayan Bland gözlerini kapatıp titredi. "Aman Yarabbi. Ne korkunç?"</p>

  <p>"Bu adamı görmemiş olduğunuzdan emin misiniz Bayan Bland?"</p>

  <p>Bayan Bland istemeye istemeye, "Hayır," diye inledi. "Hayır. Korkarım kendisini hiç görmedim. Acaba o kapı kapı dolaşıp eşya satan biri miydi?"</p>

  <p>Müfettiş gözlerini kadına dikmişti. "Galiba kendisi sigortacıymış."</p>

  <p>"Yaa, öyle mi? Hayır, böyle bir insan beni görmeye gelmedi. Bundan eminim... Josaiah, sana böyle birinden bahsettiğimi hatırlamıyorsun değil mi?"</p>

  <p>Bay Bland, "Hayır, hatırlamıyorum," dedi.</p>

  <p>Bayan Bland, müfettişe sordu. "Bu adam Miss Pebmarsh’ın akrabası mıymış?"</p>

  <p>"Hayır, Miss Pebmarsh kendisini tanımıyor."</p>

  <p>Bayan Bland, "Çok garip," diye mırıldandı. "Çok garip."</p>

  <p>"Miss Pebmarsh'ı tanır mısınız?"</p>

  <p>"Tabii. Daha doğrusu komşumuz olduğu için kendisiyle bazen konuşuruz. Arada sırada kocama bahçe hakkında bazı şeyler sorar."</p>

  <p>Müfettiş, "Demek bahçenize çok düşkünsünüz?" diye sordu.</p>

  <p>Bland böyle şeyleri pek aşağı görürmüş gibi yüzünü buruşturdu. "Yok... Yok... Ne münasebet! Zaten bahçeyle uğraşmaya vakit bulamıyorum. Ama haftada iki kez gelen harika bir adam var. Bahçemize o bakıyor. Mahalledeki en güzel bahçe bizimki. Ama bu komşumuz gibi iyi bir bahçıvan değilim."</p>

  <p>Hardcastle birdenbire, "Bayan Ramsay mi?" diye sordu.</p>

  <p>Hayır, hayır, biraz aşağıda 63 numarada oturan Bay McNaughton. Bahçesinden başka bir şey düşünmez. Saatlerce gübreler hakkında konuşur. Ama siz başka bir konu hakkında konuşmak istiyorsunuz."</p>

  <p>Müfettiş başını salladı. "Sadece dün bahçeye çıkıp çıkmadığınızı soracaktım. Yani siz veya eşiniz bahçeye çıktınız mı? Bahçeniz 19 numaranın bahçesine bitişik sayılabileceğine göre belki dün ilginç bir şey görmüş veya duymuş olabilirsiniz."</p>

  <p>"Öğle üzeri değil mi? Cinayetin işlendiği saati kastediyorum."</p>

  <p>"Önemli olan saat on üç otuzla on beş arası."</p>

  <p>Bland başını salladı. "O takdirde fazla bir şey görmüş olmam imkânsız. Ben evdeydim. Valerie de öyle. Fakat o sırada öğle yemeği yiyorduk. Yemek odamız da caddeye bakar. Bu yüzden bahçede olanları göremedik."</p>

  <p>"Öğle yemeğinizi saat kaçta yersiniz?"</p>

  <p>"On üç veya on üçe doğru. Bazen on üç otuzda yediğimiz de olur."</p>

  <p>"Peki, yemekten sonra bahçeye çıkmadınız mı?"</p>

  <p>"Maalesef."</p>

  <p>Hardcastle içini çekerek, "Ne yapalım?" diye mırıldandı. "Herkese sormamız lazım."</p>

  <p>"Tabii... Tabii. Keşke size yardım edebilseydim."</p>

  <p>Müfettiş etrafına bakarak, "Eviniz çok güzel," dedi. "Anlaşılan fazla masraf etmekten çekinmemişsiniz."</p>

  <p>Bland bir kahkaha attı. "Güzel şeylerden hoşlanırız. Karım bir hayli zevklidir. Bir sene önce elimize epey para geçti. Karıma büyük amcasından miras kaldı. Val, amcasını yirmi beş seneden beri görmemişti. Doğrusu bu işe çok şaşırdık! Tabii bu paranın hayatımızı bir hayli değiştirdiğini söylemem gerek... Kendimize çekidüzen verdik. Bu sene sonunda uzun bir deniz seyahatine çıkmayı düşünüyoruz."</p>

  <p>Bayan Bland, "Seyahat etmesini severim," diye söze karıştı. "Fakat İngiltere'den ayrılıp başka bir yerde yaşamayı istemem. Bütün arkadaşlarım burada. Hatta kız kardeşim bile burada oturuyor. Hem herkes bizi tanıyor. Dışarıya gidersek orada yabancılık çekeceğiz. Ayrıca burada çok iyi bir doktorumuz var. Tanımadığım doktorlarla uğraşmak istemem. Daha doğrusu güvenemem."</p>

  <p>Bay Bland neşeli bir tavırla güldü. "Görürüz bakalım. Uzun bir seyahate çıkalım. Belki de Akdeniz'deki adalardan birine hayran olursun."</p>

  <p>Bayan Bland’ın yüzündeki ifadeden böyle bir şeyin mümkün olmadığı anlaşılıyordu. Kadın şüpheli bir tavırla, "Gemide aklı başında bir İngiliz doktor vardır, değil mi?" diye sordu.</p>

  <p>Kocası başını salladı. "Olmaz olur mu hiç?"</p>

  <p>Adam, Hardcastle'la Colin'i kapıya kadar geçirip kendilerine yardım edemediği için çok üzgün olduğunu tekrarlayıp durdu.</p>

  <p>Dışarıya çıkınca Hardcastle, arkadaşına baktı. "Ne dersin? Adamı nasıl buldun?"</p>

  <p>Colin, "Ona ev yaptırmak istemem," diye cevap verdi. "Fakat benim aradığım sahtekâr küçük bir müteahhit değil. Ben bir amaç uğruna çalışan bir adam arıyorum. Senin cinayete gelince, bu işte bir aksilik olmuş. Bland, karısının mirasına konup bir sarışınla evlenmek için kadının yemeğine arsenik karıştırsaydı veya onu Ege Denizi'nde boğsaydı. O zaman..."</p>

  <p>Hardcastle yüzünü buruşturdu. "Bland böyle bir şey yaptığı zaman düşünürüz. Şu an elimizdeki cinayetle uğraşmamız gerekiyor."</p>
</body>
</html>
