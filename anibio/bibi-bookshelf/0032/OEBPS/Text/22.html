<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 16</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 16</h2>

  <p><span class="t2"><br /></span></p>

  <p><span class="t2">Colin Lamb Anlatıyor</span></p>

  <p>Shelia Webb'in yavaşça mahkeme salonundan çıktığını gördüm. Tanık kürsüsünde çok iyi ifade vermişti. Biraz sinirli gibiydi ama kendine hâkim olmasını bildi. Bu da çok doğaldı.</p>

  <p>Doktor Rigg'in öne sürdüğü kanıt beni şaşırttı. (Dick Hardcastle bundan bana söz etmemişti, ama herhalde biliyordu.) Sonra salondan çıkıp Shelia’nın peşinden gittim.</p>

  <p>Ona yetişince, "Fena gitmedi, değil mi?" dedim.</p>

  <p>"Hayır. Aslında çok kolaydı. Savcı da çok iyiydi," dedikten sonra biraz tereddüt etti. "Bundan sonra ne olacak?"</p>

  <p>"Soruşturmayı erteleyecek... daha fazla kanıt arayacak. Belki on beş gün sonraya erteler ya da ölen adamın kimliği ortaya çıkar."</p>

  <p>"Onun kim olduğunu bulabilirler mi?"</p>

  <p>"Oh, evet," dedim. "Onun kimliğini bulurlar buna hiç şüphe yok."</p>

  <p>Shelia hafifçe ürperdi. "Hava soğuk."</p>

  <p>Soğuk falan değildi. Bana sorarsanız sıcaktı.</p>

  <p>"Öğle yemeğine ne dersiniz?" diye sordum.</p>

  <p>"Büroya dönmek zorunda değilsiniz, değil mi?"</p>

  <p>"Hayır. Saat on dörde kadar kapalıyız."</p>

  <p>"Öyleyse gelin. Çin yemeğine ne dersiniz? Sokağın alt tarafında bir Çin lokantası var."</p>

  <p>Shelia tereddüt etti. "Aslında alışveriş yapmam gerek."</p>

  <p>"Yemekten sonra yaparsınız."</p>

  <p>"Hayır yapamam. Bazı dükkânlar saat on üçle on dört arası kapalı."</p>

  <p>"Pekâlâ. Yarım saat sonra Çin lokantasında buluşalım mı?"</p>

  <p>Kabul etti.</p>

  <p>Deniz kenarına gidip kuytu bir köşeye oturdum. Yüzümü denizden püfür püfür esen rüzgâra verdim.</p>

  <p>Düşünmek istiyordum. Başkalarının sizden fazla bilgi sahibi olması bazen insanın kafasını bozuyor. Benim şimdi kendi kendime itiraf etmek zorunda kaldığım şeyi Hercule Poirot ve Dick Hardcastle daha önce tahmin etmişlerdi.</p>

  <p>Bu kıza tutulmuştum... hem de daha önce hiçbir kıza tutulmadığım gibi tutulmuştum.</p>

  <p>Güzel değildi... hoştu farklı bir cazibesi vardı. Seksapali de yoktu.</p>

  <p>Onu ilk gördüğüm günden beri onun benim için yaratıldığını biliyordum.</p>

  <p>Ve onun hakkında hiçbir şey bilmiyordum.</p>

  <p>Saat on dördü geçerken polis merkezine girip Dick'i sordum. Arkadaşım masanın başına geçmiş önündeki kâğıtlara bakıp duruyordu. Bir ara başını kaldırıp soruşturma hakkında ne düşündüğümü sordu.</p>

  <p>"Bu ülkede de bu işi çok iyi yapıyoruz."</p>

  <p>"Adli tabibin ifadesine ne dersin?..."</p>

  <p>"Doğrusunu istersen şaşırdım. Bunu neden bana anlatmadın?"</p>

  <p>"O sırada sen burada yoktun. Gidip doktorunla konuştun mu?"</p>

  <p>"Evet."</p>

  <p>"O adamı hayal meyal hatırladığımı sanıyorum. Kocaman bir bıyığı vardı galiba."</p>

  <p>"Muazzam bir bıyık," diye açıkladım. "Üstelik kendisi bıyığıyla iftihar eder."</p>

  <p>"Çok yaşlı olmalı."</p>

  <p>"Yaşlı adamın aklı başında."</p>

  <p>"Neden gidip o adamı gördün. Kendisine acıdığın için mi?"</p>

  <p>"Bütün polisler gibi sen de her şeyden kuşkulanıyorsun Dick. Aslında dediğin doğru. Fakat meraka kapıldığımı da itiraf etmeliyim. Poirot'nun bu konu hakkında ne söyleyeceğini merak ediyordum."</p>

  <p>Dick merakla sordu. "Peki ne dedi?"</p>

  <p>Poirot, "Bu çok basit bir cinayet olmalı," dedi.</p>

  <p>Hardcastle, "Aman Tanrım, basitmiş!" diye bağırdı. "Neden basitmiş?"</p>

  <p>"Anladığım kadarıyla durum çok karışık olduğundan konuların basit olması gerekiyormuş."</p>

  <p>Hardcastle omzunu silkti. "Anlayamadım. Bu Chelsa'da oturan zeki gençlerin söylediği parlak cümlelere benziyor, ama ben anlayamadım. Başka bir şey söylemedi mi?"</p>

  <p>"Komşularla konuşmamı istedi."</p>

  <p>"Adli tabibin ifadesinden sonra komşulara dikkat etmemiz lazım."</p>

  <p>"Yani adamm başka bir yerde bayıltılıp öldürülmek üzere 19 numaraya getirildiğini mi ima ediyorsun?"</p>

  <p>Bu sözlerime kendim de şaşırdım. Bunları daha önce duyduğumu anlamıştım. "O kedili kadın da böyle söylemişti," diye bağırdım. "O zaman bu bana çok ilginç bir söz gibi gelmişti."</p>

  <p>Dick yüzünü buruşturdu. "Aman, o kediler!" Bir süre sonra devam etti. "Ha, unutmadan söyleyeyim... Bıçağı dün bulduk..."</p>

  <p>"Buldunuz mu? Nerede?"</p>

  <p>"O kedi yuvasında."</p>

  <p>"Bıçağın üzerinde parmak izi filan yoktu tabii?"</p>

  <p>"Bıçağı dikkatle silmişler. Herkesin evinde bulunabilecek bir bıçak..."</p>

  <p>"Demek durum böyle. Adamı bayıltıp 19 numaraya getirmişler. Peki adamı arabaya mı koymuşlar? O eve nasıl gelmiş?"</p>

  <p>"Bahçesi on dokuz numaraya bitişik evlerden birinin bahçesinden geçirmiş olabilirler."</p>

  <p>"Fakat bu tehlikeli değil mi?"</p>

  <p>Hardcastle, "Cesaret isteyen bir iş," diye onayladı. "Katilin komşuların huylarını iyi bilmesi gerekir. Bana kalırsa adamı arabayla getirmişlerdir."</p>

  <p>"İyi ama bu da tehlikeli. Komşular arabayı da fark edebilirlerdi."</p>

  <p>"Ama kimse fark etmemiş. Fakat katil onların fark etmeyeceğinden emin olamazdı... Gelip geçenler 19 numaranın önünde bir arabanın durduğunu görebilirlerdi..."</p>

  <p>"Acaba fark eder miydi?" diye mırıldandım.</p>

  <p>"Hem cinayet öğle yemeği saatinde işlenmiş. Colin bu yüzden Miss Pebmarsh da işe karışıyor... Sıhhatli bir adamın kör bir kadın tarafından öldürülmesini düşünmek saçma olur."</p>

  <p>Yani, Bayan Hemming'in söylediği gibi, "Adam oraya öldürülmek için gelmişse verilen ilaçlı içkiyi şüphelenmeden içmiştir. Mickey Finn etki edince de Miss Pebmarsh işe koyulmuştur. Sonra kadın ilaçlı kadehi yıkamış, cesedi oturma odasına bırakıp bıçağı da komşunun bahçesine atarak her zamanki gibi sokağa çıkmıştır."</p>

  <p>"Gidip Cavendish Sekreterlik ve Daktilo Bürosu'na telefon etmiştir."</p>

  <p>"İyi ama Miss Pebmarsh neden bunu yapsın? Hem neden Miss Sheila Webb'i yollamalarını istesin?"</p>

  <p>"Bunun sebebini bilmeyi isterdim." Hardcastle yüzüme baktı. "Kız bunu biliyor mu?... Yani Miss Webb bu işin nedenini anlamış mı?"</p>

  <p>"Bilmediğini söylüyor."</p>

  <p>Hardcastle ifadesiz bir sesle, "Bilmediğini söylüyor," diye tekrarladı, "Ben, sana bu konuda ne düşündüğünü soruyorum."</p>

  <p>Bir süre cevap vermedim. Acaba ben ne düşünüyordum? Artık hareket tarzım konusunda karar vermem gerekiyordu.</p>

  <p>Elimi cebime atıp bir kart çıkararak sert bir hareketle bunu Dick'in masasına bıraktım. "Bunu Sheila'ya yollamışlar."</p>

  <p>Hardcastle dikkatle karta baktı. Bu Londra'daki ünlü binalardan biriydi... Londra Ağır Ceza Mahkemesi. Hardcastle kartı çevirip arkasına baktı. Sağ tarafta adres vardı. Miss R. S. Webb, 14 Palmerston Sokağı, Crowdean, Sussex. Sol tarafta, bunun altında da rakamlar karalanmıştı: 16.13.</p>

  <p>Hardcastle, "16.13," dedi. "O gün saatlerin hepsi 16.13'de durmuşlardı. "Arkadaşım başını salladı. Old Bailey'in resmi, 'Hatırla' kelimesi ve saat 16.13... Bunun bir anlamı olmalı?"</p>

  <p>"Kız bunu bana verdi. Ne olduğunu anlayamamış." Ekledim. "Ben Sheila'ya inanıyorum."</p>

  <p>Hardcastle başını salladı. "Ben bu kartı alacağım. Belki bu sayede bir şeyler öğreniriz."</p>

  <p>"Öğreneceğini ümit ederim."</p>

  <p>Aramızda sıkıntılı bir hava esti. Bunu gidermek için, "Masasında bir hayli kâğıt var," diye mırıldandım.</p>

  <p>"Her zamanki gibi bir sürü işe yaramayan kâğıt. Öldürülen adam sabıkalı değilmiş. Bu yüzden parmak izleri de Scotland Yard'da yokmuş. Bu mektupların birçoğu adamı tanıdığını iddia eden şahıslardan geliyor. Dick bir iki mektup aldı okudu:</p>

  <p>"Muhterem efendim, gazetede resmini gördüğüm şahsa geçen gün Willesden Tren Istasyonu'nda rastlamış olduğumdan eminim. Adam kendi kendine bir şeyler mırıldanıyordu ve gözleri dönmüştü. Onun halini görünce bir tuhaflık olduğunu anladım."</p>

  <p>"Muhterem efendim, bu adam kocamın kuzeni John'a benziyor. Kendisi Güney Afrika'ya gitmişti ama geri dönmüş olabilir. Giderken bıyıklıydı ama bıyığını da kestirmiş olabilir."</p>

  <p>"Muhterem efendim, gazetede fotoğrafı yayınlanan adamı dün gece tünelde gördüm. Halinde bir acayiplik vardı..."</p>

  <p>Arkadaşım içini çekti. "Tabii, bu arada öldürülen adamı kocalarına benzeten kadınlar da var. Kadınlar galiba kocalarının yüzlerini tanımıyor. Sonra oğullarını yirmi yıldır görmemiş olan anneler de mektup yazmışlar. Hepsi de çocuklarına kavuşacaklarını ümit ediyorlarmış..."</p>

  <p>Dick bir başka kâğıt aldı. "Bu da kayıp insanların listesi. George Barlow, 65 yaşında... Evden kaçmış... Karısı, adamın hafızasını kaybettiğini sanıyor." Altına da bir not yazmışlar. "Adamın etrafa bir hayli borcu olduğu anlaşılmıştır. Kendisi son zamanlarda kızıl saçlı dul bir kadınla gezmekteymiş... Adamın kendi arzusuyla kaçtığı tahmin edilmektedir."</p>

  <p>Hardcastle içini çekti. "İkincisi: 'Geçen perşembe bir nutuk verecek olan Profesör Hargraves gelmediği gibi bir haber yollayıp özür de dikmemiştir'."</p>

  <p>Arkadaşım Profesör Hargraves'in kaybolmasını pek ciddiye almamıştı. "Profesörün konuşması bir hafta önce veya bir hafta sonraymış. Herhalde adam evdeki hizmetçi kadına gideceğini söyleyip sonra da unutmuştur. Sık sık bu tip şeylere rastlıyoruz."</p>

  <p>O sırada Hardcastle’ın telefonu çaldı. Arkadaşım ahizeyi kaldırarak, "Evet..." dedi. "Ne?... Kızı kim bulmuş? Kadın ismini vermiş mi?... Anlıyorum... Peki, devam edin." Telefonu kapattı. Bana döndüğü zaman Dick'in yüzünün tamamen değişmiş olduğunu fark etti. Bu sert ifadeli hatta kindar bir surattı. "Wilbraham Crescent'deki telefon kulübesinde bir kız cesedi bulmuşlar."</p>

  <p>Şaşkınlık içinde yüzüne bakakaldım. "Bir ceset mi? Peki nasıl öldürülmüş."</p>

  <p>"Kızı kendi eşarbıyla boğmuşlar."</p>

  <p>Birdenbire buz gibi oldum. "Hangi kız?... Yoksa?..."</p>

  <p>Hardcastle, beni tartmak ister gibi soğuk bir tavırla süzdü. Bu bakışını hiç beğenmedim.</p>

  <p>Sonra, "Senin kız arkadaşın değil," diye cevap verdi. "Korkmana gerek yok. Memur, kızın kim olduğunu anlamış. Sheila Webb'le aynı yerde çalışan bir stenograf. İsmi de Edna Brent."</p>

  <p>"Kızı kim bulmuş. Polis mi?"</p>

  <p>"Cesedi 18 numarada oturan Miss Waterhouse bulmuş. Galiba kendi telefonu bozuk olduğu için çıkıp kulübeye gitmiş ve kızı yerde iki büklüm yatarken bulmuş."</p>

  <p>Kapı açıldı ve bir polis memuru, "Doktor Riggs telefon etti, efendim," dedi. "Kendisi yola çıkıyormuş. Sizi Wilbraham Crescent'de bekleyecek."</p>
</body>
</html>
