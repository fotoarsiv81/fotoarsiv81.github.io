<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 2</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 2</h2>

  <p><br /></p>

  <p>Wilbraham Crescent 19 numaradaki olaya polis el koymuştu.</p>

  <p>Bir adli tabip, bir polis fotoğrafçısı ve bir de parmak izi uzmanı sessizce çalışıyorlardı.</p>

  <p>Sonunda Müfettiş Hardcastle da geldi. Uzun boylu, ifadesiz yüzlü, kaim kaşlı, işinin ehli bir adam olduğu anlaşılıyordu. Cesede son bir kez daha bakıp adli tabiple birkaç kelime konuştu sonra yemek odasında oturan Miss Pebmarsh, Colin Lamb ve uzun boylu kahverengi kıvırcık saçlı, gözleri korkudan faltaşı gibi açılmış kızın yanına gitti. Ve kendisini Miss Pebmarsh'a takdim etti. "Müfettiş Hardcastle."</p>

  <p>Müfettiş, Miss Pebmarsh'la yeni tanışmış olmasına rağmen onun hakkında daha önceden oldukça bilgisi vardı. Kadına zaman zaman rastlamış ve onun eskiden öğretmen olduğunu duymuştu. Kadın kör olduktan sonra da Aaronberg Kör ve Özürlü Çocuklar Okulu'nda Braille sistemi ile âmâ çocuklara okuma öğretmeye başlamıştı. Bu kadının düzenli evinde bir cinayet işlenmiş olması inanılacak gibi değildi. Fakat inanılmayacak şeyler sık sık olduğu için insanların böyle gariplikleri kabul etmesi gerekiyordu.</p>

  <p>Hardcastle, "Korkunç bir olay, Miss Pebmarsh," diye mırıldandı. "Korkarım bu olay sizi de bir hayli üzdü. Hepiniz bu olay hakkında bildiklerinizi lütfen anlatınız. Anladığım kadarıyla miss..." Memurlardan birinin kendisine vermiş olduğu not defterine bir göz attı. "Miss Sheila Webb cesedi bulmuş. Miss Pebmarsh mutfağınızı kullanmama müsaade ederseniz Miss Webb'le orada konuşmak istiyorum. Orası herhalde sakindir."</p>

  <p>Adam mutfak kapısını açarak genç kızın içeriye girmesini bekledi. Sivil bir memur şimdiden formika kaplı masanın başına geçip oturmuş, bir şey yazıyordu.</p>

  <p>Hardcastle, "Bu iskemle rahata benziyor," diyerek iskemleyi çekti.</p>

  <p>Sheila Webb çekinerek korkuyla müfettişi süzdü.</p>

  <p>Hardcastle, "Üzülecek bir şey yok. İsminiz Sheila Webb değil mi? Adresiniz..."</p>

  <p>"Palmerston Sokağı 14 numara... Gaz Şirketi'nin arkasında oturuyorum."</p>

  <p>"Evet... Evet... Çalışıyorsunuz sanırım."</p>

  <p>"Evet, steno daktiloyum. Miss Martindale'in sekreterlik bürosunda çalışıyorum."</p>

  <p>"Cavendish Sekreterlik ve Daktilo Bürosu değil mi?"</p>

  <p>"Evet."</p>

  <p>"Ne zamandan beri orada çalışıyorsunuz?"</p>

  <p>"Bir yıl oldu... Daha doğrusu on ay."</p>

  <p>"Anlıyorum. Şimdi bugün Wilbraham Crescent 19 numaraya nasıl geldiğinizi anlatın bakalım."</p>

  <p>"Şöyle oldu." Sheila Webb biraz kendine gelmişti. "Miss Pebmarsh büroya telefon edip saat 15.00'te bir sekreter istediğini söylemiş. Ben öğle yemeğinden döndüğüm zaman Miss Martindale hemen gitmemi istedi."</p>

  <p>"Böyle çalışıyorsunuz değil mi? Yani o anda siz boş olduğunuz için bu işi aldınız... Veya büroda işleri nasıl ayarlıyorsanız?..."</p>

  <p>"Hayır, öyle değil. Miss Pebmarsh, beni istemiş."</p>

  <p>"Miss Pebmarsh özellikle sizi istemiş," dedi Hardcastle, kaşlarını çatarak. "Anlıyorum. Daha önce de onunla çalıştığınız için mi?"</p>

  <p>"Hayır, onunla hiç çalışmadım ki," dedi Sheila hızla.</p>

  <p>"Çalışmadınız mı? Bundan emin misiniz?"</p>

  <p>"Ah, evet eminim. Yani, demek istediğim, o kadın, bir kez gördükten sonra asla unutamayacağınız biri. Asıl garip olan da bu."</p>

  <p>"Oldukça garip. Bu konuya şimdilik girmeyeceğiz. Oraya ne zaman vardınız?"</p>

  <p>"Saat on beşti sanırım; çünkü guguklu saat, aniden durdu. Ne kadar tuhaf. Gerçekten çok tuhaf. O zaman farkına varmamıştım."</p>

  <p>"Neyin farkına varmamıştınız, Miss Webb?"</p>

  <p>"Saatler."</p>

  <p>"Ne olmuş saatlere?"</p>

  <p>"Guguklu saat on beşi gösteriyordu, tamam; ama diğer saatler bir saat ileriydi. Çok garip."</p>

  <p>"Gerçekten de öyle," diye onayladı müfettiş. "Şimdi... Cesedi ne zaman fark ettiniz?"</p>

  <p>"Koltuğun arkasına geçene dek fark etmedim; sonra bir baktım ki, oradaydı. Korkunçtu; evet, kesinlikle korkunç..."</p>

  <p>"Korkunç; katılıyorum. Adamı tanıdınız mı? Daha önce gördüğünüz biri miydi?"</p>

  <p>"Yok, hayır."</p>

  <p>"Bundan emin misiniz? Herhalde adamın yüzü her zamankinden farklıydı... Ne demek istediğimi anlıyorsunuz değil mi? Şimdi dikkatle düşünün. Bu adamı daha önceden görmediğinizden emin misiniz?"</p>

  <p>"Hiç kuşkum yok."</p>

  <p>"Tamam... Bu kısmını anladık. Peki, sonra ne yaptınız?"</p>

  <p>"Ne mi yaptım ?"</p>

  <p>"Evet."</p>

  <p>"Şey... Hiç... Hiçbir şey yapmadım. Zaten yapacak halde değildim."</p>

  <p>"Anlıyorum. Peki adama dokunmadınız mı?"</p>

  <p>"Evet... Evet... Dokundum. Yani... Anlamak için... Fakat o buz gibiydi... Elime kan bulaştı. Çok korkunçtu... yapış yapıştı."</p>

  <p>Hardcastle, onu teselli etmek ister gibi, "Üzülmeyin," diye mırıldandı. "Üzülmeyin. Artık her şey bitti. Kanı da unutmaya çalışın. Siz devam edin... Daha sonra ne oldu?"</p>

  <p>"Bilmiyorum... Evet, evet, kadın eve geldi."</p>

  <p>"Miss Pebmarsh'ı mı kastediyorsunuz?"</p>

  <p>"Evet, fakat ben, onun Pebmarsh olduğunu bilmiyordum. Elinde erzak dolu bir çantayla içeriye girdi." Kızın konuşmasından bu arada çanta gibi önemsiz şeylerden söz etmeyi pek anlamsız bulduğu anlaşılıyordu.</p>

  <p>"Peki, siz ne dediniz?"</p>

  <p>"Bir şey söylediğimi sanmıyorum. Konuşmaya çalıştım ama sanki bir el boğazımı sıkıyordu."</p>

  <p>Müfettiş başını salladı.</p>

  <p>"Sonra... Sonra kadın, 'Kim var orada,' diye sordu ve divanın arkasına doğru yürüdü. O an kadının... kadının adamın üstüne basacağını sandım. Bağırdım..."</p>

  <p>Müfettiş, Colin'in sözlerini hatırladı. "Roket gibi fırladınız..."</p>

  <p>"Çok üzgünüm."</p>

  <p>"Üzülecek bir şey yok. Olanları gayet açık anlattınız. Artık bunu düşünmenize bile gerek yok. Ah! Bir şey daha soracaktım. Neden o odaya girdiniz?"</p>

  <p>"Neden mi?" Kız şaşırmıştı.</p>

  <p>"Evet, buraya herhalde birkaç dakika erken geldiniz ve zili çaldınız. Kimse cevap vermediyse, neden içeriye girdiniz?"</p>

  <p>"Şimdi anladım... Kadın içeriye girmemi tembih etti."</p>

  <p>"Hangi kadın."</p>

  <p>"Miss Pebmarsh."</p>

  <p>"Ben, sizin Miss Pebmarsh'la hiç konuşmadığınızı sanıyordum."</p>

  <p>"Doğru. Ben kendisiyle konuşmadım. Fakat Miss Martindale içeriye girip holün sağ tarafında kalan odada beklememi söyledi."</p>

  <p>Hardcastle, "Ya öyle mi?" dedi.</p>

  <p>Sheila Webb çekinerek sordu. "Hepsi bu kadar mı?"</p>

  <p>"Öyle sanıyorum. Fakat daha on dakika burada beklemenizi rica edeceğim. Belki size sormam gereken bir şeyler olabilir. Ondan sonra sizi bir polis arabasıyla evinize yollarım. Aileniz... Aileniz var mı?"</p>

  <p>"Annem babam ben küçükken ölmüşler. Teyzemle oturuyorum."</p>

  <p>"Teyzenizin adı nedir?"</p>

  <p>"Bayan Lawton."</p>

  <p>Müfettiş ayağa kalkarak elini uzattı. "Teşekkür ederim Miss Webb. Bu gece erkenden yatıp uyumaya çalışın."</p>

  <p>Kız mahcup bir tavırla gülümseyerek yemek odasına doğru gitti.</p>

  <p>Müfettiş, "Colin, sen Miss Webb'le ilgilenir misin," dedi. "Miss Pebmarsh buraya gelmenizi rica etsem..."</p>

  <p>Hardcastle, kadına yardım etmek için elini uzattı. Fakat Miss Pebmarsh sakin sakin adamın yanından geçip eliyle duvara dayalı iskemleyi yokladıktan sonra çekip oturdu.</p>

  <p>Hardcastle kapıyı kapattı. Daha müfettiş ağzını açmadan kadın atıldı. "O genç adam kim?"</p>

  <p>"İsmi Colin Lamb'dir."</p>

  <p>"Kendisi de bunu söyledi Bay Lamb kimdir? Neden buraya gelmiş?"</p>

  <p>Hardcastle şaşkınlık içinde kadının yüzüne baktı. "Miss Webb bağırarak sokağa fırladığı sırada Bay Lamb da oradan geçiyormuş. Kendisi içeriye girip içeride birinin öldürüldüğüne inandıktan sonra bize telefon etti. Ona burada bizi beklemesini söyledik."</p>

  <p>"Kendisine Colin diye hitap ettiniz."</p>

  <p>"Çok dikkatlisiniz, Miss Pebmarsh. Colin Lamb arkadaşımdır. Fakat uzun zamandır görmemiştim. Deniz biyologudur."</p>

  <p>"Ya, öyle mi?"</p>

  <p>"Miss Pebmarsh, bana bu garip olay hakkında bir şeyler anlatabilir-seniz memnun olurum."</p>

  <p>"Hay hay... Fakat anlatılacak pek fazla bir şey yok."</p>

  <p>"Burada uzun zamandan beri oturuyorsunuz, değil mi?"</p>

  <p>"1950'den beri burada oturuyorum. Öğretmenim... Yani öğretmendim. Gözlerim hızla bozuluyordu ve tedavisi yoktu. Kısa süre sonra kör olacaktım. Bu nedenle Braille ve çeşitli tekniklerde uzman olup körlere yardımcı oldum. Aeronberg Kör ve Özürlü Çocuklar Okulu'nda öğretmenim."</p>

  <p>"Teşekkür ederim. Şimdi gelelim bugün öğleden sonraki olaya. Bugün misafir bekliyor muydunuz?"</p>

  <p>"Hayır."</p>

  <p>"Size ölen adamı tarif edeceğim. Bakalım bu size tanıdıklarınızdan birini hatırlatacak mı? Boyu bir yetmiş iki buçuk ila bir yetmiş beş, yaş yaklaşık olarak altmış, saçlar siyah, hafifçe ağarmış, bıyıksız, ince suratlı, köşeli çeneli. Bakımlı fakat şişman değil. Koyu gri elbise, bakımlı eller. Bir banka memuru, muhasebeci, avukat veya başka bir meslek sahibi olabilir. Bu tarife uyan birini biliyor musunuz?"</p>

  <p>Millicent Pebmarsh cevap vermeden önce dikkatle düşündü.</p>

  <p>"Böyle birini tanıdığımı söyleyemeyeceğim. Tabii ki bu oldukça genel bir tasvir. Pek çok insana uyabilir. Herhangi bir durumda karşılaştığım herhangi bir adam olabilir; ama iyi tanıdığım biri olmadığı kesin."</p>

  <p>"Peki, sizi ziyaret etmek niyetinde olan birinden mektup almadınız mı?"</p>

  <p>"Anlıyorum. Demek Cavendish Sekreterlik ve Daktilo Bürosu'na telefon edip bir stenograf istediniz ve..."</p>

  <p>Kadın, "Affedersiniz," diye müfettişin sözünü kesti. "Ben böyle bir şey yapmadım."</p>

  <p>Hardcastle, kadına bakakaldı. "Yani Cavendish Sekreterlik ve Daktilo Bürosu'na telefon etmediniz mi?..."</p>

  <p>"Evde telefonum yok."</p>

  <p>Müfettiş, "Fakat sokakta bir telefon kulübesi var," diye atıldı.</p>

  <p>"Evet, biliyorum. Fakat emin olun bir stenografa ihtiyacım yoktu, Müfettiş Hardcastle. Onun için Cavandish'e telefon etmedim. Tekrar ediyorum, telefon edip böyle bir şey istemedim."</p>

  <p>"Yani Sheila Webb'i yollamalarını söylemediniz mi?"</p>

  <p>"Bu ismi şimdiye kadar hiç duymadım."</p>

  <p>Hardcastle iyice şaşırmıştı. "İyi ama ön kapıyı açık bırakmışsınız."</p>

  <p>"Gündüzleri kapımı çoğunlukla açık bırakırım."</p>

  <p>"Fakat herkes içeri girebilir."</p>

  <p>Miss Pembmarsh soğuk bir sesle, "Evet, bu sefer içeriye girmiş oldukları aşikâr," diye cevap verdi.</p>

  <p>"Miss Pebmarsh adli tabibe göre bu adam 13.30 ile 14.45 arasında öldürülmüş. O sırada siz neredeydiniz?"</p>

  <p>Miss Pebmarsh düşündü. "13.30'da evden çıkmıştım veya çıkmaya hazırlanıyordum. Alışverişe gidecektim."</p>

  <p>"Gittiğiniz yerleri bana söyleyebilir misiniz?"</p>

  <p>"Durun bakayım. Albany Sokağındaki postaneye gidip bir paket gönderdim, pul aldım. Bahçe kapısından girdiğim sırada guguklu saatim tam on beşi çaldı."</p>

  <p>"Anlamadım?"</p>

  <p>"Diğer bütün saatleriniz, bir saatten fazla ileri görünüyor."</p>

  <p>"İleri mi? Büyükbabamın köşedeki saatinden mi bahsediyorsunuz?"</p>

  <p>"Yalnızca o değil. Oturma odasındaki diğer bütün saatler de aynı şekilde."</p>

  <p>"Affedersiniz. 'Diğer bütün saatler' derken neyi kastettiğinizi anlamadım. Oturma odasında başka saat yok."</p>
</body>
</html>
