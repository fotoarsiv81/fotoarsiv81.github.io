<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 3</title>
</head>

<body>
  <p class="h11"><br /></p>

  <h2 class="h11" style="text-align: center;">Bölüm 1</h2>

  <p><br /></p>

  <p><span class="t11">Colin Lamb Anlat</span><span class="t11">ı</span><span class="t11">yor</span></p>

  <p>Polis deyimiyle anlatılacak olursa, 9 Eylül günü saat 14.59'da Wilbraham Crescent'in batı tarafına doğru ilerliyordum.</p>

  <p>Bu semte ilk kez geliyordum ve doğrusu çok şaşırmıştım.</p>

  <p>Günlerdir ısrarla peşimi bırakmayan bir önseziyle buralara gelmiştim, ama galiba yanılmışım.</p>

  <p>61 numarayı arıyordum. Acaba bulabilecek miydim. Hayır, imkânsızdı bu... Numaraları l'den 28'e kadar izledikten sonra Wilbraham Crescent Sokağı sona erdi. Karşıma Albany Sokağı çıktı. Geri döndüm. Kuzey tarafında hiç ev yoktu, sadece bir duvar gördüm. Bu duvarın arkasında modern apartmanlar vardı. Geçtiğim numaralara göz attım. 24, 23, 22, 21. Kapısında Diana Villası yazılı ev herhalde yirmi numara olacaktı. (Sarı bir kedi kapının önüne çıkmış yüzünü temizliyordu), 19 numara...</p>

  <p>19 numaranın kapısı açılarak genç bir kız roket gibi dışarıya fırladı. Bir taraftan da bağırıp duruyordu. Çığlıkları son derece tizdi, insan sesinden başka her şeye benziyordu. Kız bahçe kapısından çıkıp olanca şiddetiyle bana çarptı.</p>

  <p>Dengemi bulmaya çalışırken, "Kendinize gelin," diyerek kızı hafifçe sarstım. "Kendinize gelin."</p>

  <p>Genç kız biraz kendisini toplar gibi oldu ve çığlık atmayı kesti. Ve derin derin hıçkırarak soluk almaya çalıştı.</p>

  <p>Bu durum karşısında pek akıllıca davrandığımı söyleyemeyeceğim. Kıza, "Bir şey mi var?" diye sordum. Sonra sorumun biraz saçma olduğunu düşünerek düzelttim.</p>

  <p>"Ne var?"</p>

  <p>Kız derin bir nefes aldı ve arkasını işaret etti. "Orada!"</p>

  <p>"Evet?"</p>

  <p>"Yerde bir adam var... ölü... Kadın onun üstüne basacaktı."</p>

  <p>"Kim?... Neden?"</p>

  <p>"Kadın kör olduğu için sanırım... Sonra adamın üstü başı kan içinde!..." Kız ellerine baktıktan sonra kollarını çekti. "Benim üstümde de var... Benim üstüm başım da kan içinde."</p>

  <p>"Evet, öyle," diye cevap verdim. Pardösümün kollarındaki lekelere bakarak ekledim. "Şimdi de benim üstüm kan içinde oldu." İçimi çekip durumu düşündüm. "Beni içeriye götürüp gösterseniz daha iyi olur."</p>

  <p>Genç kız titremeye başladı. "Yapamam... Yapamam. Bir daha oraya giremem."</p>

  <p>"Herhalde haklısınız." Etrafıma bakındım. Kızı oturtacak bir yer yoktu. Onu yavaşça kaldırıma bıraktım. Zavallı, arkasını demir parmaklığa dayayıp oturdu.</p>

  <p>"Ben geri dönene kadar burada bekleyin," dedim. "Fazla kalmam. Burada size bir şey olmaz. Kendinizi kötü hissederseniz başınızı dizlerinize dayayıp oturun."</p>

  <p>"Şim... Şimdilik bir şeyim yok sanırım."</p>

  <p>Kız bu sözlerine pek inanmış gibi değildi, ama konuşacak vaktim yoktu. Teselli etmek ister gibi omzuna vurup eve doğru yürüdüm. Kapıdan içeriye girince bir an holde durakladım. Sol taraftaki odaya bir göz attım. Burası boş bir yemek salonuydu. Sonra karşı taraftaki kapıdan içeriye girdim.</p>

  <p>İlk gördüğüm şey iskemlede oturan kır saçlı kadın oldu. Ben içeriye girerken kadın sert bir tavırla başını çevirip sordu.</p>

  <p>"Kimsiniz?"</p>

  <p>Kadının kör olduğunu hemen anladım. Gözleri yüzüme bakmıyordu. Sol kulağımın gerisinde bir yere odaklanmıştı.</p>

  <p>Hemen konuya girdim.</p>

  <p>"Bir kız sokağa fırlayıp burada ölü bir adam olduğunu söyledi."</p>

  <p>Bunları söyledikten sonra saçmaladığımı fark ettim. Bu derli toplu odada, kadın ellerini kucağında kavuşturmuş sakin sakin oturuyordu. Öyleyse burada ceset olamazdı.</p>

  <p>Ama kadın hemen yanıt verdi.</p>

  <p>Kadın, "Divanın arkasında," dedi.</p>

  <p>Divana yaklaştım. O zaman yana doğru açılmış kolları, cam gibi olmuş gözleri ve insanı ürperten kan lekesini gördüm.</p>

  <p>"Bu iş nasıl oldu?" diye sordum.</p>

  <p>"Bilmiyorum?"</p>

  <p>"Nasıl olur... Bu adam kim?"</p>

  <p>"Hiçbir fikrim yok."</p>

  <p>"Polis çağırmamız lazım." Etrafıma bakındım. "Telefon nerede?"</p>

  <p>"Telefonum yok."</p>

  <p>Kadını dikkatle süzdüm. "Burada mı oturuyorsunuz?"</p>

  <p>"Evet."</p>

  <p>"Bana ne olduğunu anlatabilir misiniz?"</p>

  <p>"Tabii. Alışverişten geldim..." Kapının yanındaki iskemlenin üstüne bırakılmış olan büyük çantayı fark ettim. "Bu odaya girdim. Hemen odada birinin olduğunu hissettim. İnsan kör olunca böyle şeyleri çabucak hisseder. 'Kim var? diye sordum. Cevap gelmedi... Yalnız birinin telaşla soluduğunu duyuyordum. Sese doğru yürüdüm... Odadaki kişi o zaman bağırmaya başladı... Birinin ölmüş olduğunu ve üstüne basacağımı söylüyordu. Sonra odadan fırlayarak çıktı."</p>

  <p>Kızla bu kadının anlattıkları birbirine uyuyordu.</p>

  <p>"Peki, siz ne yaptınız?"</p>

  <p>"Etrafımı yoklayarak yürüdüm ve ayağıma bir şey takıldı."</p>

  <p>"Sonra?"</p>

  <p>"Eğildim. Bir şeye dokundum. Bu bir erkek eliydi. Çok soğuktu. Nabzı da atmıyordu... Doğrulup buraya geldim ve oturdum. Nasıl olsa biraz sonra biri gelecekti. O genç kadın her kimse olayı haber verecekti. Onun için evden ayrılmamayı daha uygun gördüm."</p>

  <p>Kadının soğukkanlılığına hayran olmuştum. Avaz avaz bağırmamış, paldır küldür koşarak evden dışarı fırlamamış, sakin sakin oturup birisinin gelmesini beklemişti. Tabii en akıllıca şeyi yapmıştı ama bunu yapmaya da yürek isterdi.</p>

  <p>Kadın, "Siz kimsiniz?" diye sordu.</p>

  <p>"Adım Colin Lamp... Sokaktan geçiyordum."</p>

  <p>"O genç kadın nerede?"</p>

  <p>"Onu bahçe kapısının önünde bıraktım. Bir şok geçirdiğini sanıyorum. En yakın telefon nerede?"</p>

  <p>"Yolun elli metre kadar aşağısında."</p>

  <p>"Evet... Evet... Yanından geçtiğimi hatırlıyorum. Gidip polise telefon edeyim. Lütfen siz..." Tereddüt ederek sustum. Ne diyeceğimi bilemiyordum. "Burada bekler misiniz?" mi demeliydim? Yoksa, "Burada kalmanızda bir sorun var mı?" daha mı doğru olurdu?</p>

  <p>Kadın, beni bu zor durumdan kurtardı. "O kızı eve getirseniz daha iyi olur."</p>

  <p>"Gelmek isteyeceğini pek sanmıyorum," diye mırıldandım.</p>

  <p>"Bu odaya sokmazsınız tabii. Kendisini holün diğer tarafındaki yemek odasına götürün. Kıza çay yapacağımı da söyleyin."</p>

  <p>Kadın kalkıp bana doğru geldi.</p>

  <p>"İyi ama siz bu işi yapabile..."</p>

  <p>Kadının yüzünde, hafif bir tebessüm belirdi. "Buraya bak delikanlı. On dört yıl önce bu eve taşındığımdan beri yemeklerimi mutfakta kendim yaparım. İnsanın kör olması aciz olmasını gerektirmez ki."</p>

  <p>"Affedersiniz, aptallık ettim. İsminizi öğrenebilir miyim?"</p>

  <p>"Millicent Pebmarsh... Miss Pebmarsh."</p>

  <p>Evden çıkıp yürüdüm. Genç kız bana bakıp ayağa kalkmak için kımıldandı. "Biraz... Biraz kendime gelir gibi oldum."</p>

  <p>Kızın kalkmasına yardım edip neşeli bir sesle, "Mükemmel," diye bağırdım.</p>

  <p>"Orada... Orada... Bir ölü var, değil mi?"</p>

  <p>"Tabii var. Şimdi telefona gidip polise haber vereceğim. Sizin yerinizde olsam evde beklerim." Kızın karşı koymasına engel olmak için de sesimi yükselttim. "Yemek odasında bekleyin. Holün sol tarafındaki oda. Miss Pebmarsh size çay yapıyor."</p>

  <p>"Demek o kadın Miss Pebmarsh'mış. Kendisi kör değil mi?"</p>

  <p>"Evet. O da çok şaşırmış ama soğukkanlılığını yitirmemiş. Haydi gelin, sizi içeriye götüreyim. Polisin gelmesini beklerken bir fincan çay iyi gelir."</p>

  <p>Genç kızın omzuna elimi koyup eve doğru yürümesi için hafifçe ittim. Ve onu yemek masasının başına oturttuktan sonra telefona koştum.</p>

  <p>Anlamsız bir ses, "Crowdean Polis Merkezi," dedi.</p>

  <p>"Müfettiş Hardcastle'la konuşabilir miyim?"</p>

  <p>Karşı taraf bir süre durakladıktan sonra tekrar konuşmaya başladı. "Kendisinin burada olup olmadığını bilmiyorum. Kim arıyor?"</p>

  <p>"Colin Lambın aradığını söyleyin."</p>

  <p>"Bir dakika beklemenizi rica edeceğim."</p>

  <p>Bekledim. Sonunda Dick Hardcastle’ın sesini duydum. "Colin, sen misin? Seni bir süre daha beklemiyordum. Neredesin?"</p>

  <p>"Crowdean'dayım. Wilbraham Crescenfe geldim. 19 numaralı evde bir adam ölmüş. Bıçaklanmış sanırım. Bana kalırsa yaklaşık yarım saat önce öldürülmüş."</p>

  <p>"Cesedi kim bulmuş?... Yoksa sen mi?...."</p>

  <p>"Hayır, ben yoldan geçiyordum. Birdenbire evden bir kız fırlayıp üstüme saldırdı. Neredeyse beni yere yıkacaktı. Kız yerde ölü bir adamın yattığını ve kör bir kadının da cesedin üstünde gezindiğini söyledi."</p>

  <p>Dick, "Benimle dalga geçmiyorsun ya?" diye sordu.</p>

  <p>"Anlattıklarımın biraz garip olduğunu ben de kabul ediyorum. Fakat söylediklerimin hepsi de doğru. Kör kadının adı Miss Millicent Pebmarsh... Zaten evin sahibi de o."</p>

  <p>"Demek kadın ölen adamın üstünde tepiniyormuş ha?"</p>

  <p>"Hayır, anladığın gibi değil. Kadıncağız kör olduğu için adamın orada olduğunu fark etmemiş."</p>

  <p>"Pekâlâ, ben gerekli talimatları veririm. Beni orada bekle. Kızı ne yaptın?"</p>

  <p>"Miss Pebmarsh, ona çay yapıyor."</p>

  <p>Dick, "Herkes hayatından memnun galiba," diye cevap verdi.</p>
</body>
</html>
