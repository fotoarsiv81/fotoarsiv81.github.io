<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Bölüm 13</title>
</head>

<body>
  <p class="h11"><span><br /></span></p>

  <h2 class="h11" style="text-align: center;"><span>Bölüm 13</span></h2>

  <p><span class="t11"><br /></span></p>

  <p><span class="t11">Colin Lamb Anlat</span><span class="t11">ı</span><span class="t11">yor</span></p>

  <p>Charin, Cross Sokağı'nı takip edip Yeni Oxford Caddesi'yle Covent Garden arasında kalan karışık sokaklardan birine daldım. Burada hiç umulmayacak dükkânlar vardı. Antikacılar, bir bebek hastanesi, bale ayakkabısı mağazaları, yabancı memleketlerin tatlı ve şekerlerini satan dükkânlar...</p>

  <p>Vitrininde bir sürü mavi ve kahverengi göz bulunan bebek hastanesinin önünde duraklamama rağmen kendimi toplayıp aradığım yeri buldum. Burası British Museum'un civarındaki yan sokaklardan birinde, eski ve küçük bir kitapçıydı. Dışarıya her zaman bulunan kitaplar dizilmişti. Eski romanlar, ders kitapları, birtakım işe yaramayan ciltler. Hepsinin fiyatı da 3 şilin 6 pensti. Bunlardan bazılarının ciltleri sağlam olduğu gibi sayfaları bile eksiksizdi.</p>

  <p>Kapıdan içeriye süzüldüm. Köşedeki taburede yaşlı bir adam oturuyordu. Daha doğrusu kendisi kitapların arasına sıkışıp kalmıştı. Adamın başında, üstü düz ve ince kenarlı bir şapka vardı. Yassı yüzüyse tıpkı doldurulmuş bir balığı andırıyordu. Adam artık mücadeleden vazgeçmişti sanki. Önce kitapları yerleştirip toplamaya kalkmış, fakat kitaplar ondan baskın çıkıp idareyi ellerine almışlardı. Adam yaklaşan kitap ordusundan kendisini korumaya çalışan bir krala... Kral Canute'a benziyordu. Kitap ordusuna geri çekilmesini emrettiği takdirde sözünün dinlenmeyeceğini biliyordu sanki. Bu adam dükkânın sahibi Bay Soloman'dı. Beni tanıyınca balığa benzeyen suratı yumuşadı. Hafifçe başını salladı.</p>

  <p>"Beni ilgilendiren bir şey geldi mi?" diye sordum.</p>

  <p>"Gidip bakmamız lazım, Bay Lamb. Hâlâ deniz yosunlarıyla mı ilgileniyorsunuz?"</p>

  <p>"Evet, öyle."</p>

  <p>"O kitapların nerede olduğunu biliyorsunuz. Deniz biyolojisi, fosiller de Güney Kutbu'yla ilgili kitaplar ikinci katta."</p>

  <p>"Peki." Güçlükle ilerleyip arka taraftaki pis merdivenlere gittim. Dükkânın birinci katı Doğu'ya ait eserler, resimler, tıp kitapları, Fransız klasikleriyle doluydu. Bu odada herkesin bilmediği, sadece doktorların bildiği perdeli bir köşe vardı. Burada, "garip" veya "tuhaf' eserler gizliydi. Perdenin önünden geçip ikinci kata çıktım. Tam karşıda parlak pirinç tokmaklı bir kapı vardı. Tokmağı yavaşça çevirdim ve kır saçlı, eski tip gözlüklü, yaşlıca bir kadın kapıyı açtı. Siyah bir etek ve yeşil beyaz çizgili bir bluz giymişti.</p>

  <p>Bana, merhaba, demeye bile gerek görmeden konuşmaya başladı. "Demek sen geldin, ha? Seni dün de sordu... Hiç memnun değil." Yaramaz bir çocuğa sinirlenen yaşlı bir bakıcı gibi başını salladı. "Bir dahaki sefere daha iyi iş çıkarman gerek."</p>

  <p>"Bu lafları bırak, dadıcığım," dedim.</p>

  <p>Kadın sinirlendi. "Bana dadı dememeni söylemiştim. Bu ne küstahlık? Bir daha bana böyle hitap etme."</p>

  <p>"Kabahat sende," diye güldüm. "Bana küçük çocuk muamelesi yapman doğru mu?"</p>

  <p>"Büyümenin zamanı geldi. İçeriye bir an önce girip boyunun ölçüsünü alsan fena olmaz."</p>

  <p>Kadın bir düğmeye bastıktan sonra telefonun ahizesini kaldırdı. "Bay Colin... Evet, kendisini içeriye yolluyorum." Telefonu kapatıp başıyla içeriye girmemi işaret etti.</p>

  <p>Odanın sonundaki kapıdan geçip içerisi puro dumanıyla dolu başka bir odaya girdim. Dumandan göz gözü görmüyordu. Yaşaran gözlerimi kuruladıktan sonra iriyarı bir adam olan patronumun eski tip bir koltukta oturduğunu gördüm. Koltuğun kolunda mihveri üstünde dönen cinsten bir raf vardı.</p>

  <p>Albay Beck gözlüğünü çıkarıp üstünde kalın ciltli bir kitap bulunan okuma masasını kenara itti.</p>

  <p>"Demek sonunda gelebildin?" diye homurdandı.</p>

  <p>"Evet, efendim."</p>

  <p>"Bir şey buldun mu?"</p>

  <p>"Hayır, efendim."</p>

  <p>"Ah! Bu böyle sürüp gitmez, Colin. Anladın mı?... Olamaz. Yarım aylar ha!"</p>

  <p>"Hâlâ düşünüyorum," diye başladım.</p>

  <p>"Pekâlâ, sen düşünmeye devam et. Fakat sen düşüneceksin diye daha fazla bekleyemeyiz."</p>

  <p>"Bunun sadece bir ihtimal olduğunu itiraf etmem gerek."</p>

  <p>Albay Beck, "İhtimallerin üstünde durmak gerek," dedi. Kendisi böyle ters bir insandı zaten. "İhtimallere dikkat ettiğim için şimdiye dek çok iyi sonuçlar aldım. Fakat senin tahminin tersmiş anlaşılan. Meyhaneleri bitirdin mi?"</p>

  <p>"Evet, efendim. Size söylediğim gibi Crescentlere başladım. Yani yarım aylı semtlerdeki evleri kastediyorum."</p>

  <p>"Zaten ayçöreği satan fırınlardan bahsetmediğini anlamıştım. Öyleyse, bunu da düşünmek gerek. Bazı fırıncılar ısrarla Fransız ayçöreği yaparlar. Halbuki bunlar hiç de Fransızların çörekleri gibi lezzetli olmaz. Zaten artık yemeklerin tadı yok. Her şeyi buzdolaplarma sokuyorlar."</p>

  <p>Patronun bu konuya devam edip etmeyeceğini anlamak için durdum. Zira yemek konusu albayın en hoşlandığı konulardan biriydi. Fakat kendisi devam etmesini istemediğimi anlayınca sustu. Yüzüme bakarak, "Yani, hiçbir ipucu yok mu?" diye sordu.</p>

  <p>"Onun gibi bir şey. Yalnız biraz daha devam etmem gerek."</p>

  <p>"Yani, zaman mı istiyorsun?"</p>

  <p>"Evet, zamana ihtiyacım var," diye cevap verdim. "Fakat şu anda başka bir tarafa geçmek arzusunda değilim. Bir tesadüf oldu... Belki bu sayede... bir şey elde ederim."</p>

  <p>"Sözleri geveleyip durma... Durumu anlat."</p>

  <p>"Wilbraham Crescent'i tetkik ediyorum."</p>

  <p>"Fakat orada eline bir şey geçmedi, değil mi? Yoksa..."</p>

  <p>"Emin değilim."</p>

  <p>"Ne demek istediğini söylesene, çocuğum."</p>

  <p>"Tesadüfen Wilbraham Crescent'de bir adam öldürüldü."</p>

  <p>"Öldürülen kimmiş?"</p>

  <p>"Şimdilik kimliği belli değil. Cebinden bir kartvizit çıktı. Fakat üstündeki adres de isim de sahteymiş."</p>

  <p>"Hım.. Çok ilginç. Bunun diğer olayla bir ilgisi var mı?"</p>

  <p>"Ben bir ilgi göremedim. Buna rağmen..."</p>

  <p>"Biliyorum... Biliyorum. Buna rağmen... Peki buraya neden geldin? Wilbraham Crescent'de gezip etrafı araştırmak için izin almaya mı? O acayip isimli yer nerede?"</p>

  <p>"Crowdean'da. Portlebury'nin on iki kilometre ilerisinde."</p>

  <p>"Evet... Evet... İyi bir yer. Fakat senin orada ne işin var? Sen, izin istemesini pek sevmezsin. Kafanın dikine gitmekten hoşlanırsın."</p>

  <p>"Haklısınız efendim. Korkarım biraz inatçıyım."</p>

  <p>"Peki, o halde ne istiyorsun?"</p>

  <p>"İki kişi hakkında soruşturma yapılmasını istiyorum mümkünse."</p>

  <p>Albay Beck homurdanarak masayı yanına çekti. Cebinden dolma kalemini çıkardıktan sonra bana baktı. "Söyle bakalım."</p>

  <p>"Diana Villası adlı bir ev... Daha doğrusu Wilbraham Crescent'de 20 numaralı ev. Bayan Hemming adlı bir kadınla yaklaşık on sekiz kedi orada oturuyorlar."</p>

  <p>Albay Beck, "Diana mı?" diye mırıldandı. "Haa, şu ay ilahesi! Diana Villası. Bu Bayan Hemming ne iş yapıyormuş?"</p>

  <p>Beck, "Gizlenmek için iyi bir yol," diye cevap verdi. "Belki de aradığımız ajan odur. Hepsi bu kadar mı?"</p>

  <p>"Hayır, bir de Ramsay adlı bir adam var. Kendisi Wilbraham Crescent'de 62 numarada oturuyor. Güya adam inşaat mühendisi... Sık sık yurtdışına gidiyor."</p>

  <p>Albay Beck, "İşte bunu çok beğendim," dedi. "Bu iş pek hoşuma gitti. Demek bu adam hakkında bilgi istiyorsun?... Pekâlâ."</p>

  <p>Ekledim. "Adamın iyi bir karısı ve ele avuca sığmaz iki oğlu var."</p>

  <p>Albay Beck, "Olabilir," diye onayladı. "Bu işler malum. Pendleton'u hatırlıyor musun? Onun da karısı ve çocukları vardı. Hem de karısı çok iyi bir insandı. Öyleyse hayatımda bu kadar aptal bir kadına rastlamadım. Kocasının 'Doğu Kitapları' meselesiyle ilgili olduğunu bile bilmiyordu. Pendleton'u çok dürüst bir insan sanıyordu. Hatırladığım kadarıyla Pendleton'un Almanya'da da karısı ve iki kızı vardı. Üstelik adam İsviçre'de evlenmiş... Orada da bir kadın almış. Adamın neden bu kadar çok evlendiğini bir türlü anlayamadım. Belki kendisini gizleyebilmek için evleniyordu veya bu işten zevk alıyordu. Tabii, kendisine sorsan iş icabı böyle hareket ettiğini söyleyecekti. Neyse... Demek Bay Ramsay hakkında soruşturma yapmamızı istiyorsun? Başka bir şey var mı?"</p>

  <p>"Pek emin değilim. 63 numarada yaşlı bir çift oturuyor. McNaughton adlı emekli bir profesör. Kendisi İskoçyalı. Durmadan bahçesiyle uğraşıyor. Karısıyla kendisinin iyi insanlar olmaması için bir sebep yok ama..."</p>

  <p>"Pekâlâ. Onlara da bir bakarız. Emin olmak için hepsini tek tek inceleriz."</p>

  <p>"Saydığım insanların oturduğu evlerin bahçeleri cinayet işlenen evin bahçesine bitişik veya tam karşısında..."</p>

  <p>Beck, "Bu tip sözlere Fransız gramer kitaplarında rastlanır," diye homurdandı. "Amcanın cesedi nerede? Teyzemin kuzeninin evinin bahçesinde... Peki, 19 numarada kim var?"</p>

  <p>"Kör bir kadın. Eskiden öğretmenmiş... Kendisi körlere eğitim veren bir okulda çalışıyor."</p>

  <p>"Kadın tek başına mı oturuyor?"</p>

  <p>"Evet."</p>

  <p>"Civarda oturan diğer insanlar hakkındaki fikrin nedir?"</p>

  <p>"Cinayeti, bahsettiğim evlerin birinde oturan bir şahıs işlemiş olabilir. Bu takdirde, katil, adamı rahat rahat öldürmüştür, ama bir tek bilinmeyen taraf var. Gündüz vakti cesedi 19 numaraya sokabilmek bir hayli zor iş... Katil bunu yapabilmek için kendisini tehlikeye atmış olmalı. Size bir şey göstermek istiyordum. Şunu."</p>

  <p>Beck uzattığım çamurlu madeni parayı aldı. "Bir Çek Haller'i. Bunu nerede buldun?"</p>

  <p>"Ben bulmadım. Fakat 19 numaralı evin arka bahçesinde bulmuşlar."</p>

  <p>"İlginç. Belki de hilallerle yarım ayları da ısrar etmekte çok haklısın," dedikten sonra ekledi. "Bir sokak ötede Doğan Ay adında bir pub var. Neden oraya da gidip şansını denemiyorsun?"</p>

  <p>"Oraya çoktan gittim," diye cevap verdim.</p>

  <p>Albay Beck gülümsedi. "Her şeye de bir cevap buluyorsun... Bir puro içer misin?"</p>

  <p>"Teşekkür ederim, içmeyeyim. Bugün vaktim yok."</p>

  <p>"Crowdean'a mı döneceksin?"</p>

  <p>"Evet, resmi soruşturmada hazır bulunmam gerek."</p>

  <p>"Nasıl olsa hakim soruşturmayı başka bir güne bırakacaktır. Yoksa Crowdean'da bir kız mı buldun?"</p>

  <p>Sert bir sesle, "Ne münasebet!" diye bağırdım.</p>

  <p>Albay Beck birdenbire gülmeye başladı. "Dikkatli ol oğlum. Yine seks işi bir yılan gibi kafasını kaldırdı demek. Kızı ne zamandan beri tanıyorsun?"</p>

  <p>"Öyle biri yok... Yani... Şey... Cesedi bulan bir kız vardı."</p>

  <p>"Kız cesedi bulunca ne yaptı?"</p>

  <p>"Bağırmaya başladı."</p>

  <p>Albay, "Mükemmel," dedi. "Sana koşup başını omzuna koyarak ağladı ve sonra olayı açıkladı, değil mi?"</p>

  <p>Soğuk bir tavırla cevap verdim. "Neden söz ettiğinizi anlayamadım. Şunlara bir bakar mısınız?" Polis fotoğraflarını uzattım.</p>

  <p>Albay Beck, "Bu da kim?" diye sordu.</p>

  <p>"Öldürülen adam."</p>

  <p>"Bana kalırsa adamı o beğendiğin kız öldürmüştür. Zaten bu hikâye bana pek anlamsız geldi."</p>

  <p>"Fakat daha size bir şey anlatmadım ki... Hikâyeyi duymadınız bile."</p>

  <p>Albay Beck elindeki puroya salladı. "Bunu dinlememe gerek yok. Sen git resmi soruşturmanda hazır bulun. Yalnız o kıza dikkat et oğlum. Kızın ismi Diana veya Artemis mi?... Veya adında aya benzer bir şey var mı?"</p>

  <p>"Hayır, ilgisi yok."</p>

  <p>"Neyse, sen bunu unutma... Belki de bir ilgisi vardır."</p>
</body>
</html>
