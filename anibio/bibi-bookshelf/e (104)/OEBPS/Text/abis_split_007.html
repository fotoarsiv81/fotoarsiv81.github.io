<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abis</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">yemezler</h1>

  <p class="sagitalik">“Bunlar sabun çiçekleri, biliyor musun?”</p>

  <p class="sagitalik">“Öyle mi?”</p>

  <div class="clrb"></div>

  <p class="normal1">Sevgili F Hanım ve N Bey,</p>

  <p class="normal1">Birazdan yazacaklarımı hiç yazmamayı dilerdim, sizin de, elbet kendinizce ve benimkinden çok farklı nedenlerle, aynı şeyi dileyeceğinizden kuşkum yok. Yazmamayı dilerdim; çünkü karşınıza geçip anlatmak, yazmaktan ve bu mektubu okurken içine düşeceğiniz halleri hayal etmekten eminim kat kat keyifli olurdu. Sağlık olsun demekten başka çare yok.</p>

  <p class="normal1">Sizi tebrik etmek isterim –keşke bu olayın birinci dereceden etkilenenleri olmasaydınız da, yaptıklarımın gerektirdiği mide ve cesaret için siz de beni tebrik edebilseydiniz, eh, anlaşılan o ki, bu mektupta en sık kullanılacak tabir ‘sağlık olsun’ olacak. Olsun, kaldıysa eğer.</p>

  <p class="normal1">Lafı fazla uzattım; bunu birazdan anlatacağım olayda olduğu gibi bilinçli yaptığımı düşünmenizi istemem. Yine de, sizden ricam, lütfen bir kez olsun gereken saygıyı gösterin ve atlamadan okuyun mektubumu.</p>

  <p class="normal1">Bu akşam eve geldiğimde, ki bu neredeyse geceyarısını bulmuştu, gene kaprisli bir müdürün, kim bilir kaçıncıya değiştirttiği bir raporu yeniden hazırlamak zorunda kaldığımızdan geçe kalmıştım, oğlunuz oturduğu koltuktan kalkmadı bile, bir merhaba demedi bana, yorgun muyum diye merak etmiyordu. Kendisi hiçbir tarihte adam gibi bir işte çalışmadığı için, üstlerime neden, ‘bu kadar paraya bu kadar iş olur’ deyip akşam altıda basıp gidemediğimi anlaması beklenemezdi. Ama ne bileyim, insan kötü bile olsa, bir durumla defalarca karşılaşınca kabullenir ya mutlu yaşayabilmek için, öyle bir şey bekliyordum ben de ondan ve korkarım, bu konuda da beklediğimle kaldım.</p>

  <p class="normal1">O akşam da yemeğini sizde yiyip gelmişti, ne var bunda diyeceksiniz, normal koşullarda bir şey yok aslında. Ama çoğu zaman akşam yedi buçuk sekiz gibi eve gelip onu bulamayıp da cepten aradığımda; sizde olduğunu, biraz önce yediğini ve şimdi izin verirsem biraz kestireceğini söylerdi.</p>

  <p class="normal1">Böyle böyle, onlarca küçük şeyin, kalbimi ne kadar kırdığını dışardan biri bile kolaylıkla anlayabilirdi. Ama bütün sorun yorumda, siz ne dersiniz? Olayları nasıl yaşadığınız bir şey, nasıl yorumladığınız ayrı bir şeydir. Bir de o yoruma sıkı sıkı tutunmayı becerirseniz! Her neyse.</p>

  <p class="normal1">Ayakta duran bana aldırmadan, neredeyse omzumu da kopartarak, yanımdan mutfağa geçti. Daha karşılamanın keyfini çıkaramamışken mutfaktan gelen bağırtısıyla tavanda yeterli miktarda saç ve saç derisi bıraktım. Bulaşık bezi lavabonun kenarından kayıp içine düşmüş. Bunları niye orospu kadınların bezleri gibi ortada bıraktığımı soruyordu bana.</p>

  <p class="normal1">Birazdan zorla ağlatılacak kukum için.</p>

  <p class="normal1">Ne tuhaf, sorularla cevapların aynı anda gelmeyişi; cevapların hep soranın artık ortalarda olmadığı ya da kendince alakasız bir cevap verdikten çok sonraları, kendince zekâ pırıltılarına sarına sarına birdenbire ortada bitiverişi.</p>

  <p class="normal1">Eşşoleşşek, pek de iyi biliyor orospuları.</p>

  <p class="normal1">Sinirini yatıştırmak için duş almaya karar verdi. Değişemeyen konumumu gene omuz hizasından sıyırarak banyoya yöneldi. O banyoya girince ben de çantamı yere bırakıp bir kulağım onda, ayakkabılarımı çıkarmayı akıl edebildim. Bir boku da adam gibi yapmamıştım ki bugüne kadar. Bulaşık makinesini ele alalım mesela; üst rafa bardakları dizerek ne yaptığımı sanıyordum. Paranın nasıl kazanıldığından haberim var mıydı benim. Elimde yıkayıp kapatıverseydim ya kenara. Ama hangi konuda kadınlığımı görmüştü ki bunda görmeyi umacaktı. Zaten benimle ilgili herhangi bir umut beslemeyi çok önce bırakmıştı. Benimle ilgili diğer şeyler gibi.</p>

  <p class="normal1">Uzun bir mektup olacak bu. Umarım uzunluğu ölçüsünde derli toplu da olur. Hiçbir şeyi atlamak istemem; oğlunuzdan hiçbir şey olmasa bile, detayları atlamama titizliğini edindim çünkü. Bana hak verme olasılığınız sıfır olsa da, bütün nedenlerimi tek tek ortaya koymak isterim. Bunu yapmam gerek. Keşke bunlar, önce işaret parmağımı, sonra orta ve hemen ardından yüzük parmağımı başparmağıma değdirerek ‘bir bir’ anlatabileceğim şeyler olsaydı. Karikatürlerdeki gibi.</p>

  <p class="normal1">Pabuçlarımı çıkarmış tam holden salona doğru bir adım atmıştım ki, banyoya lütfetmemi istedi. Sarı, terden birbirine yapışmış tüyler, kısa bacaklar ve o bacaklar için hayli uzun gövdesiyle onun o biçimsiz vücudunun nesini sevdiğimi bulmaya çalışırken ben, o küvet giderinde birikmiş saç, kıl işte her neyse, onları toplamamı rica! etmedi elbet benden. Banyoya küvet yapılması için ısrar eden ben olduğuma göre onun artıklarını toplamak da benim görevimdi.</p>

  <p class="normal1">Topladım.</p>

  <p class="normal1">Toplarken ettiğim, ılık suda uzanmak belime iyi geliyor, ağrımı alıyor laflarının arada kaynamasına içerleyerek. Biliyor musunuz, bel fıtığım var benim. Banyodan çıktım. Salondaki üçlü kanepeye oturup bir sigara yaktım. Duşun sesini duyar duymaz da telefona atladım. Annemi aradım, kısa da olsa, biraz konuşursak moral depolarım çünkü her zaman. Babamların aylık mezunlar toplantısı annemlerdeymiş. Doğru dürüst hatır bile soramadan kapattım, bir ben eksiktim başında o akşam.</p>

  <p class="normal1">En azından evlendikten sonra annemi hiç üzmediğim, telefon konuşmalarında ya da karşılaşmalarımızda hep güleç ve her zamankinden fazla esprili olduğum için kendimi kutladım.</p>

  <p class="normal1">İşe yaramadı.</p>

  <p class="normal1">Fıstık yeşili berjerlere takıldı gözüm, seçimlerimin güzeliği için kutladım kendimi. Zevkli birisin sen dedim.</p>

  <p class="normal1">İşe yaramadı.</p>

  <p class="normal1">Annemi gizli gizli arayışımdaki çocukluğa güldüm, boşa gitmiş olması da tam o anda koydu sanırım.</p>

  <p class="normal1">Oğlunuz salona geldi. Karşımdaki berjere oturdu. Bornozunun önünü açıp apışarasını kaşımaya başladı. Kucağına çağırdı beni de. İstemiyorum dedim.</p>

  <p class="normal1">Demek istemiyormuşum ha, ona soran yokmuş ama ne isteyip istemediğini. Bıkmış bu çifte standarttan.</p>

  <p class="normal1">Hayat koşu bandı gibi kızım; sen durunca duracak hali yok. Ne sandın? Omuz silkme öyle, omuz silkme dedim sana kaç kere, bana isyan etme. Saygı göstereceksin bana, sike sike saygı göstereceksin anladın mı, ben senin gibi kolejlerde öğrenmedim İngilizce’yi kızım, oturdum kitaplardan çalışıp da öğrendim. Senin gibi babamdan harçlık alıp okumadım ben, babama ben harçlık verdim, babama ben harçlık verdim, anladın mı?</p>

  <p class="normal1">Anlayışlı bir kız olmaya çalışıyordum. Sanki o banyodayken gerizekâlı annemi aradığımı duymamıştı. Anneee, kurtar beni anneee, diye gülmeye başladı. Kahkahaları sıkı balgamlı öksürüklerle kesilince ve öksürükler de kesilmemekte diretince sinirlendi yine.</p>

  <p class="normal1">Orada öyle alık alık oturacağıma koşup su getirmeyi akıl edemeyişimi hatırlattı da neyse, fırlayıp bir bardak su getirdim.</p>

  <p class="normal1">Kucağına oturmayışımın bedelini üçlü koltukta üstüme yatışıyla ödemem mi?! Eh, oğlunuz da olsa, böylesine mahrem bir konuyu sizinle paylaşmak ne kadar doğru bilmem. Özetle değinmek gerekirse konuya; kıç deliği kakayı dışarı atabilecek kadar genişleyebiliyorsa, tersini de gerçekleştirebilmeli ama değil mi?</p>

  <p class="normal1">E, doğru.</p>

  <p class="normal1">Dur ya. Bilgisayarda yazsaydım daha mı iyi olurdu? Yazım çok titrek görünüyor, ellerim de titremiyor oysa ama. Neyse, boşveer. Annemi arasam. Kalkmışlardır herhalde. Bir el çantası hazırlar, kahvaltıya gider, gece de yatıya kalırım. Sevinirler. Peki şüphelenirler mi? Cin gibi kadındır annem, bir şey sakladığımı kokumdan bile anlar, canım annem, güzel kadın. Amaan, düşündüğün şeye bak, o anlayana kadar işin kokusu kaç kere çıkar kim bilir.</p>

  <p class="normal1">O da çok sıkıntılandığında bazen, bir an önce başını annesinin kucağına yaslamak istemiş midir? Hiç sanmıyorum. Aslında kendine birine yaslanma özgürlüğünü tanıdığını bile sanmıyorum ya, neyse.</p>

  <p class="normal1">Hiç öyle manasız isteklerim olmadı.</p>

  <p class="normal1">Arayayım da annemi, ne olur ne olmaz. Bir yere çıkacağı tutar.</p>

  <p class="normal1">Annesini aradı, babası çıktı telefona, konuşamadı. Kapattı. Ağlamaya başladı. İnsan ne yapacağını bilmediğinde, bir de üzerine anlatamamak bindiğinde. Ağlamanın en büyük koşulu; çaresizlik. Haa, bir de öfke.</p>

  <p class="normal1">Annesini aradı herhalde gerzek. Dünyanın bütün anneleri de gelse sana yardım edemez artık yavrum.</p>

  <p class="normal1">Yaptıklarım hiçbir şeyi değiştirmedi; işte bak, hâlâ aynı durumdayım, işe bak, haklılığımı anlatamadım ki ben bir kere. Daha ne? Onu haklı çıkarmak için değil ama kendimi yatıştırmak için, her seferinde kendime, herkesin kendi şekliyle olduğunu ve bunu böyle kabul etmek gerektiğini, olayları kişiselleştirmenin kişinin kendisine kötülüğü dokunacağını söyleyen ben değil miydim? Pöh. Peki şimdi ne olacak? Sevmediğim bir şey varsa, o da belirsizliktir.</p>

  <p class="normal1">Bekle biraz, ben söyliyim bundan sonra ne olacak? Fakat, öğrenmek istediğinden emin misin? Hah ha, ahhh siktir göğsüm.</p>

  <p class="normal1">Mektubu bir an önce ve adam gibi bitirmeli, hazırlanıp evden çıkmalı –en fazla yarım saat–, mektubu alıcısına ulaştırmalı –bir üst sokakta oturdukları için on, bilemedin on beş dakika– ve taksiye atladığı gibi annesine gitmeliydi. Birden gözünde büyüdü her şey. Kaşınmaya başladı. Sıkıntılandığında hep olurdu.</p>

  <p class="normal1">Sıkıntı mı dedin?</p>

  <p class="normal1">Burnu ve çenesi dayanılmaz bir acı veriyordu. Ağzında zaten fazla diş yoktu, artık herhalde hiç kalmamıştı.</p>

  <p class="normal1">Onun dişlerini teker teker söküp onlardan kendime protez yaptırmazsam bana da K. demesinler. Orospu, kafama neyle vurdu, nasıl taşıdı beni küvete aklım almıyor.</p>

  <p class="normal1">Sıkıntılandığında hep kaşınırdı ve kaşındıkça sıkıntısı daha da artardı. Neresini kaşıyacağını şaşırmış, tırnaklarıyla orasına burasına saldırıyordu. Öfkesini çıkaracak bir şey aradı ama ortada kırılıp dökülecek bir şey de yoktu. Bir ıstakoz saç diplerinden gelip yüzüne yerleşinceye kadar saçlarına iki eliyle asıldı. Acıtıyordu tamam, ama asılmayı bıraktıracak kadar da acı vermiyordu.</p>

  <p class="normal1">Manyak. Saçını başını yolan aklı başında bir insan gördünüz mü hiç? Birazdan kafasını oraya buraya vurmaya başlarsa hiç şaşmam.</p>

  <p class="normal1">Telefonun yanında, oturduğu yerde kıçını bir iki kımıldatarak duvara yaklaştı ve kafasını duvara vurmaya başladı. Arada duruyor kafasına iki eliyle yaptığı vuruşlarla duvarı destekliyordu.</p>

  <p class="normal1">Demedim mi?</p>

  <p class="normal1">Holün ağzında durdu, birkaç adım geriledi.</p>

  <p class="normal1">Dur hele, biraz bekleyeyim.</p>

  <p class="normal1">Kalktı oturduğu yerden; en azından kafası boşalmıştı biraz. Burnu kanamıştı azıcık. Hemen yandaki berjerden bel yastığını aldı ve burnunu yastığa sildi.</p>

  <p class="normal1">Kanayan yerlerini tek tek öperim.</p>

  <p class="normal1">Tekrar çalışma masasının başına geçti. Yeni bir kağıt çekti önüne. Bir sigara yaktı. Masanın sağ ve solda on, bir de ortada geniş, toplam on bir tane çekmecesi vardı. Her gören hayran kalıyordu masasına. Dayısının hediye ettiği paraya biraz da kendisi ekleyerek almıştı. Dayısını hatırlayınca gülümsedi.</p>

  <p class="normal1">Hastaneye gitmem lazım. Röntgen falan şöyle baştan aşağı baksınlar. Ama kıçımı hayatta elletmem. Nöbetçi dişçi var mıdır? Saat kaç oldu acaba?</p>

  <p class="normal1">Babasının evlenirken hediye ettiği siyah kayışlı, küçük kol saatine baktı. O da ne! Camı çizilmişti. Bütün saatleri gibi bunu da babası almıştı ona ve babasının aldığı her çöp gibi bu da her şeyden kıymetliydi. Al işte, çok sinirlendiğinde hep gözleri dolardı. Öfkesi azalacağı yerde kabarıyordu.</p>

  <p class="normal1">Boş kağıda baktı. Kırmızı pilot kaleminin kapağını çıkarıp kalemin arkasına taktı. Kapak tam oturmamıştı yerine. Kalemin kapağını taktı. Onu bırakıp bir başka kırmızı pilot kalem aldı.</p>

  <p class="normal1">F. Hanım ve N. Bey,</p>

  <p class="normal1">Oğlunuz öldü.</p>

  <p class="normal1">Olmadı. Yeni bir kağıt. Aynı pilot kalem.</p>

  <p class="normal1">F. Hanım N. Bey,</p>

  <p class="normal1">Oğlunuzu öldürdüm.</p>

  <p class="normal1">Olmadı. Yazısı fazla saldırgan görünmüştü gözüne. Yeni, temiz bir kağıt. Aynı pilot. Zuladan filtresiz Pall Mall.</p>

  <p class="normal1">F. Hanım N. Bey,</p>

  <p class="normal1">Oğlunuz öldü. Onu ben öldürdüm. Beni hiç dinlemediği, hiç beğenmediği, bana hakaret ettiği, anneme küfrettiği, arkadaşlarıma kötü davrandığı, topluluk içinde diline hakim olamayıp beni küçük düşürdüğü, beni hiç beğenmediği, iş yerini vergiden düşmek için eski sevgilisinin üzerine yaptığı, buna surat asmama bile izin vermediği, ayda üç aileye yetecek para kazandığı ve evin tüm masraflarını bana ödettiği halde sürekli parasızlıktan yakındığı, önüne gelene canım dediği halde bana bir kere bile demediği, hafta sonları hava ne kadar güzel olursa olsun, vakit kaybetmeyelim diye, işim olmasa bile dışarı çıkmama izin vermediği, beni hiç beğenmediği, annemi özlediğim ve bunları, o bana değil de ben ona yapıyormuşum süsü vererek beni bile kandırdığı için öldürdüm onu. Nasıl anlatsam? Sinirimi bozuyordu. Gerçekten sinirlerimi bozuyordu.</p>

  <p class="normal1">Durdu, yazmayı bıraktı. Bir türlü istediği gibi yazamıyordu. Müziğin faydası olurdu belki, hiç olmasa, şu insanı geren sessizliği öldürürdü. Tam radyoyu açmak için ayaklanıyordu ki, bir el, K.’nın eli, boynundan kavradığı gibi kafasını çalışma masasına vurmaya başladı.</p>

  <p class="normal1">Yüzüm gözüm bakılamaz hale gelecek, bizimkiler çok üzülecekler. Çıldırmış olmalıyım, diye düşündü, düşündüğüm şeye bak. İşte bunları düşünerek ölüyorum. Kurtulayım da ondan, nasıl olursa artık.</p>

  <p class="normal1">Kurtar mı dedi.</p>

  <p class="normal1">Acı bir süre sonra bir çeşit uyuşmaya dönüşür mü? Masa da berbat oldu. Annemler eşyalarımı burada bırakmasalar bari.</p>

  <p class="normal1">Elinin altındaki kafa pelteleştiğinde vurmayı bıraktı. Elleri çok kötü titriyordu. Sinirleri bozulmuştu. Bu kız gerçekten sinirlerini bozuyordu. Sigara arandı ve terini silecek bir şey. Ölü kafanın az ilersinde bir paket Pall Mall gördü. Almak için uzandı.</p>

  <p class="normal1">Ölü kafa, işte bu güzel.</p>

  <p class="normal1">Gerçekten ölmüş olabilir mi diye ölü kafayı masadan kaldırıp soluğunu dinledi. Kağıtları görünce kağıtları alıp kafayı tekrar masanın üzerine bıraktı.</p>

  <p class="normal1">F. Hanım N. Bey,</p>

  <p class="normal1">Oğlunuz öldü. Onu ben öldürdüm.</p>

  <p class="normal1">Mıgır mıgır mımmm. Anneme mektup mu yazmış bu salak, E. Hanım E. Hanım, geberdi gitti işte kızın. Ev desen, evimiz var dayalı döşeli, karışanı edeni yok, ama kızınızın götü yer görmüyor, evinin işini görmeyi bilmiyor, saygı nedir onu da bilmiyor, e tabi kendi evinde nasıl gö..</p>

  <p class="normal1">İşte burda araya sıkı bir öksürük girdiği, göğsü korkarım ezildiği ve öksürürken ölesiye canı yandığı için; adam gibi yemek bile yapamadığını, aklının fikrinin abuk gubuk, büyücülü cadılı kitaplarda olduğunu,</p>

  <p class="normal1">Adam gibi edebiyat beğenisi bile verememişsiniz</p>

  <p class="normal1">saatlerce masa başında oturduğu halde adam gibi bir şey yazamadığını ve bunun acısını kendisinden çıkardığını, ama kendisinin ona hep sevgiyle yaklaştığını söyleyemedi.</p>

  <p class="normal1">Sevgisini düşününce gözleri yaşardı. Sigarasından derin bir nefes daha çekti, ağzı bir acayip kanıyordu, sigara o kadar ıslanmıştı ki tatsız geldi, sehpanın üstünde söndürdü sigarayı. Nasılsa her yer bok olmuştu. Çalışma masasına gitti.</p>

  <p class="normal1">İşte onun koyu kumral kıvırcık saçları bu elimin arasında tuttuğum, alnından öpsem geçer mi? Beni hep seveceksin değil mi?</p>

  <p class="normal1">Testislerindeki ani kaşıntıyla kaşına kaşına banyonun yolunu tuttu.</p>

  <p class="normal1">Banyo aynasındakinin kendi yüzü olduğuna inanmak zordu. Orasına burasına saçlar yapışmıştı ve ayrıca ağzının kenarında sarı scothbrite parçaları vardı. Ağzını elinin tersiyle sildi. Büyük bir diş parçası ve biraz scothbrite tükürdü. Bu koli bandı artıkları fena kaşındırıyordu doğrusu, testislerini koparıp atmak geldi içinden. Bayağı da bir şişmişlerdi. Hepsi bir yana, kıçındaki sızıyla ilgilenmesi gerekiyordu bir an önce. Ne olduğunu hatırlamaya çalıştı. Tam kendinden geçiyorken ani, sert bir acıyla uyanır gibi olmuştu. Aklına bir şeyler gelir gibi oldu, ama yok canım imkân yoktu öyle olmasına. Elini kıçına götüremeden sızıp kalmıştı. İki günlük uykusuzluğun üstüne haddini bilmez orospunun yaptıkları binince sızıvermişti. Klozet kapağını kapatıp üzerine çıktı. Aynaya arkasını dönüp kıçını görmeye çalıştı. Biraz kanamıştı galiba, daha yakından bakmak gerekiyordu.</p>

  <p class="normal1">Klozetin tepesinden indi. Lavabonun hemen yanındaki küvete takıldı gözü. Küvetin kenarına basıp parmakuçlarında becerebildiği kadar yükseldi. İki eliyle kıçını aralayıp görmeye çalıştı. Kırmızı bir şeydi sanki. İçeri kaçmıştı, bu mesafeden seçilmiyordu. Bu arada canı da epey yanmıştı. Durdu. Yerdeki kırmızı ayak izlerine baktı. Küçük sürprizi için banyodan çıkmadan yalapşap kurulandığı havluya baktı, lekeli, küvette nerdeyse küçük bir göl olmuş kanına, o şeyler et miydi sümük falan mı, vileda kovasına ve sapı kırık viledaya, kırmızı ayak izlerine, geçerken tutunup pislettiği çamaşır makinesine, bu arada her yer ve her şey de pislik içindeydi, kız da öldüğüne göre temizleyecek başka birini bulmalıydı, gerzek anası gelip temizlesin kızının sıçtığını, aynaya bakarken abandığı lavabonun kenarında bıraktığı kirli pembe el izlerine baktı, vileda kovasına ve sapı kırık viledaya.</p>

  <p class="normal1">Bu hayvan nasıl kırdı bunun sapını? Hassiktir, amcık karı.</p>

  <p class="normal1">Parmakuçlarında yükseldi, başını çevirebildiği kadar arkaya çevirip, bir yandan da iki eliyle,</p>

  <p class="normal1">acının da amına koyarım bu ne be,</p>

  <p class="normal1">kıçını aralayıp görmeye çalıştı, evet, kırmızı bir şey olduğu belliydi ama bir türlü görünmüyordu, şöyle bir zıpladı adam gibi görebilmek için, ayaklarının da altı ıslak</p>
</body>
</html>
