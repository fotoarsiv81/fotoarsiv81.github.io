<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>abis</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">yazmasam olmaz!</h1>

  <p class="normal1">Sadece sevişerek değil, bir de yazışarak evlendik biz. Şöyle oldu; bana hitaben ve benden gizli yazıp yayınlattığı <span class="ideitalik">Akdeniz Çiçeği</span>’ni Bebek sahilinde bir bankta bana uzatarak evlenme teklif etti. Apar topar evlendik. Güzel, sade bir törendi. Akdeniz Çiçeği Necatigil Şiir Ödülü’nü alınca, ben de <span class="ideitalik">Kuzey Rüzgârları</span>’nı yazarak Cemal Süreya Şiir Ödülü’nü kaptım. Sonuçları beklerken ne kadar gerildiğimi anlatamam, törende, ödülü, tıpkı onun <span class="ideitalik">Akdeniz Çiçeği</span>’yle bana yaptığı gibi, ben de ona ithaf ettim. Ama (neyse ki) plakette benim adım yazıyordu. Camia coşmuştu. İki ünlü yazar; Bedi Kohen ve Berra Ege aşık olup evlenmişlerdi ve bu aşkın yaratıcılıklarına katkısı gözardı edilemezdi. Milliyet Sanat ve Hürriyet Gösteri’ye, biraz sinirlendiysem de, haberler sayfasından girmişti evliliğimiz. Ayşe Arman Hürriyet Pazar için bizimle Büyük Ada’da bir röportaj yapmış; E dergisi, balayı dönüşü bizimle yaptığı derinlemesine edebi söyleşiyi, kapağa Galata Kulesi’nin dibindeki çay bahçesinde çekilmiş bir fotoğrafımızı girerek yayınlamıştı; Adam Öykü evliliğimizi takip eden sayısını Çağdaş Türk Edebiyatı’nda Bedi Kohen ve Berra Ege dosya konusuna ayırmış; birçok ustanın ve çekirgelerin de tabii, fikrini sormuştu bir anketle. Bir tek Pervin Utlu beni ‘dilin inceliklerini herkesten iyi bildiği halde, bu bilgiyi fantastik yazında inat ederek çarçur etmek’le suçlamıştı. Hoş, Bedi’de gözü olmuştu hep. Anlaşılan Bedi’nin kendinden 13 yaş genç, güzel, zeki ve üstüne üstlük doğduktan hemen sonra yetenek kovasına düşmüş bir kadın yazarla evlenmiş olmasını hazmedememişti. Aslında epey bozuldum; ama şöyle bir düşününce, Pervin’in bu durumu hazmetmek için biraz vakte ihtiyacı olduğuna karar verip onunla ilgilenmeyi erteledim. Bu arada Bedi boş durmamış, <span class="ideitalik">Evliyim, O Zaman Evde Yokum</span>’u yazmış, oyun Genco Erkal ve Yıldız Kenter tarafından paylaşılamayınca Ali Poyrazoğlu işe el atmış ve her iki topluluktan seçme yeni bir topluluk kurularak sahnelenmesi için kolları sıvamıştı. Bunlar olurken ben <span class="ideitalik">Son Gülen İyi Güler</span> adlı müzikal oyunum üzerinde çalışıyordum. Demir, Mirkelam ve Atilla sürekli bizdeydi. Ben yazarken onlar da tıngırdatıyorlardı. Kimin ilham perisi olduğu karışmıştı anlayacağınız. Bu arada sevgili Bedi, Evliyim, <span class="ideitalik">O Zaman Evde Yokum</span>’la Avni Dilligil Tiyatro Ödülü’nü almıştı. Galaya ve ödül törenine beraber gittik tabii ki. Radikal’deki köşemde bu olaya yer vermesem olmazdı. Bedi de Milliyet okurlarına <span class="ideitalik">Son Gülen İyi Güler</span>’i dört gözle beklediğini belirttikten sonra, kendi de bir yazar olduğu halde, evdeki kalabalık ve hummalı çalışmadan yorulduğundan ve sevgili eşiyle görüşememekten tatlı tatlı yakınmıştı. <span class="ideitalik">Son Gülen İyi Güler</span> ekibiyle birlikte Almanya, Fransa ve Belçika’yı arşınlar ve Avrupa Amatör Tiyatro Toplulukları Yılın En Amatör Ruhlu Profesyonel Tiyatro Yazarı Ödülü’ne layık görülürken hamile olduğumdan haberim yoktu. Ödülü kavradığımda ‘amatör ruhlu profesyonel’in küfür mü iltifat mı olduğuna karar verememiştim daha, ama ilgi müthişti. Hamile olduğum haberi, nasıl olduysa, Türkiye’ye benden önce dönmüştü. İki seçenek vardı önümde; talihsiz bir kazayla bebekten kurtulacak ve bu acıdan süper fantastik ve trajik bir roman çıkaracak ya da doğuracak ve herkese hem iyi bir anne, hem de müthiş bir yazar olduğumu ispatlayacaktım. İkincisi uzun işti; ama lanet Bedi beni merdivenlerden yuvarlanmaktan ve bir Bebek-Eminönü halk otobüsünün altında kalmaktan kurtarınca, ben de şansımı fazla zorlayamadım. İlişkimizi riske edecek bir salaklık yapmak istemiyordum. Ama sinirlenmiştim haliyle. Yurtdışından gelen röportaj tekliflerini yanıtlar, eski romanlarımın yeni baskı ve Portekizce, Fince çevirileriyle uğraşırken dokuz ay on gün geçip gitti; doğurdum ve formumu da korudum bu arada. Hastaneden kucağımda Batu ile çıktığımda, dadı, Bedi Kohen imzalı <span class="ideitalik">Can Vermek</span> isimli resimli çocuk şiirlerini okuyordu. Batu süt, çiş, gaz, kaka ya da ilgi çekmek için ağlarken Bedi zevkten gülüyordu. Evet, dikkat ediyordum da gözlerinin içi sürekli gülüyordu ve ikimizi de seviyora benziyordu. Oysa benim kimseyi sevecek halim kalmamıştı; uykusuz ve yorgundum, hayatıma baktıkça ölmek istiyordum. Bu berbat ruh haliyle yazdığım <span class="ideitalik">Bir Bedende Üç Kişi</span> hem kadın toplulukları hem de çalışan anneler tarafından günlerce ayakta alkışlandı. Bedi’nin Yılın Babası seçilmesi an meselesiydi; o yüzden İstanbul Kadın Eserleri Kütüphanesi’nin Berran Ege Kitaplığı Bölümü’nün açılışında sinirden gözyaşlarımı tutamadım. Batu anaokuluna gidene kadar Bedi’nin, <span class="ideitalik">En Yaratıcı Çocuk Oyunları</span>, <span class="ideitalik">Anne Kadın</span>, <span class="ideitalik">Tüm Zamanların En Büyük Coşkusu</span> ve <span class="ideitalik">Kalemtraş</span>’ı çok satanlarda kendi aralarında sürekli yer değiştirip durdu. Ben de boş durmamıştım, <span class="ideitalik">Evdeki Dahi</span>, <span class="ideitalik">Erkekler Her Yerde</span>, <span class="ideitalik">Sessizlik Dilencisi</span> ve <span class="ideitalik">Tabut</span>’la büyük takdir toplamıştım. O kadar üretken ve başarılıydık ki; insanlar bizden sıkılmaya başlamışlardı. Durum benim için de farklı sayılmazdı ve işin kötüsü artık beynim çalışmıyordu. Dadı yetmezmiş gibi, bir de yardımcı kadın işe alınmış, evdeki nüfus beşe çıkmıştı. İşimin kolaylaşmasına çalışılıyordu belki ama, kalabalık ve hareket beni öldürüyordu. Adam gibi yalnız kalamıyordum, üç ay sonra otuz beş yaşıma basacaktım ve işin kötüsü son sekiz aydır Bedi’yi asrın romanı üzerinde çalıştığıma inandırdığım halde tek bir lanet satır bile yazamamıştım. Bebeğim ve Ben dergisine ünlü anne olmanın zorlukları üzerine üç sayfalık renkli bir şey, Kitaplık dergisinin yılın en sevdiğiniz kitapları anketine iki paragraflık bir yazı, Kıraç için bir aşk şarkısı... Bunlar iyiydi hoştu ama Bedi merakla yeni romanımı bekliyor, benimkini ona okutmadığım için yeni çalışmasını benden saklıyordu. Aptal keçi. Batu da bu arada durmadan büyüyor, neden diğer anneler gibi komşuya gitmediğim, veli toplantısında benden neden imza istedikleri gibi tuhaf sorularla canımı sıkıyordu. Çocuğun kime benzediğini anlamış değildim. Batu sorular soruyor, Bedi romanı üzerinde çalışıyor, bense çalışma odama kapanıp dehşet içinde sayıklıyordum. BEN BİTMİŞTİM. BİTMİŞTİM. HAAAAAAAAAAAAAYIIIIIIIIIIIIRRRR! Doğru; bu iki cani beni bitirmişti, kalemimde ne varsa kurutmuşlardı, perimi kaçırmışlardı ve şimdi de ben, aklımı kaçırmak üzereydim. Duruma hemen müdahale etmem gerekiyordu. Bedi Kalemtraş’ın imza günü için Alman Yayıncısı tarafından Frankfurt Kitap Fuarı’na davet edildiğinde, ben Batu’yu yalnız bırakamayacağıma, Batu da okulunu bırakıp Fuar’a gelemeyeceğine göre üzülerek kendisine eşlik edemedim. Batu okuldayken Bedi’nin bilgisayarından yeni romanının çıkışını almak sorun olmadı. Ertesi sabaha kadar gözümü kırpmadan okudum romanı. Tanrım kimle evlenmiştim ben, neden bir doktor ya da avukatla falan evlenmemiştim ki. Bu adam bir harikaydı! Harikaydı ve lanet olsun ki bende tık yoktu. Kararımı vermiştim; bir bardak ılık süt ve ılık bir duş bile yatıştırmamıştı beni, yatağa girdiğimde sevinçten ağlıyordum. Sevgili Bedi. Çüüs. Artık tek yapmam gereken onu oyalamaktı. O Frankfurt’tayken hızla kitabın sayfa düzenlemesi ve kapak tasarımına başlanmış ve ajansım aracılığıyla gerekli dillere çevrilmesi için gerekli düğmelere basılmıştı. Elbet büyük bir gizlilik içinde. Bu Bedi’ye güzel bir sürpriz olacaktı; ayrıca İletişim Yayınları transfer teklifindeki sıfırları her defasında bir tane artırdığı için beni kızdırmak da yemezdi. Şubat tatilinde Batu’yu Kartalkaya’ya götürmek istiyordum, kayak yapmayı ne kadar erken öğrenirse o kadar iyiydi, ayrıca Kartalkaya’dan önce bir iki gün de Yedigöller’de konaklayabilirdik. Bedi’nin Abant Palas’ta yediğimiz akşam yemeğinde o kadar çok içeceğini ve Yedigöller’e inen o berbat yolda virajı alamayıp balıklama gideceğini nereden bilebilirdim ki. Neyse olan olmuştu artık; zehirler ve otomobillerle ilgili öğrendiklerim boşa gitmişti. Ah, kader! ağlarını ne kadar da güzel örmüştü. İki ters bir düz! Zavallı Batucuk da babasıyla birlikte cennete gitmiş olmalıydı. Kaburgamdaki kırık, yeni kitabım <span class="ideitalik">Buraya Kadarmış</span>’ın tanıtım kokteyline gitmeme engel oldu evet! ama yatağımın sırtını kaldırdıklarında, hastanenin hemen karşısında, caddede kitabımın billboard ilanını görebiliyordum. Komodinin üzerindeki vazoda, genç ama bir o kadar yakışıklı ve şimdiden epeyce bir ödüllü yazarlarımızdan Yaman Yankı’nın her gün yeni bir buketle tazelediği orkideler bana güç veriyordu. A, tabii heyecanlı bir yanı da vardı; bakalım Yaman’ın çıkınında neler bulacaktım?</p>

  <p class="normal1"><span class="idebold">merhaba benimle konusmaniz icin yollariniza gul mu dokeyim...?</span></p>

  <p class="normal1">Eve geliyor, epey geç olmuş. Epey geç mi! Ne geçi? Nerdeyse sabah olmak üzere. Klavyenin boşluk tuşuna basıyor. Ekran aydınlanırken bir sigara yakıyor. Terlemiş, oysa dışarda buz gibi bir hava var. Gömleğinin ucuyla siliyor boynunu ve alnını. Bunu yaparken de komik bir biçimde büküyor gövdesini. Ne var bunda, diye düşünüyor, komik bu topraklara uğramaz mı sandın. Hiç boş durmuyor tabii, pantolonunu çıkarıyor; çamurlanmış –gömleği de– ve lekelenmiş. İşte bu tuhaf, midesi bulanıyor çünkü gömlekteki kan lekesine bakınca, sağ eline de bulaşmış azıcık. Orda, bilgisayarın başında, ağzının sağ kenarından sarkan, külü düştü düşecek sigarası, yeşil, yün kilotlu çorabı ve kısa kollu, krem rengi yün atletiyle kalıyor. Rahatsız mı? Olabilir, ama bu şekilden çok kendini iyi hissetmek için kat kat giyinmeyi sevmesiyle ilgili bir şey. Bilgisayar ekranına bakarken bir yandan da sol ayağını pat pat pat yere vuruyor. Sabırsız? Hiç değil. Peygamberleri bile çatlatır o! Sabrı bir şey değil aslında, o daha pek çok şey yapabiliyor. Çoğu zaman, üzerinde sadece lastikleri gevsemiş, pamuklu donuyla holdeki soğuk fayanslara uzanıp balinalarla konuşuyor. Japon kıyılarına vuran balinalardan daha onlar yola çıktıklarında haberi vardı; fikirlerini değiştirmeyi denemişti olmadı. Hoşuna gitmese ve üzülse de, haklı buluyor aslında yaptıklarını. Kuşlara hükmedebiliyor sonra; o yüzden sembolik bir biçimde Kuştepe’de oturuyor. Bunun çok özel bir hediye olduğunu düşünüyor. Diğer hükmedenlerin nerde ne yaptıklarını çok merak ediyor. Tatmin olmayan merakın hüzünlendirici olabileceğini öğreniyor mesela. Yalnızlığına ağlıyor, ama nadiren. Gözü gömleğe takılınca, yeni bir kurutemizlemeci bulmam gerek, diye düşünüyor. Israrla bir çamaşır makinesi almamasının nedenini düşünüyor. Öyle pek derinlemesine düşünülecek bir şey değil ya. Evde çay demlemek ve bilgisayar dışında bir işi olmaz. Uykuyu unutmadım. Çoğunluk çok geç yatsa ve gündüzleri, bir iş randevusu falan yoksa, uyuyarak geçirdiği düşünülürse. Aslında pek dışarı çıktığı da yok. Biri dürtmedikçe –zaten iki tane bile arkadaşı yoktur– ya da iş almak dışında pek adım atmaz dışarı. Yaklaşık üç ay önce bir akşam eve sırılsıklam ve öfkeli geldiğinden beri böyle bu. Ve o günden beri de.... Neyse neyse neyse... Dün bir yere kadar ilgilendirir kişiyi, oysa biz bugündeyiz. O zaman dönelim bugüne.</p>

  <p class="g-vde-metni">Sultanahmet Meydanı. Bir çift siyah spor pabucu takip ederek, tramvay yolu üzerinden Sirkeci’ye gelelim. Sirkeci tren istasyonunda biraz oyalanıp karşıya geçelim ve dalalım sokaklardan birine. Bir han kapısına yönelelim. Siyah pabuçlar handan içeri girsin. Biz sağa sola bakarak oyalanalım. Sokakta işler her zaman yürüdüğü gibi olsun. Epey bir bekleyelim; yarım saat? Kırkbeş dakika? Sonra siyah pabuçlar handan çıkıp dursun kapının tam önünde. Birinin bize baktığını hissedip dönelim siyah pabuçların sahibine. İki kişinin göz göze gelmesi gibi yakalasın bakışlarımızı ve Yeni Cami yönünde hızla yürümeye başlasın. O önden yürürken onu incelemek için fırsat çıkmış olsun bize. Kumral, kıvırcık saçlar, ensesi görünüyor, siyah kadife pantolon ve gene siyah kadife ceket, siyah spor pabuçlar, kavuniçi, orta boy bir sırt çantası, hafif bir şeye benziyor. Yüzünü görmeseydik kadın olduğunu anlamak mümkün değil. Bu kadarı yeter. Biraz yavaşlayıp bir çöp kutusuna bir şey atsın, sağ elini, siyah kadife ceketinin içine sokup gömleğine silsin, neşeli adımlarla yürümeye devam etsin. Biraz sonra koşmaya başlasın. Şöyle korka korka da olsa çöp tenekesine yaklaşıp ne atmış bir anlamaya çalışalım. Kirli bir çocuk bezi?, iki siyah çöp torbası ağzı bağlı, bir erkek pabucu (sol teki, bağcıkları eksik), birkaç boş CD kutusu (ezilmiş). Eğilin, daha eğilin, oralarda bir yerlerde olmalı, gözünüzü korkak alıştırmayın, kalem pillerle ezik kutu kolanın arasında duran kalem işte ve hayır efendim, kalemdeki kırmızılık kola kutusundan yansıyan ışıkla alakalı değil, kaleme bulaşmış ete be...</p>

  <p class="normal1">Biz konuşurken yatak odasına gidip en sevdiği siyah, bol cepli, kalçalarına tutunan pantolonunu takmış kıçına, kırmızı çoraplarını çekmiş ve üzerinde mavili siyahlı bilgisayar devreleri olan beyaz tişörtünü giymiş. Hâlâ terli. Kumral buklelerinden biri alnının tam ortasına düşmüş. Kızgın bir bakışı var. Pek belli etmese de, oldukça yakışıklı bir kız aslında. Telesekretere kayıyor gözü, mesaj var belli. Gülüyor, mesajım var, diyor. Kim alacak, gönderdim işte ben de bugün bir mesaj, kim aldı? Çok sigara içen biri o, o yüzden bir tane daha yakıyor. Lambayı kapatıyor, bilgisayarın karşısındaki kırmızı kadife koca koltuğa oturup bağdaş kuruyor. O da ne? ICQ’da bir mesaj var, çekirgenin teki giriş izni istiyor. Du bi. Ne demiş, ‘merhaba benimle konuşmanız için yollarınıza gül mü dökeyim...?’ İşte bu, kandan daha fazla bulandırıyor midesini. Yallah koç yazıp alt+S yapıyor. Bir ziyaret de sana yapardım ama bu iş tehlikeli olmaya başlıyor, diye düşünüyor. ‘Fu’ nick nameli kullanıcının detaylarına bakıyor. 32 yaşında bir adam. Nicki Fu. Adı Kerim. İlgi alanları bile var. Edebiyat: Poe, Ford Madox Ford, Politika: Ortadoğu, Türkiye, Hobiler: maket yapmak, bisiklete binmek. Eh, idare eder bir arkadaşımızdı. Şimdi bütün İstanbul’u sallayacak bir haber oldu, olacak.</p>

  <p class="normal1">fu: çocukların paperlarına bakıyorum.</p>

  <p class="normal1">saatci: ???</p>

  <p class="normal1">fu: asistanımda b. üniversitesinde.</p>

  <p class="normal1">saatci: tbr. bölüm?</p>

  <p class="normal1">fu: iletişim</p>

  <p class="normal1">fu: :) sen?</p>

  <p class="normal1">saatci: ne?</p>

  <p class="normal1">fu: napıyosun yani?</p>

  <p class="normal1">saatci: bilgilendiririm.</p>

  <p class="normal1">fu: ???</p>

  <p class="normal1">saatci: bi çeşit iletişim aracısıyım... taraflardan biri iletişimi reddettiğinde iletişmek isteyen tarafa yardım ederim.</p>

  <p class="normal1">fu: psikolog falan mısın?</p>

  <p class="normal1">saatci: puahhhhhaaaa. salak falan mısın?</p>

  <p class="normal1">fu:</p>

  <p class="normal1">saatci: iyi. bye.</p>

  <p class="normal1">fu: gidiyo musun?</p>

  <p class="normal1">saatci: ???</p>

  <p class="normal1">fu: kız mısın erkek misin</p>

  <p class="normal1">saatci: alaka kuramadım pardon</p>

  <p class="normal1">fu: yok çükü</p>

  <p class="normal1">fu: çünkü diyecektim:)</p>

  <p class="normal1">Aman ne hoş, böyle böyle sıkıcı bir şekilde sürüyor history. Biraz edebiyat sanat, biraz ülkenin hali. Seni çok tutmayayım, neden buluşmuyoruz, karşılıklı konuşuruz ondan bundan, bakarsın iyi arkadaş oluruz. Aaa, şu işe bak, daha adını bile bilmiyorum. Sıkılıyor haliyle saatçi, ICQ’sunu uninstall ediyor. Bir daha bu şekilde bir çalışma yapmayacak. Bir sigara yaktı, arkasına yaslandı. Gazete başlıklarını düşünüyor keyifle;</p>

  <p class="normal">ICQ Vahşeti</p>

  <p class="normal">Hasta ruhlar internette</p>

  <p class="normal1">Kerim S. (erkek, 32) dün Sirkeci’deki ofisinde ölü bulundu. K. S.’nin sekreteri O. K., o öğle tatilinde, nette chat yaparken tanıştığı bir kadınla buluşacağı için K. S.’nin kendisine izin verdiğini ve K. S.’nin cesedini öğle tatili dönüşünde bulduğunu belirtti. Emniyet Müdürlüğü henüz onaylamasa da, kurbanın boğazına giren delici bir cisimle öldürüldüğü yolunda bilgiler var. Cinayet aleti henüz bulunamadı. Emniyet Müdürlüğü’nün soruşturmayı nasıl yürüteceği ve bu cinayetin işlenen diğer internet suçlarıyla bağlantılı olup olmadığı hâlâ merak konusu.</p>

  <p class="g-vde-metni">Böyle bir şeyler olur herhalde. Güzel, çok güzel, çok çok güzel. Kadın olmamı beklemezler, kalem kullanmamı da. Kurcalasınlar bakalım bilgisayarını, orda kocaman bir boşluk bıraktım. O kokoş sekreterin ne kadar bildiğine bağlı. Ama şunu da unutmamak gerekir ki; özel sektör her zaman devletten daha hızlı çalışır. Uyumam lazım ama şimdi. Yarın bir randevum var.</p>

  <p class="g-vde-metni">Uyudu, uyandı, üç fincan çay, sekiz dokuz sigara içti, duş aldı. Saate baktı: 23.56. Danalar gibi uyumuşum, diye düşündü. Lacivert kumaş pantolonunu, mavi gömleğini giydi. Beyaz çorap uyar sanırım, hem zaten pabuçlarımı çıkartmam gerekeceğini sanmıyorum. Lacivert yağmurluk ve güzel sırt çantam, kavuniçi. Sevimli ve zeki gözüktüğüme şüphe yok.</p>

  <p class="normal1">Beylerbeyi sapağındaki ışıklar. Sabaha karşı. Saatçinin kol saatine bakalım: 02:12. Trafik lambaları kırmızıya döndü. Siyah bir land rover ışıkta durdu. Siz de gördünüz. Saatçi arabanın önünden geçip arka kapıdan bindi. Araba yeşilde hareket etti. Arabayı arada mesafe bırakarak, hatta araya başka arabalar girmesine izin vererek takip ediyoruz. Bahçeli, müstakil bir eve geldik sonunda. Havalı bir şey. Ev Hakkı Bey’in. O yüzden de Hakkı Bey, saatçi’yi evin kapısında karşılıyor; hareketlerinden saatçi’nin onun için önemli bir konuk olduğunu anlıyoruz. Tabii Hakkı Bey, onu saatçi olarak tanımıyor; normal bir ismi var onun da her kız gibi. İçeri giriyorlar. Şoför kapanan kapının önünde beklemeye başlıyor. Hakkı Bey ve saatçi salona geçtiler. Salon deniz görüyor. İsterseniz deniz tarafından dolanıp içerde neler oluyor bakalım, hem bahçenin ne kadar güzel ve bakımlı olduğunu da görmüş oluruz. İşte salon. Sade ama pahalı döşenmiş. Rahat, açık renk bir koltuk takımı, sol duvarda, büyük ekran bir televizyon, gösterim cihazları, hoparlörler vs. Sehpada fincanlar, çay ya da kahve içecekler herhalde. Hakkı Bey servis yaparken bir yandan da konuşuyor. Biz duyamıyoruz. O konuşurken saatçi küçük bir deftere notlar alıyor, bir şey sordu, gene not aldı. Hakkı Bey sustu. Fincanını ağzına götürüp bir yudum aldı. Hakkı (diyelim artık şuna) bizimkine sigara ikram ediyor, almayınca bizimki kendisi yakıyor bir tane. Saatçi bir şeyler daha karaladı defterine. Hakkı’ya bir şey dedi, neydiyse adam güldü, başını salladı. Saatçi kızımız fincanındakini bir dikişte bitirdi. Hı? Fincan ve tabağı aldı, sırt çantasından çıkardığı bir torbaya, torbayı da sonra tekrar çantasına koydu, ayaklandı. O ayaklanınca Hakkı da kalktı. Şimdi saatçi roverın arka koltuğunda, yanında büyük bir çantayla oturuyor. Daha fazla izlememize gerek yok. Araba onu aldığı yere bırakacak, o da Köprü istikametinde yürüyüp ordan bulduğu herhangi bir vasıtayla Taksim’e gidecek. Taksim’den Kuştepe’ye gene yürüyecek.</p>

  <p class="normal1">Eve geliyor, epey geç olmuş. Epey geç mi! Ne geçi? Nerdeyse gün doğacak. Klavyenin boşluk tuşuna basıyor. Ekran aydınlanırken bir sigara yakıyor. Terlemiş, oysa dışarda buz gibi bir hava var. Gömleğinin ucuyla siliyor boynunu ve alnını. Bunu yaparken de komik bir biçimde büküyor gövdesini. Ne var bunda, diye düşünüyor, komik bu topraklara uğramaz mı sandın. Kaybedecek zamanı yok, hemen üzerindekileri çıkartıp iş kıyafetlerini giyiyor; bol cepli pantolonu ve bilgisayar devreli tişörtü. Hep aynı şeyleri giymeyi seviyor. Bu ona sıcak bir his veriyor. Balinaları düşünmek kadar değil, ama iyi bir his gene de. Bilgisayarın karşısındaki koltuğun koluna oturuyor ve Hakkı efendiden aldığı, ağzı açık yerde duran çantaya bakıyor. Çantadan bir video kaset çekiyor, kasedi kılıfından çıkarırken kasedin üzerine seloteyple tutturulmuş bir banka kartı olduğunu görüyor. İyi, düşünmüş. Kartı alıp elinde evirip çeviriyor, kartın arka yüzünde imza yerine kurşunkalemle 1051 yazılmış. Başparmağını yazının üzerinden geçirerek yazıyı siliyor. 1051. Banka kartını bir kenara atıyor. Video kaseti göstericiye takıyor. Onun da hayvan gibi bir düzeneği var bu evde dışardan göstermese de, çoğunu kendisi tamir edip parça değiştirebiliyor. Çok sigara içen biri o, o yüzden bir tane daha yakıyor. Lambayı kapatıyor, bilgisayarın karşısındaki kırmızı kadife koca koltuğu biraz döndürüp oturuyor. Videodaki eski ve kötü bir kayıt. Bir aile toplantısı, genç bir kadın dikkati çekiyor. Başka türlüsü mümkün değil, çünkü üç kareden ikisinde o var. Saatçi daha fazla seyretme gereği görmüyor, çantaya yöneliyor gene, başka video kasetler, fotoğraflar, eski bir defter vs. Hakkı’nın hazinesi. Hakkı’nın evinden aldığı fincanla tabağı da çıkarıyor bu arada kendi çantasından, kalkıyor deminden beri sırtı dönük oturduğu duvara gidiyor. Duvara ahşap raflar çakılmış. Raflarda fincanlar, fincan tabakları, muglar vs. var. Bu da saatçinin hazinesi, ya da bir kısım özgeçmişi. Dönüyor bilgisayarın başına, koltukta bağdaş kuruyor, klavyeyi kucağına çekiyor. Video gösterici açık hâlâ, neşeli birtakım sesler geliyor. Bizimki gülümsüyor. Gözlerini kapıyor gülümserken ve başlıyor klavyeyi tıkırdatmaya. Saatlerce tıkırdatıyor. Saatçi saatlerce klavyesini tıkırdatıyor oturduğu koltukta. Yorulur gibi olunca çantadan çıkan hatıra defterini karıştırıyor. Kendi gibi, el yazısı da gençmiş. Telefonun ya da kapının zili çalmıyor. Bu böyle sürüyor. Seyredeni sıkacak kadar uzun. Hah, şimdi klavyeyi, kucağından alıp masaya koyuyor. Printer çalışmaya başlıyor. Kodlar. Kalkıyor. Koridoru geçip arka odalardan birine gidiyor. Telefon açacak. Ahizeyi kaldırınca, numarayı çevirmeden, telefona benzeyen ama enine daha kalın bir aparat çıkarıyor telefonun üzerinde durduğu komodinden ve onu telefona takıyor. Bir telefon görüşmesi yapıyor Zep’le. Bu kendine Zep diyen adamla tanışıklığı epey eskilere gidiyor. Güvenilir ama birçokları için tehlikeli biri. Proglamlama, izinsiz giriş, bilgilendirme ve engellemeyle geçiniyor. Bizimki gibi üç aşağı beş yukarı. Temel farkı; onda, saatçi’de olmayan bazı aparatlar var ve o saatçi’de saygı uyandırıyor; ki bu saatçinin çok ender duyduğu bir his. Saatine bakıyor saatçi ve salona dönüp sırt çantasını alıyor, son anda aklına banka kartı geliyor, onu da pantolon ceplerinden birine atıyor, anahtarlarını alıp çıkıyor.</p>

  <p class="normal1">Hava kararmış. Yakınlardaki tek Koçbank şubesi Esentepe’de. Oraya yürüyor o da ve buluyor bankayı. Saatçi, banka kartını evirip çeviriyor, bir yandan da şüpheyle hem bankomatı hem de etrafı süzüyor. Ama sizi görmesine imkân yok. Kartı ikinci denemede bankomata sokmayı başarıyor. Tuşlara iyice eğilerek bankomatın dediklerini uslu bir kız gibi teker teker, ağır hareketlerle yapıyor. Bankomatın sol altındaki hazneye yirmi milyonluklar düşmeye başlıyor. Alışveriş zamanı galiba? Paraları cebine tıkıyor. Dönüp yürüyor. O da ne? Durdu Bankomata geri döndü Ne oluyor? Durdu Tekrar geri döndü. Şimdi de çekip gidiyor. Zep’le buluşmaya gidiyor; ondan alacağı bir şey var. Geceyarısından sonra saatçi sırt çantasındaki yükü artmış, yirmilikleri hafifletmiş olarak eve geliyor. Salonun kapısını kapatıp hızla bilgisayar parkurunun başına gidiyor. İçerden sesler geliyor, video ve printer çalışmaya başlıyor. Birtakım metal sesleri ya da metalik sesler de var. Kapı kapalı olduğu için göremiyoruz. Ama hummalı bir çalışma içinde olduğu anlaşılıyor. Bekleyip göreceğiz. Bekleyelim biz de.</p>

  <p class="normal1">Kapı üç ay, üç güneş devirecek süre kapalı kaldı. Yalan olmasın şimdi, arada mutfaktan çay, peynir ekmek almaya bir de farelere bakmaya gitti. Kapı aralığı da yeterince aydınlatıcı olmadı açıkcası.</p>

  <p class="g-vde-metni">Uyuması lazım ama şimdi. Hakkı’yla randevusu var. Uyudu, uyandı, bir soğuk kutu kola üzerine iki fincan çay, rahat bir beş sigara içti, duş aldı. Saate baktı: 01.30. Ne kadar uyusam yetmeyecek herhalde diye düşündü. Lacivert kumaş pantolonunu, mavi gömleğini geçirdi üstüne. Bu kez yeni, temiz bir çift beyaz çorap çıkardı giydi. Lacivert yağmurluğunu ve güzel, fakat bu kez epey yüklü sırt çantasını, Hakkı’nın birazdan pek de kıymeti kalmayacak hatıralar çantasıyla birlikte yüklendi. Bir şeyler kaçırdığımıza şüphe yok.</p>

  <p class="g-vde-metni">Aynı sistemle, evden Taksim’e yürüyüp bir Kadıköy dolmuşuna bindi, dolmuştan Altunizade’de inip gerisingeri köprüye yürüyerek Beylerbeyi sapağındaki trafik lambalarına vardı. İki çanta taşıyarak yaptığı bu yolculuk onu yormuştu. Dinlenecek çok vaktim olacak, diye düşündü. O sırada araba geldi.</p>

  <p class="normal1">Hakkı Bey oldukça özenli giyinmiş. Onlar daha önce oturdukları salona geçerlerken biz de deniz tarafına dolanıp konumumuzu alalım. Dışarıda ışık yetersiz, salondaki aydınlatmayla yetineceğiz. saatçi aşırı sakin, Hakkı Bey’se gözle görülür derecede heyecanlı. Sehpada bir şişe şampanya kutlama için hazır bekliyor. saatçi hemencecik sırt çantasını açıyor, çıkardığı başlığı Hakkı Bey’e uzatıyor. Çantadan bir de küçücük bir hediye paketi çıkıyor. Allah allah. Hakkı Bey şaşırıyor önce, paketi alıp açıyor, içinden küçük bir CD çıkıyor. CD olsa gerek, ne olduğu durduğumuz yerden tam anlaşılmıyor. Her neyse. Hakkı Bey bu CD’yi başlığa yerleştiriyor. Pencerenin tam karşısındaki koltuğa oturuyor, ne şans bizdeki. saatçi çantası elinde, koltuğun etrafından dolanıp Hakkı Bey’in arkasına geçiyor. Hakkı Bey başlığı takıyor, koltukta iyice bir yerine yerleşiyor, arkasına yaslanıyor güzelce. E hadi ama! saatçi başlığı çalıştırdı. Vızıltı kadar bir ses. Şunun sesini açın biriniz. Tiz bir ses, yay sesi, bir çeşit çekilme sesi gibi, ama hâlâ emin olunamayacak kadar az geliyor ses. Bir çığlık. Biri çığlık attı, ses şimdi azıcık yükseldi. Hakkı Bey oturduğu yerde biraz dikeldi sanki. Ses arttı. Hakkı Bey’in eli başlığa gitti. Çıkarmak mı istiyor? Vazgeçti, çıkarmayacak. O ne? Napıyor bizimki? Sırt çantasının öndeki cırt cırtlı küçük gözünden bir enjektör çıkardı. Uyan Hakkı Bey uyan, kelle gidiyor kalksana be adam ordan, çıkarsana başlığı kafandan. Saatçi tek hamlede Hakkı Bey’in ensesine boşalttı enjektördekini. Hakkı Bey başlığı çıkarmaya davrandı; nafile. saatçi eliyle başlığı Hakkı Bey’in başında tutuyor. Zorluyor onu, oturmaya ve görmeye. Bir yandan da bir şeyler söylüyor. Hakkı Bey’in bedeni titriyor, bir tiki varmış, yok yok bir kriz geçiriyormuş gibi. Kasıldı ve hareketsiz kaldı sonunda. Bizimki elleri başlıkta bekliyor. Daha ne bekliyorsun? Enjektörü yağmurluğunun cebine koyuyor. Başlığı Hakkı Bey’in kafasından çıkartıyor, CD’yi de başlıktan. CD’yi cebine, başlığı çantasına koyuyor. Çantayı sırtına takıp etrafa şöyle bir bakıyor. Şoför her şeyden habersiz dışarda bekliyor ve şüphelenmeden saatçiyi tekrar onu aldığı yere bırakıyor. Rover gider gitmez saatçi koşmaya başlıyor. saatçi koşuyor. Soluğunu, kalp atışlarını kendinizinkilerden iyi duyabiliyorsunuz. Hakkı Bey’in hareketsiz bedenini gözlerinizin önüne getirin. saatçi koşuyor. Hakkı Bey’in hareketsiz bedenini getirin gözlerinizin önüne. saatçi koşmaya devam ediyor. Bırakın koşsun. Onun kalp atışları kulaklarınızı çınlatırken siz yükselin, yükselin köprüdeki hafta sonu trafiğine, denize, her iki yakada parıldayan ışıklara bakın. Deniz ve şehir ne kadar da güzel gözüküyor, değil mi? Aptal mısınız siz, kanmayın hemen görüntüdeki güzelliğe, az önce bir cinayet işlendi gözlerinizin önünde, ama şehir artık daha parlak görünüyor gözünüze o ayrı. Bunu bir düşünün. Hem aradan biraz zaman geçmiş olur. En fazla iki üç saat sonra. Gün doğdu bile; gelin Arnavutköy’de bir işkembeciye gidelim. Belki bir tanıdığa rastlarız. Televizyon açık işkembecide. Pek dolu değil, rastlaşmak kolay olacak. Garson televizyonun sesini açıyor. Spiker konuşuyordu deminden beri aslında:</p>

  <p class="indentmetin">– İstanbul yeni güne tatsız bir haberle başlıyor. Dreams Cyber Games’in kurucularından Hakkı Y. sabaha karşı Beylerbeyi’ndeki evinde şoförü tarafından ölü bulundu. Emniyet güçleri geniş çaplı bir operasyon başlattı. Günün diğer gelişmelerinden haberdar olmak için bizimle kalın.</p>

  <div class="clrb"></div>

  <p class="normal1">Zep kafasını kaldırıp bir ekrana bir de çorbasını içmekte olan saatçi’ye bakıyor. Onun Zep olduğunu nasıl anladığımıza gelince, biz içeri girdiğimizde kısık sesle de olsa saatçi’ye başlığı ne yaptığını soruyordu. Yani. saatçi çorbasını içmeye devam ediyor. Bu haberde onun olmayan iştahını kaçıracak bir şey yok. Bu ülkede, diyor, nasılsa çok yakında bir gün hepimiz korkudan ölücez. Zep de, deniztemiz gibi örgütlensek biz de, diyor, bir kahkaha atıyor. Hesabı istiyor. Bir ara şu oyun salonlarına da el atmalı, diye düşünüyor saatçi, ayrıca telefon hatları ne kadar iyi korunuyor olabilir ki. Bir kahkaha da o sallıyor.</p>
</body>
</html>
