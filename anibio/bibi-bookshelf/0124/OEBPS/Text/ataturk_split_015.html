<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ataturk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_12">II. DEFTERLERDEKİ YAZILARA YANSIYAN KİŞİLİK GÖRÜNÜMLERİ</h2>

  <p class="normal">İnsan hangi görevde olursa olsun, hangi düzeyde ve ortamda olursa olsun verdiği eserlerde ve yazılarında onun kişiliğinin belirtilerini ve yansımasını görebiliriz.</p>

  <p class="normal">Bilimsel ve teknik kitapların dışında, yazılı her eserde bu özelliği sezinlemek çok doğal bir olaydır. Çünkü sosyal içerikli, kişiyi ve kişisel ilişkileri anlatan her eser, bu saptamanın içindedir. Hele anı defterleri, not defterleri, günlükler, denemeler, yorumları içeren eserlerde bu yansıma tümüyle yazarının görüntüsüdür.</p>

  <p class="normal">Atatürk'ün bu defterlerinde ve diğer eserlerinde de elbetteki bu görünüm saptanmaktadır. Fakat Atatürk'ü geniş bir tarih çerçevesine yerleştirmeden, O'nu, o dönemin siyasal, ekonomik ve sosyal koşullarını gerektirdiği ortamda değerlendirmeden, bu yansımayı doğru ve yansız yapmak olanaksızdır.</p>

  <p class="normal">Atatürk'ü bu çerçeve içinde ve eserleriyle, not defterlerinde yazdıkları ile bütünleştirmeden önce, Atatürk'ün düşünce yapısının gelişmesine etki eden değişik bir yorumu buraya almak yararlı olacaktır.</p>

  <p class="indentmetin">"Tarihte başarıya ulaşmış her inkılâp hareketinde, inkılâbı gerçekleştiren önderlerin kendilerinden önce yaşamış olan veya çağdaşları bulunan fikir adamları tarafından ileri sürülen görüşlerin tesirinde kaldıkları ve bunları az veya çok değişiklikle uyguladıkları bir vakıadır. Fransız büyük inkılâbını yapanlar üzerinde XVIII. yüzyıl filozoflarının tesiri görüldüğü gibi, Rus ihtilâlcilerin ve Karl Marx ve Friedrich Engels'in fikirlerinden beslendikleri bilinir. Türk inkılâbı bu bakımdan bir istinsa sayılamaz. Gerçekten Atatürk'ün icraatında Tanzimat ve Meşrutiyet devirleri Türk düşünürlerinin tesirlerini tespit etmek mümkündür. Hususiyle Ziya Gökalp, Abdullah Cevdet, Celâl Nuri İleri ve Hakkı Kılıçoğlu, yazıdıkları kitap, risale ve makalelerde, Türk vatanının işgalden kurtulması ve ilerlemesi için çeşitli fikirler ortaya koymuşlardı. Memleket meseleriyle yakından ilgili bir asker olan Atatürk, hayatının gençlik ve olgunluk yıllarında, bu yayımları muhakkak ki dikkatle takip ediyordu. İnkılâpları gerçekleştirirken, Atatürk'ün söz konusu fikirlerden ilham almış olması tabiidir. O'nun, dil inkılâbı esnasında bir müddet Samim Rifat'ın tesirinde kaldığı da görülüyor."<sup class="calibre5"><a href="../Text/ataturk_split_076.html#footnote-100-11" id="footnote-100-11-backlink">[11]</a></sup></p>

  <p class="normal">İsrailli Tarihçi Uriel Heyd, "Foundations of Turkish Nationalism" başlıklı eserinin 170. sayfasında şunları yazar:<sup class="calibre5"><a href="../Text/ataturk_split_077.html#footnote-100-12" id="footnote-100-12-backlink">[12]</a></sup></p>

  <p class="indentmetin">"Gökalp'in fikirleri, kendisinin de önemli rol oynadığı Genç Türk hareketinin ideolojisi ile Atatürk rejimi arasında vazgeçilmez bir bağ teşkil eder. Gökalp, 1909'dan 1924'e kadar devam eden edebiyat sahasındaki faaliyetleri süresince, 1908-1909 inkılâbının prensiplerinden tedricen uzaklaşarak, cumhuriyetçilik, milli-yetçilik, lâiklik, halkçılık ve inkılâpçılığa dayanan Kemalizm'e yol açmıştır. Atatürk'ün ifrada giden görüşlerini paylaşmamakla beraber, Gökalp, modern Türk Devleti'nin nazarî temellerini kurmuş olmak iddiasında bulunabilir." Amerikalı sosyal antropolog Robert F. Spencer de "Culture Process and Intellectuel Current: Durkheim and Atatürk" (American Anthropologist, c. LV (1958) s. 649) adlı incelemesinde şöyle der: "İngiliz işgal kuvvetleri tarafından Malta'ya sürülen Gökalp, Yunanistan ile harp esnasında memleketine döndü. Gittikçe büyüyen Kemalist hareketine bağlandı ve Atatürk'ün yakın çevresine hiçbir zaman dahil olmadıysa da, devamlı yayımları, ünü ve coşkun vatanseverliği ona partide bir yer sağladı. Erken ölümüne ve siyasî önderlikte faal bir mevki almamış olmasına rağmen, o Atatürk rejiminin güdümlü sosyal değişmelerinin gerisindeki entelektüel kuvvet olarak belirir."<sup class="calibre5"><a href="../Text/ataturk_split_078.html#footnote-100-13" id="footnote-100-13-backlink">[13]</a></sup></p>

  <p class="normal">Bu yorumdan sonra şunu vurgulamakta yarar vardır. Atatürk'ün kişiliğine etki eden öğreti ve kişiler olduğu gibi, daha sonra bu öğretilerin ve kişilerin, liderin söz ve davranışlarıyla şekillenip kendileri özgü, diğerlerinden daha bir başka kişilik oluşturması süreci, doğaldır ki yaşanmıştır. Elbette ki Mustafa Kemal de böyle bir sürecin ürünüdür. İşte söz ve yazıya yansıyan bu kişilik, içinden çıktığı ortama doğal olarak egemen olmaya başlamıştır. İşte bu olgu, bir değişik insan yapısını, dolayısıyla yeni bir lideri, giderek hükümet ve devlet adamını kendi nosyonu ile, karizması ile karşımıza çıkartmıştır.</p>

  <p class="normal">1919 yılına kadar asker ve komutan olarak Osmanlı topraklarının birçok köşesindeki savaşlarda çarpışan, ordular idare eden; vatan çocuklarını savaş alanlarında kahramanlıklarıyla tanıyıp, ölüm iniltilerini duyan, birçok kez ölümden dönmüş bir asker olarak, geçmişteki düşünce birikimleriyle bütünleştirdiği nosyonunun yansımaları olan kararlarındaki kesinlik, saptamalarındaki doğruluk, gözlemlerindeki yerindelik ile yurt ve ulus, sevgisinin ürünü düşüncelerini belgelediği defterler, Atatürk'ün sonraki dönemlerine mesajları içeren kalıcı ve O'nu kanıtlayıcı eserlerdir.</p>

  <p class="normal">Bu defterlere yansıyan kişiliğin sergilenmesinde kolaylık olması için, çok boyutlu kişilik arayışımızı öncelik sıralarına göre birkaç başlık altında toplamakta yarar olacaktır.</p>

  <p class="normal">A. DEFTERLERE YANSIYAN ASKERİ KİŞİLİK</p>

  <p class="normal">Hayata askerlik mesleği ile başlayan ve; "Ben Türk ordusunun yabancısı bir adam değilim; ben ordu ile küçük subaylıktan beri derinden temasa gelmiş bir askerim. Ben olayların sevki ile ordunun içinde subay, sonra komutan olarak iş görmüş ve sandığıma göre başarılı olmuş bir komutanım. Türk ordusunu, onun erdemini, değerlerini ve bu ordu ile neler yapılabileceğini bizim kadar anlayan az olmuştur"<sup class="calibre5"><a href="../Text/ataturk_split_079.html#footnote-100-14" id="footnote-100-14-backlink">[14]</a></sup> diyen Atatürk'ün askerî komutanlara yazmış olduğu "<span class="idebold">Zâbit ve Kumandanla Hasbihâl</span>", "<span class="idebold">Tabiye Tatbikat seyahati</span>", "<span class="idebold">Cumalı Ordugâhı</span>" gibi telif, "<span class="idebold">Takımın Mubarebe Talimi</span>", "<span class="idebold">Bölüğün Mubarebe Talimi</span>" gibi çeviri eserlerinin dışında olan bu defterlerdeki askerî bilgi ve konular, askerlik bilim ve sanatı ile ilgilenenler için oldukça iyi bir kaynak niteliğindedir.</p>

  <p class="normal">Özellikle 1911'de Selânik'te Matbaa-i Askeri'de basılan ve elimizdeki 24 No.lu defterden bazı bölümleri oluşturan; "Erkân-ı Harbiye-i Umumiye Birinci Şubesi tarafından "Birinci Tabiye Meselesi" olarak gönderilen meselenin suret-i hallidir. 21 Mayıs 1327 cumartesi günü teslim edilmiştir."</p>

  <p class="normal">"Beşinci Selânik Kolordusu Erkânı Harbiyesi Birinci Şubesi İkinci Kısmına Memur Kolağası Mustafa Kemal" yazısını taşıyan ve başlangıç kısmında Mustafa Kemal'in imzasının kırmızı kalemle atılmış olduğu eserde, görsel olarak Makedonya Cenup Ordusu Kumandanı olarak bazı askerî konuların çözümü yazılmış, askerî bir eserin en güzel örneği sergilenmiştir.</p>

  <p class="normal">Gerek bu defterlerde ve gerekse Çanakkale'de yeni kurulacak 19'uncu Tümen'e komutan atandırıldıktan sonra, tümen ve bağlı birliklerinin tüm kadro dokümünün isim isim, rütbe ve birlik ünitelerine kadar yazılı olduğu 1 No.lu defterde, çok dikkatli bir kurmay subayın, düzen ve programcılığının saptamak olanağı vardır. Ayrıca 3 ve 4 No.lu defterlerdeki topçuluk, hücum ve savunmada topçu sınıfı, yerleşme ile görev sorumluluklarının anlatıldığı bölümlerde, kendi işine ve işindeki bilgi ile birlikte deneyimlerine de tanık olunmaktadır.</p>

  <p class="normal">Her asker ve komutan kendi çapında işini uygulamada elinden gelen çabayı gösterir, ama bu uygulamayı yazıya dökmek ve belge durumuna getirmek ayrı bir yetenek ve bilgi ister. İşte Atatürk'teki bu yetenek ve bilgiyi defterlere yazdığı askerî konularda fazlası ile görmek olanağı vardır.</p>

  <p class="normal">Askerî harekâtta (sevkulceyş) bir öğretmen gibi çevresindekilere bir şeyler öğretmek çabası içinde oluşa örnek olacak bu defterlerin ayrı ayrı incelenmesiyle, Atatürk'ün Kurtuluş Savaşı ile kanıtlanmış olan askerî bilgi ve deney üstünlüğüne belki yeni bir birşeyler katılmayacak; ama bu bilgi üstünlüğünün bir raslantı olmadığı, engin bir askerî kültür ve deneyimden kaynaklandığı bir kez daha kanıtlanacaktır.</p>

  <p class="normal">Türk-Rus savaşlarının anlatıldığı "Ruslarla Olan Esfar ve Muharebât" başlıklı 5, 6, 7 No.lu defter ile 1870-1871 Alman-Fransız Savaşı'nın anlatıldığı 15 No.lu defterlere bakıldığında, savaşların anlatımının ve askerî yorumların çok ustaca ve bilinçli olarak işlendiğini görmek olanağı vardır.</p>

  <p class="normal">1897 Türk-Yunan Savaşı'nın konu olarak işlendiği ve harekâtın başından sonuna kadar nasıl olduğu ve nasıl olması gerektiğinin yorumlandığı 9 No.lu defter ile; "Zâbitân İçin Hizmet-i Seferiye Talimnâmelerinin Fâidesi" başlığı altında, bir birlik komutanının her an karşılaşacağı sorunları ve çözümlerini içeren 13 No.lu defterde de, iyi bir askerî teorisyen ve taktik ustasını görmekteyiz. Komutanlık yeteneğinin neler olduğunu bu satırlarda okumak, Asker Atatürk'ü en iyi biçimde anlamaya yeterlidir.</p>

  <p class="normal">Bütün bu askerî yazılara ek olarak "<span class="idebold">31 Mart Olayı</span>" sırasında İstanbul'a gelen askerî birlikler için "1'inci Mürettep Tümeni"nin harekât sırasındaki konuş, kuruluş ve icraâtı ile ilgili ayrıntıların anlatıldığı 10 No.lu defterde, asker Atatürk'e artı olarak iyi bir askerî-siyasî gözlemci özelliklerini Atatürk'ün kaleminden öğrenmek olanağı vardır.</p>

  <p class="normal">B. LİDERLİK VE DEVLET ADAMI ÖZELLİĞİ</p>

  <p class="normal">Liderlik ve devlet adamlığı özellik ve uygulamaları birbirine çok yakın, aynı zamanda birbiriyle çok ilişkilidir.</p>

  <p class="normal">En uç noktalara gelmiş kişilerin önce lider, sonra devlet adamı olması gibi, önce devlet adamı olup da sonra lider olanları da vardır.</p>

  <p class="normal">Atatürk'te bunun ikisi de gözlenmekle beraber, önce lider nosyonun ağır basmakta, bu liderliğinin üzerine devlet adamlığı nosyonunun oturtulduğu gözlenmektedir.</p>

  <p class="normal">Karizmasının gereği olarak askerî basamakları birer birer, ama hepsini de erken ve önde olarak hızla çıkan Mustafa Kemal, önce askerî; Erzurum ve Sivas Kongreleri ile de devlet adamlığı nosyonunun da kozasını örmeye, hem de ustaca örmeye başlamıştır.</p>

  <p class="normal">2 numaralı defterdeki kayıtlar arasında akademideki öğrencilik yıllarına ilişkin notlarda bu liderlik ve dolayısıyla devlet adamlığına yönelişin örneklerini görmekteyiz.</p>

  <p class="normal">Yine 2 numaralı defterdeki arkadaşlarına karşı yapacağı konuşma metni, etkisinde kaldığı bir yazara gönderdiği mektuptaki uygulaması diğer defterlerdeki görev, seyahat ve denetlemelere ilişkin kayıtlar, gözlemler; yabancı devlet güçlerinin karşılaştırmalı denge notları hep bu özelliklerin ilk belirtileridir.</p>

  <p class="normal">Daha genç bir kurmay subayken Selânik'te birliğindeki subaylara verilen konferans metinlerinin hazırlığı olduğu belirlenen ve ileriki yıllarda bazıları gelişirilerek yayınlanan (3, 4, 9, 13, 15, 24) numaralı defterlerdeki notlarda, sürekli bir öğretmenin öğrencilere öğrettiği biçim ve yolla çevresindeki genç subaylara ileriye dönük bilgiler vermiş ve yönlendirme yapmıştır. Onların düşüncelerini istediği yönde, yani ulusunun kurtuluşu ve iyiliği yönünde şekillendirmeye çalışmıştır. İşte bu davranışı bile iyi bir liderlik görevini yeterince yaptığının kanıtıdır.</p>

  <p class="normal">Alman devlet birliğinin kurulmasının anlatıldığı ve yalnızca bu konunun işlendiği 15 numaralı defter, Türk devlet birliğinin sağlanması için model bir eser niteliğindedir. Birçok şeyin açık açık ve iç olaylara dayalı olarak anlatılmadığı bir dönemde, dıştaki bir gelişmeyi konu olarak alıp, içeride, ileride elinde güç oluşacak olan askeri genç kadrolara bu konuları empoze etmek düşüncesi çok ilginç bir liderlik yaklaşımıdır.</p>

  <p class="normal">"<span class="idebold">Ne Mutlu Türküm Diyene</span>" derken gürleyen sesi, binlerce yıllık tarihin derinliğinden gelen büyük Türklüğün sesi"<sup class="calibre5"><a href="../Text/ataturk_split_080.html#footnote-100-15" id="footnote-100-15-backlink">[15]</a></sup> olarak yankılanan Atatürk'ün bu rolü, deyişinden de anlaşılacağı üzere bir lider, önce kendisinin kim olduğunun ve hangi ulustan olduğunu bilmelidir.</p>

  <p class="normal">"<span class="idebold">Mensup olduğu büyük milletin nesilden nesile akıp giden manevi güç kaynaklarını arzu ve özlemlerini keşfetmek gibi fevkalâde bir hassaya sahip</span>" olan Atatürk'ün bu elimizdeki not defterlerinde varlığı ile övünç duyduğu ulusunun lideri olacağına ilişkin kayıtları sık sık bulmak olanağı vardır.</p>

  <p class="normal">Defterlerdeki notlarda, yapmak istediğini bilen, elindeki insan ve malzemelerle nereye nasıl varılacağını kestiren, bazen de neyin neden olamayacağının örnekleriyle kanıtlayan, sözüne ve kalemine hâkim bir insan tavrını görmekteyiz.</p>

  <p class="normal">Bir insan, her türlü zorluklarla karşılaştığı anda bile, kendine ve ulusuna güveniyorsa, o zaman lider olur. Bunu Atatürk'ün şu cümlesinden de kanıtlayabiliriz.</p>

  <p class="indentmetin">"<span class="idebold">Ben binbir müşkil karşısında yıkılacak bir insan olsa idim, büyük işlerin rehberliğinde, milletim beni yalnız ve yaya bırakırdı. Milletimin hüsnüniyetine daima minnettarım.</span>"<sup class="calibre5"><a href="../Text/ataturk_split_081.html#footnote-100-16" id="footnote-100-16-backlink">[16]</a></sup></p>

  <p class="normal">Kendisinde bulunan farklılık ve liderlik özelliklerini, Karlsbad Defterleri adı altında daha önce üzerine yayın yapılan notlarından alıntılar yaparak, izlemekle, bu konuya başlamak yararlı olacaktır.</p>

  <p class="normal">15 Aralık 1915"te Veliaht Vahdettin'le Almanya gezisi sırasında Karlsbad'a tedaviye gönderilen Mustafa Kemal, burada tutuğu not defterine;</p>

  <p class="indentmetin">"Benim elime büyük selâhiyet ve kudret geçerse, ben hayatı içtimâiyemizde arzu edilen inkılâbı bir anda yapacağım, ben bazıları gibi, efkâr-ı ulemânın (âlimlerin fikirlerinin) yavaş yavaş benim tasavvrâtım (düşündüğüm işler) derecesinde, tasavvur ve tefekkür etmeye (tasarlamak ve düşünmek) alıştırmak suretiyle bu işin yapılabileceğini kabul etmiyorum. Böyle bir harekete karşı ruhum isyan ediyor. Neden bu kadar senelik tahsil-i âli gördükten (yüksek tahsil yaptıktan) sonra, hayât-ı medeniyye ve içtimaiyyeyi tetkik ettikten ve hürriyeti tezevvükten (hayatımı ve vakitlerimi harcadıktan) sonra avâm mertebesine ineyim? Onları kendi mertebeme çıkarırım. Ben onlar gibi değil, onlar benim gibi olsunlar.</p>

  <p class="indentmetin">Ama bu meselede tetkike değer bazı noktalar var. Bunları iyece kararlaştırmadan işe başlamak hata olur..."<sup class="calibre5"><a href="../Text/ataturk_split_082.html#footnote-100-17" id="footnote-100-17-backlink">[17]</a></sup></p>

  <p class="normal">İşte kendi özel notlarına yansıyan bir liderlik özelliği apaçık her şeyiyle ortadadır. Bu son paragraftaki cümledeki "Bunları iyice kararlaştırmadan işe başlamak hata olur" cümlesini "16, 17, 18, 19, 20, 21" numaraları defterlerdeki ülke kaderini ilgilendiren cümlelerle birleştirmek, özellike "18" numaralı defterdeki başlangıç kısmı ile 28 nisandaki: "Lloit George'un nokta-i cevap. Daha evvel bazı arkadaşlar cevap vermeyecek misin demişlerdi. Vereceğiz dedim.</p>

  <p class="normal">Zamanı bana bırakın." 27'inci sayfadaki; "Başkumandan olduğum zaman demiştim ki, bugün, fiiliyât (uygulama) sözümdeki isâbeti isbat ediyor. Bütün Yunanistan'ın Kuvve-i müsellâhasından (silahlı kuvvetlerinden) mürekkep olan bu orduyu, Anayurdumuzun hârîm-î ismetinde boğarak nail-i halâs (kurtuluşa ulaşmak) ve istiklâl olmaktır. 5 Ağustos 336'da" ve 30'uncu sayfadaki; "15 Mayıs 335 İzmir'i işgâl, 3 sene 4 ay. Ben aynı günde İstanbul'u terk. O kara günde Karadeniz'den, bugün Akdenizdeyim." sözlerini bütünleştirerek bir liderin kendi konuşmasının gereğini olayların üstesinden nasıl geldiğini ve liderlik vasıflarını nasıl gösterdiğini apaçık anlarız.</p>

  <p class="normal">Kurtuluş Savaşı yıllarını notları olduğu apaçık belli olan "16, 17, 18, 19, 20, 21" No.lu defterlerdeki iç olaylara ilişkin kayıtlarda, hem liderlik, hem de devlet ve hükûmet adamlığı özelliklerini yer yer ve kendini belli eder nitelikte bulmaktayız.</p>

  <p class="normal">Ankara'da 23 Nisan 1920'de açılan Türkiye Büyük Millet Meclisi'nin oluşturulması, liderlik fonksiyonunun zirvesindeki bir kişinin devlet adamı olarak da kendini bütün dünyaya ilân etmesi ve onay istemesidir.</p>

  <p class="normal">Meclisin birinci ve ikinci yıldönümü konuşmalarına ilişkin notları kapsayan 16, 19 sayılı defterlerdeki, konuşma karalamaları, 16, 17, 18, 19, 20, 21 No.lu defterlerdeki hükûmetle ilgili sorunlara yaklaşım ve çözüm notları, devlet adamı yetisini kazanmış bir liderin, bu yetisinin birer belgesel kanıtı niteliğindedir.</p>

  <p class="normal">Hele 1922 yılının Büyük Taarruz öncesi hazırlık çalışmalarını kapsayan dönemlere ait 17, 21 arası defterlerdeki çok kesin ve iyi bir tarih süzgecinden geçmiş, gerçek bazına oturtulmuş durum saptamaları, O'nun aynı zamanda devletlerarası politika ve diplomasiyi de iyi kavramış olduğunun birer kanıtıdır.</p>

  <p class="normal">Özellikle 16'dan 21'e kadar olan defterlerde devletle ilgili, askerî, siyasî, dahilî ve haricî, sosyal ve kültürel konuların ağırlıklı oluşlarının yanı sıra, ekonomik konulara da gereken önemi gösterdiği, bu konularda da yeterince sezgili ve bilgili olduğunu görmekteyiz. 16 numaralı defterdeki; "Samsun'daki tütünler Amerikalılara satılsın" notu ile diğer defterlerdeki ekonomiye ilişkin notlar, birer iyi örnektir.</p>

  <p class="normal">1908 devriminden sonra Harekât Ordusu ile geldiği İstanbul'daki orijinal durumları kaydettiği 10 numaralı deftere özel ve Fransızca (s. 8-9) yazdığı düşünceleri, O'nun, o en karışık, Osmanlı Devleti'nin çatırdadığı bir dönemde, yöneticiler, demokrasi ve halkın yönetiminin gerçekleşmesi için, içinde beslediği ve millî bir sır olarak sakladığı cumhuriyet rejimine duyduğu özlem ve inancı göstermektedir. (Ek.20)</p>

  <p class="normal">O'nun umut ve beklentilerinin şekillendirdiği yönetim biçimi olan demokrasi ve cumhuriyete verdiği önem, bu kısa cümlelerden sonra gerçek değerini 29 Ekim 1923'te kazanmıştır. İdeal bir düşünceye sahip oluş ve bunu gerçekleştirme plân ve programcılığının en canlı örneği budur. O günkü şartlarda Fransızca bilenlerin azlığı, bu Fransızca notun kimse tarafından okunmamasının gerektiğinin de akla getirmektedir. Yani bu notlar o gün için bir bakıma Atatürk'ün sırrıdır.</p>

  <p class="normal">Hem savaş yöneten bir komutanın, hem ulusunun kurtuluşunu plânladığı gibi, siyasal alanda iç ve dış kısır döngülere karşın gerçek bir lider, hem de dış dünyanın asker ve politik baskılarının yanı sıra onları inceleyerek, içerideki bütün güçleri elinde tutmayı başaran bir devlet adamının çektiği sıkıntı ve zorluktan da bu anılan defterlerde yer yer, bazen çok kısa, bazen de uzun ve detaylı olarak bulmaktayız.</p>

  <p class="normal">19 Mayıs 1926 tarihinde bir vecize olarak söylediği; "Benim naçiz vücudum bir gün elbet toprak olacaktır, fakat Türkiye Cumhuriyeti ilelebet yaşayacaktır" sözünün ilk belirti ve dayanaklarını işte bu defterlerdeki notlarında okumaktayız.</p>

  <p class="normal">Millet Meclisi yönetimi, başkentin yeri, ve değiştirilmesi önerileri hükûmetin diğer şehirlere alınma istemi ve başkanlık yetkileri ile Meclisteki grupların kritiği, gruplararası ilişkilere ilişkin notların iç içe sıralandığı defterlerde sürekli kararlı bir devlet adamı olarak Atatürk'ü izlemek mümkündür.</p>

  <p class="normal">Bu defterlerdeki Atatürk bir büyük lider ve devlet adamıdır. Ziya Gökalp'e göre; "<span class="idebold">Büyük adamlar ortaya attıkları mefkûrelerin icatçıları değil, keşfedicileridir.</span>" İşte Atatürk'ün ideallerinin ilk belirti pırıltıları bu defterlerdeki notlar arasındadır.</p>

  <p class="normal">Bunlara ek olarak büyük devlet adamı ve kurtarıcı olmanın amaç ve yollarının olduğuna ilişkin, yine Atatürk'ün ağzından aktarılmış bir olayı da buraya almakta yarar vardır:<sup class="calibre5"><a href="../Text/ataturk_split_083.html#footnote-100-18" id="footnote-100-18-backlink">[18]</a></sup></p>

  <p class="indentmetin">"Selânik'te Hürriyet Meydanı denilen bir meydan vardır. Tanınmış gazinolar bu meydanı çevirir. Olimpos Palas, kristal, Yonyo vs. Bir gece, Yonyo'nun mahşer gibi kalabalık büyük salonunun bir köşesinde ufak bir merdivenle çıkılır bir de hususi oda olduğunu haber aldım. Orada bir masaya yaklaştığımı hâlâ hatırlarım. Bu masada ihtilâlci kimseler varmış. Rakı ve bira içildiğine dikkat ettim. Masadakiler, çok vatanseverce konuşuyorlardı. İnkılâp yapmaktan, inkılâp yapabilmek için büyük adam olmaktan bahsolunmakta idi. Herkeste büyük adam olmak hevesi vardır. Fakat büyük olabilmek için insan nasıl ve kimin gibi olmalı idi? İçlerinden biri bağırdı: "-Cemâl gibi olmak isterim!" Sofradakilerin hepsi: "-Bravo, dediler Cemal gibi..." Sonra hiçbirini yakından tanımadığım bu zatlar, hep birden bana döndüler. Ben, durgun ve sabit bir bakışla kendilerine baktım. Bu bakışımla, tabii bir şey anlatmak istiyordum. Benim durgunluğuma ve ne demek istediği dikkat eden yoktu. Benim onlardan daha çok, her gün ve gece temas etmekte olduğum Cemal Bey hakkındaki düşüncelerime katılmaklığımı bekliyorlardır. Ben, kendilerini memnun edecek bir şey söyleyememiştim. İçimden diyordum ki, bir adam ki büyük olmaktan bahseder, benim hoşuma gitmez. Bir adam ki, memleketi kurtarmak için evvelâ büyük adam olmak lâzımdır der ve bunun için bir de örnek seçer, onun gibi olmayınca memleketin kurutalayacağı kanaatinde bulunur, bu bir adam değildir."</p>

  <p class="indentmetin">"Böyle düşünürken, sofra arkadaşlarımı memnun edemeyeceğimi hissettim. Hiç şüphe etmem ki, bana dâir hükümleri menfi olmuştur. Ve bu hükümlerini mantıkı bir surette izâh edebilmek için demiş olsalar gerektir ki: "Bu, acemi efendi, galiba kendini o kadar büyük görüyor ki ve bu sebepten görüşü o kadar daralmıştır ki, artık büyüklüğü göremez hâle gelmiştir. Bu adam, arkadaşımız olamaz." O gece sofranın mahmurluğu içinde iki anlayış belirdi: Biri müsbet, biri menfi. Bir anlayışa göre evvelâ büyük adam olmak, sonra memleketi kurtarmak lâzımdır. Öteki anlayışa göre, büyük adam lafla olmaz. Evvelâ memleketi kurtarmalı, ondan sonra dahi büyüklük bahis mevzuu değildir."</p>

  <p class="indentmetin">"Size bu hikâyeyi bugünkü duygumla, bugünkü tecrübemle söylemiyorum. Yonyo'nun hususi odasında işittiklerimin bana verdiği fikir bu idi. Bir gün Cemal Bey Selânik gazetelerinde birisine imzasız bir başmakale yazmış. Beraber çalıştığımız daireden çıkıp tramvaya binmiş. Olimpos'a gidiyorduk. Cemal Bey'in elinde o gazete vardır. Bana uzatıp:</p>

  <p class="indentmetin">"- Bu başmakaleyi okudunuz mu?" dedi.</p>

  <p class="indentmetin">"- Hayır."</p>

  <p class="indentmetin">"- Oku" dedi, okudum.</p>

  <p class="indentmetin">"- Nasıl?" diye sordu.</p>

  <p class="indentmetin">"- Alelâde bir gazetecenin, alelâde bir yazısı" dedim.</p>

  <p class="indentmetin">"- Amma yaptın ha, bunu ben yazdım."</p>

  <p class="indentmetin">Cevap verdim: "- Afedersiniz, bilmiyordum. Yazmamış olmanızı temenni ederim" dedim ve ilâve ettim:</p>

  <p class="indentmetin">"- Cemal Bey, <span class="idebold">şu ve bu yolda birtakım kuş beyinli kimselere kendinizi beğendirmek hevesine düşmeyiniz. Bunun, hiçbir kıymeti ve ehemmiyeti yoktur. Siz içinde bulunduğumuz vaziyeti tetkik ediniz. En başta biraz ferâgat sâhibi olmak lâzımdır. Şunun bunun pöhpöhünden kuvvet almaya tenezzül etmeyiniz. Büyüklük odur ki, hiç kimseye eğilmeyeceksin, hiç kimseyi aldatmayacaksın, memleket için hakiki mefkûre ne ise onu görerek, o hedefe yürüyeceksin. Önüne sayısız engeller yığacaklardır. Kimseden yardım gelmeyeceğine inanarak bu engelleri aşacaksın. Ondan sonra sana büyüksün derlerse, bunu diyenlere güleceksin!</span></p>

  <p class="indentmetin">Cemal Bey sözlerimi sükûnetle dinledi, bana hak verdi."</p>

  <p class="normal">Birilerini eleştirirken bile insanın kendindeki veya ideal olarak gördüğü prensipleri söylemiş olması doğaldır. Dolaylı olarak kendini anlatımdır.</p>

  <p class="normal">Özel defterler olmasına, bir konunun tam ve detaylı anlatılmış olmamasına, yani birer başeser olmamalarına karşın bu defterlerinde de, gerçek ve iyi bir devlet adamı vardır. 16'dan 21'e kadar ki defterler bu kanıyı güçlendirecek notlarla doludur.</p>

  <p class="normal">Dış baskı ve işgâl güçlerine karşı savaşırken, içteki dengeyi koruyarak dış baskı gruplarının, bu cesaret ve güçlerinin nelerden ve nerelerden kaynaklandığını, onların başarıya ulaşıp ulaşamayacakları gerçeğini, duygularına tutsak olmadan, netlik içinde açıkladığına tanık olduğumuz 18'inci defterde; İngiltere, Lloid George ve Yunanlılar için kaydettiği notlarda, bu devlet adamlığı, ileri görüşlülüğü kendiliğinden ortaya çıkmaktadır. 18 numaraları defterdeki İngiltere, Lloit George ve Yunanistan hakkındaki tarih ve siyasal saptamaları içeren notlar, birer tarih kararıdır. İleri görüşlülüğe ek olarak açık ve net bir söyleyiştir; yüreklice ve yeri geldiğinde sözünü söylemek de iyi bir devlet adamlığı niteliğidir. 18 numaralı defterdeki (s. 28) "İngiliz diplomatları insanlıktan meşime-i selâhiyet değildir" cümlesi bunun kanıtıdır. Bu basit bir hakaret değil, gerçeği tesbittir. Hem de korkusuzca.</p>

  <p class="normal">Şark meselesinin nasıl acaip bir olay olduğunu, İngiltere ile Fransa'nın bu konuda anlaşamayacaklarının açıklandığı 17 No.lu defterde bu konuya ilişkin notlar, iyi bir siyasinin notları biçimindedir. Yine bu görüşleri kuvvetlendiren o günkü Sovyet yönetimin hem kendi iç Sovyet ile ilişkileri, hem de Ankara Hükûmeti'ne bakışı ve yardım politikasının pek iyi olmayan durumu hakkındaki söz ve düşünceleri 19 numaları defterdedir.</p>

  <p class="normal">Rus, İtalyan ve Afgan elçileriyle sıkı ilişkiler, Bulgar yetkilileriyle ve diğer komşularla ilişkiler ile dış ülkelere gönderilecek görevlilerin notlarının da yazılışlarının birbiriyle bütünleştirirsek, iyi bir diplomat özellikleri bu notlarda kendiliğinden ortaya çıkmaktadır. Bu defterlerdeki notlar o kişinin konuyu enine boyuna düşündüğünün ve neye karar vereceğinin belgeselidir.</p>

  <p class="normal">Yeri gelmişken bu defterlerle, lider ve devlet adamı Atatürk'ü bir kere de kendi notlarından tanıma olanağı sağlanmış olmaktadır diyebiliriz. Kendi kendine kaldığı; bir bakıma bir iç değerlendirme yaptığı, sadece kendisine ait bu not defterlerinde belirleme ve saptamalar onun eliyle yazılmış olmaktadır.</p>

  <p class="normal">C. ÇOK BOYUTLU KİŞİLİK ÖZELLİKLERİ</p>

  <p class="normal">Kendi toplumunu ve vatanını seven bir insanın, kesinliklikle iyi ve yararlı bir insan olacağı düşüncesiyle yola çıkıldığında, tüm bu özellikteki insanlar gibi Atatürk'te, iyi bir kişilik sergileyen seçkin bir önder olarak karşımıza çıkmaktadır.</p>

  <p class="normal">Atatürk'ün bu yöndeki özelliklerine ilişin ciltlerle kitap yayınlanmış olmasına karşın , kendi kendini tanıtmaya yarayacak kendi açıklamaları çok fazla değildir.</p>

  <p class="indentmetin">"Benim naciz vücudum elbet bir gün toprak olacaktır" diyebilen gerçek bir kişilik açıklaması yapan;</p>

  <p class="indentmetin">"Benim yaradılışımda fevkalâde bir şey varsa, Türk olarak dünyaya gelmemdir" diye, üstünlüğü alçakgönüllülükle yorumlayan veya; "Benim ihtiraslarım var, hem de pek büyükleri... Fakat bu ihtiraslar yüksek mevkiler işgal etmek veya büyük meblağlar elde etmek gibi adi emellerin tatminine tealluk etmez (dayanmaz). Ben bu ihtirasların gerçekleşmesini vatanıma büyük faydaları dokunacak, bana da liyakâtla ifâ edilmiş(hakkıyla yerine getirilmiş) bir vâzifenin canlı iç rahatlığını verecek büyük fikrin başarısında arıyorum. Bunu çok genç yaşta elde ettim, son nefesime kadar onu muhafaza edeceğim. Bütün hayatımın prensibi de bu olmuştur"<sup class="calibre5"><a href="../Text/ataturk_split_084.html#footnote-100-19" id="footnote-100-19-backlink">[19]</a></sup></p>

  <p class="normal">diyebilen insanın kişiliğinin temellerini belirlemek için fazla yorum yapmak gereksizdir.</p>

  <p class="normal">Ancak, elde var olan defterlerdeki Atatürk'ün not ve açıklamalarında, bu çok yönlü kişiliği saptarken, Atatürk'ün kişiliğine etken olarak birinci sırayı vatan ve ulus sevgisinin aldığının görmekteyiz.</p>

  <p class="normal">2 No.lu defterde Namık Kemal'in insanlık, vatan ve ulus sevgisinini dile getiren şiirleriyle 21 numaralı defterdeki Tevfik Fikret'in "<span class="idebold">Sis</span>" şiirini belleği ile birlikte defterine de not edişi, bu sevgisinin duyarlı bir kanıtıdır.</p>

  <p class="normal">10 numaralı defterdeki 31 Mart Olayı'nın yaşandığı İstanbul ve İstanbul'daki durum saptamaları, Mustafa Kemal'in kendi canı ve çıkarlarından daha çok, vatanı ve ulusu için düşündüğünü kanıtlar.</p>

  <p class="normal">11 numaraları defterin tümünün Türk tarihine ve Türk soyunun özelliklerine ayrılmış oluşuyla birlikte, 2, 16, 17, 18, 19, 20, 21 No.lu defterlerdeki bütün notların arasında bu düşüncelerini belirleyen sayısız satırbaşı notları vardır.</p>

  <p class="normal">Yine bu notlarda, olayları yaşarken duyarlığa kapılmadan gerçek ne ise onu yapma ve gerçeğe uygunun düşünüp karar verme özelliği ile, olayları doğru belirleme, bu belirlemeye dayalı çabuk ve yerinde karar verme yeteneğinin kendi cümlelerinden bulup çıkarmak zor olmamaktadır.</p>

  <p class="normal">İnandığı Türk ulusu'nun, herşeyiyle ve çekinmeden soylu tarihine yakışır biçimde vatan savunmasına katılışının örneklerine ilişkin cümlelerin yazılmış olduğu defterlerde, Atatürk'ün ulusuna, köylüye, işçiye, aydınlara, asker ve eğitimcilere karşı sürekli duyarlı olduğuna ilişkin kayıtlar çoğunluktadır.</p>

  <p class="normal">16, 17, 18 ve özellikle 19 numaralı defterdeki son 11 maddelik konu başlıklarının yazılışındaki esas düşüncesinin Atatürk'ün temel düşüncesi olduğunu açıklamaya yeterli belgeler niteliği taşımaktadır.</p>

  <p class="normal">Bu notlarda belirlenen başka özellikler de Atatürk'ün kişisel çıkar ve duygularına önem vermemesi; küçük olumsuzluk ve eksikliklerde hoşgörülülüğü elden bırakmaması, ulusal konularda ise ödün vermeyen bir kişiliğe sahip olmasıdır.</p>

  <p class="normal">16 numaralı defter (s. 11) deki: "Ali Şir'den madasını af. Benim imzamla Meclis namına. Nurettin Paşa affetmiş tekrar tecziye etmiş lüzumu yok" cümlelerindeki hoşgörü ve bağışlanmayacak suça da yasal cezalandırma örneğinin notlarıdır.</p>

  <p class="normal">16 numaralı defterdeki (s. 5); "Pire Mehmet, İstiklâl Mahkemesi'nde, Erzurum'a gitmek şartıyla serbest (yalancı) imiş sefil" cümlesi de bu konuda değişik bir örnektir.</p>

  <p class="normal">Ayrıca ulusal konularda kararlılığın yanı sıra, düşmana kin ve kızgınlığının da 18 numaraları defterde (s. 29); "Tarih İngiltere Hükûmeti'nin böyle gülünç bir teşebbüse rapt-ı ümid etmesini hayretle kaydededecektir. Maskara bir kavmi Türkiye'yi istilâ ettirerek cihangir yapmak. Siyasî ve askerî bir gaflet numunesi" cümlesinde bulmaktayız.</p>

  <p class="normal">Aynı defterde (s. 24); "Biz artık kimsenin nâmını taşıyamayız. Kimsenin nâmı altında hüviyetimizi ırkımızı unutamayız. An'ânât-ı milliyyemizi çiğnetemeyiz. Biz yalnız namımızla yadolunur ve ancak bu suretle tanınırız" diyerek ulusal bir ruh ve bilincin, kendisinde var olduğu ve kendisini inandığı gibi herkeste de olmasının ve herkesin buna inanmasının istediğini belirtmektedir.</p>

  <p class="normal">Bu ulusal ruh ve bilinci yaşatmak için devlet ileri gelenlerinin nasıl olmalarını belirleyen aynı defterin 20 ve 19 tarihli sayfalarında; "<span class="idebold">Bir milleti felâketten tahliste irşâdda ricâlin ehemmiyeti, bugün ricâlimizin, iffet ve nâmusu, gayret-i milliye ve vatanperverânesini, istihkâr-ı menfaat hissi sayesinde gördük.</span>"</p>

  <p class="normal">"<span class="idebold">Bir milletin felâket içinde kalması, izmihlâl tehlikesine mâruz kalınması, mutlak ve içtimâî ahlakî bir maceraya mübtela olması neticesidir</span>"</p>

  <p class="normal">diyerek belirtmiştir. Bu tanımlamayı yaparken elbette kendisini bu söyleyişten soyutlayamaz. Kendisi tanımın içindedir. Ulusal bir ahlâkın korunması için kişisel ahlakın önemini belirtirken, bir kişinin ahlâkının da O'nun belirti ve deyişiyle (s. 18); "<span class="idebold">Vatanının âtîsini, milletin haysiyet ve nâmusunun muhafaza etmek umde-i esasiye olmalıdır</span>" esasına dayandırılması gereklidir. Bunun sağlanması için de; "Milleti kurtarmak isteyen her vatanperver için başlıca evsâftandır" cümlesi ile yazılan notlar, kişilik özelliklerini açıkça ortaya koymaktadır.</p>

  <p class="normal">Bu söylenilenleri yeterli bulmayan çok boyutlu bir kişilik sahibi insan, diğer özellikleri de (s. 17) şöyle sıralamaktadır: "<span class="idebold">Aynı zamanda ilim ve maârif milleti kurtarmak için hüsnüniyet de kâfi değildir. Milleti kurtarmaya çalışanların aynı zamanda mesleklerinde de birer namuskâr mütehassı, faâl birer âlim olmaları lâzımdır.</span>"</p>

  <p class="normal">Bu defterlerdeki notlarında yine Allâh'a, dinine, son sonsuz inancı olan (Ek: 16) gerçek lâik bir lideri bulmak olanağı vardır. Askerlerinin ibadetlerini rahat yapmaları için namaz yeri ve zamanı ayırdığını (10) nolu defterde görüyoruz.</p>

  <p class="normal">Çok yönlü ve karakteristik özelliklerinden biri de, çevresi ve kadrosu ile sürekli görüşüp, karara ondan sonra varma, yani; "meşveret"e önem vermesidir. Bu özelliğinin birçok örneklerinden birisi de, 20 numaraları defterde (s. 8'den başlayan) 1922 yılında Meclisteki barış görüşmelerine ilişkin olarak yazdığı:</p>

  <p class="normal">"İşte devletlerin bu son notası üzerine ordunun nokta-î nazârının Hükûmet-i Celile'sine izâh etmek üzere birkaç gün için cepheden ayrılıp geldim.</p>

  <p class="normal">Hey'et-i Vekile ile mücadele-i efkârdan sonra lüzum hâsıl olursa, Hey'et-i Celileniz'le görüşeceğim" notlarıdır.</p>

  <p class="normal">Kendine güvenle birlikte, savaşı beraber yüklendiği komutan ve askerlerine güvenmenin ve orduyu her durum ve koşulda ulusun buyruğunda olarak hazır etmenin güzel bir örneği de, bu konuşmanın devamında şu şekildedir:</p>

  <p class="normal">"Arkadaşlar birbuçuk ay oldu. Cephede meşgûlüm, Ordularımızı ahvâli dâhilîyesile teftiş ettim. Düşman vâziyetini yakından tetkik eyledim.</p>

  <p class="normal">Ordularımızı teftiş ettim. En büyük kumandandan neferlerine kadar bütün ordularımızın Hey'et-i Celilenize olan itimât ve merbutiyetini hürmetkâr selâmları ile beraber arz etmekle bahtiyarım."</p>

  <p class="normal">Devletin kuruluş sırasında bile siyasi otoriteyi, askeri otoriteden daha üstün tutan bir görüş ve inancın belirtisi olan bu sözlerle, bir sert devlet yönetimi yerine demokratik bir yönetimi arzuladığını ortaya koymaktadır. Militarist bir düşünce yerine demokratik bir düşünceyi taşıyan bir beyindir.</p>

  <p class="normal">Devamda;</p>

  <p class="normal"><span class="idebold">"Arkadaşlar!</span></p>

  <p class="normal"><span class="idebold">Tamamen emniyet buyurabilirsiniz ki ordu, bir neferi müstesna olmamak şartı ile mukaddes dâvâmızı bütün şümul ile anlamıştır.</span></p>

  <p class="normal"><span class="idebold">Türkiye'nin dostlarını ve düşmanlarını en tabii ve nezih hislerle tamamen anlamıştır.</span></p>

  <p class="normal"><span class="idebold">Ne için muhabere ettiğinin ve ne zamana kadar muharebe etmenin zaruri olduğunu tamamen takdir etmiştir."</span></p>

  <p class="normal">Düşlere kapılmadan ve gerçekçi bir yaklaşımla bütün konulara yönelmiş olduğunun kanıtlayan ve her konuda olduğu gibi ulusun hayatı ile ilgili konuda da bu özelliğini gösteren ve açıkça yerine getiren Atatürk devamla ordumuzun artık Osmanlı imparatorluk ordusu olmadığını, kendi vatanını ve namusunu savunan bir ordu olduğunu şöyle belirtir:</p>

  <p class="indentmetin">"Efendiler, Türkiye Büyük Millet Meclisi'nin elim şerâit dâhilinde (zor şartlar içinde) vücudâ getirmeye muvaffak olduğu ordusu, filvâki Viyana surlarına dayanan eski Osmanlı ordusu değildir. Fakat hâiz olduğu mefkûre-i âlîye ve insânîye itibâriyle (taşıdığı yüce fikir ve insancıl düşünce yönüyle) büsbütün başka kıymet ve meziyette bir çelik kitlesidir.</p>

  <p class="indentmetin">Türkiye Büyük Millet Meclisi Ordusu istilâlar yapmak, saltanatlar devirmek veya saltanatları kurmak için şunun bunun âlet-i ihtirâsâtı olmaktan münezzehtir." (ihtiras aleti olmaktan uzaktır)</p>

  <p class="indentmetin">"Arkadaşlar, yakından temas tetkikatına müsteniden arz ederdim ki ordumuzun kudreti, ahvâl-i dâhîlîyesi, yüksek ahlâkı ve maneviyâtı her türlü mesâili ki (sükûnetle mütalâa ederek âmâl-i hakikâ-i milliye dâiresinde intaç etmemizi mütekeffildir)"</p>

  <p class="indentmetin">diyerek gerçeği şaşmaz bir önsezi ve güvenle ortaya koymaktadır. Hayalci değil de gerçekçi olduğunun herkese duyurmaktadır.</p>

  <p class="normal">Yeri geldiğinde olayların gelişmesi için konuyu zamanlamaya bırakmayı çok iyi bilen Atatürk'ün, çoğunlukla işlerini zamanında görerek çabuk bir temponun adamı olduğunu bu defterlerde yer yer tespit olanağı vardır.</p>

  <p class="normal">Defter 18'de (s. 28) Lloit George'a cevap vermek için çevrenin baskısı olduğunu, ancak yanıtı vermekte acele davranmak istemediğinin; Lloit George'un nokta-i cevap. Daha evvel bazı arkadaşlar cevap vermeyecek misin demişlerdi. Vereceğiz dedim. Zamanı bana bırakın."</p>

  <p class="normal">"Fakat muhataplarımız insaniyetten değil, kanlı manzaralardan zevk alanlara tesadüf etti ve öyle oldu."</p>

  <p class="normal">"<span class="idebold">Bu sebeple mebzulen Yunan kanı aktı ise kabahat bizde midir?"</span> şeklinde yazılı notlarından çıkarabiliriz. Aynı zamanda gerektiğinde çok ivedi ve seri davrandığının da 20 No.lu defterdeki son bölümde kayıtlı şu cümleden anlıyoruz:</p>

  <p class="normal">"1. 20, 21 Cuma saat 1.00'den itibaren Ankara, Trabzon, Batum, Tiflis emrim yerinde verilecektir. Bütün telgrafçlar makine başında hazır."</p>

  <p class="normal">2. Aralof'a telgrafımızın bu gece Trabzon'dan verecekler ve ondan aldığmızı bana bildirecekler."</p>

  <p class="normal">Hangi alanda ne gibi ve nasıl bir özelliğini aramak istediğimizde, bu kendi el yazısıyla tuttuğu not defterleri sürekli ilk ve birincil bir belge, aynı zamanda bir tarih hazinesi olarak başvurulacak sağlam kaynaklar niteliğindedir.</p>
</body>
</html>
