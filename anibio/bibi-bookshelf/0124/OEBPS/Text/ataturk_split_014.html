<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ataturk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_11">I. DEFTERLERİN İÇERİĞİ</h2>

  <p class="normal">Birinci bölümde ancak şekil ve yalnızca konuları hakkında bilgi verilen bu yirmi dört adet defter, içerik yönünden ele alındığında, defterlerde bir tekdüzelik olmadığını 24'ünün de aynı konuya ayrılmış bulunmadıklarını görmekteyiz.</p>

  <p class="normal">Doğrudan kendisine ait olan defterler esas olarak ele alındığında, içerik bakımından çok çeşitlilik ile defterlerin çok yönlü amaçlar için tutulmuş olduğu çok belirgin bir biçimde ortaya çıkmaktadır.</p>

  <p class="normal">Bir asker, mücadeleci, ihtilâlci, devrimci, devlet kurucusu, devlet adamı ve devlet başkanı sıfatlarını aşamalı olarak kullanan ve yaşayan; bir de bunlara ek olarak düşüncelerini bilinçle gerçekleştirme yön ve yöntemini bilen bir kişi olarak Atatürk'ü, bu çeşitlilik içinde, defterlerin içeriği arasında bulmak kolay olmamaktadır.</p>

  <p class="normal">Elimizdeki defterlerin tutuluş tarihlerinin çok büyük zaman aralıklı ve aradaki yıllara ilişkin defterlerin hepsinin ise, bir bütün olarak aynı yerde ve elde bulunmayışı, incelenen defterlerde Atatürk'ü arayışımızı daha da zorlaştırmaktadır. Ama Atatürk'ün bu defterleri atmayarak, evinde ve eşyalarının arasında özenle saklaması şunu kanıtlamaktadır: Atatürk bu defterlere ve içeriğine önem vermiştir. Yani Atatürk bu defterlerde vardır.</p>

  <p class="normal">İçindekilere önem verilmemiş olan bir defterin, yazarı tarafından saklanmasında bir anlam olmayacağı düşüncesi, bu defterlerle Atatürk arasındaki gerçek bağları kurmayı ve ilintiler yapmayı doğal kılacaktır. Kendisi önem verip sakladığına göre, bu defterlerin Atatürk'ün yanında da yeri vardır. Atatürk bunlarla ileri dönemlere mesaj vermeyi amaçlamıştır.</p>

  <p class="normal">Atatürk'e ait elimizdeki defterlerde içerik yönünden bir genel toplama yapılacak olursa, genellikle askerî konuların ağırlıklı olduğu, buna ek olarak, tarih ve özellikle Türk Tarihi, Türk Dili üzerine düşüncelerin kaydedildiği ve yine Atatürk'ün kendisine özel olanların bir kısımında, günlük notların, anı kayıtlarının, çarpıcı ve etkilenilmiş bir olaya ait gözlemler ile anımsatma notlarını çokça bulmaktayız. Bunun yanı sıra, bunlara oranla kişisel notların defterlerde az yer tuttuğu görülmektedir.</p>

  <p class="normal">Bu da şunu akla getirmektedir ki Atatürk; gerek küçük rütbeli bir subay ve gerekse general, Meclis Başkanı ve Cumhurbaşkanı iken hiçbir zaman kendisine, kişisel istek ve arzularına, duygularına ve gereksinmelerine yaşamında fazla yer ayırmamıştır. Bu bakımdan defterlerin içeriğinde kişisel konulara az yer ayrılmıştır. Yani çevresi ve ulusal amacı daima ön plânda kalmış, ömrü boyunca bir ideale doğru yürüyüş ve düşünüş içinde olmuştur.</p>

  <p class="normal">Kendisine ait olmayan defterlerde ise konu ancak bir inceleme, plân tatbikatı, bir başka birinin anıları şeklinde yazılara ayrılmıştır.</p>

  <p class="normal">Atatürk'e ait defterlerin içeriğinde belirgin bir görünüm de; defterlerdeki ulusal veya askerî olay ve konuların açıklanışında diğer konulara oranla daha güçlü, daha bilinçli ve kararlı olarak konulara yaklaşımla yorumlanış, ustaca bir söyleyişin varlığıdır. Atatürk bu konulardaki defterlerinde daha bir öğretici; daha bir eğitici asker ve lider özelliklerini ortaya koymuş gibidir.</p>

  <p class="normal">Kendi el yazısı ile kaydedilmiş defterlerdeki kendini ve toplumu ilgilendiren çok çeşitli konulara yaklaşımlarına bakıldığında, Atatürk'ün, kendine özgü; bildiği konulardaki derinlemesine bilgeliği; tam olarak bilmediği alanlarda ise, araştırıcı bir yöntemle çevreden ve deneylerden yararlanma ile düşünce açıklamalarını kapsayan tutumu ortaya çıkmaktadır.</p>

  <p class="normal">Türk tarihi, Türk ordusu, Türk insanının konu olarak ele alındığı notlarda abartma ve boş övünmeler hiç görülmediği gibi, bu konulardaki yorum ve yazılarının çok daha dikkatli, bilime, tarihe, gerçeklere uyumlu ve bağımlı olduğu görülmektedir.</p>

  <p class="normal">Devletlerarası ilişkiler, savaşlar ve siyaset konularının işlenişinde de çok titiz bir tavır içindedir. İlişkileri ve savaşları yorumlarken bir Türk ve Osmanlı subayı olarak, olayları duygusal olarak yorumlamamış; genelde daima tarafsız bir gözlemci ve teorisyenmiş gibi davranmış, yan tutmamış; gerçekleri kaydedip, gerçekler üzerinde yorumlarını yoğunlaştırmıştır. Yani düşmanı veya kişileri aşağılama ve horlama gibi bir düşünce ve davranış içinde hiçbir zaman olmamıştır. Defterlerdeki yazılar bu konudaki yargıyı kuvvetlendirecek en önemli birer belge niteliğindedir.</p>

  <p class="normal">Kendi ulusal eziklik ve uğraşılarımızdaki eksikliklerimizi, askerî yanlışları, olduğu gibi ve örtmeden saklamadan anlatmıştır. Askerî konuların işlendiği defterlerde bu durum apaçık gözler önündedir. Kendi birliklerimizin denetlemelerinde, beğenilen takdir edilen ve beğenilmeyen yönler hiç sakınılmadan eksiksiz yazılmıştır. Bunlara ek olarak ayrıca o konunun doğrultulmasına, düzenlenmesine ilişkin görüşleri de notların altına ilâve ettiği yer yer görülmektedir.</p>

  <p class="normal">Defterlerin içindekiler incelendiğinde kendisine ilişkin bir övünme, kendini öne çıkaran bir tutum ve söyleyişe rastlanmamakta, daima çevre, olaylar ve ulusal amaç ön plânda kalmaktadır. Defterlere, yararı olan ve olacak konu ve yorumlar, olaylara dayalı olarak alınmış kaydedilmiş, gereksiz ve küçük olaylar konu edilip de, yazılmamıştır. Bu bakımdan defterler çok değişik açılardan değerlendirilme özelliklerini taşımaktadır. Her biri ayrı ayrı yorumlanma ve üzerinde çalışılmaya değer özellik ve yönleri taşımaktadır.</p>

  <p class="normal">A. DEFTERLERDEKİ DİL VE BİÇİM</p>

  <p class="normal">Atatürk'ün kendisine ait olan 21 defter ile bu defterlerle anılan ve üzerine çeşitli notlar düştüğü defterlerdeki yazılarda, dil ve biçim Atatürk'e özgü bir durum göstermektedir.</p>

  <p class="normal">Osmanlı kültürü ile yetişmiş Osmanlı okullarında eğitim görmüş olduğundan, Atatürk'ün 1920'li yıllara kadar ki dil ve anlatımında Osmanlıca'nın tüm özelliklerini, bu tarihten önceki defterlerinde aynen görmekteyiz.. Osmanlıcayı çok iyi bilmesinin yanı sıra, yine kendisine özgü bir anlatım biçimini kullanmış oluşu, 1920 yılından önceki defterler ile bütün yazı ve konuşmalarının belirgin özelliğidir. Kelimeleri seçme ve onları kullanmadaki üstün yeteneği ise ilk yedi defterin Osmanlıca'nın çok iyi kullanıldığı örnekleriyle dolu oluşu, bu kanıyı kuvvetlendirirken, bu üstün Osmanlıca kullanıma ek olarak o dönemdeki gerek edebiyat akımları ve gerekse o dönemin şair ve yazarlarının dil ve biçim anlayışları ile benzerliklerle etkilenmeleri, bu notlarda görülmektedir.</p>

  <p class="normal">Tanzimat ve sonraki dönemlerdeki akımlarda; Türkçülük, ulusculuk, uygarlık ve vatan sevgisini işleyen yazar ve düşünürlerden Ziya Gökalp, Abdullah Cevdet, Celâl Nuri İleri, Samim Rifat, Ömer Seyfettin, Namık Kemal ve tevfik Fikret'in etkilerinin açık oluşu yanında, halkının diliyle söyleyen daha önceki dönem halk şairlerinin etkisi de bu notlarda, okudukça ve içine girildikçe anlaşılmakta ve belirginleşmektedir. Yazar ve düşünürlere çok önem verdiği, 2 No.lu defterdeki Selânikli bir yazara özel olarak yazdığı mektubundan da anlaşılmaktadır (Ek:5)</p>

  <p class="normal">Özellikle 21 No.lu defterdeki Tevfik Fikret'in "<span class="idebold">Sis</span>" şiirinin bizzat Atatürk tarafından deftere eliyle yazılmış oluşu; 2 ve 16 No.lu defterlerdeki şarkı güfteleriyle beyitlerdeki sanatlı söyleşilerden Atatürk'ün çağından ve çağın yazarlarından etkilenmiş olduğunu, hangi sanatçı ve sanat çevrelerinin etkisinde kaldığını da ortaya koymaktadır. Bu da yukarıdaki kanıyı doğrulamaktadır.</p>

  <p class="normal">Nükte, özlü söz ve beyitlere Mustafa Kemal'in önem verdiğini, bunları aklında koruduğunu yeri geldiğinde bunları olaylara bağıntılı olarak kullandığından anlamak mümkündür. Doğaldır ki, herhangi bir konudaki yazı ve söyleşinde, bu özlüsöz ve şiirler kendisine etkili olmakta, zaman zaman onları kullanmakta veya onlara eşdeğer biçimde söylemeye (nazire yapmaya) yönelmekte olduğu örneklerle ortadadır. Örnek olarak, özel notlarının yazdığı 1, 2, 10, 16, 21 sayılı defterlerdeki şiir ve yazıları verebiliriz.</p>

  <p class="normal">Özel notlarının yazılı olduğu ve 1920'lerden sonraki yıllarda tutulduğu anlaşılan defterlerinde (16, 17, 18, 19, 20) dil daha sade, üslûp ise biraz daha az sanatlıdır.</p>

  <p class="normal">Zaten İstiklâl Savaşı'na katılan kadrolar ile İstanbul Hükûmeti devlet adamlarının o dönemdeki yazışmalarına bakılacak olursa, İstanbul ve Ankara'nın yazışma dilinde de bir başkalık ve fark hemen sezilmekte ve bu durum apaçık görülmektedir.</p>

  <p class="normal">İstanbul Hükûmeti'nin ağır ve ağdalı Osmanlıca ile yazışma yapmasına karşı, Ankara Hükûmet yetkilileri ve ordu üst düzey komutanlarının kendi aralarındaki yazışmalarında daha sade, sanatsız, anlama yönelik, anlaşılır bir Türkçeyi kullanmış oldukları ortadadır. (Ek:15)</p>

  <p class="normal">Aslında bu bir raslantı veya gelişigüzel bir uygulama sonucu değildir. Bilinçli bir olaydır. Konuya ve özellikle her konudaki ulusculuğa akıllıca bir yöneliş ve yaklaşımdır.</p>

  <p class="normal">Ankara Hükûmeti ve Kuvay-ı Milliye'yi oluşturan kişilerin öz be öz Türk ve Anadolu insanı oluşları; bir de vatan sevgisi ve ulusal konuları işleyen, dolaylı yollarla batıyı örnekleyen, toplum için sanat yapan çağdaşları yazar ve düşünürlerin etkisinde kalmış olmaları, onları Türk dilini, halkının anlayacağı şekilde yazıp konuşmaya yöneltmiştir. Çünkü bu ulusal savaşı bu halkla birlikte onları inandırarak vereceklerdir. Zafer ancak bu yolla kazanılacaktır.</p>

  <p class="normal">İşte bu zorunlu yönelişler 1908 yılında kurulan Türk Ocağı çevresinde toplanan, 1911'de Selânik'te çıkartılan "<span class="idebold">Genç Kalemler</span>" dergisinde yazı yazan vatan ve ulus sevgisi ile dolu, Türkçe'yi savunan ve kullanan yazarların genç subay ve yöneticiler üzerine etkili oluşlarıyla beslenmiş, gelişmiştir. Elbetteki Mustafa Kemal'in de bu olgudan etkilenmiş olması normal ve gerçekçi bir yaklaşımdır.</p>

  <p class="normal">Defterlerdeki dil ve üslûp özelliklerini araştırırken, bu başkalık kendiliğinden ortaya çıkmaktadır. 1920'li yıllara kadar yazılmış olanlarda daha ağır dil ve biçim özelliklerine karşın, daha sonrakilerdeki sadelik, bundan kaynaklanmaktadır.</p>

  <p class="normal">Bu dil ve biçim ayrılığının dışında bütün defterlerdeki ortak bir özellik de, Atatürk'ün Türk diline ve anlatım özelliklerine karşı duyarlıklı, bilgili ve özelliklere ustaca yaklaşımlı oluşunun ortaya konulmuş olmasıdır. Bu defterlerdeki herhangi bir konunun açıklanışı, kısa ve özlü bir yorum, duygusal bir söyleşi, askerî bir konunun konferans biçiminde anlatışında ya da mektup ve diğer notlarında hep bu dili ustaca kullanışı ve bilgeliği görülmektedir. Neyin, nasıl ve hangi kelimelerle söylenileceğini çok iyi bilen bir kişilik ve yazarlık biçimi, bu defterde açıkça görülmektedir.</p>

  <p class="normal">Bu özelliklere ek olarak konu ve içeriğe uygun kelime seçişteki ustalığı konusunda; Atatürk'ün defterlerinde O'nun bu yönde özen gösterişinin, dikkatli, titiz oluşunun sergilendiğini görmekteyiz.</p>

  <p class="normal">Yeni yazı ile yazılmış olanların dışındaki tüm eski yazı örneklerinde bu özen ve dikkat daha da bir yoğundur. Ancak yeni yazı ile tutulmuş olan diğer defterlerde, yeni yazıya geçişteki zorluklardan kaynaklanan biraz dağınıklık ve zorlanışlar vardır. Lâtin Alfabesi'yle yazılmış olan başka defterlerdeki karalama kelime veya cümle üstü çizmeleri sıkça ve daha çok görmekteyiz. (Ek: 17)</p>

  <p class="normal">Askerliğe ilişkin defterlerdeki açıklamaların anlaşılırlığı ve açıklamaların daha etkili olması için çizdiği şekilleri 2-3-4-24 No.lu defterlerde görmekteyiz. Yazılarında görülen dikkatli oluşu, çizdiği bu kroki ve harita etütlerinde de gözlenmektedir. (Ek: 18)</p>

  <p class="normal">Ayrıca yazılarındaki netlik ve söyleniş özellikleri Atatürk'e özgü bir biçim ve yazış stili, bu defterlerin Atatürk'ün oluşunu da her yönden kanıtlamaktadır. Atatürk'ün yazıları oluşunu kanıtlayan en önemli bir kanıt da yazı stili ile harflerin ve kelimelerin yazım özelliklerinin, yazı şekliyle bütünleşmiş olarak karşımıza çıkışıdır. Bu defterlerde bu durum açıkça saptanmaktadır.</p>

  <p class="normal">Okunduğu zaman "işte bu Atatürk"dür dedirtebilecek dil ve biçim özelliklerini bu notlarda sürekli belirlemek olanağı vardır. Kendisinin olan defterler ile kendisine sunulan veya daha sonra defterleri arasına alınmışlarla kıyaslandığı ve karşılaştırıldığında, dil ve biçim yönünden Atatürk'ün olanların kendiliğinden ayırdedildiği apaçık gözlenebilmektedir. Tam deyimi ile söylemek gerekirse Atatürk'ün bu defterlerde kulandığı dil ve biçim kendi kişiliğine özgü (Nev'i şahsına münhasır) bir dil ve biçimdir.</p>

  <p class="normal">B. DEFTERLERDE DİKKATİ ÇEKEN KONULARIN ANA BAŞLIKLARI</p>

  <p class="normal">1. Defter olarak en çok sayıda ve kapsam olarak da en yoğun kısımlar, askerî konulara ve savaşlara ayrılmıştır. Askerî ihtisas ve öğrenim yıllarını kapsayan konular "2" No.lu defterde, (Ek. 18). Subaylar ve komutanların nitelikleri konusu "13" No.lu defterde, askerî bir sınıf olan topçu sınıfı, kuruluş, savaş taktik ve düzenleri "3-4", No.lu defterlerde, birlik personeli ile ilgili isimler "1 ve 10" No.lu defterlerde, tatbikatlar, atama ve gezilerle ilgili olarak ise "9, 19, 20, 21, 24"; yönergelerle ilgili konu "13", Osmanlı Devleti ile diğer devletler arasındaki savaşlarla ilgili konular; Osmanlı-Rus Savaşları "5, 6, 7" 1897 Türk-Yunan Savaşı "9", iki yabancı devlet Alman-Fransız (1870-1871) Savaşı "15" No.lu defterde anlatılmıştır.</p>

  <p class="normal">2. Türklük ve ulusal birlik bilincine ilişkin notlar "11, 17, 18" No.lu defterlere yazılmıştır; Türk tarihi ve ulusumuzu ilgilendiren konularda da bu defterlerde yer yer oldukça geniş açıklamalar yapılmıştır.</p>

  <p class="normal">3. İç ve dış siyasî olaylara ilişkin konular "1,2,10,15,17,19" No.lu defterlerde bir bütün halinde değil de yer yer ve kısa notlar halinde yazılmıştır.</p>

  <p class="normal">4. Meclisi, devlet adamlarını, ordu-ulus ilişkilerini kapsayan notlar, "10,19,20" No.lu defterlerde yine seyrek satır araları olarak yazılmıştır.</p>

  <p class="normal">5. Milli eğitim ve bilimsel yaklaşım yansıtan görüş ve notları "18" No.lu defterde, üniversiteye ilişkin görüşleri bu tutulan defterlerin dışında ve ayrı olarak, yine Genelkurmay Askeri Tarih ve Stratejik Etüt Başkanlığı Arşivi'ndeki bir başka defterdir (Kutu 4, Zarf 5) (Ek:17)</p>

  <p class="normal">6. Dine, inançlara ilişkin notlar "10, 18, 19" (Ek:11), ülke ve ülke insanını tanımlayan notlar "2, 10, 11, 16" No.lu defterlerde paragraflar ve satır araları olarak yazılmıştır.</p>

  <p class="normal">7. Kişisel zenginlikleri (mücevherleri) "8" No.lu deftere özel olarak yazılmıştır. Çeşitli konuların akıl defterine yazılış şekilleri içinde kayıtları "2, 10, 16, 17, 18, 19, 20, 21"; şiir, sarkı, beyit ve mısraların serpiştirildiği sayfalar ise "2, 4, 10, 16, 19, 21" No.lu defterdedir.</p>

  <p class="normal">8. Fransızca dil çalışmaları "22" No.lu defterdedir. Genelkurmay Başkanlığı (ATESE) arşivinin dışındaki dil çalışma notları daha önce yayınlanmıştır.</p>

  <p class="normal">9. "Asrımızın On Büyük Adamı, Zabit ve İhtilâlci Mustafa Kemal Paşa" adlı bir kitaptan yapılan çevirilerin yazılmış olduğu ve bir yabancı yazarın görüşleri ile Atatürk'ün anlatıldığı defter ise "12" numaralıdır.</p>

  <p class="normal">10. Son döneme, yani XIX'uncu yüzyılın ikinci yarısını kapsayan ve Osmanlı Devleti ile Türk toplumunu ilgilendiren, sosyal, kültürel, tarihsel ve siyasal olayların anı şeklinde tutulduğu ve yazarı Keçecizade İzzet Fuat Bey eliyle yazılıp Atatürk'e sunulan bir defter ise "14" numaralıdır. (Ek: 8)</p>

  <p class="normal">11. Kaymakam İbrahim Bey'in oğlu Kemaleddin Efendi'nin anı defteri olup da, Atatürk'ün son sayfaya yazdığı ve gerçek bir öğüt niteliği taşıyan el yazısı ile, altına İsmet İnönü'nün de düşüncelerini yine kendi el yazısı ile yazdığı "23" numaralı defterdir. (Ek: 19)</p>
</body>
</html>
