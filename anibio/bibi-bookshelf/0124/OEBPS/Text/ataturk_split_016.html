<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ataturk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_13">III. DEFTERLERİN TARİHİ ÖNEMİ VE İLERİYE DOĞRU YORUMLARI</h2>

  <p class="normal">Atatürk'e ait olan bu defterler doğaldır ki doğrudan birer tarihî ve bilimsel eser değildir; ama bu defterler, sıradan bir insanın notlarını içeren basit gündelik defterler de değildir.</p>

  <p class="normal">İçinden çıkmış olduğu ulusuyla birlikte tarihle özdeşleşmiş ve tarihe konu olmuş, hatta kendisi tarihin akışını değiştirerek, yeniden tarih yazdırtmış bir kişi olarak Atatürk'ün bu defterlerinde, tarihe ışık tutacak yanlarının olacağı da bir gerçektir.</p>

  <p class="normal">Bugünkü saklandıkları şekliyle arşivlerin çelik dolaplarındaki dosyalarında kaldıkça elbette bunların tarihsel bir kaynak olmasına olanak yoktur. Tarihsel bir kaynak veya en azından birer obje olabilmeleri için bu defterlerin hem tıpkı basım olarak yayınlanması, hem de ilişkin oldukları yıllardaki tarihi olay ve diğer tarih belgeleri ile birlikte değerlendirilmesi gereklidir.</p>

  <p class="normal">Bu notlarda sözü edilen ve satır aralarına sıkışmış olay veya kişilerin, o günkü tarih içindeki yerlerini, konuyu bütünleştirme işlemi sonucu, ancak bu notlar birer belge, doküman veya kaynak eser niteliğine kavuşturulmuş olacaktır.</p>

  <p class="normal">Bu notlara belge niteliği kazandırılmadan, notların yorumlanmasına ve ileriye doğru herhangi bir tarihsel ve bilimsel uzantı sağlanmasına veya geçmiş döneme ışık tutmasına doğrudan olanak olmayacaktır.</p>

  <p class="normal">Tarihin engin sınırları ya da sınır tanımazlığı içinde bu ve benzeri notlar, belki okyanusta zerredir. Ama bunlar, genel tarihte değil de, özel olarak bir ulusun tarihinde çok büyük öneme kavuşmaktadırlar.</p>

  <p class="normal">Atatürk'ün defterleri, Türk ulusu, Türk tarihi, dolayısıyla da Avrupa tarihiyle, geniş anlamda ve örnekleme etkisiyle de bütün dünyayla ilgili kılınabilir.</p>

  <p class="normal">Bugün bile "mazlum milletler"e hâlâ yol gösterici ve ışık tutucu bir lider olması nedeniyle, bu ilgilendiriş ve etkileyiş daha büyük önem taşımakta ve taşıyacaktır da.</p>

  <p class="normal">Bu ilgilendirişlerin ve yorumların kesin belirlemesini yapmaya yarayacak olan bir iki örneği, yani defterlerdeki notların, o günkü tarihsel olay ve belgelerle bütünleştirilmesi gereğini vurgulayacak birkaç konuyu sergilemek yerinde olacaktır. Böylece bu tür eserlerdeki herhangi bir konu veya olayda tarihsel kararı vermeden bu tür incelemelerin yapılması gereği de kendiğilinden ortaya çıkmaktadır.</p>

  <p class="normal">2 numaralı defterin sonlarındaki Japon-Rus Savaşı'nda (1904) Kirno Muhabereleri'nin sonucuna ilişkin; "Şimdiye kadar Avrupa'nın bilmediği bir unsur meydana çıktı. Kirno Mubarebeleri Japon askerinin kıymet-i askerîyesi nokta-i nazârında parlak safhâlar vücûdâ getirecek" notunun önemi, ancak Atatürk'ün diğer bir eseri olan, "<span class="idebold">Zâbit ve Kumandanla Hasbihal</span>" adlı eserindeki<sup class="calibre5"><a href="../Text/ataturk_split_085.html#footnote-100-20" id="footnote-100-20-backlink">[20]</a></sup>; "<span class="ideitalik">Taârrûz Ruhu</span>" başlıklı bölümde anlatılan Japon komutanların kahramanlık, yurtseverlik ve dirâyetini ortaya koyan cümlelerle bütünleştirildikten sonra, Birinci ve İkinci Dünya Savaşları ile Amerika'nın Japon tehlikesini bertaraf etmek için atom bombası kullanma mecburiyetine bağlanarak yorumlanması, Atatürk'ün ileri görüşlülüğü, askerî konulardaki ve dünya siyasetindeki net görüş ve yeteneğinin sergilenmesini ortaya çıkarabilir.</p>

  <p class="normal">5, 6, 7 numaralı defterlerdeki "Osmanlıların Ruslarla Olan Esfâr ve Muharebâtı" konusu iyice değerlendirilirse ve bu konular 17-18 ve özellikle 19 No.lu defterdeki Sovyet yardımının oyalanmasına ilişkin notlarla birleştirilip yoruma alınırsa, Türk-Sovyet İlişkilerinin hem tarihi, hem de geleceği için sağlam veriler ortaya çıkacaktır.</p>

  <p class="normal">10 numaralı defterdeki 31 Mart Olayı'na ilişkin notların yakın tarihimiz içindeki yeri hiç kuşkusuz çok önemlidir. Hele buradaki Fransızca yazılarıyla Kur. Bnb. M. Kemal'in demokrasi düşüncesine ilişkin notları, Meclis Başkanı Mustafa Kemal ve ileride Cumhurbaşkanı Atatürk'ün yaptıklarıyla birleştirilirse, bu notların değeri ayrı ve önemli bir yorumu da beraberinde getirecektir. Atatürk'ün Cumhuriyetçiliği daha iyi anlaşılacaktır.</p>

  <p class="normal">Özellikle 15, 16, 17, 18, 19, 20, 21 numaralı defterlerdeki notlar, Türk tarihi, dolayısı ile Ortadoğu ve Avrupa tarihine oldukça ağırlıklı bir değerlendirme özellikleri taşımaktadır.</p>

  <p class="normal">Bu notlar arasına sıkışmış herhangi bir cümlenin defterdeki durumu yarı karanlık, zor anlaşılan bir özellik göstermesine karşın, bu konu diğer tarihi kaynaklardaki not ve olaylarla birleştirildikten sonra durum veya konu tam olarak aydınlığa kavuşacaktır.</p>

  <p class="normal">Bütün bunlara ek ve çok çarpıcı bir olayı işaret eden küçük bir notu ele alarak değerlendirme yapılacak olursa, 16 numaları defterin 10'uncu sayfasında Atatürk eliyle yazılmış olan; "İlyas Kaptan'ın evinde Yahya Kaptan'ın iki çocuğu ve kayınvalidesi.</p>

  <p class="normal">- Hacı Doğan Karakolu yanında Gavri'nin hanesinde İsmet Bey'in yanında Yahya Kaptan'ın refikası Şevket Hanım" şeklinde bir not vardır. Notun bu haliyle açıkladığı konu ve anlam tam anlaşılamamaktadır. İşte bu not ancak diğer kaynaklarla ilintli kılınırsa önem kazanacaktır. Bu ilinti için yapılacak bir incelemede konu oldukça açıklığa kavuşacaktır.</p>

  <p class="normal">Yahya Kaptan konusu bir başka kaynakta<sup class="calibre5"><a href="../Text/ataturk_split_086.html#footnote-100-21" id="footnote-100-21-backlink">[21]</a></sup>, Atatürk'ün Nutuk adlı eserindeki ilgili yeri de belirtilerek şöyle anlatılmaktadır:</p>

  <p class="normal">"Yahya Kaptan'ın teslim olduktan sonra katledildiğini o tarihte İstanbul'da bulunan arkadaşımız Rauf bey de telgrafla bildirmişti.</p>

  <p class="normal">"Yahya Kaptan'ın teslim olduktan sonra itlâf edildiği buraca da anlaşılmıştır. Muhafızlığa müracaât edilmiş, fethimeyt (otopsi) ameliyatı da yapılmıştır. Takibât-ı kanuniyeyi hükümet eline almıştır."</p>

  <p class="normal">Nutuk'ta bu konu hakkında Mustafa Kemal Paşa'nın görüşü önemlidir, olduğu gibi aktarıyoruz:<sup class="calibre5"><a href="../Text/ataturk_split_087.html#footnote-100-22" id="footnote-100-22-backlink">[22]</a></sup></p>

  <p class="indentmetin">"Birincisi, Sait Molla'nın mensup olduğu Teşkilât-ı Hâfiye ve Gebze ve Kartal havâlisinde tamamen bu teşkilâta mensup eşhâs ve çetelerin rolü ve bu rolü, bizim adamlarımıza ve teşkilâtımıza atfetmekte ve vatanperver yaşayan zevatı iğfâl ve iknada gösterilen maharet ve muvaffakıyet.</p>

  <p class="indentmetin">İkincisi, İstanbul teşkilatımızın rüesâsı ki bize, Heyet-i Temsiliye'ye tâbi ve onun tâlimât ve iş'arı dâiresinde hareketle mükellef bulunuyorlardı ve ancak bu mükellefiyeti samimi ifâ etmekle istikamet-i umumiyede isabetle yürümenin ağleb-i ihtimal olacağının kabul eylemeleri icâb ederdi. Halbuki bu zevât, kendi akıl ve tedbirlerini Heyet-i Temsiliye'nini ikâzları karşısında, yüksek görmekten fariğ olamamışlar ve istiklâl-i hareketlerine mümanaât olunmasını, izzet-i nefis meselesi yaparak asabileşmişler ve hiss-i sâkin taht-ı tesirinde iğfâl olunmaya kadar varmışlardır.</p>

  <p class="indentmetin">Şimdi efendiler, vicdân ve şefkat sahipleri olanları cidden dilhûn eden br telgrafı daha nazargâh-ı rikkatinize vâzederek bu meseleye dair beyânâtıma hitâm vereceğim."</p>

  <p class="sagnormal">"İstanbul 14.1.1920"</p>

  <p class="indentmetin">"Ankara'da Kuvayi Milliye Reisi Mustafa Kemal Paşa Hazretlerine</p>

  <p class="indentmetin">"Zevcim Yahya Kaptan, mahzâ zât-ı sâmilerine olan münâsebeti dolayısıyla, bir cürm-i kanunisi olmaksızın, arz-ı teslimiyet ettiği halde, Gebze Jandarma Yüzbaşısı Nail ve Mülâzımevvel Abdürrahman Efendiler tarafından alçakcasına şehit edildi. Bütün Tavşancıl âhâlisi vakânın şâhididir. İhkâk-ı hak için Adliye ve Dâhiliye Nezaretlerine müracaât edildi. İki nefer yetim ile perişân bir halde bulunuyoruz. Bu bâbta teşebbüsât ve muâvenet-i sâmilerine muntazırız, ferman.</p>

  <p class="sagnormal">Karagümrük'te Keçeciler Mahallesinde<br class="chapter" />
  16 numaralı hanede sakin<br class="chapter" />
  Yahya Kaptan Zevcesi Şevket Hanım"</p>

  <p class="normal">İşte defterdeki not diğer kaynaklarda anlatılan ve belgeyle kanıtlanan durumla ve Yahya Kaptan'ın eşi Şevket Hanım'ın, Ankara'da Meclis Başkanı Mustafa Kemal'e çektiği telgrafla bütünleştirilirse, ancak bu 16 numaralı defterdeki basit iki cümle tam bir açıklıkla anlaşılacaktır. Dolayısıyla da Atatürk'ün bir başka özelliği yapılan iyilikleri unutmama ve vatan için çalışanların yakınlarına sürekli ilgi özelliği, dolayısıyla da Ankara Hükûmeti'nin olaylara sosyal ve insanlık dolu bakış açısı gerçek yönleri ile ortaya çıkarılabilecektir.</p>

  <p class="normal">Bu tanıtım yayınına konu olan 24 adet defterin ve içinde kayıtlı olan ve Atatürk tarafından yazılmış olan her notun, böyle ileriye doğru değerlendirme ve yorumlamalarının yapılması, hem Atatürk, hem yüce Türk ulusu ve hem de tarihimiz açısından çok yararlı olacaktır. Ayrıca tarihimiz ve daha ağırlıklı olarak askerî tarihimizle, sosyal yapımızın güçlenmesi için bir yararlı çalışmadır.</p>

  <p class="normal">Bu yorumlayışta elbette bir kişinin bu konular ve defterler üzerine çalışması, olayları sergileyip, sonuca, sentezlere varması yeterli olmayacaktır.</p>

  <p class="normal">Bu defterleri ileriye doğru yorumlamak bir ekip işi olarak ele alınmalıdır. Hem bilim çevrelerinde uzmanlaşmış, hem de askerî alanda konuları kavrayıp değerlendirilecek bilgi, rütbe ve düzeydeki kişilerce bu defterler teker teker birer çalışma konusu olarak ele alınıp işlenmeli ve defterler tarihin ışığı altında bilimsel baza oturtulmalıdır.</p>

  <p class="normal">İşte o zaman Atatürk'te varolan başka boyutlar; yetkisiz ve bilimden uzak çevrelerce yanlış değerlendirilmeden, onların yanlış değerlendirmelerine olanak verilmeden, Atatürk'ün bu yazdıkları ve notlarıyla doğrudan ortaya çıkarılıp tüm çevrelere sunulmuş olacaktır.</p>
</body>
</html>
