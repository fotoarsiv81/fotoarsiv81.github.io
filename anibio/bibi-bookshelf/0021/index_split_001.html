<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:43:18+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre2" id="calibre_pb_0">28 -</h2>
<p class="calibre1">— 29</p>
<p class="calibre1">«Ah, evet. Ben eski tip insanlardanım. Noel'de eski dostlarıma kart yollamaktan hoşlanırım.»</p>
<p class="calibre1">Poirot, «Beni düşünmeniz çok hoşuma gitti,» dedi. </p>
<p class="calibre1">Spence içini çekti. «Ben yaşlandım artık.»</p>
<p class="calibre1">«İkimiz de yaşlıyız.»</p>
<p class="calibre1">Scotland Yard'ın eski Başmüfettişi Poirot'ya baktı. «Yine de saçınızda fazla beyaz yok.»</p>
<p class="calibre1">Belçikalı güldü. «Bu işi bir şişenin yardımıyla hallediyorum, istemediğiniz takdirde herkesin karşısına kır saçlarla çıkmamıza hiç lüzum yok.»</p>
<p class="calibre1">Spence başını salladı. «Simsiyah saçın bana yakışacağını pek sanmıyorum.»</p>
<p class="calibre1">Poirot, «Doğru,» dedi. «Kır saçla pek kibar duruyorsunuz.»</p>
<p class="calibre1">«Doğrusu kibar biri olduğumu hiçbir zaman düşünmedim.»</p>
<p class="calibre1">«Ama ben hep böyle düşündüm. Neden Woodleigh'e yerleştiniz?»</p>
<p class="calibre1">«Buraya, kızkardeşimin yanına geldim. Kocası öldü. Çocukları ise evlenerek uzaklara gittiler. Onun için buraya yerleştim. Son zamanlarda emekli maaşı pek yetişmiyor. Kardeşimle birarada oturunca geçim daha zorlaştı. Gelin, oturun.»</p>
<p class="calibre1">Spence, Belçikalıyı küçük bir verandaya götürdü. Buraya bir masa ve hasır koltuklar konmuştu. Sonbahar güneşi verandaya hoş bir sıcaklık vermekteydi. </p>
<p class="calibre1">Spence sordu. «Ne içersiniz? Korkarım burada hoşunuza gidecek şeyler pek yok... </p>
<p class="calibre1">Ahududu şurubu filan mesela... Bira ister misiniz? Yoksa kardeşim Elspeth'e söyleyeyim de size çay mı yapsın? Veya kakao? Kardeşim Elspeth kakao meraklısıdır.»</p>
<p class="calibre1">«Çok naziksiniz. Bir bira içerim.»</p>
<p class="calibre1">Başmüfettiş içeri girdi. Geri döndüğü zaman elinde bir tepsi vardı. Buna bira şişeleri ve iki büyük bardak konulmuştu. Poirot'nun karşısına oturdu. «Birlikte bira içelim...» Bardağını kaldırdı. «'Cinayetlerin şerefine,' diyemeyeceğim. </p>
<p class="calibre1">Çünkü böyle şeylerle ilgimi kestim. Fakat sizin söz ettiğiniz cinayetin hangisi olduğunu biliyorum. Çünkü son zamanlarda ondan başka öldürülme olayı olmadı. Ayrıca o tür cinayetlerden de nefret ederim.»</p>
<p class="calibre1">«Orası kesin.»</p>
<p class="calibre1">«Demin, başı kovaya sokulan kızı kastediyordunuz değil mi?»</p>
<p class="calibre1">Poirot, «Evet,» dedi. «Onu kastediyorum.»</p>
<p class="calibre1">Spence mırıldandı. «Peki neden bana geldiniz? Artık polis değilim. Yıllar önce emekliye ayrıldım ben.»</p>
<p class="calibre1">Poirot güldü. «Bir polis, daima polistir. Bunu gayet iyi bilirim. Çünkü ben de bu işe kendi memleketimde polis olarak başladım.»</p>
<p class="calibre1">«Evet, bundan daha önce de söz ettiğinizi hatırlıyorum.» Bir an durdu. «Peki ama, siz bu olayla neden ilgileniyorsunuz, Mösyö Poirot?»</p>
<p class="calibre1">«Arkadaşım Ariadne Oliver yüzünden. Bayan Oliver'i hatırlıyorsunuz değil mi?»</p>
<p class="calibre1">Spence başını kaldırarak, düşünceli bir tavırla gözlerini kapadı. «Bayan Oliver, Bayan Oliver... Hayır, hatırlamıyorum...» Birdenbire bağırdı. «Ariadne Oliver! </p>
<p class="calibre1">Elmalar! O bu cinayete bu yüzden mi karıştı? O zavallı çocuğu toplantıda içinde elmalar yüzen bir kovada boğmuşlar değil mi? Bayan Oliver'i o elmalar mı ilgilendiriyor?»</p>
<p class="calibre1">Poirot cevap verdi. «Olayın Bayan Oliver'in ilgisini o elmalar yüzünden çektiğini sanmıyorum. Ama o da partideymiş.»</p>
<p class="calibre1">«Kendisi burada mı oturuyor?»</p>
<p class="calibre1">«Hayır, hayır. Burada Bayan Judith Butler adındaki arkadaşında kalıyormuş.»</p>
<p class="calibre1">«Judith Butler mı? Evet, onu tanıyorum. Kendisi dul. Kocası pilot-muş. Pek güzel ve terbiyeli bir kızı var. Judith Butler da hoş bir kadın değil mi?»</p>
<p class="calibre1"/>
<p class="calibre1">www.netevin.com</p>
<p class="calibre1">«Evet, kendisini bir iki dakika gördüm, gerçekten güzel bir kadın.»</p>
<p class="calibre1">«Siz bu olaya nasıl karıştınız, Poirot? Cinayet sırasında siz burada değildiniz sanırım.»</p>
<p class="calibre1">«Değildim tabii. Bayan Oliver, Londra'ya, bana geldi. Üzgündü. Çok sarsılmıştı. </p>
<p class="calibre1">Benim bir şeyler yapmamı istiyordu.»</p>
<p class="calibre1">Başmüfettişin yüzünde hafif bir tebessüm belirip kayboldu. «Anlıyorum. Hep aynı hikâye...»</p>
<p class="calibre1">30</p>
<p class="calibre1">— 31 —</p>
<p class="calibre1">Belçikalı devam etti. «Ben de kalkıp size geldim.» «Benim de bir şeyler yapmamı istediğiniz için mi? Fakat emin olun. Benim yapabileceğim hiçbir şey yok.»</p>
<p class="calibre1">«Pekâlâ var. Bana burada oturan kimseler hakkında bilgi verebilirsiniz. Elbet bunlardan biri o zavallı kızı kovada boğdu.»</p>
<p class="calibre1">Spence, «iğrenç bir cinayet bu,» dedi. «Daha ilk duyduğum an böyle düşündüm. </p>
<p class="calibre1">Öğrenmek istediğiniz nedir? Ben buraya geleli bir yıl oldu. Kızkardeşim Elspeth benden eski. Yani o köydekileri benden iyi tanır... isterseniz onunla da konuşursunuz. Ama bana hâlâ neden ta Londra'dan kalkıp buralara kadar geldiğinizi anlatmadınız, Poirot. Buna Bayan Oliver'in sebep olduğunu söylediniz. Romancının aklına yine ne çılgınca bir fikir geldi?»</p>
<p class="calibre1">Poirot, «Buna 'çılgınca bir fikir' pek denilmez. Evet, romancıların aklına bazı acayip şeyler gelir. Ama bu kez durum öyle değil. Açıkçası Bayan Oliver kızın söylediği bir sözü duymuş.»</p>
<p class="calibre1">«Joyce'un söylediği bir sözü mü?»</p>
<p class="calibre1">«Evet.»</p>
<p class="calibre1">Spence öne doğru eğilerek dikkatle Poirot'ya baktı. </p>
<p class="calibre1">Belçikalı, «Dinleyin,» dedi. Sonra kısaca Bayan Oliver'in kendisine söylediklerini anlattı. </p>
<p class="calibre1">«Anlıyorum...» Spence bıyığını çekiştirdi. «Demek kız öyle söylemiş? Bir cinayetin işlendiğini gördüğünü söylemiş... Bu cinayetin nasıl ve ne zaman işlendiğini açıklamış mı?»</p>
<p class="calibre1">Poirot başını salladı. «Hayır.»</p>
<p class="calibre1">«Peki bu açıklamaya ne sebep olmuş?»</p>
<p class="calibre1">«Bayan Oliver'in romanlarındaki cinayetlerle ilgili sözler. Yanılmıyorsam biri bundan Bayan Oliver'e söz etmiş. Zannedersem onun romanlarında yeteri kadar kanlı sahne ve ceset olmadığını söylemiş. Ondan sonra da Joyce ortaya çıkıp, bir cinayete şahit olduğunu anlatmış.»</p>
<p class="calibre1">«Yani övünmüş mü? Konuşmanızdan öyle anlıyorum.»</p>
<p class="calibre1">«Bayan Oliver'de de aynı düşünce uyanmış. Evet, Joyce bununla övünmüş sanırım.»</p>
<p class="calibre1">32</p>
<p class="calibre1">«Bu doğru olmayabilir.»</p>
<p class="calibre1">Poirot başını salladı. «Orası öyle.»</p>
<p class="calibre1">«Çocuklar dikkati üzerlerine çekmek veya etrafındakileri etkilemek için böyle abartılı sözler söylerler. Diğer taraftan Joyce'un sözleri doğru olabilir de. </p>
<p class="calibre1">Siz de böyle mi düşünüyorsunuz?»</p>
<p class="calibre1">Belçikalı dedektif cevap verdi. «Bilmiyorum... Bir çocuk cinayete şahit olduğunu söyleyerek övünüyor. Birkaç saat sonra da öldürülüyor. Yani cinayet sebebi kızın daha önce söylediği sözler olabilir. Eğer öyleyse katil hiç vakit kaybetmemiş</p>
<p class="calibre1">diyebiliriz.»</p>
<p class="calibre1">Spence, «Öyle,» dedi. «Kız cinayetten söz ettiği sırada salonda kaç kişi varmış? </p>
<p class="calibre1">Bunu biliyor musunuz?»</p>
<p class="calibre1">«Bayan Oliver, orada on beş, on altı kişi kadar olduğunu söyledi. Beş altı çocuk, partiyi hazırlayan altı yedi büyük. Fakat kesin bilgi için sizden yardım isteyeceğim.»</p>
<p class="calibre1">Spence, «O kolay,» diye başını salladı. «Tabii her şeyi bildiğimi iddia edemem. </p>
<p class="calibre1">Yine de mahalli polisten istediklerinizi öğrenebilirim. Size partiye gidenlerin bir listesini de çıkarttırırım.» Başmüfettiş bir an durdu. «Ama doğrusu içlerinden birinin katil olabileceğine inanamıyorum. Bu civarda öyle katil olabilecek kimseler yok. Şimdiye kadar ilgi uyandıracak cinayetler işlenmedi.»</p>
<p class="calibre1">«Bu katil, daha önce de cinayet işlemiş. Sonra hiç kimsenin şüphe etmediği cinayetin bir görgü şahidi olduğunu öğrenivermiş.»</p>
<p class="calibre1"/>
<p class="calibre1">www.netevin.com</p>
<p class="calibre1">«Peki ama neden Joyce o arada kimseye bir şey söylememiş? İşte ben bunu anlamak istiyorum. Acaba biri ona dilini tutması için para mı verdi? Ama bu da tehlikeli bir şey olurdu.»</p>
<p class="calibre1">Poirot, «Hayır,» diye cevap verdi. «Bayan Oliver'in söylediğine göre Joyce o sırada gördüğü olayın cinayet olduğunu anlayamamış.»</p>
<p class="calibre1">Spence bağırdı, «işte bu imkânsız.»</p>
<p class="calibre1">Belçikalı itiraz etti. «Hiç de değil. Konuşan on üç yaşında bir çocuktu. </p>
<p class="calibre1">Geçmişte olan bir olay hatırlıyordu. Tabii olayın ne zaman olduğunu bilmiyoruz. </p>
<p class="calibre1">Belki üç, belki de dört yıl önce oldu bu. Kız bir şey görmüş ama bunun ne anlama geldiğini anlamamıştı. Bu bir sürü şey olabilir, mon cher. Örneğin... garip bir araba kazası. Otomobil özellikle bir insa-</p>
<p class="calibre1">— 33 —</p>
<p class="calibre1">Elmayı Yılan Isırdı / F: 3</p>
<p class="calibre1">p</p>
<p class="calibre1">ntn üzerine sürülüyor ve adam ölüyor veya yaralanıyor. Bir çocuk, kaz; sırasında bunun aslında bir cinayet olduğunu anlayamazdı. Fakat bir ik yıl sonra birinin söylediği, veya onun gördüğü bir olay birdenbire aklın o eski olayı getirdi. Kız o zaman, 'A veya B~ X onu mahsus yapmıştı, diye düşündü. 'Belki de bu bir kaza değil, aslında bir cinayetti.' Tabii başka ihtimaller de var. Bunlardan bazılarının arkadaşım Ariadne ON-: ver'in fikri olduğunu itiraf edeceğim. Tabii o her mesele için yirmi; çözüm yolu bulur. Bunlardan çoğu da akla hayale sığmayacak şeylerdir... İhtimallere gelince... Birine verilecek olan çaya atılan bir iki hap... Tehlikeli bir yerde arkasından itilen biri... Ne yazık ki, bu civarda uçurum yok. Yoksa o bakımdan bazı tahminlerde bulunabilirdik. Evet, bence bir sürü ihtimal var. Belki de Joyce bir cinayet romanı okumuş ve; aklına vaktiyle gördüğü o olay gelmişti. Belki de bu olay kendisini şaşırtmıştı. Romanı okurken birdenbire, 'A, tıpkı A ile B'ye benziyor. Acaba A o hareketi mahsus mu yapmıştı?' Dediğim gibi ihtimal çok.» «Ve siz de bunları araştırmaya geldiniz, öyle mi?» Poirot, «Evet,» dedi. «Sizden de bilgi alacağım.» Spence mırıldandı. </p>
<p class="calibre1">«Ben elimden geleni yapar, ayrıca Elspeth'de de yardım isterim...»</p>
<p class="calibre1">Poirot memnun bir tavırla arkadaşının yanından ayrıldı. İstediği bil] giyi çabucak elde edeceğinden emindi. Spence'in ilgisini uyandırmıştı! Başmüfettiş de bir ipucu yakaladı mı, bir daha bunu bırakmazdı. Ayrıca^ Scotland Yard'ın en ünlü başmüfettişlerinden olan Spence'in mahall| polisle dost olduğu da muhakkaktı. </p>
<p class="calibre1">Poirot saatine bir göz attı. On dakika sonra Bayan Ariadne Oli-| ver'le 'Elma Ağacı* isimli bir evin önünde buluşacaktı. Belçikalı, bu isir de çok uygun, diye düşündü. Doğrusu bu meselede ne tarafa döner-j sem döneyim elmalarla karşılaşıyorum. O sulu İngiliz elmalarını pek severim. Ancak bu kez elmalar çalı süpürgelerine, cadılara ve boğulan bir çocuğa karışmış. </p>
<p class="calibre1">Poirot kendisine verilen tarife uyarak yoldan ilerledi. On dakika sonra kırmızı tuğladan, eski tarzda sağlam bir evin önündeydi. Bahçe gayet düzenliydi. </p>
<p class="calibre1">Etrafını dikkatle biçilmiş mazılar çevirmişti bunun. </p>
<p class="calibre1">Poirot üzerinde «Elma Ağacı» yazılı bir tabela olan bahçe kapısını açarak, içeri girdi. Aynı anda da evin ön kapısı açılarak Bayan Oliver dışarı çıktı. </p>
<p class="calibre1">Romancı soluk soluğa, «Tam zamanında geldiniz,» dedi. «Ben de pencerede sizi bekliyordum.»</p>
<p class="calibre1">Poirot dönerek, bahçe kapısını dikkatle kapattı. Bayan Oliver'le ne zaman karşılaşırsa karşılaşsın, muhakkak işe elmalar karışırdı. Kadın ya elma yerdi, ya iri göğsünün üzerinde elma parçaları bulunur; ya da elinde içi elma dolu bir kesekâğıdı tutardı. Fakat bugün durum değişikti. Poirot takdirle, bravo, diye düşündü. Bugün hatır hatır elma yemesi çok kötü olurdu. Ne de olsa cinayet bu evde işlenmiş. </p>
<p class="calibre1">Bayan Oliver, «Judith Butler'ın evinde kalmaya razı olmamanızın sebebini bir türlü anlayamıyorum,» diye konuştu. «Kalkıp beşinci sınıf bir otele indiniz.»</p>
<p class="calibre1">Poirot cevap verdi. «Meseleyi biraz uzaktan araştırmam daha doğru olur. İnsan bir işe fazla karışmamalı.»</p>
<p class="calibre1">Bayan Oliver, «Bu işe karışmaktan kendinizi nasıl alacağınızı bilmiyorum,» dedi. </p>
<p class="calibre1">«Herkesi görmeniz, onlarla konuşmanız gerekmiyor mu?»</p>
<p class="calibre1">Belçikalı başını salladı. «Tabii.»</p>
<p class="calibre1"/>
<p class="calibre1">www.netevin.com</p>
<p class="calibre1">«Şimdiye kadar kimi gördünüz?»</p>
<p class="calibre1">«Dostum Başmüfettiş Spence'i.»</p>
<p class="calibre1">Bayan Oliver sordu. «Bu günlerde nasıl o?»</p>
<p class="calibre1">Poirot içini çekti. «Eskisinden yaşlı.»</p>
<p class="calibre1">Bayan Oliver, «Tabii,» dedi. «Ne olacağını sanıyordunuz? Eskisinden daha mı zayıf, daha mı şişman? Gözleri görüyor, kulakları duyuyor mu? Peki, Spence olay hakkında ne düşünüyor?»</p>
<p class="calibre1">— 34</p>
<p class="calibre1">— 35 —</p>
<p class="calibre1">«Acele etmeyin.»</p>
<p class="calibre1">«Spence'le beraber ne yapacaksınız?»</p>
<p class="calibre1">Poirot, «Ben programımı yaptım,» diye cevap verdi. «Önce eski dostumu görüp, onunla konuştum. Ondan, kolay kolay elde edemeyeceğim bazı bilgiler toplamasını istedim.»</p>
<p class="calibre1">«Yani buradaki polisle ahbap mı? Onlardan kimsenin bilmediğ bazı şeyleri mi öğrenecek?»</p>
<p class="calibre1">«Evet... Öyle de diyebilirsiniz.»</p>
<p class="calibre1">«Peki... Sonra?»</p>
<p class="calibre1">«Spence'den sonra buraya geldim, madam. Olay yerini görmem lazım.»</p>
<p class="calibre1">Bayan Oliver başını çevirerek, eve baktı. «Burası cinayet işlenecek bir yere hiç benzemiyor, değil mi?»</p>
<p class="calibre1">Poirot tekrar düşündü. İçgüdüleri ne kadar kuvvetli. </p>
<p class="calibre1">Sonra, «Öyle,» dedi. «Gerçekten öyle bir eve hiç benzemiyor. Cinayet odasını gördükten sonra sizinle birlikte ölen kızın annesiyle konuşmaya gideceğim. </p>
<p class="calibre1">Bakalım o bana neler anlatacak? Spence de bugün buradaki polis müfettişinden kendisiyle görüşmem için randevu alacak. Ayrıca buradaki doktorla ve okulun müdiresiyle görüşmek istiyorum. Saat altıda dostum Spence ve kızkardeşi Elspeth'le çay içerek sosis yiyeceğim. Ve yine bu meseleyi konuşacağız.»</p>
<p class="calibre1">«Spence size başka ne anlatabilir?»</p>
<p class="calibre1">«Onun kızkardeşiyle tanışmak istiyorum. Bayan Elspeth buraya Spence'den daha önce gelmiş. Spence ise kadının ölümünden sonra onun yanına yerleşmiş. Herhalde kadın buradakileri iyi tanıyor.»</p>
<p class="calibre1">Bayan Oliver, «Biliyor musunuz?» diye konuştu. «Sizin bir elektronik beyinden farkınız yok. Sık sık 'elektronik beyin programlanması,' diye bir laf duyuyorum. </p>
<p class="calibre1">Lüzumlu bilgiyi kompütüre veriyor, sonra da cevabını alıyorlar. Siz de tıpkı bir elektronik beyin gibisiniz.»</p>
<p class="calibre1">Poirot ilgiyle ona baktı. «Fikriniz çok ilginç. Evet, evet. Ben bir elektronik beyin rolünü oynayacağım. Kompütüre bilgi veriliyor...»</p>
<p class="calibre1">Bayan Oliver sordu. «Ya vereceğiniz cevaplar yanlış olursa?»</p>
<p class="calibre1">Hercule Poirot, «İşte bu imkânsız,» dedi. «Elektronik beyinler hata yapmazlar.»</p>
<p class="calibre1">Romancı, «Yapmamaları gerektiği söyleniyor. Ama bazen çok şaşılacak şeyler oluyor. Son elektrik makbuzumu görmeliydiniz. Biliyorum, 'Hata insanlara mahsustur,' diye bir söz var. Ama bir elektronik beyin hata yapmaya karar verdi mi, insanları kat kat geçiyor. Haydi gelin de sizi Bayan Drake'le tanıştırayım.»</p>
<p class="calibre1">Poirot, Rowena Drake, hakikaten şahane bir kadın, diye düşündü. Kırk küsur yaşındaydı kadın. Uzun boyluydu. Sarı saçlarında tek tük beyaz vardı. Gözleri koyu maviydi. Son derecede becerikli, enerjik bir insan olduğu da anlaşılıyordu. </p>
<p class="calibre1">Poirot, 'Elma Ağacı'nın pek bakımlı olduğunu da farketti. Halılar en iyi cinsten, eşyalar gayet pahalıydı. Her taraf dikkatle temizlenmiş, cilalanıp parlatılmıştı. İşte bu yüzden de içeride ilgiyi çekecek bir şey olmadığı hemen farkedilmiyordu. </p>
<p class="calibre1">Bayan Rowena Drake, Bayan Oliver'la Poirot'yu nazik bir tavırla karşıladı. </p>
<p class="calibre1">Kadının verdiği bir partide cinayet işlenmesine fena halde kızdığı fakat bunu gizlemeye çalıştığı da belliydi. </p>
<p class="calibre1">Rowena Drake,- «Mösyö Poirot,» dedi. Kadının cemiyetlerde konuşmaya, konferans vermeye alışık olduğu belliydi. «Buraya gelebildiğiniz için o kadar memnunum ki. </p>
<p class="calibre1">Bayan Oliver bana bu korkunç olayda bize büyük yardımlarınızın dokunacağını söyledi.»</p>
<p class="calibre1">«Merak etmeyiniz, madam. Elimden geleni yapacağım. Ancak tecrübeli bir insansınız. Onun için de meselenin bir hayli çetin olduğunu herhalde biliyorsunuz.»</p>
<p class="calibre1"/>
<p class="calibre1">www.netevin.com</p>
<p class="calibre1">Bayan Drake tekrarladı. «Çetin... Tabii çetin, Mösyö Poirot. Doğrusu böyle korkunç bir olayla karşılaşacağım hiç aklıma gelmezdi. İnanılmayacak bir şey bu.» Ekledi. «Herhalde polis bir şeyler biliyor. Zannedersem Müfettiş Raglan, gerçekten işinin ehli bir adam. Scotland Yardadan yardım isteyip istemeyeceklerini bilmiyorum. O zavallı çocuğun ölümünün sadece buradakileri ilgilendireceğini düşünüyorlar sanırım. Tabii siz de gazeteleri okuyorsunuz, Mösyö Poirot. Her gün böyle olaylarla karşılaşıyoruz. Anne ve babalar çocuklarına eskisi kadar iyi bakmıyorlar. Onlara akli dengesi bozuk kimselerden kaçınmalarını öğretmiyorlar.»</p>
<p class="calibre1">1</p>
<p class="calibre1">— 36 —</p>
<p class="calibre1">— 37 —</p>
<p class="calibre1">I</p>
<p class="calibre1">«Yine de bu olay pek mümkün bir şey değil, madam.»</p>
<p class="calibre1">«Ah, biliyorum... biliyorum, işte onun için bu olaydan 'inanılmayacak bir şey,' </p>
<p class="calibre1">diye söz ettim ya. Olanlara hâlâ inanamıyorum.» Bayan Drake bir an sustu. «Her şey güzelce planlanmıştı. Toplantı çok güzel geçti. Hakikaten olanlar inanılacak gibi değil. Ben, kendi hesabıma, bu işe dışarıdan birinin karıştığına inanıyorum. Biri eve girdi. O sırada bunu yapmak hiç de güç değildi. Bu yabancının akli dengesi bozuktu. Yani, akıl hastanesinde kalması gereken biriydi o... Bu adam Joyce'u bir bahaneyle kütüphaneye götürdü ve zavallıyı orada öldürdü.»</p>
<p class="calibre1">«Bana cinayetin işlendiği yeri gösterebilirseniz...»</p>
<p class="calibre1">«Tabii, tabii. Bir kahve daha içmez miydiniz?»</p>
<p class="calibre1">«Teşekkür ederim, hayır.»</p>
<p class="calibre1">Bayan Drake ayağa kalktı. «Polis, cinayetin Alevli Ejderha sırasında işlendiğini düşünüyor sanırım. O oyun yemek odasında oynanıyordu.»</p>
<p class="calibre1">Rowena Drake holden geçerek "bir kapıyı açtı. Sonra da müzedeki değerli eşyaları gösteren bir rehber tavrıyla büyük yemek masasını ve kalın kadife perdeleri işaret etti. </p>
<p class="calibre1">«Burası karanlıktı tabii. Sadece alev alev yanan üzümlerin ışığı etrafı aydınlatıyordu. Ve şimdi...»</p>
<p class="calibre1">Onları holden geçirerek, küçük bir odanın kapısını açtı. Burada kitap dolu raflar, rahat koltuklar vardı. Duvarlara da av resimleri asılmıştı. «Kütüphane burası.» Rowena Drake hafifçe titredi. «Kova buradaydı. Tabii bir muşambanın üzerine konulmuştu...»</p>
<p class="calibre1">Ariadne Oliver onlarla birlikte odaya girmemişti. Dışarıda, holde duruyordu. </p>
<p class="calibre1">Belçikalıya, «İçeri giremeyeceğim,» dedi. «Aklıma türlü şeyler geliyor.»</p>
<p class="calibre1">Bayan Drake mırıldandı. «Şimdi görülecek bir şey yok. Yani... size istediğiniz için cinayetin işlendiği yeri gösteriyorum.»</p>
<p class="calibre1">Poirot, «Herhalde etrafa sular saçılmıştı,» dedi. </p>
<p class="calibre1">Bayan Drake başını salladı. «Kovada su vardı tabii.» Belçikalı dedektife sanki onun aptal olduğundan şüphelenmeye başlamış bir tavırla bakıyordu. </p>
<p class="calibre1">«Tabii muşamba da ıslanmıştı. Ben şunu kastediyorum: Çocuğun</p>
<p class="calibre1">— 38 —</p>
<p class="calibre1">kafası kovanın dibine itildiğine göre, etrafa su sıçramış olması lazım.»</p>
<p class="calibre1">«A, evet. Hatta elma avı sırasında kovanın bir, iki kere doldurulması gerekiyordu.»</p>
<p class="calibre1">«Herhalde cinayeti işleyen kimsenin de üzeri ıslanmıştı. Öyle değil mi?»</p>
<p class="calibre1">«Evet... Evet, herhalde.»</p>
<p class="calibre1">«Bunu farkeden olmadı mı?»</p>
<p class="calibre1">«Hayır, hayır. Bunu bana Müfettiş Raglan da sordu. Fakat toplantının sonuna doğru herkesin üstü başı ıslanmış, veya una bulaşmış, saçı başı da karışmıştı. </p>
<p class="calibre1">Onun için bu bakımdan bir ipucu yok. Daha doğrusu polis öyle düşündü sanırım.»</p>
<p class="calibre1">Poirot, «Herhalde. Galiba tek ipucu öldürülen çocuğun kendisi. Bana onun hakkında bildiklerinizi anlatırsanız memnun olurum.» dedi. </p>
<p class="calibre1">«Joyce hakkındakileri mi?» Bayan Rowena Drake biraz şaşırmış gibiydi. Sanki Joyce'un üzerinde durmaz olmuştu artık. Kız bu şekilde kendisine hatırlatılınca da biraz şaşalamıştı. </p>
<p class="calibre1">Poirot, «Kurban daima önemlidir,» dedi. «Çünkü ekseri cinayete kurbanın kendisi sebep olur.»</p>
<p class="calibre1"/>
<p class="calibre1">www.netevin.com</p>
<p class="calibre1">«Evet, ne demek istediğinizi*anlıyorum.» Ne var ki, Rowena'nın halinden bunu hiç de anlamadığı belliydi. «Salona dönelim mi?»</p>
<p class="calibre1">Poirot gülümsedi. «Herhalde orada bana Joyce'dan söz edersiniz?»</p>
<p class="calibre1">Salona dönerek; tekrar koltuklarına yerleştiler. Bayan Drake'in biraz sıkılmış</p>
<p class="calibre1">gibi bir hali vardı. «Ne söylememi istediğinizi pek bilmiyorum, Mösyö Poirot. </p>
<p class="calibre1">İstediğiniz bilgiyi polisten veya Joyce'un annesinden alabilirsiniz. Zavallı kadıncağız. Herhalde bu konuşma onu çok üzer ama...»</p>
<p class="calibre1">' </p>
<p class="calibre1">Poirot onun sözünü kesti. «Ben bir annenin ölmüş olan kızı hakkındaki fikrini öğrenmek istemiyorum. Bana lazım olan insanları anlayan birinin tarafsız, kesin fikri. Sizin bu köydeki hayır işleriyle ilgilendiğiniz muhakkak, madam. </p>
<p class="calibre1">Bildiğiniz birinin karakterini kolaylıkla tahlil edebildiğinizden de eminim.»</p>
<p class="calibre1">39 —</p>
<p class="calibre1">«Biraz güç bu... Yani o yaşlardaki çocuklar hemen hemen birbirlerinin aynıdırlar. Joyce da on iki veya on üç yaşındaydı sanırım.»</p>
<p class="calibre1">Poirot, «Aynı olduklarını sanmıyorum,» diye cevap verdi. «Karakterleri, takındıkları tavırlar arasında farklar vardır. Joyce'dan hoşlanır mıydınız?»</p>
<p class="calibre1">Rowena. Drake bu sorudan biraz sıkılmış gibiydi. «Şey... tabii... ondan hoşlanırdım. Yani... ben her çocuktan hoşlanırım. Hemen herkes de öyledir ya.»</p>
<p class="calibre1">Poirot, «Ben bu fikirde değilim,» dedi. «Bence bazı çocuklar sinire dokunacak yaratıklardır.»</p>
<p class="calibre1">«Evet, bazı çocukların son zamanlarda doğru dürüst yetiştirilmedik-lerini ben de biliyorum.»</p>
<p class="calibre1">Poirot ısrar etti. «Joyce, iyi bir çocuk muydu? Yoksa değil miydi?»</p>
<p class="calibre1">Bayan Drake ona hoşnutsuzlukla baktı. «Zavallı çocuğun ölmüş olduğunu unuttunuz mu, Mösyö Poirot?»</p>
<p class="calibre1">«Öldü veya ölmedi, bu soru önemli, iyi bir kız olsaydı onu öldürmeyi kimse istemezdi. Belki kötü bir çocuk olduğu için biri onu ortadan kaldırmaya karar verdi...»</p>
<p class="calibre1">«Şey, belki... Ama bunun iyilik veya kötülükle bir ilgisi yok, değil mi?»</p>
<p class="calibre1">«Pekâlâ olabilir. Ayrıca onun bir cinayete tanık olduğunu iddia ettiğini de duydum.»</p>
<p class="calibre1">Rowena Drake küçümsemeyle, «A, o gülünç iddia mı?» dedi. </p>
<p class="calibre1">«Kızın sözlerini ciddiye almadınız mı?»</p>
<p class="calibre1">«Tabii almadım. Sözleri pek gülünçtü.»</p>
<p class="calibre1">«Joyce o konuyu nasıl açtı?»</p>
<p class="calibre1">«Hepimiz de Bayan Oliver buraya geldiği için bir hayli heyecanlanmıştık.» Bayan Drake, Bayan Oliver'a baktı. «Çok tanınmış bir yazar olduğunuzu unutmayın, hayatım.»</p>
<p class="calibre1">Bu 'hayatım' kelimesini yazarı çok sevdiğinden değil, ağzı alıştığı için kullandığı belliydi. </p>
<p class="calibre1">«Herhalde bu konu açılmayacaktı. Ama çocuklar aramızda ünlü bir yazar bulunduğu için çok heyecanlıydılar.»</p>
<p class="calibre1">— 40 —</p>
<p class="calibre1">Poirot, düşünceli bir tavırla mırıldandı. «Ve Joyce bir cinayete tanık olduğunu söyledi...»</p>
<p class="calibre1">«Evet, öyle bir şeyler söyledi sanırım. Aslında onu pek dinlemiyordum.»</p>
<p class="calibre1">«Ama onun bu lafları söylediğini hatırlıyorsunuz.»</p>
<p class="calibre1">«Hatırlıyorum tabii.» Bayan Drake başını salladı. «Ne var ki, ona inanmadım. </p>
<p class="calibre1">Ablası da kızı uygun bir şekilde hemen susturdu.»</p>
<p class="calibre1">«Joyce de buna kızdı değil mi?»</p>
<p class="calibre1">«Evet. Sözlerinin doğru olduğunda ısrar etti durdu.»</p>
<p class="calibre1">«Hatta övündü değil mi?»</p>
<p class="calibre1">«Belki öyle de söylenebilir.»</p>
<p class="calibre1">•</p>
<p class="calibre1">Poirot, «Kızın iddiası doğru olabilir,» dedi. </p>
<p class="calibre1">«Saçma! Ben Joyce'un sözlerine bir an bile inanmadım. O daima böyle budalaca şeyler yapardı zaten.»</p>
<p class="calibre1">«Aptal mıydı?»</p>
<p class="calibre1"/>
<p class="calibre1">www.netevin.com</p>
<p class="calibre1">Rowena Drake, «Aslında o gösteriş yapmaktan hoşlanan bir kızdı,» diye cevap verdi. «Başka kızlardan daha çok şey bildiğini ve gördüğünü iddia ederdi.»</p>
<p class="calibre1">Poirot mırıldandı. «Pek de sevilecek bir mahluk değilmiş.»</p>
<p class="calibre1">Bayan Drake başını salladı. «Gerçekten öyle. İnsanın sık sık susturmak zorunda kaldığı kızlardandı.»</p>
<p class="calibre1">«Peki o böyle konuşunca diğer çocuklar ne yaptı?»</p>
<p class="calibre1">Rowena Drake, «Joyce'a güldüler,» dedi. «Tabii bu da kızı büsbütün kızdırdı.»</p>
<p class="calibre1">Poirot ayağa kalktı. «Bu konuda kesin bir şekilde konuştuğunuz için çok teşekkür ederim.» Eğilerek, Rowena Drake'in elini öptü. «Hoş-çakalın, madam. O feci olayın olduğu yeri görmeme izin verdiğiniz için minnettarım. O acı olayı size tekrar bütün ayrıntısıyla hatırlatmadığımı umarım»</p>
<p class="calibre1">Rowena, «Tabii böyle bir olayı hatırlamak çok acı oluyor,» diye cevap verdi. </p>
<p class="calibre1">«Küçük toplantımızın iyi geçmesini o kadar istiyordum ki. Hakikaten de öyle oldu. Herkes çok eğlendi. Sonra o korkunç olayı öğrendik. Ancak o konuyu unutmaktan başka yapabileceğimiz bir şey</p>
<p class="calibre1">— 41 —</p>
<p class="calibre1">de yok. Tabii Joyce'un bir cinayete şahit olduğunu söylemesi de çok yersizdi.»</p>
<p class="calibre1">«Woodleigh'de hiç cinayet oldu mu?»</p>
<p class="calibre1">Rowena Drake kesin bir tavırla, «Hiç hatırlamıyorum,» dedi. </p>
<p class="calibre1">Poirot gülümsedi. «Cinayetlerin günden güne arttığına bakılırsa, burası müthiş</p>
<p class="calibre1">bir yer olmalı.»</p>
<p class="calibre1">«Şey... galiba bir kamyon şoförü arkadaşını öldürdüydü. Veya buna benzer bir şey. Bir de buradan yirmi kilometre kadar ötede çakılların altında küçük bir kızın cesedini buldulardı. Ama bu yıllar önce oldu. Her ikisi de iğrenç ve pek de ilgi çekici olmayan cinayetlerdi. Sebebi de içkiydi sanırım.»</p>
<p class="calibre1">«Yani bunlar on iki, on üç yaşında bir kızın tanık olamayacağı cinayetlerdi.»</p>
<p class="calibre1">«Evet, tabii. Ayrıca size şunu da söyleyeyim, Mösyö Poirot. Joyce o lafları sırf arkadaşlarına gösteriş yapmak için söyledi. Belki o arada tanınmış biri üzerinde de iyi bir etki uyandırmaya çalışıyordu.»</p>
<p class="calibre1">Bayan Oliver, «Yani,» dedi. «Partiye geldiğim için asıl kabahatli benim.»</p>
<p class="calibre1">«Ne münasebet, hayatım, ne münasebet. Ben onu kastetmedim.»</p>
<p class="calibre1">Hercule Poirot, yanında Bayan Oliver'le birlikte evden çıkarken, içini çekti. </p>
<p class="calibre1">«Burası hiç de cinayet işlemeye uygun bir yer değil. Ne ilginç bir atmosferi var, ne de öldürülmeye layık biri. Fakat bazıları zaman zaman Bayan Drake'i ortadan kaldırmak için önüne geçilmez bir arzu duyabilirler.»</p>
<p class="calibre1">«Ne demek istediğinizi anlıyorum. Rowena bazen insanın sinirine çok dokunuyor. </p>
<p class="calibre1">Kendini pek beğeniyor, hayatından da memnun.»</p>
<p class="calibre1">«Kocası nasıl bir adam?»</p>
<p class="calibre1">«Rowena dul. Kocası bir iki yıl önce ölmüş. Çocuk felci geçirdiği için sakatmış. </p>
<p class="calibre1">Aslında bankermiş sanırım İyi bir sportmenmiş. Sakatlanıp, her şeyden mahrum olmak çok zoruna gitmiş.»</p>
<p class="calibre1">«Herhalde...» Belçikalı, tekrar Joyce konusunu açtı. «Bana şunu söyler misiniz? </p>
<p class="calibre1">Joyce'un konuşmasını dinleyenlerden biri onun sözlerini ciddiye aldı mı?»</p>
<p class="calibre1">42 —</p>
<p class="calibre1">«Bilmiyorum. Aldıklarını pek sanmıyorum.»</p>
<p class="calibre1">«Mesela diğer çocuklar?»</p>
<p class="calibre1">«Zaten ben de onları kastediyordum. Hayır. Onların Joyce'un sözlerine inandıklarını sanmıyorum. Hepsi de onun yalan uydurduğunu düşündüler.»</p>
<p class="calibre1">«Siz de o anda öyle mi düşündünüz?»</p>
<p class="calibre1">Bayan Oliver, «Evet,» dedi. Sonra da ekledi. «Tabii Rowena Drake cinayetin işlenmediğine inanmayı tercih edecek ama bunu yapması da mümkün değil.»</p>
<p class="calibre1">«Herhalde bu konu onu üzüyor.»</p>
<p class="calibre1">Romancı başını salladı. «Bir bakıma öyle olmalı tabii. Ama bana artık kadın bu olaydan söz etmekten hoşlanıyormuş gibi geliyor. Her şeyi içine atmak istemiyormuş gibi bir hali var.»</p>
<p class="calibre1">Poirot sordu. «Ondan hoşlanıyor musunuz? Sizce iyi bir kadın mı o.»</p>
<p class="calibre1">«Siz de öyle güç sorular soruyorsunuz ki. Üstelik insanı mahcup eden sorular bunlar. Galiba sizi sadece insanların iyi olup olmadıkları ilgilendiriyor. </p>
<p class="calibre1">Rowena Drake despot biri. insanların hayatlarını, işleri idare etmekten hoşlanıyor. Yanılmıyorsam bütün köyü idare eden de o. Ama bu işi de ustalıkla www.netevin.com</p>
<p class="calibre1">başarıyor. Tabii her şey despot kadınlardan hoşlanıp hoşlanmadığınıza bağlı. </p>
<p class="calibre1">Doğrusu ben bu tiplerden hoşlanmam.»</p>
<p class="calibre1">«Peki şimdi görmeye gittiğimiz Joyce'un annesi nasıl bir kadın?»</p>
<p class="calibre1">«iyi bir kadıncağız o. Biraz aptalca sanırım. Ona çok acıyorum, insanın çocuğunun öldürülmesi korkunç bir şey olmalı. Üstelik herkes bunun bir seks cinayeti olduğunu zannediyor. Bu da durumu daha kötüleştiriyor tabii.»</p>
<p class="calibre1">«Ancak anladığıma göre Joyce saldırıya uğramamış.»</p>
<p class="calibre1">«Orası öyle ama insanlar böyle şeyler olduğunu düşünmekten hoşlanıyorlar. </p>
<p class="calibre1">İnsanların nasıl olduklarını bilirsiniz.»</p>
<p class="calibre1">«Bildiğimi sanıyorum ama... bazen onları hiç anlamadığımı da far-kediveriyorum.»</p>
<p class="calibre1">«Sizi Joyce'un annesi Bayan Reynold'a arkadaşım Judith Butler'ın</p>
<p class="calibre1">— 43 —</p>
<p class="calibre1">götürmesi daha iyi olmaz mıydı? Kadın onu İyi tanıyor. Oysa ben sonuçta bir yabancıyım.»</p>
<p class="calibre1">«Bu işi planladığımız gibi yapacağız.»</p>
<p class="calibre1">Bayan Oliver isyanla mırıldandı. «Elektronik beyin programına devam edecek!»</p>
<p class="calibre1">Bayan Reynold, Bayan Drake'in tam tersiydi. Kadının öyle kendinden emin ve becerikli bir hali yoktu. Hiçbir zaman da olmayacaktı. Bayan Reynold siyah bir elbise giymişti. Elinde sıkıca ıslak bir mendil tutuyordu. Her an hüngür hüngür ağlamaya hazır olduğu da belliydi. </p>
<p class="calibre1">Bayan Oliver'e, «Buraya bize yardım etmesi için bir arkadaşınızı çağırtmanız gerçekten büyük nezaket,» dedi. Islak parmaklarıyla Poi-rot'nun elini sıkarak, tereddütle yüzüne baktı. «Eğer kendisi bize yardım edebilirse büyük bir minnet duyacağım. Ama bu konuda kimsenin bir şey yapabileceğini de sanmıyorum. Bunu düşünmek korkunç bir şey. Bir insan o yaşta bir çocuğu nasıl öldürebilir? Keşke bağırabilsey-di. Herhalde katil yavrumun başını hemen suyun altına itiverdi. Ah, bu olayı düşünmeye dayanamıyorum.»</p>
<p class="calibre1">«Sizi üzmek istemiyorum, madam. Sadece size birkaç soru soracağım. Bunların kızınızın katilinin bulunmasına yardımı dokunabilir. Herhalde siz katilin kim olduğunu tahmin edemiyorsunuz?»</p>
<p class="calibre1">«Nasıl tahmin edebilirim? Buradakilerin böyle bir şey yapabilecekleri hiç aklıma gelmezdi. Bu köydekilerin hepsi de iyi insanlardır. Belki de bir yabancı pencerelerin birinden içeri girdi. Belki esrar filan da içmişti.»</p>
<p class="calibre1">«Katilin erkek olduğundan eminsiniz demek?»</p>
<p class="calibre1">«Öyle olmalı tabii.» Bayan Reynold fena halde şaşırmıştı. «Muhakkak erkekti. Bir kadın böyle bir cinayet işleyebilir mi?»</p>
<p class="calibre1">«Bir kadının da o cinayeti işleyecek kuvveti vardır.»</p>
<p class="calibre1">«Şey... Ne demek istediğinizi anlıyorum. Tabii şimdiki kadınlar daha atletik yapılı. Yine de onların böyle bir şey yapamayacaklarından eminim. </p>
<p class="calibre1">Joyce henüz çocuktu. On üç yaşındaydı o.»</p>
<p class="calibre1">«Burada fazla oturup, güç sorular sorarak sizi üzmek niyetinde değilim, madam. </p>
<p class="calibre1">Polisin şu anda başkalarıyla konuştuklarından eminim. Üzücü ayrıntıların üzerinde durarak sizi sarsmayı da istemem. Fakat kızınızın toplantıdan önce söylediği sözler hakkında bir iki soru soracağım. Siz toplantıda yoktunuz değil mi?»</p>
<p class="calibre1">«Hayır, yoktum. Son zamanlarda biraz rahatsızdım. Çocuk toplantıları da çok yorucu oluyor. Onları arabayla partiye götürdüm. Daha sonra da almaya gittim. Üç çocuğum birden toplantıdaydılar. Büyük kızım Ann... O on altısındadır... On birine basmak üzere olan Leo... Joyce toplantıdan önce ne söylemiş?»</p>
<p class="calibre1">«Orada olan Bayan Oliver size kızınızın sözlerini tekrarlayabilir. Zannedersem Joyce vaktiyle bir cinayete tanık olduğundan söz etmiş.»</p>
<p class="calibre1">«Joyce mu? O böyle bir şey söylemiş olamaz. Kızım hangi cinayeti görmüş</p>
<p class="calibre1">olabilir?»</p>
<p class="calibre1">Poirot, «Kimse buna ihtimal vermiyor,» dedi. «Ben sadece sizin böyle bir şey olabileceğine inanıp inanmadığınızı öğrenmek istiyordum. Kızınız size böyle bir şeyden söz etti mi?»</p>
<p class="calibre1">«Joyce mu? Bir cinayete tanık olduğundan mı?»</p>
<p class="calibre1">Poirot, «'Cinayet' kelimesinin Joyce yaşında biri tarafından gelişigüzel kullanılmış olabileceğini de unutmayın,» diye cevap verdi. Bu aslında birinin arabanın altında kalması veya bir çocuğun kavga ederken arkadaşını nehre www.netevin.com</p>
<p class="calibre1">itmesiyle ilgili olabilirdi. Önceden düşünülmeyen ama kötü sonuç veren bir olay...»</p>
<p class="calibre1">«Burada Joyce'un görebileceği böyle bir olay olduğunu sanmıyorum. Ayrıca kızım bana bu konuda hiçbir şey söylemedi. Herhalde Joyce şaka ediyordu.»</p>
<p class="calibre1">Ariadne Oliver atıldı. «Aksine oldukça ciddiydi. Arka arkaya bir cinayete tanık olduğunu tekrarladı.»</p>
<p class="calibre1">Bayan Reynolds sordu. «Ona inanan oldu mu?»</p>
<p class="calibre1">Romancı başını salladı. «İnandıklarını sanmıyorum. Veya belki de... </p>
<p class="calibre1">— 44 —</p>
<p class="calibre1">— 45 —</p>
<p class="calibre1">inandıklarını söyleyerek... şey... Joyce'a cesaret vermek istemediler.»</p>
<p class="calibre1">Bayan Reynold içini çekti. «Hoş bir davranış değil bu. Sanki Joyce yalan söylemiş gibi...» Bayan Reynold öfkesinden kızarmıştı. </p>
<p class="calibre1">Poirot, «Tabii... Niye yalan söylesin? Belki kızınız hata yapmış olabilir. Belki o bir kazaya şahit oldu ve bunun cinayet olabileceğini düşündü.» diye konuştu. </p>
<p class="calibre1">Bayan Reynold hâlâ öfkeliydi. «Böyle bir şey olsaydı bana söylerdi. Öyle değil mi?»</p>
<p class="calibre1">Poirot, «Öyle olmalı,» dedi. «Size geçmiş yıllarda böyle bir şeyden söz etmedi mi? Belki siz bunu önemli bulmadığınız için unuttunuz.»</p>
<p class="calibre1">«Ne zaman mesela?»</p>
<p class="calibre1">Poirot ellerini iki yanına açtı. «Bunu bilmiyoruz. İşin güç tarafı da bu. Belki olay üç hafta önce oldu... belki de üç yıl evvel. Joyce o sırada 'çok küçük' </p>
<p class="calibre1">olduğundan söz etmiş. On üç yaşındaki bir kız hangi çağları 'çok küçük' bulur? </p>
<p class="calibre1">Bu civarda dikkati çekecek, heyecanlı bir vaka olmadı mı hiç?»</p>
<p class="calibre1">«Sanmıyorum. Olsaydı bunu ya duyar ya da gazetelerde okurduk. Mesela saldırıya uğrayan bir kadın... Veya bir genç kızla sevgilisi... Ama önemli bir vaka, Joyce'un ilgisini çeken bir şey olmadı.»</p>
<p class="calibre1">«Joyce kesin bir şekilde bir cinayeti gördüğünü söylemiş. Sizce bu sözler doğru mu?»</p>
<p class="calibre1">Bayan Reynold, «Joyce öyle söylediğine göre, doğru olması lazım değil mi?» diye cevap verdi. «Herhalde birtakım olayları birbirine karıştırdı o.»</p>
<p class="calibre1">«Olabilir.» Poirot bir an durdu. «Acaba o gece toplantıda olan diğer çocuklarınızla konuşabilir miyim?»</p>
<p class="calibre1">«Tabii. Ama onlardan ne öğreneceğinizi umduğunuzu bilmiyorum. Ann yukarıda ders çalışıyor. Leo da bahçede uçak modeliyle meşgul.»</p>
<p class="calibre1">Leo tombul, yuvarlak yüzlü bir çocuktu. Elindeki uçak modeline dalıp gitmiş gibi bir hali vardı. Bu yüzden de kendisine sorulan sorulara ancak birkaç dakika sonra cevap verdi. </p>
<p class="calibre1">«Sen de oradaydın değil mi, Leo? Joyce'un söylediklerini de duydun. Ne dedi o?»</p>
<p class="calibre1">«Cinayet hakkında mı?» Bu konuyu pek sıkıcı bulmuş gibi bir hali vardı. </p>
<p class="calibre1">Poirot, «Evet cinayet hakkında,» dedi. «Joyce, vaktiyle bir cinayete şahit olduğunu söylemiş. O hakikaten böyle bir şey görmüş müydü?»</p>
<p class="calibre1">Leo hemen, «Görmemişti tabii,» diye cevap verdi. «O kimin öldürüldüğünü görmüş</p>
<p class="calibre1">olabilirdi? Joyce böyle bir kızdı işte.»</p>
<p class="calibre1">«Ne demek istiyorsun?»</p>
<p class="calibre1">Leo burnundan soluyarak bir tel parçasını sardı. «Joyce budalanın biriydi.»</p>
<p class="calibre1">Sonra ekledi. «Herkesin kendisiyle ilgilenmesi için aklına gelen her şeyi söylerdi.»</p>
<p class="calibre1">«Demek Joyce o hikâyeyi mahsus uydurdu?»</p>
<p class="calibre1">Leo, Bayan Oliver'e baktı. «Galiba sizi etkilemek istiyordu. Siz cinayet romanları yazıyorsunuz, değil mi? Galiba Joyce da kendisiyle diğerlerinden fazla ilgilenmeniz için o hikâyeyi uydurdu.»</p>
<p class="calibre1">Poirot, «Joyce böyle yapardı demek?» dedi. </p>
<p class="calibre1">Leo başını salladı. «Her şey yapardı o. Ama Joyce kimsenin inanmadığından da eminim.»</p>
<p class="calibre1">«Onu dinliyor muydun? Sence Joyce'a inanan oldu mu?»</p>
<p class="calibre1">«Joyce'un o hikâyeyi anlattığını duydum ama doğrusu pek dikkatle dinlemedim. </p>
<p class="calibre1">Beatrice onunla alay etti. Cathie de öyle. Hepsi de 'hikâye' dediler. Veya buna benzer bir şey.»</p>
<p class="calibre1"/>
<p class="calibre1">www.netevin.com</p>
<p class="calibre1">Leo'dan başka öğrenecekleri bir şey olmadığı anlaşılıyordu. Ann'ı görmek için evin ikinci katına çıktılar. On altı yaşından daha büyük duran Ann, masanın başında ders çalışıyordu. Poirot'nun sorusu üzerine, «Evet,» dedi. «Ben de toplantıdaydım.»</p>
<p class="calibre1">«Kızkardeşinizin bir cinayete tanık olduğuna dair söylediği sözleri herhalde duydunuz.»</p>
<p class="calibre1">«Tabii duydum. Ama pek aldırmadım.»</p>
<p class="calibre1">«Hikâyenin doğru olmadığını mı düşündünüz?»</p>
<p class="calibre1">«Tabii doğru değildi o masal. Burada yıllardan beri cinayet işlenmedi.. </p>
<p class="calibre1">«Peki o halde Joyce o sözleri neden söyledi?»</p>
<p class="calibre1">«Ah, Joyce gösterişten çok hoşlanır. Yani... hoşlanırdı, demek isti-</p>
<p class="calibre1">— 46 —</p>
<p class="calibre1">47</p>
<p class="calibre1">yorum. Bir keresinde Hindistan'a gittiğini söyleyerek müthiş bir masal</p>
<p class="calibre1">" uydurmuştu. Amcam oraya gitmişti. Joyce herkese onun kendisini de, götürdüğünden söz ediyordu. Okuldaki kızların çoğu kendisine inandı-</p>
<p class="calibre1">«Demek burada son yıllarda cinayet işlenmedi?»</p>
<p class="calibre1">«ilgi çekici cinayetler işlenmedi. Ama öyle şeyler oldu tabii. Yar. gazetelerde okuduğunuz cinslerden. Zaten o cinayetler de Woodle-| igh'de olmadı. Yakındaki kasabada oldu sanırım.»</p>
<p class="calibre1">«Kızkardeşinizi kim öldürmüş</p>
<p class="calibre1">olabilir, Ann? Onun arkadaşlarını tanıyorsunuz. Kendisini kimlerin sevmediğini de biliyorsunuz herhalde.&gt; </p>
<p class="calibre1">«Joyce'u öldürmek isteyecekleri aklıma gelmezdi. Herhalde bir deli- nin işi bu. </p>
<p class="calibre1">Bu işi başka kim yapmış olabilir?»</p>
<p class="calibre1">«Joyce'la kavga eden, onunla geçinemeyen kimse yok muydu?»</p>
<p class="calibre1">«Yani kardeşimin düşmanı olup olmadığını mı soruyorsunuz? Ben- j ce gülünç bir düşünce bu. Aslında insanların düşmanı yoktur. Sadece1 sizden hoşlanmayan kimseler vardır.»</p>
<p class="calibre1">Poirot'yla Bayan Oliver, odadan çıkarlarken, Ann devam etti. «Joyce hakkında kötü şeyler söylemek istemiyorum. Çünkü o öldü artık. Gelgelelim... kardeşim dünyanın en korkunç yalancısıydı. Onun hakkın-da böyle şeyler söylediğim için üzülüyorum. Ama Joyce gerçekten yalancıydı.»</p>
<p class="calibre1">Evden ayrılırlarken romancı, «İlerleme kaydediyor muyuz?» diye sordu. </p>
<p class="calibre1">Hercule Poirot, «Bir adım bile ilerlemedik,» dedi. Sonra da düşünceli bir tavırla ekledi. «İşte bu da çok enteresan.»</p>
<p class="calibre1">Bayan Oliver Belçikalıya, onunla aynı fikirde değilmiş gibi bir tavırla baktı.' </p>
<p class="calibre1">8</p>
<p class="calibre1">Poirot ağzına bir parça sosis atarak, üzerine bir yudum çay içti. § Çay çok sert ve Belçikalı için de pek kötüydü. Buna karşın sosisler ger-</p>
<p class="calibre1">çekten çok nefis bir şekilde pişirilmişti. Poirot büyük kahverengi çaydanlığın başında oturan Bayan Elspeth McKay'e takdirle baktı. </p>
<p class="calibre1">Elspeth McKay, ağabeysi Başmüfettiş Spence'e hiç benzemiyordu. Zayıf bir kadındı o. İnce bir yüzü, zeki bakışlı gözleri vardı. Tiplerinin zıt olmasına rağmen, Elspeth'in de Spence gibi güvenilir bir insan olduğu daha ilk bakışta anlaşılıyordu. </p>
<p class="calibre1">Poirot, «Her şey o çocuğun karakterine bağlı,» dedi. «Joyce Reynolds'un karakterine. İşte beni düşündüren de bu.» Bir şey sora/ gibi Spence baktı. </p>
<p class="calibre1">Eski başmüfettiş, «Benden yardım beklemeyin,» diye cevap verdi. «Ben buraya geleli çok olmadı. İstediklerinizi Elspeth'e sormanız daha doğru olur.»</p>
<p class="calibre1">Poirot kendisine doğru dönünce, Elspeth hemen atıldı. «Bence Joyce yalancının biriydi.»</p>
<p class="calibre1">«Güvenilecek, sözlerine inanılacak bir kız değil miydi o?»</p>
<p class="calibre1">Elspeth kesin bir tavırla başını salladı. «Değildi ya. Bir sürü hikâye uydururdu. Ama bu hikâyelerini de oldukça güzel anlattığını söylemeliyim. Ama ben ona hiçbir zaman inanmadım.»</p>
<p class="calibre1">«Joyce bu hikâyeleri gösteriş yapmak, övünmek için mi anlatırdı?»</p>
<p class="calibre1">«Evet. Size o Hindistan hikâyesinden söz ettiler değil mi? Bu masala çok kişinin inandığını biliyorum. Aile tatilde köyden ayrılmıştı. Avrupa-da bir yere gitmişlerdi sanırım. Galiba kızın annesiyle babası veya amcasıyla yengesi Hindistan'a bir seyahat yapmışlardı. Joyce buraya döndüğü zaman onlarla birlikte www.netevin.com</p>
<p class="calibre1">gittiğini anlatmaya başladı. Hikâyesi pek de güzeldi doğrusu. Mihraceler, kaplan avları, filler... Ah, masal pek nefisti ve buradakilerin çoğu da ona inandılar. </p>
<p class="calibre1">Ama ben hemen, hikâye pek uzun, dedim. Ama önce ben de, belki de biraz abartıyor, diye düşündüm. Sonra Joyce her seferinde hikâyesine yeni-bir şey katmaya başladı. Kaplanların sayısı iyice çoğaldı. Fillerin de öyle... Joy-ce'un daha önce de uydurma hikâyeler anlattığını biliyordum.»</p>
<p class="calibre1">«Hep dikkati çekmek için mi yapıyordu bunu?»</p>
<p class="calibre1">«Evet, öyle. İlgi uyandırmaya çok meraklıydı o.»</p>
<p class="calibre1">- 48 -</p>
<p class="calibre1">- 49 -</p>
<p class="calibre1">Elmayı Yılan Isırdı / F: 4</p>
<p class="calibre1">Başmüfettiş Spence, «Çocuk hayali bir yolculuk hakkında uydurma bir hikâye anlattıysa,» dedi. «Bu onun her sözünün yalan olduğunu göstermez ki.»</p>
<p class="calibre1">Elspeth başını salladı. «Orası öyle. Ama Joyce'un hikâyeleri yalandı.»</p>
<p class="calibre1">«O halde size Joyce bir cinayete tanık olduğunu söylerse, bunun da yalan olması lazım.» Elspeth, «Evet,» dedi. Ağabeysi itiraz etti. «Yanılıyorsun.»</p>
<p class="calibre1">Elspeth, «Herkes yanılabilir,» diye cevap verdi. «O eski 'Kurt saldırıyor' diye bağıran çobanın hikâyesini herhalde biliyorsunuz. Çocuk,köylüleri telaşlandırmak için mahsus böyle bağırır dururmuş. Bir gün gerçekten karşısına bir kurt çıkmış. </p>
<p class="calibre1">Ama köylüler onun yalan söylediğini sanarak, feryatlarına aldırmamışlar.» «Yani sizce...»</p>
<p class="calibre1">«Bence kız yalan söylüyordu. Ama ben haksızlıktan hoşlanmam. Belki Joyce hakikaten bir şey görmüştü. Tabii iddia ettiği kadar önemli bir olay değil ama ilgi uyandıracak bir vaka.»</p>
<p class="calibre1">Spence, «Ve bu yüzden de onu öldürdüler,» dedi. «Bunu unutmamalısın Elspeth. </p>
<p class="calibre1">Joyce öldürüldü.»</p>
<p class="calibre1">Bayan McKay başını salladı. «Orası öyle. İşte ben de bu yüzden, yanılmış</p>
<p class="calibre1">olabilirim, diyorum ya. Eğer öyleyse çok yazık. Ama Joyce'u tanıyanların hepsine de sorun. Onlar size Joyce'un doğuştan yalancı olduğunu söyleyeceklerdir. Kızın o gün toplantıda olduğunu ve heyecanlandığını da unutmayın. Muhakkak etrafındakileri etkisi altına almak istiyordu.»</p>
<p class="calibre1">Poirot, «Ona kimse inanmamış,» dedi. Sonra da sordu. «Joyce kimin öldürüldüğünü görmüş olabilir?» Bir Spence'e bir kızkardeşine bakıyordu. </p>
<p class="calibre1">Elspeth kesin bir tavırla, «Hiç kimsenin,» diye cevap verdi. «Son üç yıl içerisinde burada da birilerinin ölmüş olması gerek.» Spence, «Tabii,» diye cevap verdi. «Yaşlılar, hastalıklılar oldu... Belki bir iki araba kazası da oldu.»</p>
<p class="calibre1">«Beklenmedik, garip ölüm olaylarıyla karşılaşmadınız mı?»</p>
<p class="calibre1">, </p>
<p class="calibre1">«Şey...» Elspeth tereddütle durdu. «Yani...»</p>
<p class="calibre1">Spence, «Ben şuraya birkaç isim kaydettim,» diyerek elindeki kâğıdı Poirot'ya uzattı. «Böylece etraftakileri sorguya çekmek zahmetinden kurtulacaksınız.»</p>
<p class="calibre1">«Bunlar kurbanların isimleri mi?»</p>
<p class="calibre1">«Sanmıyorum. Ama... olabilirde...»</p>
<p class="calibre1">Poirot yüksek sesle okudu. Bayan Llewellyn - Smith, Charlotte Benfield, Janet White, Lesley Ferrier...» Duraklayarak, Spence'e baktı ve sonra ilk adı tekrarladı. «Bayan Llewellyn - Smith.»</p>
<p class="calibre1">Elspeth, «Olabilir,» diye mırıldandı. «Olabilir. O bir gece gitti ve kendisinden bir daha da haber alınamadı.»</p>
<p class="calibre1">«Kim? Bayan Llewellyn - Smith mi?»</p>
<p class="calibre1">«Hayır, hayır. Yanında çalışan kız. O kadının ilacına bir şey karıştırmış</p>
<p class="calibre1">olabilirdi. Zaten bütün para da ona kaldı. Daha doğrusu kız öyle olduğunu sanıyordu. Zaten bu yabancı kızları hep öyle oluyorlar. Yaşlı kadının yanında çalışıyordu. O öldükten bir iki hafta sonra kız birdenbire ortadan kayboluverdi.»</p>
<p class="calibre1">Spence, «Herhalde bir gençle kaçtı,» dedi. </p>
<p class="calibre1">Elspeth, ağabeysine baktı. «Kimse kızın sevgilisi olup olmadığını bilmiyordu. </p>
<p class="calibre1">Halbuki böyle olaylar çabuk duyulur. Herkes kimin kimle gezdiğini bilir.»</p>
<p class="calibre1">Poirot sordu. «Bayan Llewellyn - Smith'in ölümünün şüpheli görülen bir tarafı var mıydı?»</p>
<p class="calibre1">«Hayır. Kadın kalp hastasıydı. Kendisini bir doktor tedavi ediyordu.»</p>
<p class="calibre1">«Ama muhtemel kurbanlar listesinin başına onun adını yazmışsınız, www.netevin.com</p>
<p class="calibre1">dostum.»</p>
<p class="calibre1">«Çünkü o zengin bir kadındı. Çok zengin bir kadın. Ölümü umulmadık bir şey değildi ama bu pek de ani oldu. Yanılmıyorsam bu işe Dr. Ferguson da şaştı. </p>
<p class="calibre1">Galiba kadının daha bir müddet yaşayacağını sanıyordu. Ama, doktorlarda zaman zaman böyle şaşkınlığa düşerler. Kadın, öyle hekimin sözlerini harfi harfine yerine getirecek insanlardan değildi. Kendisine fazla yorulmaması söylenmişti ama o daima bildiğini</p>
</body></html>
