<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta content="pdftohtml 0.36" name="generator"/>
    <meta content="��" name="author"/>
    <meta content="2008-06-19T18:43:18+00:00" name="date"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="stylesheet.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="calibre1">- 111 -</p>
<p class="calibre1">«Bunun için de merdivenlere çıkıp durduk.»</p>
<p class="calibre1"/>
<p class="calibre1">www.netevin.com</p>
<p class="calibre1">«Fotoğrafta ilgili hoş oyunlar da yapmışsınız sanırım?»</p>
<p class="calibre1">Desmond hemen elini cebine sokarak bir zarf çıkardı. Bundan aldığı fotoğrafları gururla Belçikalıya gösterdi. «Bunları partiden önce çektik... Kızların müstakbel eşleri işte bunlar. Doğrusu kızların hepsi de birbirinin aynı. Modern tiplere meraklı oluyor onlar. Fotoğraflar fena sayılmaz, değil mi?»</p>
<p class="calibre1">Resimleri Poirot'ya uzattı. Dedektif bunlara ilgiyle baktı. Fotoğraflar biraz bulanıkdı. Kırmızı sakallı bir delikanlı... Kabarık saçlı bir genç... Lüleleri hemen hemen dizlerine kadar inen başka bir delikanlı. Daha buna benzer sakallı, bıyıklı, favorili resimler vardı. </p>
<p class="calibre1">«Hepsi birbirinden farklı. Fena olmamış değil mi?»</p>
<p class="calibre1">«Herhalde bu fotoğraflar için model tuttunuz.»</p>
<p class="calibre1">«Yo. Bunların hepsi de ikimizin resmi. Tabii değişik değişik makyaj yaptık. Kâh Nick benim resimlerimi çekti, kâh ben onun. Sadece saç biçimlerini iyice değiştirdik.»</p>
<p class="calibre1">Poirot, «Zekice bir oyun bu,» diye mırıldandı. </p>
<p class="calibre1">«Hayaletlerin fotoğraflarına benzemeleri için resimleri biraz bulanık çektik.»</p>
<p class="calibre1">Diğer genç de, «Fotoğraflar Bayan Drake'in çok hoşuna gitti,» dedi. «Bizi tebrik etti. Ayrıca fotoğraflara bakarak bir hayli de güldü. Bayan Drake'in evinde daha çok elektrik işlerine baktık. Yüzümüzün kızların ellerinde tuttukları aynadan görülebilmesi için ışıkları ayarladık. Kapının üzerindeki pencereden baktığımız zaman kız da aynada bir yüz. görüyordu.»</p>
<p class="calibre1">«Kızlar aynada sizi ve arkadaşlarınızı gördüklerini biliyorlar mıydı?»</p>
<p class="calibre1">«Hiç sanmıyorum. Tabii hazırlıklara yardım ettiğimizden haberleri vardı. Fakat aynada gördüklerinin bizim yüzümüz olduğundan bir an için bile şüphe ettiklerini sanmıyorum. Galiba o kadar zeki değiller. Ayrıca orada çehrelerimizi değiştirmek için çabucak makyaj da yaptık. Önce ben, sonra Nick. Kızlar ciyak ciyak bağırıp, çığlıklar attılar. Halleri çok komikti.»</p>
<p class="calibre1">— 112 —</p>
<p class="calibre1">«O gün evde kimler vardı? Sizetoplantıdakileri soracak değilim.»</p>
<p class="calibre1">«Toplantıda otuz kişi kadardık sanırım. Hazırlık sırasında ise evde Bayan Drake vardı tabii. Sonra Bayan Judith Butler. Bir öğretmen. Onun adı Whittaker sanırım... Orgcunun karısı veya kızkardeşi... Dr. Ferguson... Kadın o gün izinliydi, onun için Bayan Drake'e yardıma geldi. Birkaç kız da öyle. Ama onların işe yaradıklarını pek sanmıyorum. Bir köşede durarak fısıldaşıp, güldüler.»</p>
<p class="calibre1">«Ah, evet. Oradaki kızların kimler olduğunu hatırlıyor musunuz?»</p>
<p class="calibre1">«Hım... Reynolds'lar oradaydı. Zavallı Joyce da tabii. Ablası Ann. Korkunç bir yaratık o. Kurumundan geçilmiyor. Kendisini çok zeki sanıyor. Sınıfını birincilikle geçeceğinden de emin. Kardeşi Leo ise korkunç bir çocuk. Sinsinin biri. Konuşmaları gizli gizli dinliyor. Yalanlar uyduruyor. Kötü bir yaratık kısacası... Salonda o gün Beatrice Ardley'le Cathie Grant da vardı. Cathie çok aptaldır. Ayrıca gündelikçi kadınlar da Bayan Drake'e yardım ediyordu. Sonra... </p>
<p class="calibre1">sizi buraya çağıran romancı da oradaydı.»</p>
<p class="calibre1">«Hiç erkek yok muydu?»</p>
<p class="calibre1">«Rahibi erkekten sayıyorsanız, o bir ara uğradı. İyi bir ihtiyarcıktır ama bunaktır. Yeni papaz da oradaydı. Kendisi çekingen bir tiptir ve sıkıldı mı kekeler. Buraya geleli çok olmadı. Bütün hatırlayabildiklerim bu kadar.»</p>
<p class="calibre1">«Sanırım Joyce bir cinayete şahit olduğunu söylemiş. Bunu siz de duydunuz tabii.»</p>
<p class="calibre1">Desmond, «Doğrusu duymadım,» diye cevap verdi. «Joyce hakikaten öyle mi söylemiş.»</p>
<p class="calibre1">Nick atıldı. «Evet bunu başkalarından da duydum. Ben bunu duymadım. Herhalde Joyce konuştuğu sırada ben orada değildim. Joyce bu cinayetten söz ettiği sırada neredeymiş?»</p>
<p class="calibre1">«Salonda.»</p>
<p class="calibre1">Desmond, «Özel bir işle meşgul olmayanların çoğu salondaydı,» dedi. «Tabii Nick'le ben daha ziyade kızların aynada eşlerinin hayallerini görecekleri odada çalıştık. Telleri filan gerdik. Sonra da merdivenlere çıkarak ampulleri taktık. </p>
<p class="calibre1">Salona bir iki defa girdik. O da balkabaklarını</p>
<p class="calibre1">— 113 —</p>
<p class="calibre1">Elmayı Yılan Isırdı / F: 8</p>
<p class="calibre1"/>
<p class="calibre1">www.netevin.com</p>
<p class="calibre1">asmak için. Fakat oradayken böyle bir konuşma duymadım. Ya sen Nick?»</p>
<p class="calibre1">«Ben de öyle.» Sonra ilgiyle sordu. «Joyce hakikaten bir cinayete tanık olduğundan söz etmiş mi? Eğer öyleyse çok ilginç.»</p>
<p class="calibre1">Desmond merakla ona döndü. «Neden ilginç.»</p>
<p class="calibre1">«O zaman bu bir telepati olayı sayılır. Öyle değil mi? Kız, bir cinayet görüyor ve bir iki saat sonra da kendisi öldürülüyor. Herhalde geleceği sezmişti. Bu konuda yapılan son deneyleri biliyorsun...»</p>
<p class="calibre1">Telepatiyle hiç de ilgilenmeyen Poirot, Nick'in sözünü kesti. «Siz evdeyken dikkatinizi çeken veya garibinize giden- bir olay olmadı sanırım. Başkalarının farketmediği ama sizin dikkatinizi çeken bir olay?»</p>
<p class="calibre1">Nick'le Desmond kaşlarını çatarak düşündüler. Böyle önemli bir olayı hatırlamaya çalıştıkları belliydi. «Hayır... Her kafadan bir ses çıkıyor, içeridekiler sağa sola koşuşuyordu.»</p>
<p class="calibre1">Poirot, Nick'e baktı. «Sizin bu konuda bir düşünceniz var mı?»</p>
<p class="calibre1">«Joyce'u kimin öldürdüğüne dair mi?»</p>
<p class="calibre1">«Evet. Belki bir şey gördünüz ve psikolojik sebeplerle bir kimseden şüphelendiniz.»</p>
<p class="calibre1">«Evet, ne demek istediğinizi anlıyorum. Evet, bu önemli olabilir.» Nick derin derin düşünürken, Desmond bağırdı. «Bence katil Whit-taker.»</p>
<p class="calibre1">Poirot kaşlarını kaldırdı. «Öğretmen mi?»</p>
<p class="calibre1">«Evet. içine kapalı bir kadın o. Ani bir cinnet geçirmiş olabilir. Zaten Whittaker o gün hep salondaydı. Belki de Joyce'un sözlerini duyunca birdenbire bir cinayet işleme arzusuna kapıldı.»</p>
<p class="calibre1">Nick de başını salladı. «Evet. Bazen o yaşta kadınların garipleştiği-ni söylerler.»</p>
<p class="calibre1">Dönerek, memnun bir tavırla Poirot'ya baktılar. İkisinde de pek çetin meseleyi halletmiş bir adam hali vardı. </p>
<p class="calibre1">«Eğer öyleyse Miss Emlyn muhakkak bu meseleyi biliyordur. Onun okulda olan her şeyden haberi vardır.»</p>
<p class="calibre1">«Öyle olsaydı durumu polise bildirirdi.»</p>
<p class="calibre1">«Belki Whittaker'i korumak istedi.»</p>
<p class="calibre1">— 114 —</p>
<p class="calibre1">«Onun böyle bir şey yapacağını sanmıyorum. Elizabeth Whitta-ker'in kaçırdığını anlayınca, kadının öğrencileri boğmaya kalkacağından korkar, hemen polis çağırırdı.»</p>
<p class="calibre1">Poirot, «Şey...» dedi. «Söyledikleriniz gerçekten ilginç... Bu konuyu düşünmem gerek.»</p>
<p class="calibre1">16</p>
<p class="calibre1">Hercule Poirot büyük bir ilgiyle Bayan Goodbody'e baktı. Hakikaten bir büyücüye benziyordu. Kadının son derecede iyi kalpli ve merhametli olması da uyandırdığı bu etkiyi silemiyordu herhalde. Bayan Goodbody neşe ve heyecanla konuşmaktaydı. </p>
<p class="calibre1">«Evet, ben de köşkteydim. Buradaki toplantılarda her zaman cadı veya büyücü rolüne çıkarım. Geçen yıl rahip beni tebrik ederek, rolümü çok iyi başardığımı, bana yeni bir büyücü şapkası hediye edeceğini söyledi. Cadı şapkaları da, başka her şey gibi çabucak eskiyor. Evet, toplantı günü ben de oradaydım. Kızların aynaya baktıkları odadaydım. Duruma uygun bir şekilde konuşuyordum. Ondan sonra da Bay Nick'le ' Bay Desmond yukarıdan o uydurma fotoğrafları atıyorlardı. O</p>
<p class="calibre1">resimlerden bazılarına baktığım zaman az kalsın gülmekten ölecektim. Zaten çocukların makyajını yapıp, yüzlerine sakal bıyık yapıştırmaları ve birbirlerinin fotoğraflarını çekmelerini de seyretmiştim. Onların kılıkları da bir âlemdir. Geçen gün Dr. Desmond'a rastladım. Sırtındaki elbiseyi</p>
<p class="calibre1">.görseydiniz, katiyen\gözlerinize inanamazdınız. Pembe ceket, sarı pantolon giymişti. Doğrusu şimdi erkekler kızlardan daha süslü. Kızların aklı fikri eteklerini daha kısaltmakta. Ama bu da işlerine yaramıyor. Çünkü eteklerini kısalttıkça içlerine daha fazla şeyler giymek zorunda kalıyorlar. O uzun külotlu çorap denilen şeyler. Onların ta göğüse kadar çıkanları bile var. Benim gençliğimde onları sadece varyetede dansözler giyerlerdi. Kızlar bu çoraplara da bir hayli para veriyorlar. Ama erkekler... Allahım, Cennet ve tavuskuşlarına benziyorlar onlar. Doğrusu ben renkli kıyafetlerden hoşlanırım. Filmlere gittiğim zaman eski devirlerin</p>
<p class="calibre1">— 115 —</p>
<p class="calibre1"/>
<p class="calibre1">www.netevin.com</p>
<p class="calibre1">pek renkli olduğunu düşünürüm. Dantelli gömlekler, bukleli saçlar, tüylü şapkalar. O zaman erkekler hakikaten kızların gözlerini kamaştıracak gibiymişler. Anladığım kadarı o zamanlar, kızlar sadece geniş etekler giymek, yakalarının etrafına kırma taktırmaktan başka şey düşünmezler-miş... Büyük annem kibar bir konakta çalışırmış vaktiyle. Bana evin küçük hanımlarının ayak bileklerine kadar inen muslin elbiseler giydiklerini söylerdi. Ama kızlar ne yaparlarmış biliyor musunuz? Muslini, kumaş vücutlarına yapışıncaya kadar iyice ıslatırlarmış. Sonra da masum bir tavırla salona girerlermiş. Beyefendilerin gözleri faltaşı gibi açılırmış...» Biran durdu. «Toplantı için cadı küremi de Bayan Drake'e ödünç verdim. Onu vaktiyle eskiciden almıştım. Bakın şurada, ocağın önünde. Koyu mavi küre. Rengi pek güzel, değil mi? Onu hep kapının üzerine asarım.»</p>
<p class="calibre1">«Fala bakıyor musunuz?»</p>
<p class="calibre1">Bayan Goodbody güldü. «Bakarım dememem gerek. Öyle değil mi? Polis böyle şeylerden hoşlanmıyor. Ama aslına bakarsanız benim baktığım fallara da pek aldırdıkları yok. Çünkü bu, bir oyundan farksız. Böyle yerlerde insan kimin ne yaptığını, hangi gençle gezdiğini biliyor.»</p>
<p class="calibre1">«Şu cadı küresine bakarak bana Joyce'u kimin öldürdüğünü söyleyebilir misiniz?»</p>
<p class="calibre1">Bayan Goodbody, «Siz küreleri karıştırdınız,» dedi. «Bir şeyi görmek için kristal küreye bakılır. Cadı küresine değil. Size Joyce meselesinde kimden şüphelendiğimi söylersem, bu hiç hoşunuza gitmez. Bunun tabiata aykırı olduğunu söylersiniz. Ama çok şey tabiata aykırıdır zaten.»</p>
<p class="calibre1">«Belki bu bakımdan haklısınız.»</p>
<p class="calibre1">«Bir bakıma bu köy tam yaşanılacak bir yer. Burada oturanların çoğu iyi insanlar. Ama nereye giderseniz gidin yine de bir iki kötü kişiyle karşılaşırsınız. Şeytana kapılmışlardır bunlar.»</p>
<p class="calibre1">«Yani onların büyü yaptıklarını mı kastediyorsunuz?»</p>
<p class="calibre1">«Hayır, hayır. Böyle bir şeyi kastettiğim yok.» Bayan Goodbody küçümseyerek dudak büktü. «Büyü de neymiş? Bu kılık değiştirip türlü işler karıştırmaya kalkanlara göre bir şey. Sekse filan düşkün olanlara göre. Hayır ben Şeytanın damgasını bastıklarından söz ediyorum. Onlar doğuştan kötüdürler. İşlerine geldi mi cinayet işlemekten hiç çekinmezler. Bir şey istediler mi, bunu ellerine geçirmek için her türlü fenalığı yaparlar. Kimseye acımazlar. Baktığınız zaman melekler kadar güzeldirler. Bir zamanlar küçük bir kız tanırdım. Yedi yaşındaydı. Küçük kardeşlerini öldürdüydü. O zavallılar ikizdiler. Biri kız, biri de erkek. Biçareler henüz altı-yedi aylıktılar. Kız onları arabalarında boğduydu.»</p>
<p class="calibre1">«Bu olay burada, Woodleigh'de mi oldu?»</p>
<p class="calibre1">«Hayır, hayır burada değil. Yanılmıyorsam Yorkshire'da oldu. Korkunç bir olaydı bu. Kız da öyle güzeldi ki. Sırtına bir kanat taktınız mı, melek rolüne çıkabilirdi. Ama aslında melek değildi. İçi kötüydü. Çürümüştü âdeta. Ne demek istediğimi anlıyorsunuz değil mi? Genç değilsiniz. Onun için dünyanın ne kadar kötü bir yer olduğunu da bilmeniz</p>
<p class="calibre1">lazım.»</p>
<p class="calibre1">Poirot içini çekti. «Çok haklısınız. Bunu çok iyi biliyorum. Joyce gerçekten bir cinayetin işlendiğine tanık olduysa...»</p>
<p class="calibre1">Bayan Goodbody atıldı. «Göründüğünü kim söyledi.»</p>
<p class="calibre1">«Kendisi!»</p>
<p class="calibre1">«Bu, o sözlere inanmak için kuvvetli bir sebep değil. Joyce yalancının biriydi.»</p>
<p class="calibre1">Kadın, dikkatle Belçikalıya baktı. «Herhalde bu sözlerime inanmayacaksınız.»</p>
<p class="calibre1">Poirot, «Aksine,» diye cevap verdi, «inanıyorum. Bana çok kişi söyledi bunu. </p>
<p class="calibre1">Onun için inanmamam için hiçbir sebep yok.»</p>
<p class="calibre1">Bayan Goodbody, «Bir ailenin bazı kişileri acayip oluyor. Mesela Reynolds'ları alın. Bay Reynolds emlakçı. Ama o işinde hiçbir zaman\ fazla ilerleyemedi. Fazla ilerleyeceği de yok. Onun için bir işadamı olduğu söylenemez. Bayan Reynolds ise daima her şeye üzülüp endişelenen bir tiptir. Çocuklarının üçü de anne ve babalarına çekmemişler. Ann'ı alın. Çok akıllıdır. Eğitim hayatında başarı kazanacağı muhakkak. Herhalde üniversiteye gidecek. Belki de öğretmen olacak. </p>
<p class="calibre1">Ama o da çok kendini beğenmiş. O kadar da kurumlu ki kimse kendisine tahammül edemiyor. Oğlanlar ona dönüp bakmıyorlar bile. Sonra Joyce... O ne Ann gibi, ne de küçük kardeşi Leo gibi zekiydi. Ama öyle olmayı da www.netevin.com</p>
<p class="calibre1">— 116 —</p>
<p class="calibre1">117 —</p>
<p class="calibre1">çok istiyordu. Başkalarından daha fazla şeyler bildiğini, onlardan daha ilgi çekici olaylarla karşılaştığını iddia ediyordu. Dikkati çekmek için söylemeyeceği hiçbir şey yoktu. Ama anlattıklarının bir kelimesi bile doğru değildi. Durmadan yalan uydururdu.» «Ya çocuk?»</p>
<p class="calibre1">«Leo mu? O henüz dokuz - on yaşlarında sanırım. Ama hakikaten çok zeki. Ellerini iyi kullanıyor, başka konulara da aklı eriyor. Fizik filan çalışmak istiyor. </p>
<p class="calibre1">Matematikte de çok iyi. Hatta okuldakiler onun bu haline çok şaştılardı. Evet, zeki bir çocuk. Onun ileride bilimadamı olacağını sanıyorum. Ama bilimadamı olduğu zaman da neler planlayacak, neler yapacak biliyor musunuz? Atom bombası gibi korkunç şeyler. Leo, çalışkan ve zeki olan, birtakım şeyler bularak dünyanın yarısını, o arada biz zavallıları da havaya uçuracak tiplerden. Leo'ya dikkat edin. O herkese oyun oynar. Gizli konuşmaları usulca sinsi sinsi dinler. </p>
<p class="calibre1">Herkesin sırrını öğrenmeye çalışır. Onun o kadar bol parayı nereden bulduğunu öğrenmek isterdim. Bunu ona annesi veya babası vermiyor. Çünkü onların da o kadar parası yok. Fakat Leo'nun cepleri daima dolu. Bu paraları çekmecesine, çoraplarının altına saklıyor. Bir sürü şey satın alıyor. Pahalı pahalı âletler. </p>
<p class="calibre1">Parayı nereden buluyor? işte ben bunu bilmek isterdim. Herhalde herkesin sırrını öğreniyor, sonra da dilini tutmak için onlardan para alıyor.» Nefes almak için durdu. «Korkarım size hiçbir bakımdan yardım edemeyeceğim.»</p>
<p class="calibre1">Poirot, «Bana bir hayli yardım ettiniz,» dedi. «Buradan kaçtığı söylenen o yabancı kıza ne oldu, dersiniz?»</p>
<p class="calibre1">«Herhalde fazla uzaklara gidemedi. Ding dong'a da! Kedi kuyuda! Ben hep böyle düşündüm.»</p>
<p class="calibre1">17</p>
<p class="calibre1">«Affedersiniz, efendim. Sizinle bir dakika görüşebilir miyim?» Bayan Oliver arkadaşının küçük evinin verandasına çıkmış Hercule Poirot'nun gelip</p>
<p class="calibre1">gelmediğine</p>
<p class="calibre1">bakıyordu</p>
<p class="calibre1">Belçikalı</p>
<p class="calibre1">ona</p>
<p class="calibre1">telefonla</p>
<p class="calibre1">— 118 —</p>
<p class="calibre1">Judith'in evine uğrayacağını söylemişti. Romancı ağır ağır döndü. Tertemiz bir elbise giymiş yaşlı kadın basamaklarda durmuş ona bakıyor, bembeyaz pamuklu eldivenli ellerini ovuşturup duruyordu. </p>
<p class="calibre1">Ariadne Oliver, «Evet?» dedi. </p>
<p class="calibre1">«Sizi rahatsız ettiğim için özür dilerim, madam. Ama düşündüm ki... şey... </p>
<p class="calibre1">düşündüm ki...»</p>
<p class="calibre1">Bayan Oliver, kadına yardım etmeye çalışmadı. Onun neden bu kadar endişeli olduğunu düşünüyordu. </p>
<p class="calibre1">«Siz o romanları yazan hanımsınız değil mi, efendim? Yani cinayetler hakkında kitaplar yazıyorsunuz?..»</p>
<p class="calibre1">Bayan Oliver, «Evet,» dedi. «Öyle.» İyice meraklanmıştı. Kadın kendisinden imza mı isteyecekti? Yoksa daha da ileri giderek imzalı bir resmini vermesini mi söyleyecekti? insan böyle şeyleri önceden tahmin edemiyordu. </p>
<p class="calibre1">Kadın, «Durumu size anlatmamın doğru olacağını düşündüm,»</p>
<p class="calibre1">diye konuştu. </p>
<p class="calibre1">Romancı, «Otursanıza,» dedi. </p>
<p class="calibre1">Kadının ancak uzun sözlerden sonra esas konuya giren tiplerden olduğunu anlamıştı. Yabancı, bir sandalyeye oturdu. Eldivenli ellerini hâlâ ovuşturup duruyordu. </p>
<p class="calibre1">Bayan Oliver, onu konuşturmaya çalıştı. «Bir şeye üzüldünüz galiba?»</p>
<p class="calibre1">«Evet, orası öyle. Fikir almaya da ihtiyacım var. Bu yıllar önce olan bir olayla ilgili. Doğrusu o sıra hiç endişelenmemiştim. Ama siz böyle şeylerin nasıl olduğunu bilirsiniz. Sonradan durumu düşünür ve, keşke danışabileceğim biri olsaydı, dersiniz.»</p>
<p class="calibre1">«Anlıyorum...» Bayan Oliver'in bir şey anladığı yoktu ama bu yalanla kadına cesaret aşılayacağını ummuştu. </p>
<p class="calibre1">«Son olayları düşününce insan işin içinden büsbütün çıkamaz hale giriyor.»</p>
<p class="calibre1">Yani...»</p>
<p class="calibre1">«O Cadılar Toplantısı mı nedir, orada olanları kastediyorum. Yani bundan da köyde güvenilemeyecek insanlar olduğu anlaşılıyor. Öyle www.netevin.com</p>
<p class="calibre1">— 119 —</p>
<p class="calibre1">değil mi? O zaman meselelerin sandığınız gibi olmadığını düşünmeye başlıyorsunuz.»</p>
<p class="calibre1">Bayan Oliver soru sorar gibi, «Evet?» diye mırıldandı. Sonra da ekledi. </p>
<p class="calibre1">«Korkarım adınızı bilmiyorum.»</p>
<p class="calibre1">«Leaman. Bayan Leaman. Buradaki hanımların evinde çalışıyorum. Yani gündelikçiyim ben. Kocam beş yıl önce öldü. O zamandan beri çalışıyorum. Bir zamanlar Taş Ocağı köşkünde oturan Bayan Llewellyn - Smith'in de işlerini görürdüm. Onu tanıyor muydunuz?..»</p>
<p class="calibre1">«Hayır... Ben Woodleigh'e ilk defa bu yıl geldim.»</p>
<p class="calibre1">«Ya... Anlıyorum... O halde o sırada olanları ve söylenenleri pek bilmiyorsunuz.»</p>
<p class="calibre1">Bayan Oliver, «Buraya geldikten sonra o konu hakkında çok şey işittim,» diye cevap verdi. </p>
<p class="calibre1">«Açıkçası ben kanundan anlamam. Böyle işlerden de korkarım. Özellikle avukatlardan, işleri karıştırıp, polise gitmemi söylerler. Ben de bunu istemiyorum. Sonuçta bu hukuki bir mesele. Polisle bir ilgisi olmaması lazım, değil mi?»</p>
<p class="calibre1">Bayan Oliver dikkatle, «Belki,» dedi. </p>
<p class="calibre1">«Herhalde o sırada vasiyetname hakkında söylenenleri biliyorsunuz. Bayan Llewellyn - Smith o vasiyetnameyi yaparak bütün parasını Olga'ya, o yabancı kıza bırakmıştı. Aslında bu şaşkınlık verici bir şey. Çünkü ihtiyar kadının burada yakın akrabaları vardı. Onları da pek severdi. Özellikle Bay Drake'i. Onun için herkes bu durumu çok tuhaf karşıladı. Sonra avukatlar birtakım iddialarda bulunmaya başladılar. O vasiyetnameyi Bayan Llewellyn - Smith'in yazmamış</p>
<p class="calibre1">olduğunu söylediler. Olga'nın paralara konmak için bu işi yaptığından ve mahkemeye başvuracaklarından söz ettiler. Yani Bayan Drake, vasiyetnameye itiraz edecekti.»</p>
<p class="calibre1">«Evet, böyle bir şeyi ben de duydum.» Bayan Oliver kadına cesaret vermek ister gibi baktı. «Galiba siz bu mesele hakkında bir şeyler biliyorsunuz.»</p>
<p class="calibre1">«Benim kötü bir niyetim yoktu...» Bayan Leaman inler gibi konuş-</p>
<p class="calibre1">— 120 —</p>
<p class="calibre1">muştu. Bir hayli gündelikçi değiştirmiş olan Bayan Oliver, bu konuşma tarzına da çok alışıktı. </p>
<p class="calibre1">Herhalde bu Bayan Leaman aslında güvenilecek bir kadın değil, diye düşündü. </p>
<p class="calibre1">Kapılardan içeride konuşulanları dinlediği kesin. </p>
<p class="calibre1">Gündelikçi kadın, «O sırada bir şey söylemedim. Çünkü işin aslını bilmiyordum. </p>
<p class="calibre1">Yine de durum bana acayip gözüktü. Sizin gibi bir 'lady'e bunu açıkça itiraf edebilirim. O sırada işin aslını bilmeyi de çok istiyordum. Bayan Llewellyn -</p>
<p class="calibre1">Smith'in yanında yıllarca çalışmıştım. İnsan neler olup bittiğini anlamayı arzu ediyor tabii.»</p>
<p class="calibre1">«Tabii.»</p>
<p class="calibre1">«Eğer yapmamam gereken bir şeye kalkışmış olduğumu düşünseydim, bunu hemen de itiraf ederdim. Anlayacağınız, o sırada bir hata ettiğim aklıma gelmemişti. Beni anlayacağınızı umuyorum.»</p>
<p class="calibre1">Bayan Oliver başını salladı. «Evet, evet, ben de anlayacağımdan eminim. Devam edin. Vasiyetnameden söz ediyordunuz.»</p>
<p class="calibre1">«Bir gün... Bayan Llewellyn - Smith bizi odasına çağırdı. O sırada kendisini pek iyi hissetmiyordu. Bizi yanına getirtti. Yani bahçede çalışan ve eve kömür filan taşıyan Jim'le beni. Odasına girdik. Bayan Llewellyn - Smith küçük yazı masasının başında oturuyordu. Önünde de kâğıtlar vardı. O yabancı kıza, yani Miss Olga'ya dönerek, 'Sen şimdi odadan çık, yavrum,' dedi. 'Çünkü işin bu kısmıyla ilgilenmemen lazım.' Veya buna benzer bir şeyler söyledi. Miss Olga odadan çıktı. Bayan Llewellyn de bize yaklaşmamızı söyledi. 'Bu benim vasiyetnamem,' dedi. Vesikanın üst kısmını kurutma kağıdıyla kapatmıştı. Fakat altı açıktı. Bayan Llewellyn - Smith, 'Şahit olarak bu vasiyetnameye imzalarınızı atacaksınız,' diye emretti. 'Ama önce bunun altına kendi imzamı attığımı da gözlerinizle göreceksiniz.' Gerçekten de kâğıda imzasını attı. Sonra da bana döndü. 'Bayan Leaman, sen şurayı imzala bakalım...' İsteğini yerine getirdim. Sıra Jim'e geldi. Bayan Llewellyn -Smith ona da, 'Sen de şuraya imzanı at,' dedi. Adresini yazmayı da unutma.' Bu iş de bittikten sonra bize teşekkür www.netevin.com</p>
<p class="calibre1">ederek, işlerimizin başına gidebileceğimizi söyledi. Biz de odadan çıktık. Tabii o sırada bu olay üzerinde fazla durmadım ama arada sırada düşünmedim değil. </p>
<p class="calibre1">— 121 —</p>
<p class="calibre1">Yalnız, tam odadan çıkarken omzumun üzerinden arkaya baktım. O odanın kapısı her zaman iyi kapanmazdı. Bunu hızla çekmek lazımdı. Ben de tam bunu yaparken, istemememe rağmen...» durakladı. </p>
<p class="calibre1">Bayan Oliver sakin sakin gülümsedi. «Evet, evet. Ne demek istediğinizi biliyorum.»</p>
<p class="calibre1">«İstemememe rağmen Bayan Llewellyn - Smith'in kendisini zorlayarak yerinden kalktığını gördüm. Romatizması olduğu için kolay kolay hareket edemezdi... Bayan Llewellyn - Smith kitaplığa giderek oradan bir cildi çekti. İmzaladığı kâğıdı bunun arasına soktu. Vasiyetnameyi daha önce bir zarfa sokmuştu. Kitap en alttaki rafta duran kalın, ciltli bir şeydi. Bunu tekrar yerine soktu. Ondan sonra bu olayı unuttum. Fakat şimdi bu mesele çıkınca... düşündüm...» Sustu. </p>
<p class="calibre1">Bayan Oliver'in içgüdüleri romancının yardımına geldi. «Herhalde bu kadar yıl beklemediniz?»</p>
<p class="calibre1">«Size işin doğrusunu söyleyeceğim. Olayı merak ettiğimi itiraf ediyorum. Yani... </p>
<p class="calibre1">insan bir şeyin altına imzasını atınca kâğıtta neler yazılı olduğunu merak ediyor. Öyle değil mi? İnsanca bir his bu.»</p>
<p class="calibre1">Romancı hemen onayladı. «Evet, insanca bir his.» Bayan Lea-man'ın pek meraklı bir'kadın olduğu belliydi. </p>
<p class="calibre1">«Onun için ertesi gün Bayan Llewellyn - Smith, arabayla Medches-ter'e gittikten sonra, onun yatak odasını toplarken... yaşlı kadınınki, hem yatak, hem de oturma odasıydı. Çünkü hastaydı zavallı. Ne diyordum? Evet, onun odasını toplarken, neyin altını imza ettiğimi öğrenmek benim hakkım, dedim. Bunu size itiraf ediyorum. Böyle yapmam da gerekiyordu. Herkes insana bir şeyin altına imza atarken küçük matbaa harfleriyle yazılmış kısımları bilhassa okuyun, diyor.»</p>
<p class="calibre1">Bayan Oliver hatırlattı. «Ama bu seferki elyazısıydı tabii.»</p>
<p class="calibre1">«Evet. işte o sabah, bunun bir zararı olmaz, diye düşündüm. Hırsızlık değil ya bu? Yani... kâğıdın altına imzamı atmıştım, onun için de orada neler yazılı olduğunu bilmem lazımdı. Onun için gidip kitaplığa baktım. Söz ettiğim cildi buldum. En alt raftaydı. Eski bir şeydi. Kraliçe Vik-torya'ya göre bir kitaptı. </p>
<p class="calibre1">Eserin arasında o zarfı buldum. Kitabın üzerinde 'Her Şeyi İçeriye Sorun' </p>
<p class="calibre1">yazılıydı. Kader!»</p>
<p class="calibre1">— 122 —</p>
<p class="calibre1">Bayan Oliver, «Evet,» diye mırıldandı. «Kader... Demek kâğıdı çıkarıp, okudunuz?»</p>
<p class="calibre1">«Evet, madam. Hata edip etmediğimi bilemiyorum. Evet, imzaladığım kâğıt o zarftaydı. Bayan Llewellyn - Smith biraz da okunaksız olan yazısıyla buna birkaç satır karalamıştı.»</p>
<p class="calibre1">Bayan Oliver'in merakı da Bayan Leaman'ınkinin derecesini bulmuştu. «Kâğıtta ne yazılıydı?»</p>
<p class="calibre1">«Bütün servetini Olga'ya bıraktığı... Kızın soyadı S.'yle başlıyordu. Seminoff muydu, neydi? Parayı, Olga kendisine hastalığı sırasında çok iyi baktığı için bıraktığını da açıklıyordu. Altında kendi imzası vardı. Daha altta da bahçıvan Jim'inkiyle benimki. Bayan Llewellyn - Smith'in kâğıtlarını karıştırdığımı anlamaması için vasiyetnameyi yerli yerine koydum. </p>
<p class="calibre1">«Ama kendi kendime de, şaşılacak bir şey bu, dedim. Allah Allah! Demek bütün bu para Olga'ya kalacak? Çünkü hepimiz de Bayan Llewellyn - Smith'in çok zengin olduğunu biliyorduk. Kocası armatördü, yaşlı kadına büyük bir servet bırakmıştı. </p>
<p class="calibre1">Bazı insanlar da ne talihli oluyor, diye düşündüm. Doğrusunu isterseniz ben Miss Olga'yı pek sevmezdim. Bazen pek sivri dilli oluyordu. Üstelik bir hayli aksiydi de. Ama neme lazım yaşlı kadına her zaman iyi bakar, ona karşı pek terbiyeli de davranırdı. Tabii bu şekilde hareket etmesinin sebebi ihtiyarın gözüne girme arzusuydu. Üstelik istediğine de erişmişti. Vasiyetnameyi okuduktan sonra, bütün o parayı akrabalarına bırakmaması hiç de doğru değil, dedim. Ama sonra aklıma Bayan Llewellyn - Smith'in de bu vasiyetnameyi yırtarak, bir yenisini yapar düşüncesi geldi. Her neyse... Vasiyetnameyi yerine koydum ve ondan sonra da bu olayı unuttum. </p>
<p class="calibre1"/>
<p class="calibre1">www.netevin.com</p>
<p class="calibre1">«Sonra o karışıklıklar çıktı. Vasiyetnamenin sahte olduğu, Bayan Llewellyn -</p>
<p class="calibre1">Smith'in hiçbir zaman böyle bir şey yapamayacağı söyleniyordu. Vasiyetnamedeki yazının ihtiyar kadının olmadığı iddia ediliyordu...»</p>
<p class="calibre1">Bayan Oliver, «Anlıyorum,» dedi. «Peki, siz o zaman ne yaptınız?»</p>
<p class="calibre1">«Hiçbir şey yapmadım. Zaten onun için endişeliyim ya... Durumu hemen anlayamadım. Konuyu iyice düşündükten sonra da ne yapmam</p>
<p class="calibre1">— 123 —</p>
<p class="calibre1">gerektiğine bir türlü karar veremedim. Nihayet, bunların hepsi laf, dedim. Bu avukatlar da, herkes gibi yabancılara düşmanlar. Ben de yabancıları pek sevmem doğrusu... İşte durum böyleydi... Olga da kurum kurum kuruluyordu. Yanına varılmıyordu kızın. Ben de, belki de bütün bunlar kanunla ilgili, diye düşündüm. </p>
<p class="calibre1">Olga'ya yaşlı kadının akrabası olmadığı için o parayı alamayacağını söyleyecekler herhalde. O zaman da her şey düzelecek. Bir bakıma da her şey gerçekten düzeldi. Yanılmıyorsam mesele mahkemeye yansımadı. Çünkü Olga kaçtı. </p>
<p class="calibre1">Avrupa'da bir yere, doğduğu memlekete gitti sanırım. Bundan da kızın hakikaten hileli birtakım işler çevirdiği anlaşılıyor. Öyle değil mi? Belki de Olga yaşlı kadını tehdit ederek o vasiyetnameyi ona zorla yazdırmıştı. Böyle şeyler hiç belli olmuyor. Öyle değil mi? Yeğenlerimden biri doktor olacak. O ipnotizma yoluyla karşısındakine bir sürü şey yaptırabileceğini söylüyor. Belki Olga da ihtiyar kadını ipnotize etmişti.» «Bütün bunlar ne kadar zaman önce oldu?»</p>
<p class="calibre1">«Durun bakayım... Bayan Llewellyn - Smith öleli hemen hemen iki yıl oldu sanırım.»</p>
<p class="calibre1">«Bu durum sizi endişelendirmedi öyle mi?» «Hayır, endişelendirmedi. O sırada bunu düşünmedim bile. Çünkü bunun önemli olmadığını düşündüm. Her şey düzelmişti. Miss Olga'nın parayı alması imkânsızdı. Bu yüzden işe burnumu sokmamın lüzumu yoktu...»</p>
<p class="calibre1">«Ama şimdi böyle düşünmüyorsunuz sanırım?» «O korkunç cinayet beni endişelendirdi. O çocuğun kafasını elma tenekesine sokarak, kendisini boğmaları. </p>
<p class="calibre1">Üstelik çocuk bir cinayeti gördüğünü veya bildiğini söylemiş. O zaman, belki de Olga, yaşlı kadını öldürdü, diye düşündüm. Çünkü o büyük servetin kendisine kalacağını biliyordu, işe avukatlar filan karışınca korkuya kapılarak buradan kaçtı. O yüzden de durumu birine anlatmam gerekiyor artık... Aklıma siz geldiniz. Sizin avukat veya polis ahbaplarınız olabilirdi. Onlarla konuştuğunuz zaman hepsine de kitapların tozunu alırken, zarfın gözüme iliştiğini ve bunu tekrar dikkatle yerine koyduğumu söylersiniz, değil mi? Ben oradan bir şey almadım...»</p>
<p class="calibre1">— 124 —</p>
<p class="calibre1">«Olay anlattığın gibi oldu değil mi? Bayan Llewellyn - Smith'in vasiyetnamesini imzaladığını gördünüz. Hem siz, hem de bahçıvan Jim. Sonra da siz de şahit olarak kâğıdın altına imzanızı attınız. Öyle değil mi?»</p>
<p class="calibre1">«Evet.»</p>
<p class="calibre1">«Bu olayı gözlerinizle gördüğünüze göre imza ve yazı iddia edildiği gibi sahte olamazdı, değil mi? Çünkü siz yaşlı kadının bunu imzaladığını kendi gözlerinizle görmüşsünüz.»</p>
<p class="calibre1">«Evet, öyle. Ayrıca yaşlı kadın bize vasiyetnamesini yazdığını ve gözümün önünde bunu imzalayacağını söyledi. Buna yemin ederim. Jim de bu sözlerimi onaylardı ama o Avustralya'ya gitti. Bir yıl önce oraya yerleşti. Adresini de bilmiyorum. </p>
<p class="calibre1">Zaten, aslında buralı değildi.»</p>
<p class="calibre1">«Siz şimdi benim ne yapmamı istiyorsunuz?»</p>
<p class="calibre1">«Sizden yapmam veya söylemem gereken bir şey olup olmadığını öğrenmek istiyorum. </p>
<p class="calibre1">O sırada bana hiç kimse bir şey sormadı. Vasiyetname hakkında bir şey bilip bilmediğimi sormadılar, demek istiyorum.»</p>
<p class="calibre1">«Soyadınız Leaman'dı değil mi? Küçük adınız nedir?»</p>
<p class="calibre1">«Harriet.»</p>
<p class="calibre1">«Harriet Leaman. Ya Jim'in soyadı neydi?»</p>
<p class="calibre1">«Durun bakayım, neydi sahi... Hah Jenkins. Evet, Jim Jenkins. Bana yardım ederseniz çok sevinirim. Çünkü bu mesele beni endişelendiriyor. Joyce'un ölümü beni çok sarstı. Belki Olga, Bayan Llewellyn -Smith'i öldürürken Joyce onu gördü... Miss Olga önce bütün paranın kendisine kalacağını duyunca pek sevindi. </p>
<p class="calibre1">Sonra işe polisler karışınca korkuya kapılarak buradan kaçtı. Bana bir şey soran www.netevin.com</p>
<p class="calibre1">olmadı. Fakat şimdi acaba o sırada bir şeyler söylemem gerekir miydi, diye düşünüyorum.»</p>
<p class="calibre1">Bayan Oliver, «Zannedersem bu hikâyeyi Bayan Llewellyn -Smith'in avukatına anlatmak zorunda kalacaksınız,» dedi. «Tabii iyi bir avukat sizin hislerinizi ve kötü bir niyetiniz olmadığını da anlar »</p>
<p class="calibre1">«Onlara beni biraz methederseniz, memnun olurum. Sizin gibi bir lady'nin sözünü dinlerler. Onlara durumu anlatın, kötü bir amacım olmadığını da söyleyin.»</p>
<p class="calibre1">125</p>
<p class="calibre1">I</p>
<p class="calibre1">Bayan Oliver cevap verdi. «Siz sadece o sırada ağzınızı açıp bir tek kelime bile söylememişsiniz. Uygun bir açıklama.»</p>
<p class="calibre1">«Ama durumu önce avukata siz açıklarsanız, çok memnun olurum.»</p>
<p class="calibre1">Romancı başını salladı. «Elimden geleni yaparım.» Bahçeye doğru baktı. Belçikalı dedektif geliyordu. </p>
<p class="calibre1">«Her şey için çok teşekkür ederim, efendim. Herkes sizin çok iyi bir hanım olduğunuzu söylemişti zaten.» Harriet Leaman ayağa kalkarak, romancıyı selamladı. Sonra da adeta koşarcasına uzaklaştı. </p>
<p class="calibre1">Bayan Oliver ise Hercule Poirot'nun yaklaşmasını bekledi. «Gelin, oturun. Neniz var? Üzgün gibisiniz.»</p>
<p class="calibre1">Poirot içini çekti. «Ayaklarım çok acıyor.»</p>
<p class="calibre1">Romancı, «Tabii,» diye cevap verdi. «Bu dar rugan ayakkabıları giyer misiniz? </p>
<p class="calibre1">Oturun oturun... Bana anlatacaklarınızı hemen anlatın. Çünkü ben de size çok şaşacağınız bir şey söyleyeceğim.»</p>
<p class="calibre1">18</p>
<p class="calibre1">Poirot oturarak ayaklarını uzattı. «Oh... Biraz rahatladım.» Bayan Oliver uzanarak masanın üzerindeki renkli kâğıtlara sarılmış paketi aldı. Bunu açmaya başladı. «Sizin suçunuz nedir biliyor musunuz? Siz şıklığa fazla meraklısınız. </p>
<p class="calibre1">Elbiselerinize ve bıyığınıza çok itina ediyor, rahatınızı hiç düşünmüyorsunuz. </p>
<p class="calibre1">Aslında en önemli şey rahat etmektir. İnsan ellisini geçtikten sonra yalnız rahatını düşünür.» «Madam, cher Madam, ben sizinle aynı fikirde değilim...»</p>
<p class="calibre1">«Keşke olsanız. Yoksa çok acı çekecek, her yıl daha feci bir duruma düşeceksiniz.» Romancı paketten çıkan kutunun kapağını açtı. Bunun içinden aldığı bir şeyi ağzına atarak, parmaklarını yaladı. Elini mendiline silerek, </p>
<p class="calibre1">«Yapışkan,» diye mırıldandı. </p>
<p class="calibre1">«Artık elma yemiyor musunuz? Sizi hep elma yer veya elinizde bir kesekâğıdı elmayla dolaşırken görürdüm. Çoğunlukla kâğıt yırtılır ve elmalar da etrafa saçılırdı.»</p>
<p class="calibre1">— 126 —</p>
<p class="calibre1">Bayan Oliver, «Size bir daha bir tek elma bile görmek istemediğimi söyledim,»</p>
<p class="calibre1">dedi. «Ben elmadan nefret ediyorum artık. Belki günün birinde bu histen kurtulacak ve tekrar elma yemeğe başlayacağım. Ama şimdiki halde bu meyva aklıma kötü şeyler getiriyor.»</p>
<p class="calibre1">«Şimdi yediğiniz nedir?» Poirot kutunun kapağını alarak okudu. «Tunus hurması... </p>
<p class="calibre1">Ah, artık hurma yemeğe başladınız demek?»</p>
<p class="calibre1">«Evet... Hurma yiyorum... Tarihi bir meyva bu...» Kutudan aldığı bir hurmayı daha ağzına aldı. Çekirdeğini çıkararak, otların arasına attı. </p>
<p class="calibre1">Poirot mırıldandı. «Tarihi.. Çok garip...»</p>
<p class="calibre1">«Hurma yemenin neresi garip? Herkes yapıyor bunu.»</p>
<p class="calibre1">«Hayır, hayır. Ben bunu kastetmedim. Bana 'tarih'ten söz etmeniz acayip.»</p>
<p class="calibre1">Romancı sordu... «Neden?»</p>
<p class="calibre1">Belçikalı, «Çünkü,» dedi. «Siz daima bana takip etmem gereken yolu gösterirsiniz. Tarihler... Ben şu ana kadar tarihlerin ne kadar önemli olduğunu hiç farketmemiştim...»</p>
<p class="calibre1">«Burada olan olayların tarihlerle bir ilgisi yok ki... Mesele zamana bağlı değil. Cinayet beş gün önce işlendi.»</p>
<p class="calibre1">«Dört gün önce... Evet, sözleriniz doğru. Fakat her olayın bir geçmişi olmalıdır. Bugüne bağlanan, ama dün, geçen ay veya geçen yıla bağlı olan bir geçmişti. Bugünün kökleri daima gerilerdedir. Bir, iki veya üç yıl önce bir cinayet işlendi. Bir çocuk bu olayı gördü. Bu kız, geride kalmış bir tarihte bu cinayete şahit olduğckiçin de dört gün önce öldürüldü. Öyle değil mi?»</p>
<p class="calibre1"/>
<p class="calibre1">www.netevin.com</p>
<p class="calibre1">«Evet. Öyle. Veya öyle olduğunu sanıyorum. Ama belki de meselenin içyüzü bu değil. Belki bu cinayeti insan öldürmekten hoşlanan bir deli işledi.»</p>
<p class="calibre1">«Ancak siz bana bu yüzden gelmediniz, madam.»</p>
<p class="calibre1">Bayan Oliver, «Orası öyle,» dedi. «Durum hoşuma gitmemişti. Hâlâ da gitmiyor ya...»</p>
<p class="calibre1">«Bu bakımdan sizinle beraberim. Haklı olduğunuzu sanıyorum. Bir insan bir durumdan hoşlanmadı mı, bunun sebeplerini araştırmalıdır. Belki siz bana inanmıyorsunuz ama ben de bu sebepleri öğrenebilmek için canla başla çalışıyorum.»</p>
<p class="calibre1">— 127 —</p>
<p class="calibre1">«Bu işi de etrafta dolaşıp, birtakım kimselerle konuşarak, onlara sorular sorarak, iyi insanlar olup olmadıklarını öğrenmeye çalışarak yapıyorsunuz, değil mi?»</p>
<p class="calibre1">«Evet.»</p>
<p class="calibre1">«Şimdiye kadar ne öğrendiniz?»</p>
<p class="calibre1">Belçikalı, «Birtakım gerçekleri,» diye cevap verdi. «Zamanı gelince bunları yerlerine oturtacak ve ilgili tarihlere bağlayacağım.»</p>
<p class="calibre1">«O kadar mı? Başka ne öğrendiniz?»</p>
<p class="calibre1">«Joyce Reynolds'un sözlerine kimsenin inanmadığını.»</p>
<p class="calibre1">«Yani onun bir cinayete şahit olduğunu söylemediğini mi iddia ediyorlar. Ama ben oradaydım.»</p>
<p class="calibre1">«Kız o sözleri söylemiş tabii. Fakat kimse bu lafların doğru olduğuna inanmıyor. </p>
<p class="calibre1">Joyce'un öyle bir şey görmediğini iddia ediyorlar.»</p>
<p class="calibre1">Bayan Oliver içini çekti. «Bana öğrendiğiniz gerçekler sayesinde ilerleyeceğiniz yerde, aksine geri geri gidiyormuşsunuz gibi gelmeye başladı.»</p>
<p class="calibre1">«Bütün olayları birbirine uydurmak lazım. Mesela o sahtekârlık meselesini ele alalım. Herkes o yabancı kızın kendisini yaşlı ve zengin bir dula sevdirdiğini ve kadının da bir vasiyetname yaparak bütün parasını ona bıraktığını söylüyor. </p>
<p class="calibre1">Şimdi mesele şu: vasiyetname hakikaten sahte miydi? Yoksa değil miydi? Daha doğrusu avukatların sahte olduğunu ortaya çıkardıkları o vasiyetnameyi hizmetçi kız mı hazırlamıştı? Yoksa bu başka birinin işi miydi?»</p>
<p class="calibre1">«Başka kim sahtekârlık yapmış olabilir?»</p>
<p class="calibre1">«Bu köyde başka bir sahtekâr daha yaşıyordu. Yani bir zamanlar sahtekârlık suçundan yakalanan fakat ilk suçu olduğu için kısa bir müddet hapishanede yatarak yakasını kurtaran bir genç.»</p>
<p class="calibre1">«Bu da yeni biri mi? Ben onu tanıyor muyum?»</p>
<p class="calibre1">«Hayır, tanımıyorsunuz. Ölmüş »</p>
<p class="calibre1">«Ya? Bu genç ne zaman ölmüş?»</p>
<p class="calibre1">«İki yıl önce. Kesin tarihi henüz bilmiyorum. Ama yine de durumu anlayamadım.»</p>
<p class="calibre1">Poirot başını salladı. «Ben de henüz konuyu kavramış değilim. </p>
<p class="calibre1">— 128 —</p>
<p class="calibre1">Yine de tarihlerin yardımı olacağını sanıyorum. Bazı olayların olduğu tarih... O</p>
<p class="calibre1">sırada belirli kimselerin nerelerde oldukları... Başlarına gelenler... </p>
<p class="calibre1">Yaptıkları... Herkes o sahte vasiyetnameyi Olga'nın hazırladığını söylüyor. </p>
<p class="calibre1">Belki de onlar haklı. Durun... durun...»</p>
<p class="calibre1">Romancı, Belçikalıya hayretle baktı. «Neden durayım?»</p>
<p class="calibre1">Poirot, «Aklıma bir şey geldi,» dedi. </p>
<p class="calibre1">Bayan Oliver içini çekerek bir hurma daha aldı. </p>
<p class="calibre1">Poirot, sordu. «Londra'ya ne zaman döneceksiniz, madam? Yoksa daha uzun zaman burada mı kalacaksınız?»</p>
<p class="calibre1">Romancı, «Öbür gün Londra'ya dönmek niyetindeyim, dedi. «Daha fazla kalamam. Bir sürü işim var.»</p>
<p class="calibre1">«Evinizde... yoksa şimdi apartman katında mı oturuyorsunuz? O kadar çok taşındınız ki, ben de işin ucunu kaçırdım. Evinizde misafirler için oda var mı?»</p>
<p class="calibre1">Bayan Oliver güldü. «Böyle bir odam olduğunu kimseye açıklamıyorum. Eğer böyle bir şeyi söylerseniz, başınız derde girer. Bütün arkadaşlarınız, ahbaplarınız, tanıdıklarınızın uzak akrabaları size mektup yazarak, Londra'ya geleceklerini bildirir ve sizde bViki gece kalıp kalamayacaklarını sorarlar. Doğrusu böyle şeylerden çok sıkılırım. Temiz çarşaf, yastık kılıfı... Erkenden hazırlanacak çay... Nefis yemekler... Ben böyle şeylerle uğraşamam. Onun için de kimseye boş</p>
<p class="calibre1">bir odam olduğunu söylemem. Tabii sevdiğim arkadaşlarım gelip benimle kalırlar. </p>
<p class="calibre1"/>
<p class="calibre1">www.netevin.com</p>
<p class="calibre1">Ama diğerlerini davet bile etmem. Bu şekilde istismar edilmek hiç hoşuma gitmez.»</p>
<p class="calibre1">Hercule Poirot, «Kimin gider ki?» diye mırıldandı. «Çok akıllısınız.»</p>
<p class="calibre1">«Her neyse... Boş oda olup olmadığını neden sordunuz?»</p>
<p class="calibre1">«Gerekirse, bir iki misafir evinizde kalabilir değil mi?»</p>
<p class="calibre1">Romancı başını salladı. «Tabii. Kimi çağırmamı istiyorsunuz. Herhalde gelecek olan siz değilsiniz. Sizin fevkalade bir katınız var. Oldukça modern, derli toplu, düzenli.»</p>
<p class="calibre1">«Biraz dikkatli olmamız gerektiğini düşünüyorum da.»</p>
<p class="calibre1">«Neden? Yoksa biri daha mı öldürülecek?»</p>
<p class="calibre1">«Öldürülmemesi için dua ediyorum ama böyle bir şey olabilir.»</p>
<p class="calibre1">— 129 —</p>
<p class="calibre1">Elmayı Yılan Isırdı / F: 9</p>
<p class="calibre1">«Ama kim? Kim? Anlayamıyorum...»</p>
<p class="calibre1">«Arkadaşınızı iyi tanıyor musunuz?»</p>
<p class="calibre1">«Tanımak mı? Judith Butler'ı iyi tanıdığımı iddia edemem. Seyahatte birbirimizden hoşlandık. Ondan sonra hep beraber dolaştık. Judith değişik, ilgi çekici bir insan.»</p>
<p class="calibre1">«Günün birinde Judith'i de romanlarınızın birine koyacağınızı mı düşündünüz?»</p>
<p class="calibre1">«Bu sözden o kadar nefret ederim. Herkes böyle söylüyor bana. Aslında bu doğru değil. Ben yakından tanıdıklarımın hiçbirini kitaplarıma koymam.»</p>
<p class="calibre1">«Anlıyorum... Tipleri ve olayları kendiniz yaratıyorsunuz...»</p>
<p class="calibre1">«Evet, evet... Judith'e gelince. Onu pek iyi tanımıyorum. Seyahatte hep beraberdik, birlikte etrafı dolaştık. Fakat onun hakkında fazla bir şey öğrenemedim. Kocası ölmüş, kendisine de fazla bir para bırakmamış. Bir tek kızı var. Miranda. Siz de onu gördünüz. Nedense onlara bakarken garip bir hisse kapılıyorum. Onlar bana çok önemli kimseler-miş, ilgi çekecek bir drama karışmışlar gibi geliyor. Yine de bu dramın ne olduğunu öğrenmek istemiyorum. </p>
<p class="calibre1">Bunu bana anlatmalarını arzu etmiyorum. Sadece bu dramı kendi kendime, kafamdan yaratmaktan hoşlanıyorum.»</p>
<p class="calibre1">«Evet, evet... Siz ne derseniz deyin. Ana kıza yakında Ariadne Oliver'in milyonlarca satan romanlarından birinde rastlayacağımızdan eminim.»</p>
<p class="calibre1">Bayan Oliver bağırdı. «Bazen çok kötü oluyorsunuz. Böyle konuştuğunuz zaman çok bayağı bir şey yapıyormuş gibi bir hisse kapılıyorum...» Düşünceli bir tavırla durdu. «Belki de bu gerçekten bayağı birj şey.»</p>
<p class="calibre1">«Hayır, hayır. Bayağı değil, insanca bir şey.»</p>
<p class="calibre1">«Şimdi söyleyin bakalım. Judith'le Miranda'yı Londra'daki apartma-^ nıma davet etmemi mi istiyorsunuz?»</p>
<p class="calibre1">Poirot, «Hemen değil,» diye cevap verdi. «Düşüncelerimden birinin doğru olup olmadığını anlamadıkça bunu yapamayız.»</p>
<p class="calibre1">«Siz ve düşünceleriniz! Şimdi size önemli bir haberim var.»</p>
<p class="calibre1">— 130 —</p>
<p class="calibre1">«işte bu çok güzel, madam. Beni sevindiriyorsunuz.»</p>
<p class="calibre1">«Bundan pek emin değilim. Belki de anlatacaklarım bütün planlarınızı alt üst edecek. Farzedin ki demin söz ettiğiniz vasiyetname aslında sahte değil.»</p>
<p class="calibre1">«Ne diyorsunuz?»</p>
<p class="calibre1">«Bayan Llewellyn - Smith, gerçekten bir vasiyetname yaparak bütün servetini o yabancı kıza bırakmış. Vasiyetnamenin altını imzalamış. Hem de iki şahidin önünde. Sonra da bu iki şahit belgeyi imzalamışlar. Anladınız mı?»</p>
<p class="calibre1">*</p>
<p class="calibre1">* *</p>
<p class="calibre1">Poirot gündelikçi kadının adını yazdı. «Bayan Harriet... Leaman...»</p>
<p class="calibre1">«Evet, Harriet Leaman. Diğer şahit ise Jim Jenkins adında bir bah-çıvanmış. </p>
<p class="calibre1">Kendisi Avustralya'ya yerleşmiş. Miss Olga Seminoff ise Çekoslovakya'ya dönmüş. </p>
<p class="calibre1">Veya hangi memleketten geldiyse oraya. Anlaşılan herkes başını alıp bir tarafa gitmiş.»</p>
<p class="calibre1">«Bu Bayan Leaman, güvenilir bir kadın mı?»</p>
<p class="calibre1">«Kadının bütün bu hikâyeyi uydurduğunu sanmıyorum. Bence kadın gerçekten bir belgenin altına imzasını atmış, sonra da bunun ne olduğunu merak ederek ilk fırsatta vasiyetnameyi açıp okumuş.»</p>
<p class="calibre1">«Kadının okuması yazması var mı?»</p>
<p class="calibre1"/>
<p class="calibre1">www.netevin.com</p>
<p class="calibre1">«Evet. Tabii bazen yaşlı kadınların yazısını okumak kolay değildir. Pek titrek ve okunaksız olur bunlar. Bayan Leaman sonradan etrafa yayılan dedikoduları duyduktan sonra okuduğu kâğıtta da böyle şeylerin yazılı olduğuna kendi kendisini inandırmış da olabilir.»</p>
<p class="calibre1">«Hakiki bir vasiyetname. Ayrıca bir de sahtesi varmış bunun.»</p>
<p class="calibre1">«Kim demiş?»</p>
<p class="calibre1">«Bunu avukatlar söylüyor.»</p>
<p class="calibre1">«Belki aslında vasiyetname sahte değildi.»</p>
<p class="calibre1">«Avukatlar böyle konularda çok titiz davranırlar. Adamlar belgeyi yazı uzmanlarına inceletmişler. Sanırım onları tanık olarak mahkemeye de çağıracaklarmış.»</p>
<p class="calibre1">__&lt;oı__</p>
<p class="calibre1">101</p>
<p class="calibre1">Bayan Oliver, «İyi ya...» dedi. «Durum şimdi daha iyi anlaşılıyor.»</p>
<p class="calibre1">«Yani?»</p>
<p class="calibre1">«Bayan Llewellyn - Smith o vasiyetnameyi yazdıktan birkaç gün sonra Olga'yla kavga etti. Veya tutup yeğeni Hugo Drake veya gelini Rowena'yla gözyaşları arasında barıştı. Vasiyetnameyi de yırtarak, parçalarını ateşe attı.»</p>
<p class="calibre1">«Sonra?»</p>
<p class="calibre1">«Sonra... Bayan Llewellyn - Smith öldü. Olga da bu fırsattan faydalanarak sahte bir vasiyetname hazırladı. Bayan Llewellyn - Smith'in kullandığı kelimeleri kullanmaya, onun yazısını elinden geldiği kadar taklit etmeye çalıştı. İki tanığın imzalarını atarken de aynı şekilde .davrandı. Belki de Bayan Leaman'ın imzasını daha önceleri de görmüştü. Sonra vasiyetnameyi ortaya çıkardı. </p>
<p class="calibre1">Tanıkların da kendisini destekleyeceklerini sanıyordu. Böylece servete konacağını ummaktaydı. Oysa iyi bir sahtekâr değildi. Bu yüzden de başı derde girdi.»</p>
<p class="calibre1">«Telefonunuzu kullanmama izin verir misiniz, chere Madam?»</p>
<p class="calibre1">«Judith Butler'ın telefonunu kullanmanıza izin veriyorum.»</p>
<p class="calibre1">«Arkadaşınız nerede?»</p>
<p class="calibre1">«Saçlarını yaptırmaya gitti. Miranda da dolaşmaya çıktı. Şu camlı kapıdan girin. </p>
<p class="calibre1">Telefon orada.»</p>
<p class="calibre1">Poirot içeri girdi. Ancak on dakika sonra romancının yanına dönebildi. </p>
<p class="calibre1">«Ee, ne yaptınız bakalım?»</p>
<p class="calibre1">«Avukat Bay Harrison'a telefon ettim. Biliyor musunuz, avukatların sahte olduğunu ortaya çıkardıkları vasiyetnamenin altındaki imzanın biri Harriet Leaman'ın değilmiş. Mary Doherty adında bir kadının imzası varmış bunda. Kadın bir zamanlar Bayan Llewellyn - Smith'in yanında çalışmış. Geçenlerde de ölmüş. </p>
<p class="calibre1">İkinci tanık ise Bayan Leaman'ın da size söylediği gibi Jim Jenkins'miş.»</p>
<p class="calibre1">Bayan Oliver, «Demek hakikaten sahte bir vasiyetname varmış. Ve bir de gerçek vasiyetname. Buraya bakın, Poirot, iş büsbütün karışmaya başlamadı mı?»</p>
<p class="calibre1">Hercule Poirot içini çekti. «İnanılmayacak kadar karışmaya başladı. Bir kere sahtekârlık meselesi fazla büyüdü.»</p>
<p class="calibre1">— 132 —</p>
<p class="calibre1">I</p>
<p class="calibre1">«Belki de gerçek vasiyetname hâlâ Taş Ocağı konağında, Bayan Leaman'ın söz ettiği o kitabın içinde.»</p>
<p class="calibre1">«Anladığıma göre Bayan Llewellyn - Smith'in ölümünden sonra bütün eşyalar satılmış. Sadece aileyle ilgili birkaç resimle, birkaç parça eşya saklanmış.»</p>
<p class="calibre1">Romancı başını salladı. «Şimdi bize de 'Her Şeyi İçeriye Sorun' gibi bir şey lazım. Ne güzel bir isim değil mi bu? Büyükannemde de bu kitaptan vardı. Bundan her istediğinizi öğrenebilirdiniz. Hukuki bilgi, yemek tarifleri, keten örtülerden mürekkep lekelerinin nasıl çıkarılacağı. Cildi bozmayacak pudranın nasıl yapılacağı. Daha buna benzer bir sürü şey. Evet, şu anda elimde öyle bir kitap olmasını isterdim.»</p>
<p class="calibre1">Poirot mırıldandı. «Herhalde kitapta yorgun ayaklar için de tavsiyeler vardı.»</p>
<p class="calibre1">«Bir sürü sanırım. Peki ama, Poirot, neden dolaşmak için daha uygun ayakkabılar giymiyorsunuz?»</p>
<p class="calibre1">«Ben şık gezmeyi tercih ederim, madam.»</p>
<p class="calibre1">Romancı omzunu silkti. «O halde bu canınızı yakan şeylerle dolaşın. Istırabınızı gizlemek için de tatlı tatlı tebessüm edip durun. Her neyse... Ben artık işin www.netevin.com</p>
<p class="calibre1">içinden çıkamaz oldum. Demin Bayan Leaman'ın bana anlattıklarının hepsi de yalan mıydı?»</p>
<p class="calibre1">«Bu mümkün.»</p>
<p class="calibre1">«Biri bu uydurma hikâyeyi bana anlatmasını mı söylemişti?»</p>
<p class="calibre1">«Bu da mümkün.»</p>
<p class="calibre1">«Biri kadına bana o yalanları uydurması için para mı verdi?»</p>
<p class="calibre1">Poirot, «Devam,» dedi. «Devam. İyi yoldasınız.»</p>
<p class="calibre1">Bayan Oliver düşünceli düşünceli, «Herhalde Bayan Llewellyn -Smith de bütün diğer zengin kadınlar gibi vasiyetname yapmaktan hoşlanıyordu. Herhalde ömrü boyunca bir sürü vasiyetname hazırlattı. Parasını kâh birine, kâh başkasına bırakıyor fikrini durmadan değiştiriyordu. Drake'lerin maddi durumları yerindeydi. Kadın, onlara bol para bırakıyordu herhalde. Ama Olga meselesinde olduğu gibi bütün servetini onlara bağışladığını hiç sanmıyorum... Olga... </p>
<p class="calibre1">Doğrusu o kız hakkın-</p>
<p class="calibre1">— 133 —</p>
<p class="calibre1">da biraz daha bilgi sahibi olmak isterdim. Kız, ustalıkla ortadan kaybolmuş.»</p>
<p class="calibre1">Hercule Poirot, «Biraz sonra onun hakkında geniş bilgi edineceğim,» dedi. </p>
<p class="calibre1">«Nasıl?»</p>
<p class="calibre1">«Hemen bir haber bekliyorum.»</p>
<p class="calibre1">«Etrafta dolaşıp, rastladıklarınızı sorguya çektiğinizi biliyorum.» «Yalnız burada değil. Londra'da bir adamım var. O bana hem burada, hem de yabancı ülkelerde her istediğimi öğrenir. Yakında Herzo-govnia'dan haber geleceğini sanıyorum...»</p>
<p class="calibre1">«Kızın oraya dönüp dönmediğini öğrenebilecek misiniz?» «Evet. Öyle sanıyorum. </p>
<p class="calibre1">Ayrıca Olga'nın oraya yazdığı mektupları da istettim. Belki kız bu mektuplarda burada tanıştığı, samimi olduğu kimselerden söz ediyordu.»</p>
<p class="calibre1">«Boğulanı... Elizabeth Whittaker da size ondan söz etmiş ya! Elizabeth Whittaker da hiç hoşuma gitmiyor. Can sıkıcı bir yaratık. Ama zeki olduğunu sanıyorum.»</p>
<p class="calibre1">Dalgın dalgın mırıldandı. «O pekâlâ cinayet işleyebilir.»</p>
<p class="calibre1">«Yani kadının başka bir öğretmeni daha boğabileceğini mi söylemek istiyorsunuz?»</p>
<p class="calibre1">«Her ihtimalin üzerinde durmak gerek.»</p>
<p class="calibre1">«Bu konuda da içgüdünüze güveniyorum, madam.»</p>
<p class="calibre1">Bayan Oliver düşünceli bir tavırla ağzına bir hurma daha attı. </p>
<p class="calibre1">19</p>
<p class="calibre1">Poirot, Bayan Oliver'in yanından ayrıldıktan sonra Miranda'nın kendisine daha önce gösterdiği kestirme yoldan çukur bahçeye geçti. Derin bir sessizlik hakimdi buraya. Poirot yine sanki periler ülkesine girmiş gibi bir hisse kapıldı. </p>
<p class="calibre1">Belçikalı aslında ayaklarının ağrısına dayanamadığı için bahçeye girmişti. </p>
<p class="calibre1">Başmüfettiş Spence'in evine kestirme yoldan gitmek istiyordu. </p>
<p class="calibre1">— 134 —</p>
<p class="calibre1">Dedektif dönemece saptı, sonra da durakladı. Biraz ileride iki kişi vardı. </p>
<p class="calibre1">Michael Garfield bir kayanın üzerine oturmuş, resim yapıyordu. İşe iyice dalmıştı. Miranda ise karşısındaki küçücük minyatür çağlayanın yanında ayakta duruyordu. </p>
<p class="calibre1">HerculePoirot ayaklarını, canının acısını, her şeyi unuttu o anda. Şimdi insanların erişebildiği güzelliği düşünüyordu. Michael Garfield gerçekten güzel bir erkekti. Poirot bahçe mimarından hoşlanıp hoşlanmadığını düşünmemişti. Ancak yine de Michael Garfield'in bir tarafını çok beğeniyordu. Gür bıyıklarını. </p>
<p class="calibre1">Doğrusu o zamana kadar bu kadar biçimli bir bıyıkla karşılaşmamıştı. </p>
<p class="calibre1">Ya Miranda? Poirot, küçük kıza bakarken daha önce de olduğu gibi Miranda'nın en hoşuna giden tarafının onun ciddiyeti olduğunu düşündü. Kendi kendine, acaba çocuğun kafasından neler geçiyor, diye sordu. Fakat bu kolay öğrenilecek bir konu değil. Çocuk düşüncelerini kolaylıkla açıklamıyor. </p>
<p class="calibre1">Poirot, Miranda hakkında bunlardan başka şeyler de biliyordu. Veya bildiğini sanıyordu. Bunlar henüz tahmindi ama Belçikalı yanılma-dığından emindi. </p>
<p class="calibre1">Michael Garfield başını kaldırdı. «Hah! Senor Muctachios! Günaydın, efendim.»</p>
<p class="calibre1">«Ne yaptığınıza bakabilir miyim? Yoksa bu sizi rahatsız mı eder?»</p>
<p class="calibre1">Mimar, «Bakabilirsiniz,» dedi. «Benim için bir şey farketmez. Ben çok eğleniyorum.»</p>
<p class="calibre1">Poirot ilerleyerek, genç adamın arkasında durdu. Sonra da başını salladı. </p>
<p class="calibre1">Michael kara kalemle resim yapıyordu. Belçikalı, bu adam çok yetenekli; diye www.netevin.com</p>
<p class="calibre1">düşündü. Yalnız bahçe planlamıyor, resim de yapabiliyor. Yavaşça, «Harikulade,»</p>
<p class="calibre1">diye mırıldandı. </p>
<p class="calibre1">Michael Garfield cevap verdi. «Ben de o fikirdeyim.» Resmi mi, yoksa modelini mi kastediyordu, bu belli değildi. </p>
<p class="calibre1">Poirot sordu. «Neden?»</p>
<p class="calibre1">«Yani bu resmi neden mi yapıyorum? Bunun bir nedeni olması gerekiyor mu?»</p>
<p class="calibre1">«Olabilir.»</p>
<p class="calibre1">— 135 —</p>
<p class="calibre1">|^^|</p>
<p class="calibre1">«Haklısınız. Buradan gidersem hatırlamak istediğim bir iki şey var. Bunlardan biri de Miranda.»</p>
<p class="calibre1">«Onu kolaylıkla unutabilir misiniz?»</p>
<p class="calibre1">«Hem. de çok kolaylıkla. Ben böyleyim. Ama birini veya bir yeri unutmak... bir yüzü, bir omzun biçimini, bir hareketi, bir ağacı, bir çiçeği, bir manzarayı hatırlayamamak da bana acı verir. Görür, dikkat eder, sonra da unutursunuz. </p>
<p class="calibre1">Gördüğünüz şey de ortadan kalkar.»</p>
<p class="calibre1">«Ama bu bahçe hiçbir zaman ortadan kalkmayacak.»</p>
<p class="calibre1">«Öyle mi sanıyorsunuz. Burada kimse kalmazsa bahçe de ortadan kaybolacak. Tabiat her şeye hâkim olur. Bir bahçenin yaşaması da dikkat, ilgi ve ustalık ister. </p>
<p class="calibre1">Eğer burayı belediye alırsa, o zaman gereken ilgiyi gösterirler. Yeni yollar açar, fidanlar diker, ağaçların diplerine çöp kutuları koyarlar. Bu bahçeyi korumak için ellerinden geleni yaparlar. Ama bu bahçe böyle bir şeye gelmez. </p>
<p class="calibre1">Vahşi bir yerdir burası.»</p>
<p class="calibre1">«Mösyö Poirot.» Miranda aradaki ince derenin kıyısından sesleniyordu. </p>
<p class="calibre1">Poirot kızın ne söylediğini anlayabilmek için ona doğru bir iki adım attı. </p>
<p class="calibre1">«Demek buradasınız? Portrenize modellik etmeye mi geldiniz?»</p>
<p class="calibre1">Miranda başını salladı. «Hayır, onun için gelmedim. Ama sonra Michael resmimi yapmaya başladı.»</p>
<p class="calibre1">Mimar da söze karıştı. «Evet, öyle oldu. Bazen insanın şansı yardım ediyor.»</p>
<p class="calibre1">«Pek sevdiğiniz bu bahçede dolaşmaya mı çıkmıştınız?»</p>
<p class="calibre1">Miranda, «Aslında kuyuyu arıyordum,» diye cevap verdi. </p>
<p class="calibre1">«Kuyuyu mu?»</p>
<p class="calibre1">«Evet. Vaktiyle bu koruda bir dilek kuyusu varmış.»</p>
<p class="calibre1">«Eski taş ocağında mı? Böyle ocaklarda kuyu olduğunu bilmiyordum.»</p>
<p class="calibre1">«Taş ocağının etrafında koru varmış... Burası da ağaçlık... Michael kuyunun nerede olduğunu biliyor ama yerini bana söylemiyor.»</p>
<p class="calibre1">Michael Garfield, «Bunu kendi kendine arayıp bulman senin için daha eğlenceli olur. Özellikle böyle bir şeyin gerçekten olup olmadığını bilmezsen...»</p>
<p class="calibre1">«İhtiyar Bayan Goodbody böyle bir kuyu olduğunu biliyor.» Miranda bir an durdu, sonra ekledi. «Büyücü o.»</p>
<p class="calibre1">MichaeTbaşını salladı. «Goodbody köyümüzün büyücüsü, Mösyö Poirot. Bildiğiniz gibi ekseri böyle yerlerde bir büyücü bulunur. Tabii kendileri böyle olduklarını söylemezler ama köylüler bunu sezerler. Fala bakar, begonyalarınızı büyüler, şakayıklarınızı kurutur, çiftçinin ineğinin süt vermesine engel olur ve ayrıca da aşk iksiri satarlar.»</p>
<p class="calibre1">Miranda, «Bir dilek kuyusuymuş,» diye ısrar etti. «Kuyunun etrafında geri geri giderek üç defa dolaşmak lazımmış. Ama bu bir tepenin yamacında olduğu için de bu işi yapmak hiç kolay değilmiş.» Poirot' nun omzunun üzerinden bahçe mimarına baktı. «Sen, bana söyleme-sen de o kuyuyu günün birinde nasıl olsa bulacağım. </p>
<p class="calibre1">Kuyu burada ama Bayan Goodbody'nin söylediğine göre onu kapatmışlar. Yıllar önce! Çünkü çok tehlikeliymiş. İçine bir çocuk düşmüş. Başkasının da aynı şekilde bir kazaya uğramasından korkmuşlar.»</p>
<p class="calibre1">Michael Garfield, «Sen yine öyle düşünmeye devam et,» diye cevap verdi. «Güzel bir hikâye o. Ama dilek kuyusu Belling'de.»</p>
<p class="calibre1">Miranda, «Ben o kuyuyu biliyorum. Oldukça sıradan ve gülünç. Zaten orayı bilmeyen yok. Herkes içine para atıyor, ama su olmadığı için bir ses bile duymuyorsun.»</p>
<p class="calibre1">«Ya, vah vah...»</p>
<p class="calibre1">Miranda, «Ben buradaki kuyuyu bulacağım,» dedi. </p>
<p class="calibre1">«Büyücünün söylediği her şeye inanmamalısın. O kuyuya bir çocuğun düştüğünü hiç sanmıyorum. Herhalde vaktiyle o kuyuda bir kedi boğuldu.»</p>
<p class="calibre1"/>
<p class="calibre1">www.netevin.com</p>
<p class="calibre1">Miranda bağırdı. «Ding dong'da, kedi kuyuda.» Yavaşça gerindi. «Ben artık gideyim. Annem beni bekler.» Derenin üzerinde atladı, iki adama da güldükten sonra koşarak yoldan aşağı inmeye başladı. </p>
<p class="calibre1">Poirot düşünceli bir tavırla mırıldandı. «Ding dong'da... İnsanlar istedikleri şeylere inanırlar. Michael Garfield. Kız haklı mıydı, yoksa değil miydi?»</p>
<p class="calibre1">Adam düşünceli düşünceli ona baktı. Sonra da gülümsedi. «Haklı</p>
<p class="calibre1">— 136</p>
<p class="calibre1">— 137 —</p>
<p class="calibre1">tabii. Burada bir kuyu var. Ve bu Miranda'nın da söylediği gibi iyice kapatılmış. Belki de kuyu gerçekten tehlikeliydi. Yine de onun bir dilek kuyusu olduğunu sanmıyorum. Bence bu Bayan Goodbody'nin renkli masallarından biri. </p>
<p class="calibre1">Burada bir de dilek ağacı var. Daha doğrusu vardı. Yamaçtan yükselen bir huş</p>
<p class="calibre1">ağacıydı. Halk etrafında geri geri giderek üç defa dolaşır ve bir dilekte bulunurdu.»</p>
<p class="calibre1">«Sonra ne oldu? Artık ağacın etrafında dolaşmıyorlar mı?»</p>
<p class="calibre1">«Hayır. Sanırım ağaca altı yıl kadar önce yıldırım çarptı. Gövdesi ikiye ayrıldı. Böylece bu güzel hikâye de sona erdi.»</p>
<p class="calibre1">«Miranda'ya bundan söz ettiniz mi?»</p>
<p class="calibre1">«Hayır. Onun sadece kuyuyla uğraşmasını daha uygun buldum. Yıldırım çarpmış bir ağaç kızı fazla eğlendirmezdi. Öyle değil mi?»</p>
<p class="calibre1">Poirot, «Ben de artık gideyim,» dedi. </p>
<p class="calibre1">«Polis ahbabınıza mı?»</p>
<p class="calibre1">«Evet.»</p>
<p class="calibre1">«Yorgun görünüyorsunuz.»</p>
<p class="calibre1">Belçikalı içini çekti. «Hakikaten de yorgunum.»</p>
<p class="calibre1">«Bez ayakkabı veya sandal giyseydiniz daha rahat ederdiniz.»</p>
<p class="calibre1">«Asla giymem!»</p>
<p class="calibre1">«Anlıyorum. Şıklığa meraklısınız.» Poirot'ya baktı. «Kılık kıyafetiniz pek güzel. Bıyıklarınız ise harika.»</p>
<p class="calibre1">Poirot, «Bıyığımı farketmiş olmanıza çok sevindim,» dedi. </p>
<p class="calibre1">«Onu farketmemek mümkün mü?»</p>
<p class="calibre1">Belçikalı başını yana eğdi. «Miranda'nın resmini onu hep hatırlamak istediğiniz için yaptığınızı söylediniz. Yani... yakında buradan gidecek misiniz?»</p>
<p class="calibre1">«Evet. Bunu düşünüyorum.»</p>
<p class="calibre1">«Ama burada rahatınız yerinde sanırım.»</p>
<p class="calibre1">«Ah, evet. Küçük, fakat tam bana göre bir evim var. Onun planını da kendim çizdim zaten. İşimi seviyorum. Ancak buradaki çalışmalarım artık beni tatmin etmiyor. Bu yüzden huzursuzluk duymaya başladım.»</p>
<p class="calibre1">«İşiniz sizi neden tatmin etmiyor?»</p>
<p class="calibre1">«Çünkü bana oldukça çirkin şeyler yapmamı teklif ediyorlar. Bahçelerine şekil vermemi istiyor, türlü fikirler yürütüyorlar.»</p>
<p class="calibre1">«Bayan Drake'in bahçesini de düzeltecek misiniz?»</p>
<p class="calibre1">«O çok istiyor. Önerilerimi de kabul edermiş gibi göründü.» Düşünceli bir tavırla ekledi. «Ama ona pek güvenemiyorum.»</p>
<p class="calibre1">«Yani onun bahçeyi istediğiniz şekle sokmanıza engel olacağını mı düşünüyorsunuz?»</p>
<p class="calibre1">«Bayan Drake sonunda kendi istediğini yaptıracak. Fikirlerimi çok beğendi ama tam çalışmaya başladığım sırada onun gelip tamamiyle başka bir şey isteyeceğinden korkuyorum, işe yarar, pahalı ve gösterişli bir şey. Beni zorlayacak, isteklerini yerine getirmem için ısrar edecek. Onun için kavga etmeden buradan ayrılmam iyi olacak. Yalnız Bayan Drake'le değil, diğer komşularımla da. Ünlü biri olduğum için belli bir yerde kalmak zorunda değilim. </p>
<p class="calibre1">İngiltere'nin, Normandiya veya Britanya'nın bir köşesinde çalışabilirim.»</p>
<p class="calibre1">«Doğayı güzelleştireceğiniz veya ona yardım edeceğiniz bir köşede mi? Veya belki de bomboş bir yer bularak sanki Adem'miş gibi hareket edeceksiniz. Siz daima böyle huzursuz muydunuz?»</p>
<p class="calibre1">«Evet. Bir yerde fazla oturamam ben »</p>
<p class="calibre1">«Ege adalarına gittiniz mi?»</p>
<p class="calibre1">«Evet. Oraya tekrar gitmeyi de isterim. Bakın bu fikriniz harika. Bu adaların birinin yamacında güzel bir bahçe yaratabilirim. Belki orada selviler ya da kayalar vardır. Ama istedikten sonra oraya neler getirte-mezsiniz ki.»</p>
<p class="calibre1"/>
<p class="calibre1">www.netevin.com</p>
<p class="calibre1">«Tanrıların dolaşacağı bir bahçe...»</p>
<p class="calibre1">«Evet. Siz insanın kafasından geçenleri iyi okuyorsunuz, değil mi, Mösyö Poirot?»</p>
<p class="calibre1">«Keşke okuyabilseydim. Bilmek istediğim, fakat anlayamadığım o kadar çok şey var ki.»</p>
<p class="calibre1">«Alelade bir şeyden söz ediyorsunuz değil mi?»</p>
<p class="calibre1">«Evet. Korkarım öyle.»</p>
<p class="calibre1">«Yangın, cinayet ve ani ölümden mi?»</p>
<p class="calibre1">— 138 —</p>
<p class="calibre1">139 —</p>
<p class="calibre1">«Eh, hemen hemen. Ama doğrusu yangını düşündüğüm yoktu. Siz ne zamandan beri burada oturuyorsunuz, Bay Garfield? Lesley Ferrier adında bir genci tanıyor muydunuz?»</p>
<p class="calibre1">«Evet, onu hatırlıyorum. Medchester'de bir avukatın bürosunda çalışıyordu değil mi? Daha doğrusu Harrison ve Leadbetter'in yanında. Kâtipti sanırım. Bir hayli de yakışıklı bir delikanlıydı.»</p>
<p class="calibre1">«Lesley Ferrier'in ölümü ani oldu değil mi?»</p>
<p class="calibre1">«Evet. Onu bıçakladılar. Bir kadın yüzünden sanırım. Herkes polisin katilin kim olduğunu bildiğini, fakat delil bulamadığı için onu yakalayamadığına inanıyor. </p>
<p class="calibre1">Lesley Ferrier'in Sandra adında bir kadınla ilgisi vardı. Kadının kocası meyhaneciydi. Lesley'le Sandra sevişiyorlardı. Sonra delikanlı başka bir kızla dostluk kurdu. Daha doğrusu öyle dediler.»</p>
<p class="calibre1">«Tabii bu durum Sandra'nın hoşuna gitmedi.»</p>
<p class="calibre1">«Gitmedi ya. Ama aslında Lesley Ferrier oldukça çapkındı. Birkaç kızla birden dolaşırdı.»</p>
<p class="calibre1">«Hepsi de İngiliz miydi bu kızların?»</p>
<p class="calibre1">«Bu soruyu neden sorduğunuzu anlayamadım. Hayır, Lesley'in yalnız İngiliz kızlarıyla arkadaşlık ettiğini sanmıyorum. Çat pat İngilizce bilen ve söylediklerini anlayabilen her kızla gezerdi.»</p>
<p class="calibre1">«Herhalde zaman zaman buraya yabancı kızlar da geliyordu?»</p>
<p class="calibre1">«Tabii. Yabancı kızların gelmediği yer var mı? Yabancı hizmetçiler günlük hayatımızın birer parçası oldular artık. Güzel kızlar, çirkin kızlar. Dürüst kızlar, dürüst olmayan kızlar... Annelere yardım eden kızlar... Hiçbir işe yaramayan kızlar... Ve birdenbire çıkıp giden kızlar.»</p>
<p class="calibre1">«Olga gibi mesela...»</p>
<p class="calibre1">«Evet, dediğiniz gibi...»</p>
<p class="calibre1">«Lesley Ferrier, Olga'yla da arkadaş mıydı?»</p>
<p class="calibre1">«A, demek düşündüğünüz buydu? Evet, Olga'yla Lesiey çok samimiydiler. Fakat Bayan Llewellyn - Smith'in bundan haberi yoktu sanırım. Yanılmıyorsam Olga gayet dikkatli davranıyordu. Çünkü her fırsatta ileride memleketine dönerek, orada kendini bekleyen bir gençle evleneceğini anlatıyordu. Doğru olup olmadığını bilmiyorum. Acaba kızın uydurduğu bir hikâye miydi? Demin de söylediğim gibi Lesley yakışıklı bir delikanlıydı. </p>
<p class="calibre1">Onun Olga'nın nesini beğendiğini hiçbir zaman anlayamadım. Kız öyle güzel değildi. Ama...» Bir an düşündü, «...her zaman heyecanlı bir hali vardı. Belki de Lesley bunu beğeniyordu. Tabii delikanlının diğer kız arkadaşları onun bu çapkınlıklarına çok kızıyorlardı.»</p>
<p class="calibre1">Poirot, «Çok ilginç. İstediğim bilgiyi sizden alabileceğimi umuyordum.» dedi. </p>
<p class="calibre1">Michael Garfield merakla Belçikalı'ya baktı. «Neden? Geçen günkü olayın Lesley'le ne ilgisi var? Geçmiş neden sizi bu kadar ilgilendiriyor?»</p>
<p class="calibre1">«Bilmek istediğim bazı şeyler var. İnsan bazı olaylara nelerin sebep olduğunu öğrenmek ister. Hatta ben daha gerilere de gidiyorum. Olga Seminoff'la Lesley Ferrier'in, Bayan Llewellyn - Smith'le gizlice buluştuğu günlerden daha gerilere...»</p>
<p class="calibre1">«Tabii ben onların gizlice buluştuklarını kesin olarak bilmiyorum. Bu benim fikrim. İkisine birarada sık sık rastlardım. Fakat Olga bana hiçbir zaman açılmadı. Lesley Ferrier'e gelince, onunla fazla bir ahbaplığım yoktu.»</p>
<p class="calibre1">«Ben daha geriye dönmek istiyorum. Lesley Ferrier gençken bir suç işlemiş</p>
<p class="calibre1">sanırım.»</p>
<p class="calibre1">«Öyle. Daha doğrusu buradakiler öyle söylüyorlar. Bay Harrison onu düzeltebileceğini umarak yanına almış, ihtiyar Harrison iyi bir adamdır.»</p>
<p class="calibre1"/>
<p class="calibre1">www.netevin.com</p>
<p class="calibre1">«Lesley'in suçu sahte vesika tanzim etmekmiş sanırım.»</p>
<p class="calibre1">«Evet.»</p>
<p class="calibre1">«Ne var ki bu ilk suçuymuş. Hafifletici sebepler de varmış. Annesi mi hastaymış, yoksa babası mı ayyaşmış, öyle bir şey işte. Sonuçta hafif bir cezayla yakasını kurtarmış.»</p>
<p class="calibre1">«O meselenin ayrıntılarını bilmiyorum. Başlangıçta kendisinden kimse şüphelenmemiş sanırım. Sonra muhasebeciler defterleri kontrol et-</p>
<p class="calibre1">— 140-</p>
<p class="calibre1">— 141</p>
<p class="calibre1">misler ve iş de ortaya çıkmış. Tabii bütün bunları kesin olarak bilmiyorum. </p>
<p class="calibre1">Ortalıktan duydum. Evet, Lesley Ferrier sahtekârlık etmiş.»</p>
<p class="calibre1">«Bayan Llewellyn - Smith öldüğü zaman da avukatlar kadının vasiyetnamesinin sahte olduğunu ortaya çıkarmışlar.»</p>
<p class="calibre1">«Evet, kafanızdan neler geçtiğini anlıyorum. Bu iki olayı aralarında gizli bir bağ varmış gibi gözden geçiriyorsunuz.»</p>
<p class="calibre1">«Sahtekârlıkta bir dereceye kadar başarı gösteren bir genç var. O yabancı bir kızla arkadaş oluyor. Bir vasiyetname kabul edilirse büyük bir servete konacak olan bir kızla.»</p>
<p class="calibre1">«Evet, öyle.»</p>
<p class="calibre1">«Bu kızla, sahtekâr genç birbirleriyle çok samimiler. Delikanlı diğer sevgilisinden vazgeçip, bu yabancı kızla gezmeye başlamış.»</p>
<p class="calibre1">«Yani siz o sahte vasiyetnameyi Lesley Ferrier'in hazırladığını düşünüyorsunuz. </p>
<p class="calibre1">Öyle değil mi?»</p>
<p class="calibre1">«Bu pekâlâ mümkün.»</p>
<p class="calibre1">«Olga'nın Bayan Llewellyn - Smith'in elyazısını kolaylıkla taklit ettiğini ileri sürdüler. Ama doğrusu ben buna pek ihtimal vermedim. Kız, yaşlı kadının mektuplarını yazardı. Fakat onların elyazılarının birbirine çok benzediğini sanmıyorum. Yani... herhalde bu iki yazı farkedilmeye-cek kadar birbirine benzemiyordu. Ama o sahte vesikayı Lesley'le birlikte hazırladılarsa ona bir diyeceğim yok. Delikanlı herhalde bu işi biliyordu. Ayrıca kendine çok güvendiği için sahtekârlığın meydana çıkmayacağını da sanıyordu. Tabii Lesley o ilk suçu işlediği zaman da aynı şeyi düşünmüştü. Sonra avukatlar vasiyetnameden şüphelendiler. Elyazısı uzmanları çağırdılar. Birtakım sorular sormaya başladılar. Herhalde Olga o zaman iyice korktu ve Lesley'le de kavga etti. </p>
<p class="calibre1">Delikanlıyı bıraktığı gibi buradan kaçtı.» Başını salladı. «Bu güzel bahçemde benimle neden böyle şeylerden söz ediyorsunuz?»</p>
<p class="calibre1">«Konuyu bilmek istiyorum.»</p>
<p class="calibre1">«Bilmemek daha iyidir. Hiçbir zaman bilmemek. Her şeyi olduğu gibi bırakın. </p>
<p class="calibre1">Oraya buraya giderek sorular sormayın.»</p>
<p class="calibre1">. — 142 —</p>
<p class="calibre1">Hercule Poirot, «Siz güzellik istiyorsunuz,» dedi. «Her ne pahasına olursa olsun, güzellik. Bense gerçeği istiyorum. Daima gerçeği istedim.»</p>
<p class="calibre1">Michael Garfield güldü. «Haydi siz yine polis dostumuza gidin. Beni bu küçük cennetimde yalnız bırakın, Beni baştan çıkarmaya çalışmayın.»</p>
<p class="calibre1">20</p>
<p class="calibre1">Poirot tepeye tırmandı. Artık ayaklarının ağrısını hissetmiyordu. Aklına bir şey gelmişti. Yeni bir tehlikenin farkındaydı Belçikalı. Tedbir almazsa kuşkusuz biri ölecekti. </p>
<p class="calibre1">Küçük evin kapısını ona Başmüfettiş Spence'in kızkardeşi Elspeth açtı. «Çok yorulduğunuz belli. Girin, oturun.»</p>
<p class="calibre1">«Ağabeyiniz burada mı?»</p>
<p class="calibre1">«Hayır. Polis merkezine gitti. Bir şey olmuş sanırım.»</p>
<p class="calibre1">Poirot fena halde irkildi. «Bir şey mi olmuş? Hemen mi? İşte bu imkânsız!»</p>
<p class="calibre1">Elspeth ona baktı. «Ne demek istiyorsunuz?»</p>
<p class="calibre1">«Hiç, hiç. Yani birine bir şey mi olmuş?»</p>
<p class="calibre1">«Evet. Ama bu birisinin kim olduğunu bilmiyorum. Her neyse... Müfettiş Raglan ağabeyime telefon ederek onu çağırdı... Çay içersiniz değil mi, Mösyö Poirot?»</p>
<p class="calibre1">Belçikalı, «Teşekkür ederim,» diye konuştu, «içmeyeyim. Kaldığım pansiyona dönmem iyi olur sanırım...» O acı çayı içmeye dayanamayacaktı. Elspeth1 in kabalık ettiğini düşünmemesi için de hemen bir mazeret aradı. «Ayaklarım... </p>
<p class="calibre1"/>
<p class="calibre1">www.netevin.com</p>
<p class="calibre1">Ayaklarım çok ağrıyor. Ayakkabılarım kırlarda dolaşmaya pek uygun değil. Bunları değiştirmem uygun olacak.»</p>
<p class="calibre1">Elspeth McKay Belçikalının ayaklarına baktı. «Hakkınız var. Ayakkabılarınız buraya uygun değil. Rugan deri ayakları daima sıkar... Ha aklıma gelmişken... </p>
<p class="calibre1">Size bir mektup geldi. Üzerinde bir sürü yabancı pul</p>
<p class="calibre1">— 143 —</p>
<p class="calibre1">var. Hemen getireyim...» Bir iki dakika sonra döndüğü zaman elinde kalınca bir zarf vardı. Bunu Poirot'ya uzattı. «Eğer size gerekmiyorsa pulları alabilir miyim? Yeğenlerimden biri koleksiyon yapıyor da.»</p>
<p class="calibre1">«Tabii...» Poirot mektubu açarak kadına verdi. Elspeth ona teşekkür ederek içeri girdi. Belçikalı da mektubu açtı. Bay Goby'nin bürosu ingiltere'de olduğu için dışarıda da iyi çalışıyordu anlaşılan. Adam hiçbir masraftan kaçınmamış ve çabucak da sonuç almıştı. </p>
<p class="calibre1">Buna rağmen fazla bir şey öğrenememişti. Ama Poirot da bunu önceden tahmin etmişti zaten. </p>
<p class="calibre1">Olga Seminoff doğduğu şehre dönmemişti. Ailesinden hayatta hiç kimse yoktu. </p>
<p class="calibre1">Memleketinde sadece bir arkadaşı vardı. Yaşlıca bir kadındı bu. Olga arada sırada ona mektup yazarak, İngiltere'deki hayatını anlatmıştı. Yanında çalıştığı hanımla arasının iyi olduğunu, kadının zaman zaman aksileşmesine rağmen çok da cömert davrandığını bildirmişti. </p>
<p class="calibre1">Olga'nın son mektuplarında bir buçuk yıl öncesinin tarihleri vardı. Kız bunlarda genç bir adamdan söz ediyordu. Onunla evleneceklerdi. Ama genç adamın hayatını kazanması, durumunu düzeltmesi de lazımdı. Onun için henüz kesin bir karar vermemişlerdi. Olga genç adamın adını hiç açıklamamıştı. Son mektubunda büyük bir mutlulukla her şeyin yolunda olduğunu yazıyordu... Olga'dan bundan başka mektup gelmemiş, kızın yaşlı dostu da onun İngiliz sevgilisiyle evlenerek, başka bir yere gittiğini düşünmüştü, ingiltere'ye giden kızların çoğu böyle yapıyorlardı zaten. Evliliklerinde aradıkları mutluluğu bulunca eski dostlarına mektup yazmayı unutuyorlardı. </p>
<p class="calibre1">İşte bu yüzden kadın hiç endişelenmemişti. </p>
<p class="calibre1">Poirot, her şey uyuyor, diye düşündü. Lesley evlilikten söz etmiş kıza. Ama belki de niyeti ciddi değildi. Olga mektubunda Bayan Llewellyn - Smith'in cömert olduğunu yazmış... Biri Lesley'e para vermiş... Belki de Olga. Kız delikanlının sahte bir vasiyetname hazırlaması için yaşlı kadından aldığı paranın bir kısmını delikanlıya vermiş olabilir. </p>
<p class="calibre1">Elspeth tekrar verandaya çıktı. Poirot kadına Olga'yla Lesley'in</p>
<p class="calibre1">— 144 —</p>
<p class="calibre1">I</p>
<p class="calibre1">I</p>
<p class="calibre1">sahte vasiyetnameyi birlikte tanzim etmiş olabileceklerini anlattı. </p>
<p class="calibre1">. Kadın bir an düşündü. «Belki Olga'yla Lesley sevişiyorlardı ama bunu saklamasını iyi bildiler doğrusu. İkisi hakkında en ufak bir dedikodu bile çıkmadı. Halbuki böyle küçük bir yerde bu tür olaylar hemen duyulur.»</p>
<p class="calibre1">«Lesley Ferrier'in evli bir kadınla da ilgisi vardı. Belki bu yüzden Olga'ya Bayan Llewellyn - Smith'e bir şey söylememesini sıkı sıkıya tembih etti.»</p>
<p class="calibre1">«Olabilir... Herhalde Bayan Llewellyn - Smith, Lesley Ferrier'in ahlaksızın biri olduğunu biliyordu. Kıza da onunla ilgilenmemesini söyleyecekti.»</p>
<p class="calibre1">Poirot mektubu katlayarak, cebine soktu. </p>
<p class="calibre1">Elspeth, «Bir çay içseydiniz,» dedi. </p>
<p class="calibre1">«Hayır, hayır. Pansiyona dönüp ayakkabılarımı değiştirmem gerek. Acaba ağabeyiniz ne zaman döner?»</p>
<p class="calibre1">«Hiç bilmiyorum. Zaten onu neden istediklerini de söylemediler.»</p>
<p class="calibre1">Poirot bahçeden çıkarak kaldığı pansiyona doğru yürümeye başladı. Spence'le Elspeth'in evinden yüz metre kadar ilerideydi. Tam ön kapıya yaklaşırken, kapı açılarak pansiyoncu kadın dışarı fırladı. Otuz beş yaşlarında, neşeli bir insandı. </p>
<p class="calibre1">«Bir hanım sizi görmeye geldi. Epey zamandan beri bekliyor. Kendisine nereye gittiğinizi ve ne zaman döneceğinizi bilmediğimi söyledim. Fakat beklemek istedi.» Bir an duraklayarak, «Misafiriniz Bayan Drake. Çok garip görünüyor. </p>
<p class="calibre1">Aslında o pek sakin bir insandır. Fakat bir şok geçirmiş gibi. Kendisini oturma odasına aldım. Size çay getireyim mi?»</p>
<p class="calibre1"/>
<p class="calibre1">www.netevin.com</p>
<p class="calibre1">Poirot, «Teşekkür ederim,» dedi. «İstemem. Böylesi daha iyi. Önce Bayan Drake'in derdi neymiş onu anlayayım.»</p>
<p class="calibre1">İçeri girerek, oturma odasına gitti. Rowena Drake pencerenin önünde duruyordu. </p>
<p class="calibre1">Yola bakmıyordu bu pencere. Kadın bu yüzden Belçikalının geldiğini duymamıştı. </p>
<p class="calibre1">Kapının açıldığını duyunca telaşla döndü. </p>
<p class="calibre1">— 145 —</p>
<p class="calibre1">Elmayı Yılan Isırdı / F: 10</p>
<p class="calibre1">I</p>
<p class="calibre1">«Mösyö Poirot! Sonunda gelebildiniz. Saatlerden beri sizi bekliyormuşum gibi geliyor bana.»</p>
<p class="calibre1">«Özür dilerim, madam. Taş ocağı bahçesine gittim, ayrıca dostum Bayan Oliver'le konuştum. O iki delikanlıyı gördüm. Yani Nick'le Desmond'u.»</p>
<p class="calibre1">«Nick'le Desmond'u mu?.. Evet, biliyorum. Acaba onlar... Ah, insanın aklına türlü şeyler geliyor.»</p>
<p class="calibre1">Poirot usulca, «Çok sarsılmışa benziyorsunuz,» diye konuştu. Böyle bir şeyle karşılaşacağı hiç aklına gelmemişti. Karşısındaki o kendinden emin, her şeye hâkim olan Rowena değildi artık. </p>
<p class="calibre1">Kadın, «Olayı duydunuz değil mi?» diye sordu. «Ah, belki de duymadınız.»</p>
<p class="calibre1">«Neyi duyacaktım?»</p>
<p class="calibre1">«Korkunç bir şey oldu. O... o öldü... Biri onu öldürdü.»</p>
<p class="calibre1">«Ölen kim, madam?»</p>
<p class="calibre1">«Demek gerçekten duymadınız? O zavallı da bir çocuktu. Ben de sandım ki... </p>
<p class="calibre1">Allahım, ne aptalmışım. Size her şeyi anlatmalıydım. Bana sorduğunuz zaman her şeyi olduğu gibi söylemeliydim. Bunu düşündükçe kendimi öyle suçlu hissediyorum ki. Bu konuda doğru bir karar verdiğimi zannediyordum. Ama bana inanın Mösyö Poirot, niyetim iyiydi. Gerçekten iyi niyetle hareket ettim ben.»</p>
<p class="calibre1">«Oturun, madam, oturun. Sakin olmaya çalışın ve bana meseleyi anlatın. Bir çocuk mu öldü? Bir çocuk daha?»</p>
<p class="calibre1">Bayan Drake, «Joyce'un kardeşi,» dedi. «Leo?»</p>
<p class="calibre1">«Leo Reynolds mu?»</p>
<p class="calibre1">«Evet. Onun cesedini kır yollarından birinde bulmuşlar. Herhalde zavallı okuldan dönüyordu, oynamak için çayın kenarına inmişti. Biri onun başını çaya sokmuş ve suyun altında tutmuş.»</p>
<p class="calibre1">«Yani onu da Joyce gibi boğmuşlar, öyle mi?»</p>
<p class="calibre1">«Evet, evet. Artık bunların bir delinin işi olduğunu anladım. Üstelik onun kim olduğunu da bilemiyoruz, işin en korkunç tarafı da bu. Bu konuda en Ufak bir fikrimiz bile yok. Oysa ben... katilin kim olduğunu bildiğimi sanıyordum. Evet, benim yaptığım da çok kötüydü.»</p>
<p class="calibre1">«Olanları bana anlatmalısınız, madam.»</p>
<p class="calibre1">«Anlatmak istiyorum zaten. Onun için kalkıp buraya geldim. Bildiğiniz gibi Elizabeth Whittaker'le konuştuktan sonra beni gördünüz. Bunun sebebi onun size toplantı gecesi beni bir şeyin şaşırttığını söylemesiydi. Yani o size benim bir şey gördüğümden söz etmişti. Holde... Evimin holünde... Size, hiçbir şey görmediğimi, beni şaşırtacak bir olay olmadığını söyledim. Çünkü., çünkü...»</p>
<p class="calibre1">Duraladı. </p>
<p class="calibre1">«Ne gördünüz o gece, madam?»</p>
<p class="calibre1">«Size konuyu benimle konuştuğunuz zaman anlatmalıydım. O gece kütüphanenin kapısının yavaşça açıldığını gördüm. Sonra o dışarı çıktı. Daha doğrusu tam anlamıyla hole çıkmayarak eşikte durdu. Sonra da tekrar kütüphaneye girerek, kapıyı çabucak kapadı.»</p>
<p class="calibre1">«Söz ettiğiniz kim?»</p>
<p class="calibre1">«Leo... Biraz önce öldürülen çocuk. Tabii ben... Ah, Tanrım ne büyük hata! Ne feci hata bu! Eğer gördüklerimi size anlatsaydım belki o zaman bu cinayetlerin esrarını da çözerdiniz.»</p>
<p class="calibre1">Poirot, «Yani,» dedi. «Siz Joyce'u Leo'nun öldürdüğünü mü sandınız? Leo'nun ablasını boğduğunu mu düşündünüz?»</p>
<p class="calibre1">«Evet... Öyle sandım... Tabii hemen onu gördüğüm anda değil. Çünkü o sırada Joyce'un öldürülmüş olduğunu bilmiyordum. Fakat Leo'nun yüzünde garip bir ifade vardı. Zaten garip bir çocuktu. İnsan ondaki anormalliği sezdiği için biraz çekinirdi. Çok zekiydi ama normal bir çocuk değildi. </p>
<p class="calibre1"/>
<p class="calibre1">www.netevin.com</p>
<p class="calibre1">«Onun kütüphanenin kapısında belirdiğini görünce, neden Leo oradan çıkıyordu, diye düşündüm. Niçin Alevli Ejderha oynamıyordu? Ne yaptı bu çocuk? Davranışları öyle garipti ki... Tabii ondan sonra bu... bu olayın üzerinde durmadım. Fakat Leo'nun hali beni endişelendirmişti. Galiba vazoyu da bu yüzden düşürdüm. </p>
<p class="calibre1">Elizabeth Whittaker vazonun parçalarını toplamama yardım etti. Ben de Alevli Ejderhanın oynandığı odaya girdim. O olayı da bir daha düşünmedim. Yani... </p>
<p class="calibre1">Joyce'u buluncaya kadar. İşte o zaman...»</p>
<p class="calibre1">— 146 —</p>
<p class="calibre1">— 147 —</p>
<p class="calibre1">«Leo'nun ablasını öldürdüğüne kanaat getirdiniz, öyle mi?» «Evet, evet. Öyle düşündüm. Bu olayın Leo'nun yüzündeki o acayip ifadeyi açıkladığına inandım. </p>
<p class="calibre1">İşin iç yüzü sandım. Gelgelelim bu sefer yanılmışım. Leo'nun da öldürülmesi durumu değiştirdi. Herhalde çocuk kütüphaneye girdi ve ablasının cesediyle karşılaştı. Bu onun için müthiş bir şok oldu tabii. Fena halde de korktu. Bu yüzden de kimseye gözükmeden odadan çıkmak istedi. Fakat herhalde başını kaldırdığında sahanlıkta beni gördü. Bu yüzden tekrar kütüphaneye girmek zorunda kaldı. Hol iyice boşalıncaya kadar bekledi. Ama bütün bu hareketlerinin sebebi benim sandığım şey değildi. Joyce'u o öldürmemişti. Hayır, çocuk, ablasını ölü bulunca müthiş bir şok geçirmişti.»</p>
<p class="calibre1">«Buna rağmen hiçbir şey söylemediniz, öyle mi? Joyce'un cesedi bulunduktan sonra bile kütüphanede kimi gördüğünüzü açıklamadınız?»</p>
<p class="calibre1">«Hayır. Ben... bunu yapamazdım. Leo o kadar küçük ki... Yani... küçüktü demek istiyorum. On, bilemediniz on bir yaşındaydı. Çocuğun ne yaptığını bilmediğini düşündüm. Kabahat tam anlamıyla onda olamazdı. Ahlak açısından, onu bu suçtan dolayı sorumlu tutamazdınız. Bu işi polise bırakmak doğru olmayacaktı. Zavallı Leo'yu tımarhaneye de kapattıramazdım. Gerekirse onu özel bir şekilde tedavi ettirebileceğimi düşündüm. Niyetim... iyiydi. Buna inanmalısınız. Ben iyi niyetle hareket ettim.»</p>
<p class="calibre1">Poirot, ne üzücü sözler, diye düşündü. Dünyanın en acı sözleri. </p>
<p class="calibre1">Rowena Drake onun ne düşündüğünü sezmiş gibiydi. «Evet, 'İyi niyetle hareket ettim.' gibi bilinen sözler bunlar, insan daima başkaları için neyin iyi, neyin kötü olduğunu bildiğini sanıyor. Ama aslında bilmiyor bunu... Leo'nun o şaşkın ve korku dolu halinin sebebi başkaydı. Çocuk ya katili görmüştü ya da caninin kim olduğunu ele verecek bir ipucu bulmuştu, işte bu yüzden katil de tehlikede olduğunu düşündü. Onun için de Leo'yu yalnız yakalayıncaya kadar bekledi. Sonra da çocuğun konuşup sırrını ele vermemesi için onu çayda boğdu. Eğer o gece gördüklerimi polise, size söyleseydim, veya bir başkasına duru-</p>
<p class="calibre1">— 148 —</p>
<p class="calibre1">mu açıklasaydım... Ancak bu meselede nasıl hareket etmem gerektiğini bildiğimi sanıyordum.»</p>
<p class="calibre1">Poirot bir müddet hiç sesini çıkarmadan oturdu. Hıçkırıklarını yenmeye çalışan Bayan Drake'e bakıyordu. Nihayet, «Daha bugün,» dedi. «Bana Leo'nun son zamanlarda çok bol parası olduğunu söylediler. Herhalde biri ona dilini tutması için para veriyordu. Fakat kim... kim?»</p>
<p class="calibre1">Poirot, «Elbet bunu da öğreneceğiz,» diye cevap verdi. «Hem de yakında.»</p>
<p class="calibre1">21</p>
<p class="calibre1">Hercule Poirot başkalarının fikirlerini sormak âdetinde değildi pek. Kendi fikirleri ona yeterdi. Yine de Belçikalının bazen alıştığından başka türlü davrandığı da olurdu. Bu kez de öyle yaptı. Poirot, Spence'le biraz konuştu. </p>
<p class="calibre1">Araba kiralayan bir garaja telefon etti. Arkadaşı Spence ve Müfettiş Raglan'la tekrar görüştükten sonra, arabaya binerek uzaklaştı. Londra'ya gidiyordu. Fakat köyden ayrılmadan önce şoföre Elms Okulunun önünde durmasını söyledi. </p>
<p class="calibre1">Otomobilden inerek, Miss E.mlyn'nin yanına çıktı. «Sizi bu saatte rahatsız ettiğim için özür dilerim. Herhalde yemek yiyecektiniz.»</p>
<p class="calibre1">«Mösyö Poirot, önemli bir mesele olmadıkça beni yemek saatjnde rahatsız etmeyeceğinizi biliyorum. Bunu bir kompliman sayabilirsiniz.»</p>
<p class="calibre1">«Çok naziksiniz. Açıkçası fikrinizi almak istiyorum.»</p>
<p class="calibre1">«Öyle mi?» Miss Emlyn biraz şaşırmış gibiydi. Yalnız hayret değil, şüphe dolu bir ifade belirmişti yüzünde. «Doğrusu bu sizin karakterinize uygun bir şey değil, Mösyö Poirot. Ben sizin kendi fikirlerinizi pek beğendiğinizi sanıyordum.»</p>
<p class="calibre1"/>
<p class="calibre1">www.netevin.com</p>
<p class="calibre1">«Evet. Genellikle kendi fikirlerim beni tatmin eder. Ama bu kez fikirlerine saygı duyduğum birinin de benimle aynı şekilde düşündüğünü öğrenirsem içim çok rahat edecek.»</p>
<p class="calibre1">Müdüre bir şey söylemedi. Sadece dikkatle Belçikalıya baktı. </p>
<p class="calibre1">— 149 —</p>
<p class="calibre1">Poirot, «Joyce'un katilinin kim olduğunu biliyorum,» dedi. «Bunu: sizin de keşfetmiş olduğunuzu sanıyorum.»</p>
<p class="calibre1">Miss Emlyn, «Ben size böyle bir şey söylemedim.» dedi. «Evet, söylemediniz. Bu yüzden sizinkinin de sadece bir tahmin olduğuna inanıyorum.»</p>
<p class="calibre1">Miss Emlyn, «Yani bir nevi önsezi mi?» dedi. Sesi her zamankinden daha soğuktu. </p>
<p class="calibre1">«Bu kelimeyi kullanmamayı tercih ederim. Bence sizin bu konuda kesin bir fikriniz var.»</p>
<p class="calibre1">«Pekâlâ. B'inu itiraf ediyorum. Ama bu, fikrimi size açıklayacağım anlamına gelmez.»</p>
<p class="calibre1">«Miss Emlyn ben bir kâğıda sadece dört kelime yazacağım. Size de aynı fikirde olup olmadığınızı soracağım.»</p>
<p class="calibre1">Miss Emlyn ayağa kalktı. Masasına giderek, çekmeceden bir kâğıt alarak bunu Poirot'ya verdi. «Sözleriniz ilgimi çekti. Demek dört kelime yazacaksınız.»</p>
<p class="calibre1">Poirot cebinden dolmakalemini çıkarmıştı. Kâğıda çabucak bir şeyler yazdıktan sonra bunu katlayarak Miss Emlyn'e uzattı. Kadın kâğıdı açtı. O dört kelimeye baktı. </p>
<p class="calibre1">Poirot, «Evet,» dedi. </p>
<p class="calibre1">«Kâğıttaki iki kelime benim de düşündüklerim. Diğer ikisi daha güç. Bu konuda elimde bir delil yok. Daha doğrusu işin bu tarafı aklıma bile gelmemişti.»</p>
<p class="calibre1">«Fakat ilk iki kelimede buna işaret eden deliller olduğunu düşünüyorsunuz, öyle mi?»</p>
<p class="calibre1">«Evet. Öyle.»</p>
<p class="calibre1">Belçikalı düşünceli bir tavırla mırıldandı. «Şu... Bunu duyar duymaz durumu anladınız sanırım. Ben de işitir işitmez, durumu sezdim. Siz de eminsiniz, ben de eminim. Bugün de bir çocuğu çayda boğdular. Bu olayı duydunuz mu?»</p>
<p class="calibre1">«Evet. Biri bana telefon ederek o kötü haberi verdi. Joyce'un kardeşinin öldürülmüş olduğunu söyledi. Onun bu işle ne ilgisi vardı?»</p>
<p class="calibre1">— 150 —</p>
<p class="calibre1">Poirot, «Leo daha fazla para istiyordu,» diye cevap verdi. «Bunu ona verdiler. </p>
<p class="calibre1">Sonra da uygun bir zamanda çayda boğdular.» Sesi biraz sertleşmişti. «Bana olayı anlatan kimse müthiş bir merhamet duyuyordu Leo'ya. Bu olayda kendisini çok sarsmıştı. Tabii ben onun gibi değilim. Bu öldürülen ikinci çocuk, birincisinden daha da küçüktü. Ölümü de kaza değildi onun. Hayatta birçok şey gibi, bu ölüm onun davranışlarının bir sonucuydu. Leo para istiyordu, bu uğurda tehlikeyi de göze almıştı. Kendini tehlikeye attığını bilecek kadar zekiydi, ama ille de para istiyordu. Ben böyle olaylarda önce ne düşünürüm biliyor musunuz?»</p>
<p class="calibre1">Miss Emlyn başını salladı. «Herhalde işin duygusal yanı sizi ilgilendirmez. Siz sadece adaletin yerine gelmesini istersiniz.»</p>
<p class="calibre1">Poirot, «Leo'ya acımamın hiçbir faydası olmaz,» dedi. «O artık yardım edilecek durumda değil. Herhalde adaletin yerini bulmasının da ona bir faydası dokunmayacak. Ama, hızlı hareket edersek bunun başka Leo'lara yardımı olacak. Bu sayede başka bir küçüğün de öldürülmesine engel olacağız. Biraz sonra Londra'ya gideceğim. Bazı kimselerle bu olayları görüşecek ve onları benim gibi düşünmeye ikna edeceğim.»</p>
<p class="calibre1">Miss Emlyn, «Bu kolay olmayacak galiba,» diye cevap verdi. </p>
<p class="calibre1">«Hayır. Sanmıyorum. Çünkü bu kimseler katillerin nasıl yaratıklar olduğuıiu bilen insanlar... Size sormak istediğim bir şey daha var. Sizce Ransom'la Desmond Holland nasıl çocuklar? Onlara güvenilebilinir mi?»</p>
<p class="calibre1">«Evet. ikisine de güvenebilirsiniz. Ben bu düşüncedeyim. Onlar içlerinde kurt olmayan elma gibidirler.»</p>
<p class="calibre1">Hercule Poirot içini çekti. «İnsan dönüp dolaşıp yine elmalara geliyor. Artık gitmem gerek. Arabam bekliyor. Bir yere daha uğramak zorundayım.»</p>
<p class="calibre1">151 —</p>
<p class="calibre1">22</p>
<p class="calibre1"/>
<p class="calibre1">www.netevin.com</p>
<p class="calibre1">Küçük bahçe kapısının önünde Elspeth McKay'le konuşan komşu kadın, «Taş ocağı korusunda neler olduğunu biliyor musunuz?» dedi. </p>
<p class="calibre1">«Oradaki ağaçların tehlikeli olduğu söyleniyor. Bu sabah iki uzman geldi. Belki de kastettikleri yamaçtan eğrilemesine çıkmış olan o ağaç. Bu devrilebilir tabii. Oradaki ağaçlardan birine yıldırım çarpmıştı... Her neyse... Adamlar ağaçların diplerini biraz kazıyorlar. Aşağıları da. Doğrusu çok yazık. Ortalığı büsbütün altüst edecekler.»</p>
<p class="calibre1">Elspeth, «Herhalde ne yaptıklarını biliyorlar,» diye cevap verdi. «Muhakkak onları biri çağırttı.»</p>
<p class="calibre1">«Orada birkaç polis de var. Kimsenin yaklaşmasına izin vermiyorlar. Uzmanlar hasta ağaçların hangileri olduğunu hemen anlamaya çalışıyorlarmış.»</p>
<p class="calibre1">Elspeth McKay, «Anlıyorum,» dedi. Kendisine bir şey söyleyen olmamıştı ama kadının sezgileri kuvvetliydi. </p>
<p class="calibre1">Ariadne biraz önce gelen telgrafı açarak çabucak okudu. «Lütfen Judith'le Miranda'yi hemen apartmanınıza götürün. Kaybedecek zaman yok. Ameliyat için doktorla görüşmeleri gerek.»</p>
<p class="calibre1">Romancı mutfağa gitti. Judith Butler orada ayva reçeli yapıyordu. Bayan Oliver, </p>
<p class="calibre1">«Judith,» dedi. «Hemen bavuluna bir iki şey koy. Ben Londra'ya dönüyorum. Sen de benimle geleceksin. Tabii Miranda da öyle.»</p>
<p class="calibre1">«Bu davetine de çok teşekkür ederim, Ariadne. Fakat burada yapılacak bir sürü işim var. Zaten hemen bugün gitmen şart değil. Öyle değil mi?»</p>
<p class="calibre1">Bayan Oliver, «Evet, şart,» diye cevap verdi. «Bana öyle emredildi.»</p>
<p class="calibre1">— 152 -</p>
<p class="calibre1">«Kim emretti bunu kâhyan mı?»</p>
<p class="calibre1">Romancı başını salladı. «Hayır. Başka bir kimse. Emirlerine itaat ettiğim birkaç kişiden biridir. Haydi, haydi. Çabuk ol.»</p>
<p class="calibre1">«Şu anda evden ayrılmak istemiyorum, istesem de bunu yapamam.»</p>
<p class="calibre1">Bayan Oliver, «Benimle gelmen şart,» dedi. «Araba hazır. Ön kapıda duruyor. </p>
<p class="calibre1">Hemen gidebiliriz.»</p>
<p class="calibre1">«Miranda'yi Londra'ya götürmem doğru olmaz sanırım. Onu burada bir yere bırakabilirim. Bayan Reynolds'a veya Rowena Drake'e.»</p>
<p class="calibre1">Romancı kesin bir tavırla kadının sözünü kesti. «Miranda da bizimle gelecek. </p>
<p class="calibre1">Rica ederim, güçlük çıkarma Judith. Durum çok ciddi. Miranda'yi Reynolds'lara bırakmayı nasıl düşünüyorsun anlamıyorum. Reynolds'ların iki çocuğu da öldürüldü.»</p>
<p class="calibre1">«Evet, evet bu doğru. O evde bir şeyler olduğunu düşünüyorsun değil mi? Orada biri... Allahım, ne dediğimi ben de bilmiyorum.»</p>
<p class="calibre1">Bayan Oliver, «Fazla gevezelik ediyoruz,» diye söylendi. Sonra da ekledi. </p>
<p class="calibre1">«Köyden bir kurban daha verilecekse herhalde bu Ann Reynolds olacak.»</p>
<p class="calibre1">«O ailenin nesi var? Niçin onları birer birer öldürüyorlar? Ah, Ariadne çok korkunç bir şey bu.»</p>
<p class="calibre1">Bayan Oliver başını salladı. «Evet. Yine de bazen korkmak iyidir. Biraz önce bir telgraf aldım. Ona göre davranıyorum.» Kısa bir tereddütten sonra telgrafı arkadaşına uzattı. </p>
<p class="calibre1">«Ameliyat mı? Ne demek bu?»</p>
<p class="calibre1">Romancı, «Bademcik herhalde,» dedi. «Geçen hafta Miranda'nın boğazı ağrıyordu ya. Onu Londra'ya bir boğaz burun uzmanına götürmekten daha normal ne olabilir?»</p>
<p class="calibre1">«Sen kaçırdın mı Ariadne?»</p>
<p class="calibre1">Bayan Oliver içini çekti. «Herhalde iyice oynattım. Haydi gel. Herhalde Miranda, Londra'da bir hayli eğlenecek. Endişelenme. Onu ameliyat edecek değiller. Casus romanlarındaki gibi bir bahane bu. Kızını operaya, tiyatro veya baleye götürürüz. Hangisini isterse artık.»</p>
<p class="calibre1">— 153 —</p>
<p class="calibre1">Judith fısıldadı. «Korkuyorum.»</p>
<p class="calibre1">Ariadne Oliver arkadaşına baktı. Judith Butler hafifçe titriyordu. Romancı, her zamankinden daha fazla bir su perisine benziyor, diye düşündü. Gerçeklerle hiçbir ilgisi yokmuş gibi bir hali var. </p>
<p class="calibre1">Bayan Oliver, «Haydi,» dedi. «Hercule Poirot'ya o bana telgraf çeker çekmez seni Londra'ya götüreceğime dair söz verdim. O da telgraf çekti işte.»</p>
<p class="calibre1">Judith, «Ne oluyor burada?» diye sordu. «Neden bu köye geldim bilmem ki?»</p>
<p class="calibre1"/>
<p class="calibre1">www.netevin.com</p>
<p class="calibre1">Romancı başını salladı. «Bunu ben de zaman zaman düşündüm. Ama insanların bazen ne yapacakları hiç belli olmuyor. En olmayacak bir yeri seçerek, oraya yerleşiyorlar.» Bayan Oliver bahçeye çıkarak seslendi. «Miranda, gel. Londra'ya gidiyoruz.»</p>
<p class="calibre1">Küçük kız ağır ağır onlara doğru geldi. «Londra'ya mı gidiyoruz?»</p>
<p class="calibre1">Annesi, «Ariadne bizi arabayla götürecek,» dedi. «Orada tiyatroya gideceğiz. </p>
<p class="calibre1">Bayan Oliver bale için de bilet bulabileceğini sanıyor. Bale temsillerini görmek ister miydin?»</p>
<p class="calibre1">«Ah, çok isterdim.» Miranda'nın gözleri pırıl pırıl parlıyordu. «Ama önce gidip arkadaşlarımdan biriyle vedalaşmalıyım.»</p>
<p class="calibre1">«Hemen hareket edeceğiz.»</p>
<p class="calibre1">«Geç kalmam. Ama gideceğimizi haber vermem lazım. Çünkü ona bazı şeyleri yapacağıma dair yemin etmiştim.» Bahçe yolundan koşarak kapıdan çıktı. </p>
<p class="calibre1">Bayan Oliver merakla sordu. «Miranda'nın arkadaşları kimler?» Judith omuzlarını kaldırdı. «Bilmiyorum. Miranda insana hiçbir şey söylemez. Ancak, onun en fazla ormandaki kuşlar ve sincapları kendine yakın hissettiğini sanıyorum. Kendisiyle tanışan herkes ondan hoşlanıyor. Ama Miranda kızları buraya çaya getirmez. </p>
<p class="calibre1">Galiba en samimi arkadaşı Joyce Reynolds'du.» Dalgın bir tavırla ekledi. «Joyce, Miran-da'ya pek acayip şeyler anlatırdı... Filler... Kaplanlar...» Kendini toparlayarak, «Madem ısrar ediyorsun, gidip bavulumu yerleştireyim bari. Aslında buradan ayrılmak da istemiyorum. Bir sürü işim var.»</p>
<p class="calibre1">— 154 —</p>
<p class="calibre1">«Gelmen gerek.» Bayan Oliver'in sesi gayet kesindi. </p>
<p class="calibre1">Miranda biraz da nefes nefese yan kapıdan içeriye girdiği sırada, Judith de elinde bavullarla ikinci kattan aşağıya iniyordu. </p>
<p class="calibre1">Kız, «Önce yemek yemeyecek miyiz?» diye sordu. Bir orman perisine benzemesine rağmen iştahı yerindeydi küçük kızın. </p>
<p class="calibre1">Bayan Oliver, «Öğle yemeğini yolda yeriz,» dedi. «Haversham'daki Kara Gül fena değildir. Zaten tam öğle zamanı orada oluruz. Haydi, gel Miranda. Artık gidiyoruz.»</p>
<p class="calibre1">«Cathie'ye yarın onunla sinemaya gidemeyeceğimi söyleme fırsatını bulamadım. A, belki ona telefon edebilirim.»</p>
<p class="calibre1">Annesi, «Haydi,» diye başını salladı. «Çabuk ol.»</p>
<p class="calibre1">Miranda koşarak telefonun durduğu oturma odasına daldı. Judith'le Bayan Oliver bavulları arabaya yerleştirdiler. Miranda da oturma odasından çıktı. Nefes nefese, «Ona haber bıraktım,» dedi. «Artık her şey yolunda.»</p>
<p class="calibre1">Arabaya binerlerken Judith Butler içini çekti. «Ariadne, bana sen iyice çıldırmışsın gibi geliyor. Ne oluyor Allah aşkına?»</p>
<p class="calibre1">Bayan Oliver, «Elbet yakında öğreniriz,» diye cevap verdi. «Ya o deli ya da ben.»</p>
<p class="calibre1">«O? Kim?»</p>
<p class="calibre1">Romancı, «Hercule Poirot,» dedi. </p>
<p class="calibre1">Londra'da Hercule Poirot, bir odada dört kişiyle konuşuyordu. Bunlardan biri Müfettiş Timothy Raglan'dı. Adam, her zaman amirlerinin yanında olduğu zaman yaptığı gibi ciddi ve kaygılı bir tavır takındı. Yüzü gayet ifadesizdi. İkinci şahıs eski Başmüfettiş Spence'di. Üçüncü Polis Müdürü Alfred Richmond, dördüncü ise savcı yardımcısıydı. Zeki bakışlı bir adamdı. Hepsi de merakla Hercule Poirot'ya bakmaktaydılar. </p>
<p class="calibre1">«Durumdan emin gözüküyorsunuz, Mösyö Poirot?»</p>
<p class="calibre1">Belçikalı, «Kesinlikle eminim,» diye cevap verdi. «Olaylar belirli bir şekilde sıraya dizilir, birbirine bağlanırsa o zaman böyle olmaması gerek, diye düşünür ve bunun nedenlerini araştırırsınız.»</p>
<p class="calibre1">«Cinayet sebepleri biraz karışık gibi...»</p>
<p class="calibre1">— 155 —</p>
<p class="calibre1">Belçikalı, «Hiç de değil,» dedi. «Bunlar o kadar basit ki... Bu yüzden onları tâ işin başında farkedemedik.»</p>
<p class="calibre1">Savcı yardımcısının yüzünde şüphe dolu bir ifade belirdi. </p>
<p class="calibre1">Müfettiş Raglan söze karıştı. «Biraz sonra elimize kesin bir delil daha geçecek. </p>
<p class="calibre1">Tabii eğer bu konuda bir hata olmuşsa...»</p>
<p class="calibre1">Poirot, «Ding Dong'da, kedi kuyuda, meselesi mi? Bunu mu kastediyorsunuz?»</p>
<p class="calibre1">«Bildiğiniz gibi sizinki sadece bir tahmin.»</p>
<p class="calibre1"/>
<p class="calibre1">www.netevin.com</p>
<p class="calibre1">«Ama bütün deliller başından beri buna işaret ediyordu. Bir kız ortadan kayboldu mu, durum ancak iki şekilde açıklanabilir: Bir: Kız, bir erkekle kaçmıştır, iki: Kız öldürülmüştür.»</p>
<p class="calibre1">«Bize açıklayacağınız başka noktalar yok mu, Mösyö Poirot?»</p>
<p class="calibre1">«Evet. Tanınmış bir emlakçıyla temasa geçtim. Kendisi yakın dostumdur. Özellikle Batı Hint adaları, Ege, Adriyatik, Akdeniz gibi yerlerde villa ve arazi alım satımıyla uğraşır. Yani güneşli yerlerde ev ve arsa işi yapar. Müşterileri de daima zengin kimselerdir. Ondan alınan son bir şeyin ilginizi çekeceğini sanıyorum.» Katlı bir kâğıdı uzattı. </p>
<p class="calibre1">«Bu, görüştüğümüz olaylara bağlı mı?»</p>
<p class="calibre1">«Bundan eminim.»</p>
<p class="calibre1">«O hükümetin adaların alım ve satımını yasakladığını sanıyordum.»</p>
<p class="calibre1">«Paranın yardımıyla daima bir yol bulunabilir.»</p>
<p class="calibre1">«Üzerinde durmak istediğiniz başka noktalar var mı?»</p>
<p class="calibre1">«Yirmi dört saat içerisinde sorunu kesin şekilde halledeceğimizi sanıyorum.»</p>
<p class="calibre1">«Nasıl?»</p>
<p class="calibre1">«Size önemli bir görgü tanığını dinleteceğim.»</p>
<p class="calibre1">«Yani...»</p>
<p class="calibre1">«Cinayeti göreni...»</p>
<p class="calibre1">Savcı yardımcısı, Hercule Poirot'ya gitgide artan bir şüpheyle bakıyordu. «Bu görgü tanığı nerede şimdi?»</p>
<p class="calibre1">«Onun Londra'ya doğru yola çıktığını umuyorum.»</p>
<p class="calibre1">«Biraz... endişeli bir haliniz var.»</p>
<p class="calibre1">«Doğru. Gerekli önlemleri aldım ama yine de korktuğumu itiraf etmeliyim. Evet, aldığım önlemlere rağmen endişeye kapılmaktan kendimi alamıyorum. Çünkü bu meselede hainlik, çabukluk, müthiş bir açgözlülük ve... belki de... biraz anormallikle karşı karşıyayız. Başlangıçta bu kimse dengesiz değildi sanırım. </p>
<p class="calibre1">Ama gitgide bu hale girdi. Kötü bir tohum kök saldı ve hızla büyümeye başladı. </p>
<p class="calibre1">Şimdi belki de bu o şahsı tümüyle idaresi altına aldı. Onun insanca değil, insanlık dışı amaçlarla hareket etmesine sebep oluyor.»</p>
<p class="calibre1">Savcı yardımcısı, «Bu konuda başkalarının fikirlerini de almalıyız,» dedi. </p>
<p class="calibre1">«Acele etmemeliyiz. Tabii... birçok şey o... koru işine dayanıyor. Eğer o işten kesin bir sonuç alırsak, hemen harekete geçeriz. Ama alamazsak o zaman oturup düşünmemiz gerek.»</p>
<p class="calibre1">Hercule Poirot ayağa kalktı. «Ben artık gidiyorum. Size bütün bildiklerimi, olabilecekleri ve korkularımı anlattım. Sizinle teması kesmeyeceğim tabii.»</p>
<p class="calibre1">Yabancılara özgü tavırlarla odadakilerin elini sıkarak dışarı çıktı. </p>
<p class="calibre1">Savcı yardımcısı, «Bu adam galiba şarlatanın biri,» diye mırıldandı. «Biraz da kaçık sanırım. Zaten yaşı da oldukça ilerlemiş. O yaştaki bir insana güvenilebilinir mi, bilemiyorum.»</p>
<p class="calibre1">Polis Müdürü, «Ona güvenebiliriz,» dedi. «Daha doğrusu adam bende bu izlenimi uyandırdı. Spence siz onu yıllardan beri tanıyorsunuz. Kendisiyle ahbapsınız. </p>
<p class="calibre1">Bunadı mı dersiniz?»</p>
<p class="calibre1">Başmüfettiş Spence hemen cevap verdi. «Hayır. Öyle bir şey yok. Siz ne diyorsunuz, Raglan?»</p>
<p class="calibre1">«Ben kendisiyle yeni tanıştım, efendim. Önce, sözlerinin, fikirlerinin biraz garip olduğunu düşünmedim değil. Ama artık ona tamamiyle inanıyorum. Sonunda onun haklı çıkacağından eminim.»</p>
<p class="calibre1">Bayan Oliver, Kara Gülün yemek salonunda pencerenin önündeki masaya yerleşti. </p>
<p class="calibre1">Vakit biraz erken olduğu için içerisi henüz dolmamıştı. </p>
<p class="calibre1">— 156 —</p>
<p class="calibre1">- 157-</p>
<p class="calibre1">Makyajını tazelemiş olan Judith Butler salona girerek, romancının karşısına oturdu. Yemek listesini aiarak okumaya başladı. </p>
<p class="calibre1">Bayan Oliver, «Miranda en çok ne sever?» diye sordu. «Onun için de yemek söyleyelim. Herhalde o da bir iki dakika sonra gelir.»</p>
<p class="calibre1">«Kızarmış pilice bayılır.»</p>
<p class="calibre1">«Kolay bu. Ya sen ne yiyeceksin?»</p>
<p class="calibre1">Romancı, garsona döndü. «Üç kızarmış piliç.» Arkasına yaslanarak dikkatle arkadaşına baktı. </p>
<p class="calibre1">«Neden beni öyle süzüyorsun?»</p>
<p class="calibre1"/>
<p class="calibre1">www.netevin.com</p>
<p class="calibre1">Bayan Oliver, «Düşünüyordum,» diye mırıldandı. </p>
<p class="calibre1">«Ne düşünüyordun?»</p>
<p class="calibre1">«Aslında senin hakkında fazla bir şey bilmediğimi.»</p>
<p class="calibre1">«Bu herkes için de geçerli midir?»</p>
<p class="calibre1">«Yani insanları tanımak kolay değildir mi, demek istiyorsun?»</p>
<p class="calibre1">«Evet. Öyle değil mi?»</p>
<p class="calibre1">Romancı, «Belki sen haklısın,» dedi. </p>
<p class="calibre1">İki kadın bir süre konuşmadılar. </p>
<p class="calibre1">«Burada servis biraz ağır galiba.»</p>
<p class="calibre1">Bayan Oliver, «Galiba yemeklerimizi getiriyorlar,» dedi. </p>
<p class="calibre1">Bir garson, elinde tabaklarla dolu bir tepsiyle yaklaştı. </p>
<p class="calibre1">«Miranda da nerede kaldı? Yemek salonunun ne tarafta olduğunu biliyor mu?»</p>
<p class="calibre1">«Tabii biliyor. Geçerken buraya baktık.» Judith sabırsız bir tavırla ayağa kalktı. «Gidip onu getireyim.»</p>
<p class="calibre1">«Belki onu araba tuttu.»</p>
<p class="calibre1">«Daha küçükken midesi hemen bulanırdı.» Judith dört beş dakika sonra döndü. </p>
<p class="calibre1">«Miranda tuvalette yok ama hemen yanında dışarıya açılan bir kapı var. Belki de bir kuşa filan bakmak için bahçeye çıktı. O böyledir.»</p>
<p class="calibre1">Bayan Oliver, «Kuşlara bakmanın sırası değil,» dedi. «Git onu çağır. Yolumuza gecikmeden devam etmemiz gerek.»</p>
<p class="calibre1">— 158 —</p><p class="calibre1">
</p><p class="calibre3">* * *</p>
Elspeth McKay sosisleri buzdolabına koyduktan sonra, patates ayıklamaya başladı. <p class="calibre1"/>
<p class="calibre1">Tam o sırada telefon çaldı. </p>
<p class="calibre1">«Bayan McKay? Ben Komiser Goodwin. Ağabeyiniz orada mı?»</p>
<p class="calibre1">«Hayır. Kendisi bugün Londra'da.»</p>
<p class="calibre1">«Londra'ya telefon ettim ama oradan ayrılmış. Eve geldiği zaman kendisine kesin sonuç aldığımızı söyleyin.»</p>
<p class="calibre1">«Yani, eski kuyunun içinde bir ceset mi buldunuz?»</p>
<p class="calibre1">«Bunu saklamanın hiç faydası yok. Haber etrafa yayıldı zaten.»</p>
<p class="calibre1">«Kimin ölüsü bu. Olga Seminoff'un mu?»</p>
<p class="calibre1">«Evet. Ona benziyor.»</p>
<p class="calibre1">Elspeth, «Zavallı kızcağız,» diye mırıldandı. «Olga kendisini kuyuya mı atmış? </p>
<p class="calibre1">Yoksa...»</p>
<p class="calibre1">«Bu bir intihar değil. Kızı bıçaklamışlar. Anlayacağınız bu olay da bir cinayet.»</p><p class="calibre1">
</p><p class="calibre3">* * *</p>
Annesi tuvaletten çıktıktan sonra Miranda birkaç dakika bekledi. Sonra kapıyı aralayarak, dikkatle etrafa baktı. Sonunda dış kapıdan bahçeye süzüldü. İnce yoldan arka tarafa doğru koştu. Burada da bir yol vardı. Biraz ileride bir araba bekliyordu. Gür kırçıl kaşlı, kır sakallı bir adam direksiyonun başında gazete okumaktaydı. Miranda kapıyı açarak, adamın yanına oturdu. Gülüyordu. <p class="calibre1"/>
<p class="calibre1">«Çok komik görünüyorsun.»</p>
<p class="calibre1">«İstediğin kadar gülebilirsin. Sana engel olacak hiçbir şey yok.» Araba hareket etti. İnce yoldan ilerlediler. Sağa saptılar. Nihayet ikinci yola çıktılar. Kır sakallı adam, «Vaktimiz var,» dedi. «Çifte baltayı tam zamanında göreceksin. </p>
<p class="calibre1">Kilterbury kırlarını da. Doğrusu manzara nefis-tir.):</p>
<p class="calibre1">— 159-</p>
<p class="calibre1">Bir araba onlara adeta sürünerek geçti. Bu yüzden yolun kenarına kaçmak zorunda kaldılar. Kırçıl sakallı adam, «Budala gençler!» diye homurdandı. </p>
<p class="calibre1">Gençlerden birinin omuzlarına kadar inen saçları, koskocaman yuvarlak gözlükleri vardı. Diğeri ise uzun favorileriyle bir İspanyola benziyordu. </p>
<p class="calibre1">Miranda sordu. «Annem benim için endişelenmez değil mi?»</p>
<p class="calibre1">«Senin için endişelenme fırsatı bulamayacak. O üzülmeye başladığı sırada ise sen gideceğin yere erişmiş olacaksın.»</p>
<p class="calibre1">Londra'da Hercule Poirot telefonu açar açmaz Bayan Oliver'in heyecanlı sesini duydu. </p>
<p class="calibre1">«Miranda'yı kaybettik.»</p>
<p class="calibre1">«Kayıp mı ettiniz? Ne demek istiyorsunuz?»</p>
<p class="calibre1"/>
<p class="calibre1">www.netevin.com</p>
<p class="calibre1">«Kara Gülde yemek yiyecektik. Tuvalete gitti ve geri gelmedi. Biri onun yaşlıca bir adamın kullandığı bir arabaya gittiğini söyledi. Ama belki de gördüğü Miranda değildi. Başka bir kızdı. O...»</p>
<p class="calibre1">«Biri kızla birlikte gitmeliydi tuvalete. İkiniz de onu gözünüzün önünden ayırmamalıydınız. Size tehlike olduğunu söylemiştim. Bayan Butler endişeli mi?»</p>
<p class="calibre1">«Tabii endişeli. Ne sanıyorsunuz? Zavallı telaşından çılgına döndü. Polise telefon etmek istiyor.»</p>
<p class="calibre1">«Evet, en doğrusu da bu olur. Onlara ben de telefon edeceğim.»</p>
<p class="calibre1">«Fakat... Miranda neden tehlikede.»</p>
<p class="calibre1">«Bilmiyor musunuz? Bunu şimdiye kadar tahmin etmeliydiniz,» diyerek ekledi. </p>
<p class="calibre1">«Ceset bulundu. Haberi yeni aldım.»</p>
<p class="calibre1">«Hangi ceset?»</p>
<p class="calibre1">«Kuyudaki ceset tabii. Hangisi olacak.»</p>
<p class="calibre1">— 160</p>
<p class="calibre1">23</p>
<p class="calibre1">Miranda etrafına bakınarak, «Çok güzel,» dedi. </p>
<p class="calibre1">Kilterbury gerçekten güzel bir yerdi ama oradaki harabeler pek meşhur değildi. </p>
<p class="calibre1">Yüzlerce yıl önce karma karışık olmuştu bunlar. Ancak, şurada burada yüksek megalite rastlanıyordu. Yüzyılların gerisinde kalmış ayinlerin birer kalıntısıydılar bunlar. Miranda merakla sorular sorup duruyordu. </p>
<p class="calibre1">«Bu taşları neden buralara dikmişler?»</p>
<p class="calibre1">«Ayinler için. Önce dua edilir, sonra kurbanlar kesilirmiş. Kurbanın ne olduğunu biiyorsun değil mi, Miranda, yani anlıyorsun.»</p>
<p class="calibre1">«Öyle sanıyorum.»</p>
<p class="calibre1">«Bunun yapılması lazım. Çok önemli...»</p>
<p class="calibre1">«Yani... bu bir ceza değil mi? Bambaşka bir şey mi?»</p>
<p class="calibre1">«Evet, bambaşka bir şey. Başkalarının yaşayabilmesi için öleceksin. Güzelliğin yaşayabilmesi için öleceksin sen. Güzelliğin var olması için. İşte en önemli olanı da bu. Buna kurban edilmek denir.»</p>
<p class="calibre1">«Fakat ben...»</p>
<p class="calibre1">«Evet, Miranda.»</p>
<p class="calibre1">«Ben, yaptığın bir şey başkasının ölümüne neden olduğu için ölmem gerektiğini düşünüyordum. Kurban edilmenin bu olduğunu sanıyordum.»</p>
<p class="calibre1">«Bu da nereden aklına geldi?»</p>
<p class="calibre1">«Joyce'u düşünüyordum da. Eğer ona bir şeyden söz etmeseydim, zavallı kızcağız da ölmezdi. Öyle değil mi?»</p>
<p class="calibre1">«Belki.»</p>
<p class="calibre1">«Joyce öldüğünden beri çok üzüntülüydüm. Ona konuyu anlatmam şart değildi. Öyle değil mi? Ama bunu ona benim de önemli şeyler bildiğimi göstermek için açıkladım. Çünkü o Hindistan'a gitmişti. Bunu anlatıp duruyordu. Kaplanlardan, fillerden, onların üzerindeki sırmalı örtülerden, süslerinden söz ediyordu. Ben de birdenbire bildiğim</p>
<p class="calibre1">— 161 —</p>
<p class="calibre1">Elmayı Yılan Isırdı / F; 11</p>
<p class="calibre1">bir sırrı başkasının da öğrenmesini istedim. Çünkü o meseleyi daha önce düşünmemiştim.» Bir an durduktan sonra ekledi. «O da... o da bir kurban mıydı?»</p>
<p class="calibre1">«Bir bakıma.»</p>
<p class="calibre1">Miranda'nın yüzünde düşünceli bir ifade vardı. «Vakit gelmedi mi?»</p>
<p class="calibre1">«Güneşin yeri henüz uygun değil. Beş dakika sonra güneşin ışınları taşa vuracak.»</p>
<p class="calibre1">Yine sessiz sedasız otomobilin yanında oturdular. </p>
<p class="calibre1">Miranda'nın yanındaki adam başını kaldırarak ufka doğru yaklaşmakta olan güneşe baktı. «Vakit geldi sanırım. İşte eşsiz bir an bu. Hiç kimse yok. Kimse buraya bu saatte gelerek, manzarayı seyretmek için Kilterbury tepesine çıkmaz. Önce sana çift taraflı baltayj göstereceğim. Taşın üzerine oyulmuş olan çift taraflı baltayı. Bunu, yüzlerce yıl önce Mikene ve Girit'ten geldikleri zaman yapmışlar. </p>
<p class="calibre1">Ne harika bir şey değil mi, Miranda?»</p>
<p class="calibre1">Kız başını salladı. «Evet... Çok... Baltayı bana göster.»</p>
<p class="calibre1">En tepedeki taşın yanına gittiler. Bunun önünde, yerde büyük bir monolit yatıyordu. </p>
<p class="calibre1">«Mutlu musun, Miranda?»</p>
<p class="calibre1"/>
<p class="calibre1">www.netevin.com</p>
<p class="calibre1">«Evet, çok mutluyum.»</p>
<p class="calibre1">«İşte işaret burada.»</p>
<p class="calibre1">«Bu gerçekten çift taraflı balta mı?»</p>
<p class="calibre1">«Evet. Zamanla biraz aşınmış ama balta. Bu bir sembol. Elini onun üzerine koy. </p>
<p class="calibre1">Şimdi seninle geçmiş, gelecek ve güzelliğin şerefine içeceğiz.»</p>
<p class="calibre1">Miranda, «Ah, ne kadar güzel,» diye mırıldandı. Adam kızın eline altın bir kupa sıkıştırdı. Yanındaki termosdan buna altın gibi pırıltılı bir sıvı doldurdu. </p>
<p class="calibre1">«Meyva tadında bu... Şeftali lezzetinde. İç onu Miranda. O zaman daha da mutlu olacaksın.»</p>
<p class="calibre1">Miranda altın kupadaki içkiyi kokladı. «Evet. Gerçekten şeftali koku-yor bu. Ah, bak. Güneş tam dünyanın kenarına ilişmiş gibi duruyor. Rengi de kızılımsı.»</p>
<p class="calibre1">Adam, Miranda'yı güneşe doğru çevirdi. «Kupayı kaldır ve iç.»</p>
<p class="calibre1">Kız itaatli bir tavırla kupayı kaldırdı. Bir eli megalit taşın üzerinde, o yarı aşınmış işaretin üstündeydi. Adam ise arkasına geçmişti. İki kişinin yarı büklüm yamacı tırmandıklarının farkında da değildi. Miranda da öyle. Çünkü hem onun, hem de adamın yeni gelenlere arkaları dönüktü. </p>
<p class="calibre1">«Güzelliğin şerefine iç, Miranda!»</p>
<p class="calibre1">Arkalarından bir ses. «Zor içer!» dedi. </p>
<p class="calibre1">Gül pembesi kadife bir ceket, sakallı adamın başına atıldı. Elindeki bıçak bir vuruşta yere düşürüldü. Nick Ransom, Miranda'yı sıkıca yakalayarak onu hâlâ boğuşmakta olan iki kişinin yanından uzaklaştırdı. «Seni küçük budala,» diye homurdanıyordu. «Sen kalk çılgın bir4&lt;atille buraya gel. Ne yaptığını biliyor musun?»</p>
<p class="calibre1">Miranda, «Aslında biliyordum,» dedi. «Kurban edilecektim sanırım. Çünkü bütün suç bendeydi. Joyce benim yüzümden öldürülmüştü. Onun için kurban edilmem de doğru bir şey olacaktı. Bir çeşit ayin sayılacaktı bu.»</p>
<p class="calibre1">«Haydi oradan. Ayinler ve kurbanlardan söz ederek, saçmalayıp durma. Diğer kızı buldular. Ortadan kaybolmuş olan o hizmetçi kızı. Herkes onun sahte bir vasiyetname hazırladığı için korkup kaçtığını sanıyordu. Zavallı Olga kaçmamış. </p>
<p class="calibre1">Onun ölüsünü kuyuda buldular.»</p>
<p class="calibre1">Miranda birdenbire ıstırapla acı acı bağırdı. «Dilek kuyusunda mı? Bulmayı çok istediğim o kuyuda mı? Ölüyü onun içinde bulmadıklarını umarım... Onu... onu kuyuya kim atmış?»</p>
<p class="calibre1">«Seni buraya getiren alçak!»</p>
<p class="calibre1">— 162</p>
<p class="calibre1">— 163 —</p>
<p class="calibre1">24</p>
<p class="calibre1">Dört adam yine aynı odada oturmuş Hercule Poirot'ya bakıyorlardı. Timothy Raglan, Başmüfettiş Spence ve polis müdürünün yüzlerin-de bir müjde bekleyen adamlara özgü o memnun ifade vardı. Savcı yardımcısı ise, «Görmedikçe inanmam,»</p>
<p class="calibre1">dermiş gibi bir tavırla oturuyordu. </p>
<p class="calibre1">Polis müdürü, «İşte Mösyö Poirot,» diye söze başladı. «Hepimiz de burada toplandık...»</p>
<p class="calibre1">Poirot eliyle bir işaret yaptı. Müfettiş Raglan ayağa kalkarak odadan çıktı. </p>
<p class="calibre1">Tekrar geri döndüğü zaman yanında otuzunu biraz geçmiş güzel bir kadın, bir kız ve iki delikanlı vardı. </p>
<p class="calibre1">Belçikalı onları polis müdürüyle tanıştırdı. «Bayan' Judith Butler, Miss Miranda Butler. Bay Nick Ransom ve Bay Desmond Holland.» Poirot ayağa kalkarak Miranda'nın elini tuttu. «Gel şuraya, annenin yanına otur, yavrum.jBay Richmond, polis müdürü. Kendisisana bazı sorular sormak istiyor. Onları cevaplandır. Bu sorular senin iki yıla yakın bir zaman önce gördüğün olayla ilgili. Sen bu olayı sadece bir kişiye anlattın sanırım. Yalnız bir tek kişiye. Öyle değil mi?»</p>
<p class="calibre1">«Evet. Joyce'a anlattım.»</p>
<p class="calibre1">«Arkadaşına ne söylemiştin?»</p>
<p class="calibre1">«Bir cinayete tanık olduğumu.»</p>
<p class="calibre1">«Bunu başkasına anlattın mı?»</p>
<p class="calibre1">«Hayır. Fakat Leo durumu anladı sanırım. Kapı aralarından sessizce içeride konuşulanları dinlerdi. Başkalarının sırlarını öğrenmeye bayılırdı.»</p>
<p class="calibre1">«Joyce'un cadı partisinin hazırlıklarının yapıldığı gün bir cinayete tanık olduğundan söz ettiğini herhalde duydun. Bu doğru muydu?»</p>
<p class="calibre1"/>
<p class="calibre1">www.netevin.com</p>
<p class="calibre1">«Hayır. Joyce, sadece benim ona anlattıklarımı tekrarlamış. Ama tabii sanki cinayeti kendisi görmüş gibi davranmış.»</p>
<p class="calibre1">«Şimdi bize ne gördüğünü anlatır mısın?»</p>
<p class="calibre1">«Önce o olayın bir cinayet olduğunu anlamadım. Bir kaza olduğu-nu sandım. Yukarıda bir yerden düştüğünü düşündüm.»</p>
<p class="calibre1">«Bu olay nerede oldu?»</p>
<p class="calibre1">«Taş Ocağı bahçesinde. Eskiden havuzun bulunduğu çukurlukta. Ben bir ağacın dalları arasındaydım ve bir sincabı seyrediyordum. İnsan onları seyrederken çok sessiz olmalıdır. Yoksa sincaplar kaçıve-rir. Çok da çeviktir onlar.»</p>
<p class="calibre1">«Bize gördüklerini anlat.»</p>
<p class="calibre1">«Bir erkekle bir kadın Olga'yı kaldırmış, bahçe yolundan götürüyorlardı. Onu hastaneye veya Taş Ocağı köşküne götürdüklerini sandım. Sonra kadın birdenbire durarak, 'Biri bizi gözetliyor,' dedi. Dönmüş benim olduğum ağaca bakıyordu. </p>
<p class="calibre1">Nedense onun hali beni korkuttu. Hiç kımıldamadım. Adam, 'Saçmalama,' diye mırıldandı. Yollarına devam ettiler. Kızın eşarbı kanlıydı. Sonra adamın elinde kanlı bir bıçak da vardı. O zaman birinin onu öldürmeye kalktığını sandım. Ve yine hiç sesimi çıkarmadım.»</p>
<p class="calibre1">«Korktuğun için mi?»</p>
<p class="calibre1">«Evet. Ama neden korktuğumu da bilmiyorum.»</p>
<p class="calibre1">«Bu olayı annene anlatmadın mı?»</p>
<p class="calibre1">«Hayır. Belki onları seyretmemem gerekirdi, diye düşündüm. Ertesi günü hiç kimse bir kazadan söz etmedi. Ben de olanları unuttum. O olayı hiç düşünmedim. </p>
<p class="calibre1">Sonra...» Birdenbire durdu. Polis müdürü bir şey söylemek için ağzını açıp sonra tekrar kapattı. Poirot'ya bakarak, hafif bir işaret yaptı. </p>
<p class="calibre1">Belçikalı, «Evet, Miranda,» dedi. «Sonra ne oldu?»</p>
<p class="calibre1">«Sanki bana o olay bir daha tekrarlanıyormuş gibi geldi. Bu kez yeşil bir ağaçkakanı gözetliyordum. Mazıların arkasına gizlenmiş, hiç kımıldamadan sessiz sedasız ona bakıyordum. O iki kişi bu kez bir banka oturmuş konuşuyorlardı. </p>
<p class="calibre1">Ege'de bir adadan söz etmekteydiler. Kadın, 'Her şey tamam,' dedi. 'Ada artık bizim. Oraya istediğimiz zaman gideriz. Ama acele etmememiz, işleri ağır ağır ayarlamamız daha doğru olur.' Sonra ağaçkakan uçtu. Ben de kımıldandım. Kadın o</p>
<p class="calibre1">— 164</p>
<p class="calibre1">— 165 —</p>
<p class="calibre1">zaman, Hişş,' diye mırıldandı. 'Sesini çıkarma... Biri bizi gözetliyor.' Bu sözleri daha önceki gibi, yani aynı tavırla söylemişti. Yüzünde de aynı ifade vardı. Yine korktu ı Sonra da olanları hatırladım. Ve o anda durumu anladım. </p>
<p class="calibre1">Daha önce gördüğüm bir cinayetti. O ikisi de bir ölüyü taşımışlardı. Onu bir yere saklamaya götürmüşlerdi... Artık bir çocuk değilim ben. Artık her şeyi, bunların ne anlama geldiğini biliyordum. Kan... Bıçak... Hareketsiz vücut...»</p>
<p class="calibre1">Polis müdürü sordu. «Ne zaman oldu bu olay?»</p>
<p class="calibre1">Miranda biran düşündü. «Geçen mart. Paskalyadan biraz sonra.»</p>
<p class="calibre1">«O iki kişinin kim olduklarını kesinlikle söyleyebilir misin, Miranda?»</p>
<p class="calibre1">«Tabii...»</p>
<p class="calibre1">«Kimlerdi onlar?»</p>
<p class="calibre1">«Rowena Drake'le Michael Garfield...» Miranda bu sözleri dramatik bir tavırla söylememişti. Sesinde hafif bir hayret var gibiydi. </p>
<p class="calibre1">Polis müdürü, «Bu olayı kimseye anlatmamışsın. Neden?»</p>
<p class="calibre1">«Bu olayın... bir kurban ayini olabileceğini düşündüm?»</p>
<p class="calibre1">«Bu fikri sana kim verdi?»</p>
<p class="calibre1">«Michael... O bana kurbanların gerekli olduğunu söyledi.»</p>
<p class="calibre1">Poirot şefkatle, «Michael'i seviyordun, değil mi?» dedi. </p>
<p class="calibre1">Miranda başını salladı. «Ah, evet... Onu çok seviyordum.»</p>
<p class="calibre1">25</p>
<p class="calibre1">Bayan Oliver, «Sonunda sizi yakaladık,» dedi. «Bize her şeyi anlatmalısınız.»</p>
<p class="calibre1">Kararlı bir tavırla Poirot'ya bakıyordu. «Neden daha önce gelmediniz?»</p>
<p class="calibre1">«Polise araştırmalarında yardım etmek zorunda kaldım, madam.» «Bırakın onlar kendi işlerini görsünler... Sahi, Poirot, Rowena Drake'in cinayetlerle ilgisi olabileceği nerden aklınıza geldi? Kimse ondan şüphelenmiyordu?»</p>
<p class="calibre1">— 166 —</p>
<p class="calibre1">«Önemli bir delil elime geçer geçmez, durumu anladım.»</p>
<p class="calibre1">«Neymiş o önemli delil?»</p>
<p class="calibre1"/>
<p class="calibre1">www.netevin.com</p>
<p class="calibre1">«Su... Katil, partide olan, üstünün ıslanmaması gereken buna rağmen elbisesi ıslak olan biriydi. Joyce Reynolds'u öldüren kimsenin elbiseleri muhakkak ıslanmıştı. Kuvvetli bir çocuğun başını suya sokar ve orada tutarsanız, mutlaka o zavallı bir hayli çırpınır. Sizin üstünüz başınız da sırılsıklam olur. Tabii bunu açıklamak için de masumca bir hikâye uydurursunuz... O gece herkes Alevli Ejderhaya daldığı sırada, Rowena Drake, Joyce'u kütüphaneye götürdü. Tabii kızın hiçbir şeyden şüphe ettiği yoktu. Çünkü Miranda ona sadece bir cinayete tanık olduğundan söz etmiş, fakat katillerin kimler olduğunu da söylememişti. Rowena Drake, Joyce'u öldürürken üstü başı ıslandı. Bunun için de hiçbir şeyden haberi olmayan bir tanık... yani Miss Whittaker'i bularak, o vazo sahnesini oynadı. O</p>
<p class="calibre1">arada kütüphanenin kapısında kendini şaşırtan bir şey görmüş gibi unutmadı... </p>
<p class="calibre1">Elizabeth Whittaker durumdan hiç şüphelenmedi ama Miss Emlyn, olayı öğretmenden öğrenir öğrenmez işin iç yüzünü anladı. İşte bu yüzden de Miss Whittaker'i o hikâyeyi bana anlatması için zorladı.» Poirot bıyığını düzeltti. «Yani ben daha işin başında Joyce'un katilinin kim olduğunu biliyordum...»</p>
<p class="calibre1">«Demek Joyce cinayet filan görmemişti!»</p>
<p class="calibre1">«Ama Bayan Drake bunu bilmiyordu. Fakat kadın, Michael Garfi-eld'le birlikte Olga Seminoff'u öldürdükleri zaman birinin kendilerini gördüğünden daima şüphe etmişti.»</p>
<p class="calibre1">«Cinayeti görenin Joyce değil de, Miranda olduğunu ne zaman anladınız?»</p>
<p class="calibre1">«Herkesin Joyce'un yalancının biri olduğu hakkındaki iddialarını kabul etmek zorunda kaldıktan sonra. O zaman cinayet tanığının aslında Miranda olduğunu sezdim. Kız her zaman Taş Ocağı bahçesine giderek, sincaplarla kuşları seyrediyordu. Bana da söylediği gibi en iyi arkadaşı da Joyce'du. Miranda toplantıda yoktu. Onun için yalancı Joyce sizi etkilemek arzusuyla bir cinayete tanık olduğundan söz etti.»</p>
<p class="calibre1">— 167 —</p>
<p class="calibre1">«Oh, ne güzel... Suçu benim üstüme atın bakalım.»</p>
<p class="calibre1">«Ben böyle bir şey söylemedim.»</p>
<p class="calibre1">Romancı düşünceli düşünceli mırıldandı. «Rowena Drake... Onun katil olduğuna hâlâ inanamıyorum.»</p>
<p class="calibre1">«Tam katil olabilecek tipte bir kadındı.»</p>
<p class="calibre1">«Ya Michael Garfield? Doğrusu Rowena'yla o garip bir çift oluşturuyorlardı.»</p>
<p class="calibre1">«Evet... Rowena Drake gayet güzel, becerikli bir kadın ve müthiş bir organizatördü. Üstelik iyi bir aktristti de. Leo'nun ölümünü anlatırken hıçkırmasını ve kupkuru mendiliyle gözlerini kurulamasını seyretmeliydiniz.»</p>
<p class="calibre1">«iğrenç...»</p>
<p class="calibre1">«Size kimlerin iyi, kimlerin kötü insanlar olduğunu sorduğumu herhalde hatırlıyorsunuz?»</p>
<p class="calibre1">«Michael Garfield, kadına âşık mıydı?»</p>
<p class="calibre1">«Michael Garfield'in kendisinden başkasını sevebileceğini hiç sanmıyorum. Adam, para istiyordu. Bol para. Belki de başlangıçta Bayan Llewellyn - Smith'i idaresi altına alarak, ona kendi lehine bir vasiyetname yaptırabileceğini sanıyordu. </p>
<p class="calibre1">Fakat Bayan Llewellyn - Smith, o tip bir kadın değildi.»</p>
<p class="calibre1">«Şu sahtekârlık meselesini anlatsanıza. Ben o işi hâlâ anlamış değilim.»</p>
<p class="calibre1">«Başlangıçta bu durum benim de aklımı bir hayli karıştırdı. Ama düşününce meseleyi anladım. Bunun için olanları gözönüne almanız gerek... Bayan Llewellyn'in ölümünden sonra o büyük servet kime kaldı? Rowena Drake'e... Ortaya çıkarılan vasiyetnamenin sahte olduğu o kadar belliydi ki, her avukat daha ilk bakışta bunu anlardı. Buna itiraz edilir, yazı uzmanları da tanık olarak dinlendikten sonra bu vasiyetnamenin hükümsüz olduğuna mahkemece karar verilirdi. Rowena Drake'in kocası ise o sıralarda öldüğüne göre o büyük servet de kadına kalırdı.»</p>
<p class="calibre1">«Peki, gündelikçi kadının altını imzaladığı vasiyetname?»</p>
<p class="calibre1">— 168 —</p>
<p class="calibre1">«Bana kalırsa Bayan Llewellyn - Smith, Rowena Drake'in daha kocası ölmeden önce Michael Garfield'le sevişmeye başladığını sezmişti. Çok öfkelendiği için her şeyini Olga'ya bırakmaya karar vererek, o vasiyetnameyi yaptı. Herhalde Olga da koşup, bu müjdeyi Michael Gar-field'e verdi. Çünkü kız bahçe mimarıyla evleneceğini sanıyordu.»</p>
<p class="calibre1">«Ben-kızın Lesley Ferrier'le seviştiğini sanıyordum.»</p>
<p class="calibre1"/>
<p class="calibre1">www.netevin.com</p>
<p class="calibre1">«O Michael Garfield'in uydurduğu bir hikâyeydi. Böyle bir macerayı kimse duymamıştı.»</p>
<p class="calibre1">«Peki, madem adam Bayan Llewellyn - Smith'in bütün servetini Olga'ya bırakacağını biliyordu, neden kızla evlenerek o parayı ele geçirmedi?»</p>
<p class="calibre1">«Herhalde sonunda paranın gerçekten Olga'ya kalacağına pek ihtimal vermiyordu. </p>
<p class="calibre1">Mahkeme, Bayan Llewellyn - Smith'in ihtiyar ve yaşlı bir kadın olduğunu gözönüne alarak, Olga'nın tesiri altında o vasiyetnameyi hazırlamış olduğuna karar verebilirdi. Ayrıca para Olga'ya kalsa bile herhalde kız Ege'de bir ada satın almayı beceremez, hatta belki böyle bir şeye hiç yanaşmazdı. Olga, Michael'i beğeniyordu ama ona aslında kendisinin İngiltere'de oturmasını sağlayacak iyi bir eş olarak bakmaktaydı.»</p>
<p class="calibre1">«Ya Rowena Drake?»</p>
<p class="calibre1">«O Michael Garfield'e çılgıncasına âşıktı. Kocası yıllardan beri sakattı. Kadın orta yaşlıydı ama çok ihtiraslı bir insandı. Ve karşısına inanılmayacak kadar güzel bir adam çıktı. Zaten kadınlar bahçe mimarına kolaylıkla âşık oluyorlardı. </p>
<p class="calibre1">Ama Michael Garfield'in istediği aşk değildi. Ne aşk ne de kadınların güzelliği... O kendi elleriyle güzellikler yaratmak istiyordu. Bu onda sabit bir fikir halini almıştı. İstediğini yapabilmek için de paraya, büyük bir servete ihtiyacı vardı. Sevgiye gelince... Michael Garfield sadece kendini seviyordu. Şu eski Yunan efsanesinde-ki Nergis gibi...»</p>
<p class="calibre1">Bayan Oliver kulaklarına inanamamıştı adeta. «Bir insanın Ege denizinde bir adaya sahip olabilmek için cinayet işleyeceğini aklım almıyor.»</p>
<p class="calibre1">— 169 —</p>
<p class="calibre1">«Ama Michael Garfield'de bu bir sabit fikir halindeydi. Belki gazetelerde zengin bir armatörün karısı için böyle bir adayı eşsiz bir bahçe haline soktuğunu okumuştu. O da böyle bir bahçe yaratmak istiyordu. Ama bir kadın için değil... </p>
<p class="calibre1">Kendisi için...» «Çılgınca bir düşünce bu.»</p>
<p class="calibre1">«Tabii. Michael Garfield de deliydi zaten. Eşi bulunmayan bir bahçe haline sokacağı o adanın hayaliyle yaşıyordu. Rowena Drake ise kendisine âşıktı. Bahçe mimarı için Rowena istediğini yapabilmesini sağlayacak bir para kaynağından başka bir şey değildi. Evet, adam deliydi. Tanrı mahvedeceklerinin önce aklını alır.»</p>
<p class="calibre1">«Demek adayı o kadar çok istiyordu ki, Rowena Drake'e bile bu yüzden tahammül edecekti? Onun ukalalıklarına dayanacaktı?»</p>
<p class="calibre1">«Bazen kazalar oluverir. Herhalde Rowena Drake de bir müddet sonra böyle bir kazaya uğrayıverecekti.» «Bir cinayet daha ha?»</p>
<p class="calibre1">«Evet... Olay basit bir şekilde başladı. Olga'nın ortadan kaldırılması gerekiyordu. Çünkü o yeni vasiyetname yapıldığını biliyordu. Ayrıca sahtekârlık suçu da onun üzerine yüklenecekti. </p>
<p class="calibre1">Bayan Llewellyn -Smith'e yaptığı</p>
<p class="calibre1">vasiyetnameyi hazırlattılar. Sahte olduğu hemen anlaşılacaktı bunun. Tabii Lesley Ferrier bu işi yapmakla kendi idam fermanını da imzalamış oldu. Michael Garfield bana Olga'nın Lesley'le seviştiğini söyledi ama aslında bu yalandı. </p>
<p class="calibre1">Lesley Ferrier'e sahtekârlık için parayı da Michael vermişti. Olga'yla flört eden de Michael'di. Tabii kıza durumu Bayan Llewellyn - Smith'e söylememesini sıkı sıkı tembih etmiş, ileride evleneceklerini söylemişti. Ama kızla tatlı tatlı konuşurken kafasında da onu nasıl öldüreceğini planlıyordu. Olga Seminoff'un sahtekârlık suçundan hapse atılması şart değildi. Ondan şüphelenilmesi yeterliydi. Kız birdenbire ortadan kaybolunca da herkes onun kaçtığını, hatta hanımının ölümüne sebep olduğunu bile düşünecekti... jşte böylece zamanı gelince Olga Seminoff öldürüldü. Lesley Ferrier de öyle. Ama herkes delikanlının ölümüne kıskançlığın sebep olduğunu sandı... </p>
<p class="calibre1">Olga'nın cesedinin civarda bir yere gizlendiğinden emindim. Miranda' nın ona ısrarla dilek kuyusunun yerini sorduğunu duyduğum zaman da durumu anladım. Bahçe mimarı bunu yapmak istemiyordu. Bayan Goodbody'yle konuştuğum zaman, bana kuyuyla ilgili bir imada bulunmuştu. 'Ding Dong'da, kedi kuyuda...' Kuyunun Taş</p>
<p class="calibre1">Ocağı korusunda olduğunu duyunca, Olga'nın cesedinin oraya saklandığına iyice inandım...»</p>
<p class="calibre1">«Rowena Drake ve Michael Garfield... Soğukkanlı bir çift.»</p>
<p class="calibre1">«Evet. Onlar Olga'yı öldürdükten sonra artık işin yolunda olduğunu sanıyorlardı. </p>
<p class="calibre1">Ne var ki, sonra Joyce, toplantı günü bir cinayete tanık olduğundan söz edince, Rowena Drake, demek o sırada bahçede saklı olan bu kızmış, diye düşündü. Ve www.netevin.com</p>
<p class="calibre1">hemen harekete geçti. Ama daha olay sona ermemişti. Bu sefer Leo ona giderek para istedi. Çocuk neler keşfetmişti, bunu bilmiyorum. Fakat o Joyce'un kardeşiydi. Çocuğun da ablası gibi bir şeyler bildiğini sandılar. Tabii bu yüzden Leo'yu da ortadan kaldırdılar.»</p>
<p class="calibre1">Bayan Oliver, «O kadar yakışıklı bir adamın böyle aşağılık bir insan olması ne kötü,» diye söylendi. </p>
<p class="calibre1">Odada bir kadın daha vardı ve o ana kadar ağzını açmamıştı. Şimdi usulca koltuğundan kımıldandı. «Evet...»</p>
<p class="calibre1">Poirot, «Michael Garfield, güzel bir adamdı,» diye başını salladı. «Güzelliğe de âşıktı. Elleriyle yeni güzellikler yaratabilmek için yapmayacağı şey de yoktu. </p>
<p class="calibre1">Bir bakıma Miranda'yı da seviyordu sanırım, ama kendini kurtarmak için onu da fedaya hazırdı. Kızın ölümünü dikkatle planlamış, ona lokantada yanınızdan nasıl kaçacağını da anlatmıştı. Miranda'yı daha sonra yanında altın kupayla tepede bulacaklardı...»</p>
<p class="calibre1">Judith Butler, «Deli,» dedi. «O deliydi.»</p>
<p class="calibre1">«Madam, kızınız emniyette artık. Yine de benim bilmek istediğim bir şey daha var.»</p>
<p class="calibre1">«Size her şeyi anlatırım, Mösyö Poirot.»</p>
<p class="calibre1">«Miranda, Michael Garfield'in kızı değil mi?»</p>
<p class="calibre1">— 170 —</p>
<p class="calibre1">— 171 —</p>
<p class="calibre1">Judith bir an sesini çıkarmadı. Sonra usulca fısıldadı. «Evet.» «Ama Miranda, Michael'in babası olduğunu bilmiyor.» «Hayır. Bundan haberi yok. Michael'le burada karşılaşmamız kötü bir tesadüf. Onunla pek genç bir kızken tanıştım ve çılgıncasına âşık oldum. Ancak sonra... korkmaya başladım...» «Korkmaya mı başladınız?»</p>
<p class="calibre1">«Evet. Bunun nedenini de bilmiyorum.... Yumuşak görünüşlüydü ama bu aslında acayip bir soğukluğu ve hainliği gizlemekteydi. Ona çocuğum olacağını söylemedim bile. Uzaklarda bir yere giderek Miran-da'yı orada dünyaya getirdim. Sonra da pilot olan kocamın kazada öldüğü hakkında hikâye uydurdum. Woodleigh'e de hemen hemen bir rastlantı sonucunda geldim. Medchester'de tanıdıklarım vardı. Onlar bana iş bulabilirlerdi... Sonra bir gün Michael Garfield buraya, Taş Ocağı bahçesinde çalışmaya geldi. Buna pek aldırmadım. O da öyle sanırım. Ne de olsa o macera çok gerilerde kalmıştı. Ama sonradan Miran-da'nın bahçeye ne kadar sık gittiğini farkedince, endişelenmeye başladım...»</p>
<p class="calibre1">Poirot başını salladı. «Evet, adamla kızın arasında bir bağ vardı. Onları birarada gördüğüm zaman birbirlerine çok benzediklerini farket-tim. Yalnız Michael kötüydü. Kızınız ise masum ve zeki. Hiçbir kötü tarafı yok onun.» Masaya giderek, bir zarf aldı. Bundan çıkardığı bir resmi kadına uzattı. «Kızınız.»</p>
<p class="calibre1">Judith resme baktı. Bunun altında Michael Garfield'in imzası vardı. </p>
<p class="calibre1">Poirot, «Bu resmi küçük çağlayanın yanında yaptı. Bana da Miran-da'yı unutmak istemediğini söyledi. Kızını unutmaktan korkuyordu. Ama bu Miranda'yı öldürmesine engel olmayacaktı.»</p>
<p class="calibre1">Judith, «O ne yaptığını biliyordu.. Acaba... ileride pişman olmayacak mıydı?»</p>
<p class="calibre1">dedi. </p>
<p class="calibre1">Poirot cevap vermedi. Gözlerinin önünde bir sahne belirmişti. Üzerinde çift taraflı balta işareti olan bir megalitin yanında yatan inanılmayacak kadar güzel bir adam... Ve yerde duran boş bir altın kupa... Evet, </p>
<p class="calibre1">— 172 —</p>
<p class="calibre1">Michael Garfield son anda yakalanacağını anlayınca, intihar etmekten başka çare bulamamıştı. Poirot, Michael, diye düşündü. Kendine yakışır bir şekilde öldü... </p>
<p class="calibre1">Ne yazık ki, Ege Denizinde cennet gibi bir bahçe olmayacak... Ama onun yerine Miranda yaşayacak... </p>
<p class="calibre1">Judith'in elini tutarak öptü. «Hoşçakalın, madam. Kızınıza selamlarımı söyleyin.»</p>
<p class="calibre1">«Miranda daima size hayatını borçlu olduğunu hatırlayacak.»</p>
<p class="calibre1">«Hatırlamaması daha iyi. Bazı hatıraların gömülüp unutulması doğru olur, madam.»</p>
<p class="calibre1">Poirot, Bayan Oliver'in yanına gitti. «İyi geceler, che-re madam. Çok ilginç bir maceraydı bu. Beni çağırdığınız için...»</p>
<p class="calibre1">Romancı öfkeyle bağırdı. «Evet, yine beni sorumlu tutun bakalım.»</p>
<p class="calibre1">SON</p>
<p class="calibre1"/>
<p class="calibre1">

</p></body></html>
