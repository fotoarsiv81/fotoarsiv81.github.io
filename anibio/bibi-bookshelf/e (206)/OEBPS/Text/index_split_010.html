<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_9">&nbsp;</p>

  <h4 class="block9">Dokuzuncu Bölüm</h4>

  <p class="block2">&nbsp;</p>

  <p class="block10">O günden sonra, dış dünyaya kapalı Elas açıldı. Kta Kurt’a bahçede kılıç dersi veriyordu. Nemet’lilerce büyük önem ve değeri olan uzun dar ve hafifçe eğri olan bu kılıç hem sporda hem de savaşta kullanılıyordu. Bu sırada Bel t’Osanef u Han onları ziyarete geldi. Mim, onu bahçeye getirdi. Kurt, Bel’in bahçeye geldiğini görünce, kılıcı iki eliyle tutup, başının üzerine kaldırdı, böylece oyunun durduğunu işaret ediyordu.</p>

  <p class="block10">Kılıcın sportif amaçla kullanılmasında çok kesin ve karmaşık Nemet kurallarını uygulamada Kurt hayli başarı gösteriyordu. Kta kılıcın keskin kısmından tutarak oyunun durduğunu ifade etti. O da Bel’i görmüştü. Her ailenin evlerinde ypai dedikleri atalardan kalma kılıçları asılı durmaktaydı. Bu kılıçların çok büyük bir anlamı vardı. Böyle bir kılıç ölmek ve öldürmek dışında hiçbir zaman kılıfından çıkmazdı. Ve bir hayata son vermeden de asla kılıfına konmazdı.</p>

  <p class="block10">Eskiden bir sufaki ypai’ye dokunduğu için hayatını kaybetmişti. Ona dokunmak değil, bakmak bile ölümle cezalandırılırdı. Sufaki’ler kılıç kullanma sanatını bilmiyorlardı. Sufaki’lerin silahları mızrak ve oktu. Bel kılıçların kınlarına konup, kaldırılmasını bekledi ve onların yanma gelip saygıyla eğildi.</p>

  <p class="block10">— Lord’larım, dedi Mim. Çay getirmemi isler misiniz?</p>

  <p class="block10">— Lütfen, dedi Kta. Bel benim müstakbel bacanağım...</p>

  <p class="block10">— Kta, geliş nedenim çok önemli, diyerek onun sözünü yanda kesti.</p>

  <p class="block10">— Lütfen otur, dedi Kta şaşırmış durumda. Bahçede taştan oyulmuş banklar vardı. Hep beraber oturdular. Aimu evden çıkıp yanlarına geldi. Ağabeyi önünde saygıyla eğildi ve Bel’e döndü:</p>

  <p class="block10">— Bel, bana bir selam bile vermeden Elas evine giriyorsun, ne oldu?</p>

  <p class="block10">— Kta, lütfen kardeşine izin ver de yanımıza otursun.</p>

  <p class="block10">— Oturabilir, dedi Kta.</p>

  <p class="block10">Aimu onların karşısına oturdu. Konuşmadan çayı beklediler. Bir süre sonra Mim elinde tepsiyle çayı getirdi. Aimu ayağa kalkıp servis yapmaya yardım etti. Çaylarından birer yudum aldıktan sonra konuşmaya başladılar. Adet böyleydi.</p>

  <p class="block10">— Dostum Bel, dedi Kta ve devam etti:</p>

  <p class="block10">— Kötü bir şey mi oldu, buraya ne sebeple geldin?</p>

  <p class="block10">— Ruhlar evlerimizi beraberlik içerisinde sulh içinde yaşatsın, dedi Bel. En çok sana güvendiğim için buradayım. Yakında Nefan’da kan akacağından korkuyorum.</p>

  <p class="block10">— t’Tefur mu? diye haykırdı Aimu.</p>

  <p class="block10">— Lütfen, Aimu bırak da sözümü bitireyim.</p>

  <p class="block10">— Devam et, Bel, dedi Kta.</p>

  <p class="block10">— Ama bu öyle bir konu ki muhakkak babalarımızla görüşmeliyiz.</p>

  <p class="block10">— Babalarımız, yaşlı t’Tefur’la meşgul olsunlar, Shan onların çok altında ama bizler için tehlikeli olan odur. Shan’la ben arkadaştık. Bunu biliyorsun. Bir indra evine gelerek bu konuda seninle konuşmak zorunda kalmanın benim için ne kadar güç olduğunu takdir edersin. Sana itimadım sonsuzdur, Kta.</p>

  <p class="block10">— Bel, dedi Aimu korku içinde. Elas’lar seninle beraberdir.</p>

  <p class="block10">— Kardeşim haklı, dedi Kta. Ama belki de Kurt bu konuda bir şey duymak istemeyebilir.</p>

  <p class="block10">Kurt gitmek için ayağa kalktı.</p>

  <p class="block10">— Hayır, o da burada kalmalıdır, dedi Bel.</p>

  <p class="block10">Yalnız kibarlık nedeniyle değil, biraz da duygusallık vardı sözünde. Bu konu onu da ilgilendirir.</p>

  <p class="block10">Kurt tekrar yerine oturdu. Bel bir süre başını eğip ellerine baktı.</p>

  <p class="block10">— Kta, diye konuştu: Şimdi bir sufaki olarak konuşmak zorundayım. Bildiğin gibi bir zamanlar biz denizde Nefan’dan Tamur’a kadar; karada Ctiteftikan’ın kalbine kadar, doğuya doğru gri denize kadar hüküm sürdürmüştük. Şimdi biliyoruz ki bir daha bu geri gelmeyecektir. Sizler bizim topraklarımızı, Tanrılarımızı, lisanımızı ve geleneklerimizi aldınız. Siz bizi sizler gibi hareket ettiğimiz zaman, sizler gibi konuştuğumuz, sizler gibi giyinip, sizler gibi hareket ettiğimiz zaman kardeş olarak kabul ediyorsunuz. Şayet aksine hareket edecek olursak bizi vahşiler olarak göreceksiniz. Bu böyle, bak bana Kta. Ben bir Osanef asilzadesiyim ve saçlarımı kısa kestirip, indra elbiseleri giyiniyorum. Ve İndresul’un kültürlü bir vatandaşı kadar güzel bir şekilde sizin lisanınızı konuşuyorum.</p>

  <p class="block10">Bunun için sizler beni kabulleniyorsunuz. Shan daha cesurdur. O bizim çoğumuzun yapmayı düşünüp de yapamadıklarımızı yapıyor. Şayet biz, sizlerin bize sağladığınız hayatı, rahat ve kolay bulmamış olsaydık, belki de aynı şeyi yapardık. Elas’lar ona, bana vermedikleri bir ders verdiler.</p>

  <p class="block10">— O kızgınlıkla buradan ayrıldı, ama sen burada kaldın. O günü hiç unutmadım.</p>

  <p class="block10">— Ben onbir, o oniki yaşındaydı. O zaman İndra’lı biriyle dost olmak, özellikle büyük bir aileden gelen biriyse bizim için büyük bir gurur kaynağıydı. Ben sık sık buraya gelirdim. Bir defasında Shan’ı da buraya getirmiştim, o zaman İan t’Ilev buradaydı. İan bu ziyaretimizi komik bulduğunu açıklamaktan çekinmedi. Shan da derhal bu evi terk etti. Biz uzun süre arkadaş olduğumuzdan, beni ikna edip, kalmamı sağlamıştı. O günden beri Shan ile yollarımız ayrıldı. Onun fikrini değiştirmeyi başaramadım. Beni İndra’larm yardakçısı olarak suçladı ve hatta beni tokatladı. Artık benden nefret ediyordu...</p>

  <p class="block10">— Bu çok kötü bir tesadüftü, dedi Kta. Ve o zaman yaptığı hata yüzünden İan’ı kovmuştum. Bu olay üzerine babam da onun babasıyla görüşmüştü. Bunu sana şimdiye kadar söylemememin nedeni, böyle bir gerekçe olmadığındandır.</p>

  <p class="block10">— Ben bir İndra olsaydım böyle bir gerekçe olacak mıydı, Kta.</p>

  <p class="block10">Kta tereddütle başını eğdi.</p>

  <p class="block10">— Şayet sen bir Indra olsaydın senin baban benimkine gelip kızacak, bu sebepten dolayı da babamla benim aram açılacaktı. O zaman bu durum üzerinde çok fazla durmamıştım, çünkü bizim geleneklerimiz ile sizlerinki değişikti. Ama artık zaman değişti. Artık sen Elas’lardansın. Bizim sana adil davranmadığımızdan mı şüpheleniyorsun?</p>

  <p class="block10">— Senin dostluğundan şüphem yok, dedi ve Aimu’ya baktı. Zaman gerçekten değişti, şimdi bir sufaki, bir İndra ile evlenebiliyor. O zaman evin kızıyla tanışabilmek için rmay’a girmemiz dahi yasaktı. Her şeye rağmen bugün de ayrıcalık yapılıyor. Biz ticaret adamı olarak çalışıyoruz, ama büyük İndra ailelerinin şirketlerince sürekli baltalanıyoruz. Ticari bilgiler evden, eve ulaşıyor ancak bizlerce bilinmiyor. Denize açıldığımız zaman daima bir İndra’lı kaptanın emrindeyiz. Tıpkı benim senin emrinde olduğum gibi. Dostum Kta, bu seni şaşırttı mı? Sizler bizi öylesine yok ettiniz ki isimlerimizi dahi bilemiyorsunuz. Bu sahildeki halk ismen sufaki olarak bilinir, çünkü bu bölge bizim idaremiz altındaydı. Adımızı İndra’ların rahat söyleyebilmeleri için değiştirdik. Aslında adım Bel t’Osanef u Han değil, Hanu Belaket Osanef’tir. Bin yıl önce atalarınız burada savaşmaya geldiklerinde bizler bu bölgenin kralıydık. O zamanlar diğerleri bizlerin yanına ancak dizler üzerinde yürüyerek yaklaşabilirlerdi. Ben adımı medeni olduğumu göstermek için değiştirdim. Kta dostum, ben kırgın değilim. Bunları size anlatmamın nedeni bizleri anlaman içindi. Biliyorum ki Elas bir İndra evidir. Ve bizi dinleyeceklerdir. Açıkça söyleyeyim ki sufaki’ler İndra’lara güvenmiyorlar. Hatta onların İndresul ile gizli bir anlaşma yaptıkları söylentisi bile var. Daha da ileri gidiyor ve İndresul ile çarpışmaktansa teslim olacaklarına dair yaptıkları yeminler, verilen sözlerin hiçbiri doğru değil deniyor.</p>

  <p class="block10">— Artık yeter! diyen Kta’nın gözlerinde hiddet okunuyordu. Şayet sen bana karşı açık ve doğru söylüyorsan; ben de sana hakikati bütün açıklığı ile söyleyeyim. Şayet İndresul bize saldıracak olursa biz de onlarla sonuna kadar çarpışacağız. Bu her zaman için sufaki’lerin yanlış düşüncesiydi. İndresul bizi kaybolan çocukları gibi seviyor zannediyordu. Bu tamamen tersinedir. Biz her yıl onlar tarafından lanetlendik. Bin yıl öncesine kadar ocağımızın ateşini ve atalarımızı paylaşıyorduk. Ama o zamandan beri ocaklarımız ayrıldı, atalarımız değişti ve artık biz Nefan’lıyız. Senin korktuğun gibi kendi başımıza buyruk olmaya çalışmıyoruz. Sana göklerin ışığı adına yemin ediyorum, ailelerimiz arasında size karşı bir komplo kurulmamıştır. Evet biz sizlerin topraklarınızı aldık, evet acımasız kanunlar var, bunların hepsini kabul ediyorum, fakat artık bunlar geçmişte kaldı. Bel geleneklerimizi, âdetlerimizi bırakıp, hayat şeklimizi terk edip sufaki mi olalım? Bunu yapmaktansa ölmeyi tercih ederiz. Sizlerin de bizler gibi olmanız için zorlamıyoruz. Bizim gibi giyinip, bizim âdetlerimizi kopya etmenizi de istemedik. Hatta sizler en çok indralara uyan sufakilere saygı gösteriyorsunuz. İndra evleriyle ticari işbirliği yapan bir sufakiye diğerleri kin besliyor. Shan t’Tefur bile sizleri bir kartelde toplayıp, ticari bir kuvvet oluşturmak için gayretlerinin boşa gittiğini itiraf etti. Bunu neden yapmıyorsunuz?</p>

  <p class="block10">— Bu fakirler için de bir şanstır. Şimdiye kadar onlara biz bakmak mecburiyetindeydik.</p>

  <p class="block10">— Neden olmasın? dedi Bel. Siz bizim her ne pahasına olursa olsun yeni bir duruma ulaşmak istediğimizi zannediyorsunuz. Fakat siz hiç bizim sizler gibi olmayı istemediğimizi düşündünüz mü?</p>

  <p class="block10">— Sen başka bir yol biliyor musun? Sizlerden bazıları mesela Shan, indraları öldürüp yok etmekle tüm problemlerinizin ortadan kalkacağına inanıyorlar. Bunun bir şeyi değiştireceğine sen inanmıyor musun?</p>

  <p class="block10">— Hayır. Bu işin geriye dönüşü yok. Bizim ulusumuz yok oldu, sizlerinkiyle karıştı. Ama durum aksine de olsa senin için yabancıdır. Kimsenin sana acı vermesini istemiyorum.</p>

  <p class="block10">— Nişanımızı bozmayacağım, dedi Aimu. Yüzü solmuştu:</p>

  <p class="block10">— Kta lütfen ona kızma.</p>

  <p class="block10">Kta istemeyerek başını eğdi. Sonra tekrar doğrulup, ona baktı ve:</p>

  <p class="block10">— Benden ne istiyorsun, Bel, diye sordu.</p>

  <p class="block10">— Senin İndra ailelerine sözün geçer, onlarla konuşursan anlayacaklardır...</p>

  <p class="block10">— Neyi anlayacaklar? İndra olduklarını unutup Sufaki olmaları gerektiğini mi? Bu dünyanın düzeni bu olamaz. Bel kuvvet kullanma söz konusu ise, şunu iyi bil ki bu hiçbir zaman bizlerden gelmeyecektir. Bu bizim karakterimize uymaz. Sen de iyi biliyorsun. Halkınla konuşmaya, onları sulhu korumaları için ikna etmeye çalış.</p>

  <p class="block10">— Siz bir Shan Tefur ortaya çıkarttınız ve o kendi gibi düşünen birçok taraftar topladı. Şimdi bizler İndra dostu olarak ne yapacağımızı bilemiyoruz, dedi Bel. Sesi titriyordu. Ellerini dizlerine koyup eğildi: Artık barış yok Kta. Sen İndralar’ın kuvvete karşı kuvvet kullanmalarına engel olmalısın. Yoksa yaklaşan kutsal ay Nermatai Nefan’ın kanla boğulması olacaktır. Dostlarım beni affediniz, dedikten sonra doğruldu ve elbisesini düzeltti.</p>

  <p class="block10">— Ben yolu biliyorum, refakat etmene gerek yok Kta. Ben sana düşündüklerimi söyledim, bundan sonrası sana kalmıştır.</p>

  <p class="block10">— Bel, dedi Aimu. Elas’lar seni t’Tefur yüzünden asla terk etmeyecektir.</p>

  <p class="block10">— Ama Osanef’ler onun tehditlerinden korkmak zorunluluğundadır. Gelecek günlerde kendimi buralarda göstereceğimi umut etmeyiniz. Her şeye rağmen sizlerin dostlarım olduğunu unutmayınız. Senin asaletine ve zekâna güvencim sonsuzdur, Kta. Ümitlerimi kırma.</p>

  <p class="block10">— Bırak onu kapıya kadar götüreyim, biliyorum her türlü kurala aykırıdır, ama lütfen bana izin ver, Kta.</p>

  <p class="block10">— Onunla git, dedi Kta. Bel, dostum, elimizden geleni yapacağımızdan emin olabilirsin. Kendine dikkat et...</p>

  <p class="block2">&nbsp;</p>
</body>
</html>
