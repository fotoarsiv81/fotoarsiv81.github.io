<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_3">&#160;</p>

  <h4 class="block9">Üçüncü Bölüm</h4>

  <p class="block2">&#160;</p>

  <p class="block10">Evin büyüklüğü ve Afen’e yakınlığı göze alındığında Kta’nın ne kadar önemli bir kimse olduğu ortaya çıkmaktaydı. Cadde tarafından bakıldığında kübik şekilde taştan inşa edilmiş büyük bir evdi ve A şeklinde büyük bir kapısı vardı.</p>

  <p class="block10">İki katlı olan evin arka tarafı, Afen kayalıklarına dayanmaktaydı. Ona refakat eden muhafızlar kapının yanındaki büyük bir zili çaldılar. Bir süre sonra kapı siyah tunik giyinmiş, beyaz saçlı bir Nemetli tarafından açıldı, yapılan kısa konuşmada sık sık Kta ve Djan-Methi isimleri geçmekteydi. Konuşma, yaşlı adamın eliyle ağzını kapayıp önünde eğilerek Kurt’u evine davet ettiğini işaret etmesiyle son buldu. Her iki muhafız da aynı şekilde hürmetle eğilerek geri çekildiler. Yaşlı adam kanatlı kapıyı kapadıktan sonra büyük bir kalasla emniyete aldı.</p>

  <p class="block10">— Hef, diye kendini tanıttıktan sonra onu takip etmesi için işaret etti. Bronzdan yapılmış avizelerin aydınlattığı odalardan geçtikten sonra, üçgen bir girişli olan alaca karanlık «Y» şeklinde büyük bir salona geldiler. Salonun sol ve sağ tarafında üst katlara çıkan merdivenler vardı. Salonun nihayetindeki kapı kapalıydı. Hef bu kapıya birkaç defa hafifçe vurdu. Kapıyı Kta açtı ve hayretle Kurt’a baktı. Hef ona uzun uzun bazı şeyler söyledi ve sözleri Kta üzerindeki büyük etkisi belli oluyordu. Sonra Kta kapıyı sonuna kadar açıp, Kurt’un içeri girmesi için rica etti. Kurt tereddütlü adımlarla içeri girdi.</p>

  <p class="block10">Aynı zamanda evin yabancı mimarisi ve geometrisi karşısında şaşkındı. Kta orada bulunan sandalyelerden birine oturması için rica etti. Kurt’un alışkın olduğu sandalyelerden alçak olmasına rağmen rahattı. Halılar geometrik desenlerle, mobilyalar ise tamamen oyma şekillerle işli idi. Kta, Kurt’un karşısına oturup geriye doğru yaslandı. Kendi özel odasında ayaklarında terlikler, üzerinde ise sadece bir önlük vardı. Kuvvetli adaleli bir vücudu vardı ve altın kahverengiye çalan teniyle sonradan canlanmış bir tanrı heykeline benziyordu. Etrafına, Kurt’un gemideyken fark etmediği zenginlik ve kudret ışığı saçıyordu. Birden bu adama karşı büyük bir saygı duyduğunu hissetti, bu his, zengin bir Nemet kaptanı ve bir kazazede olarak gemide aralarında meydana gelen dostluktan da öte bir anlam ifade ediyordu. ‘Misafir’ kelimesi onu sıkıyor, bu durumuna yakıştıramıyordu.</p>

  <p class="block10">— Kurt ifhan, Methi seni benim korumam altına verdi, dedi Kta.</p>

  <p class="block10">— Ona gidip, benim için konuşmandan dolayı sana çok teşekkür ederim, dedi Kurt.</p>

  <p class="block10">— Buna mecburdum, bu bir şeref meselesidir. Elaslar kapılarını senin için açtılar. Fakat şunu anlamalısın ki, yapacağın her hata için seni ben cezalandıracağım. Şayet kaçmaya kalkarsan, benim hürriyetimi tehlikeye atmış olursun. Bunu sana durumu anlaman için söylüyorum ve seçimi sana bırakıyorum...</p>

  <p class="block10">— Sen beni doğru dürüst tanımadan, benim için üzerine büyük bir sorumluluk aldın, dedi Kurt.</p>

  <p class="block10">— Ben büyük bir yemin verdim, dedi Kta ve devam etti: Önce bu yeminin bir hata olduğunu bilemedim, senin emniyetin için bu yemini vermeye mecbur oldum. Elasların şerefi adına, Methi’den seni bize bağışlamasını rica ettim. Bu çok önemliydi.</p>

  <p class="block10">— Onun halkı ile benimki bin yıldan beri, uzay savaşı sürdürüyorlar. Tahmin edebileceğinden daha büyük bir tehlike karşısındasın, seni güç durumda bırakmayı arzu etmem.</p>

  <p class="block10">— Sen ondört gün süreyle benim misafirimsin, dedi Kta.</p>

  <p class="block10">— Senin dürüstlüğüne teşekkür ederim, ancak Elasların ocağına kabul edilen kimse hiçbir zaman yabancı biri değildir. En samimi duygularımla, evimize hoş geldin. Adetlerimize hürmetin olduğu sürece Elaslar sana açıktır.</p>

  <p class="block10">— Ben senin misafirinim, benden istenen her şeyi yapmaya hazırım, dedi Kurt.</p>

  <p class="block10">Kta parmaklarının uçlarını birleştirerek, saygıyla başını eğdi. Sonra ayağa kalkıp kapının yanındaki gong’a vurdu.</p>

  <p class="block10">— Aileyi Rmay’a davet edeceğim, Rmay evin kalbidir... Lütfen (parmaklarının ucunu dudaklarına değdirdi ve hafifçe eğildi). Selâmlamak için böyle yapılır. İnsanların selâmlamak için birbirlerine dokunduklarını biliyorum, böylece dostluklarını ifade etmek istiyorlar. Bizde böyle bir selâmlaşma, özellikle bir bayana karşı olursa hakaret kabul edilir, bunu kan temizler. Yabancılar önünde bakışlarını indir. Bir adama karşı hiçbir zaman elini uzatma, şayet sen bu birkaç kurala uyarsan, hiçbir yerde tepki görmezsin.</p>

  <p class="block10">Kurt başıyla kabul ettiğini işaret etti, ancak karanlık taraflarını öğrendiği görünüşte yumuşak başlı, kültürlü Nemet’liler karşısında âni bir korkuya kapıldı. Özellikle onlar tarafından vahşi olarak kabul edilmesi tehlikesi bu korkusunu daha da arttırıyordu. Kta’yı takip ederek, tavanı sütunlarla duran üç köşeli çok büyük bir salona geldiler. Salonun ortasında, üçayaklı büyük bir mangaldan çıkan alevler, siyah mermerden yapılmış, duvarların ve sütunların üzerinde parıltılar meydana getiriyordu. Üç duvarın iki yanında son derece zarif oymalarla süslenmiş sandalyeler vardı. Salonun sol tarafında, ayaklarını yumuşak bir koyun postu üzerine koymuş bir kadın, sağ tarafta ise yaşlı bir adam oturuyordu, ikisinin arasında, bir kız da beyaz bir koyun postuna oturmuştu. Ateşin yanında da Hef ve genç bir kadın ayakta onlara bakıyorlardı. Kta yaşlı kadının önünde diz çökerek, çok ciddi bir şekilde bir şeyler söyledi. Kurt, Kta’nın hangi konuda konuştuğunu bilmesi dolayısıyla içinde bir eziklik hissederek, ayakta onlara bakıyordu.</p>

  <p class="block10">Yaşlı adam ayağa kalkıp onu inceleyen soğuk bir bakışla baktı. Kta yerinden fırlayıp:</p>

  <p class="block10">— Kurt-İfhan, seni saygıdeğer babam, Nym T’ u Lhai ve annem lady Ptas t’Lei e met sh’Nym’le tanıştırayım, dedi.</p>

  <p class="block10">Kurt saygıyla eğildi, onlar da samimi bir yüz ifadesiyle ona mukabele ettiler. Onların yanında yerde oturmakta olan genç kız da ayağa kalkarak önünde saygı ile eğildi.</p>

  <p class="block10">— Kız kardeşim Aimu, diye takdim etti, Kta.</p>

  <p class="block10">— Ve sana, hizmetleriyle Elaslara onur veren Hef ile kızı Mim’i takdim ederim.</p>

  <p class="block10">Bu ikisi Kurt’a doğru yaklaşıp derin bir referans yaptılar. Kurt hizmetçilerin önünde eğilip, eğilmeyeceğim bilmemesine rağmen aynı şekilde karşılık verdi.</p>

  <p class="block10">— Hef Elasların bir dostudur, dedi Kta, onun ailesi üçyüz yıldan beri Kta’ların hizmetindedir. Mim-Lechan sana yardımcı olacaktır. Mim ona âni, gizli bir bakışla baktı. Mim ufak tefek, fakat tam anlamıyla çekici bir kızdı. İri koyu renkli gözleriyle Kurt’a bakışında nefret ve düşmanlık vardı. Kurt ona şaşkın bakışlarla bakarken, Nemetlerin saygı kurallarını hatırlayarak derhal gözlerini yere çevirdi.</p>

  <p class="block10">— Saygıdeğer lordum, Kta’nın misafirine hizmet etmekten onur duyarım, dedi Mim. Saygıdeğer babam ve ben size yardımcı olmak için elimizden geleni yapacağız.</p>

  <p class="block10">Kurt’un Mim’den öğrendiğine göre misafir; odaları, evin üst katında ev sahiplerinin odalarının üstünde bulunuyordu. Mim’in bunu anlatmasında, gürültü etmemesi gerektiği ikazı sezinleniyordu. Onun için ayrılmış olan daire son derece lüks döşenmişti. Tamamen fayansla kaplı banyoda su ısıtmak için bir odun sobası ile tamamen dövme bronzdan imal edilmiş banyo küveti ve banyo kapları vardı. Mat renkli camlarla kaplı geniş bir pencere altında son derece temiz çarşaflarla kaplı yumuşak koyun postuyla örtülü bir yatak duruyordu. Kurt hasret dolu gözlerle bu yumuşak yatağa baktı. Bacakları yorgunluktan titriyor, gözleri yanıyordu.</p>

  <p class="block10">Vücudunda ağrımayan hiçbir adalesi yoktu, fakat Mim çarşaflarla, havlularla oraya buraya gidip, geliyordu. Bir de yatağa yeni çarşaf yaymak istemesi ve ardından da toz almaya başlaması onun son mukavemetini yok etti. Kurt oturduğu sandalye üzerinde derin bir uykuya daldığında, Kta içeri girdi. Kontrol eden bakışlarla etrafı süzdükten sonra ona refakat etmiş bulunan Hef’e bir şeyler söyledi. Yüzünde üzgün bir ifade peydah olan yaşlı hizmetkâr, duvardaki üçgen raftan küçük bronz bir lamba aldı. Kta, Kurt’a onların dini inançları hakkında bazı bilgiler veriyordu.</p>

  <p class="block10">— Hiçbir suretle rmay’ın ateş mangalına dokunmayacaksın, mevcudiyetin dahi rahatsızlık veriyor, bunun için senden özel olarak dinimiz kurallarına saygı göstermeni rica ediyorum.</p>

  <p class="block10">Mim’in düşmanca tavırlarına kızgın olan Kurt:</p>

  <p class="block10">— Nedeni yabancı olmam mı, yoksa insan olmam mı? diye sordu.</p>

  <p class="block10">— Sen bu planette başlangıcı olmayan bir kimsesin. Elas’ların atalarını gücendirmemek için, rmay’ın mangalını odadan kaldırmalarını rica ettim. Bu konuda babamla uzun uzun konuştuk. Bu odanın içinde Elas’ların gözleri kapanmıştır. Bunun en iyisi olduğuna inanıyorum lütfen bunun için bana darılma, dedi.</p>

  <p class="block10">Bunları söyleyen Kta’nın açıkça belli olan üzüntüsünü hafifletmek gayesiyle, Kurt saygı ile başını eğdi.</p>

  <p class="block10">— Siz atalarınızı saymaz mısınız? diye Kta sordu.</p>

  <p class="block10">— Bu sorunu anlamadım, dedi Kurt.</p>

  <p class="block10">Bunu söylemekle Kta’nın değişen yüz ifadesinde sanki onları saymadıklarını kabul etmiş, olmanın korkusunu duydu.</p>

  <p class="block10">— Buna rağmen deneyeceğim, dedi Kta. Belki de Elasların ataları senin şimdi uzaklarda kalan evinden gelen duaları duyacaklardır. Annen baban hâlâ yaşıyorlar mı?</p>

  <p class="block10">— Benim hayatta kimsem yok, dedi Kurt. Bunun üzerine Kta acımayı ifade eden birkaç söz mırıldandı.</p>

  <p class="block10">— O zaman lütfen senin tam ismini, evinin yerini, annenin ve babanın isimlerini söyle.</p>

  <p class="block10">Kurt bu sıkıntıdan kurtulmak için, Kta’nın istediği isimleri tek tek söyledi. Nemetli bu tanınmamış isimleri, iyice aklında tutabilmek, doğru söyleyebilmek için uzun uzun tekrarladı. Anne ve babasının soyadlarının aynı olması Kta’ya çok garip geldi. Kurt ona sabırsızca hatta biraz da kızarak bunun dünyada bir evlilik geleneği olduğunu izah etti. Ölesiye bir bitkinlik içinde bu aptalca sorulara cevap vermek ızdırabını kat kat arttırıyordu.</p>

  <p class="block10">— Ben atalarıma anlatacağım, korkmana gerek yok, Elas öylesine bir evdir ki, yabancılar ve onların geleneklerine karşı her zaman sabır gösterir.</p>

  <p class="block10">Kurt tekrar eğildi, böylece bu uzayan sıkıcı konuşmanın neticeleneceği ümidindeydi. Ona bu evde sabır gösterilmesi Kta’nın arzusuna bağlı olduğu açıktı. Bu Kta’nın şerefi sayılıyordu, Kta ile Mim onu terk ettiklerinde çok üşümüş durumdaydı, kendini soğuk yatağa bırakıp örtüleri başının üzerine çekti. O bu planette kendinden nefret eden tek hemcinsi Djan ile yapayalnızdı. Nemetliler için nefret ettikleri bir kimse bile değildi, sadece onlar için rahatsızlık veren biriydi.</p>

  <p class="block10">Akşam geç vakit Hef içeri girip, yiyecek getirdi. Kurt son derece güçlükle ayağa kalkıp, giyindi. Nemetlilerin gözünde küçük düşmek istemiyordu. Kısa bir süre sonra birlikte yemek yemek için Kta da geldi.</p>

  <p class="block10">— Âdetimize göre normal olarak yemeklerimizi rhmay ateşi yanında ailemizle birlikte yememiz gerekir, ancak istemeden de olsa onlara saygısızlık etmenden korktum. Önce senin bizim yemek adabımızı öğrenmen gerekir, dedi Kta.</p>

  <p class="block10">Kurt’un sabrı taşmıştı.</p>

  <p class="block10">— Benim kendi yemek adabım var, diye bağırdı ve evini kirletip, kutsallığına halel getirdiğim için özür dilerim. Beni derhal Afen’e, Djan’a geri gönder. Bunun için geç kalınmış değil.</p>

  <p class="block10">Kurt hazırlanmış yemek masasına ve Kta’ya arkasını dönüp, pencerenin yanma gidip dışarıyı seyretmeye başladı.</p>

  <p class="block10">Onu Elaslara göndermek gaddarlığını, Djan’ın planlamış olduğundan şüphe etmeye başlamıştı. Belki de O’ kendisini gururu kırılmış olarak geri bekliyordu.</p>

  <p class="block10">— Seni üzmek istemedim, dedi Kta.</p>

  <p class="block10">Kurt geriye döndü ve Nemetlinin tamamen üzgün koyu yabancı gözlerine baktı. Kta’nın yüzü üzüntüyle gölgelenmişti.</p>

  <p class="block10">— Kurt-ifhan, inan bana, seni asla utandırmak istemedim. Yalnızca senin, annemin ve babamın yanında küçük düşmemen için yardımcı olmak istiyorum. Böylece senin onların önünde mahcup düşmeni engellemek istiyorum, dedi Kta.</p>

  <p class="block10">Kurt başını eğdi ve istemeye istemeye geri geldi. Her şeye rağmen, Djan’ın arzu ettiği gibi onun önünde aşağılanmak, onun esiri olmamak kararındaydı. Belki de Djan onu Elas’ların evine göndermekle kötü bir ders vermek, çok ağır bir darbe vurmak istemişti. Kaderine razı oldu. Bir çocuk gibi yerde oturup, yabancı çatal, bıçak ve kaşıklarla yemek yemeye alışmak daha kötü olamazdı. Kta’nın onu neden aile masasına kabul etmediğini şimdi anlıyordu. Alışılmamış kaşık çatalla yemek yemek neredeyse imkânsızdı. Çok aç olmasına rağmen kurallara uygun olarak yemek için büyük gayret sarf ediyordu. Sol elle içiliyor, sağ elle yeniyordu. Ağzı hizasına kadar getirilen kabın, asla dudaklara değdirilmemesi gerekiyordu. Tek uçlu çatala aldığı yiyecek sık sık kayıyor, tekrar saplayıp ağzına götürmesi uzun zaman alıyordu. Bıçak yalnız sol elle kullanılıyordu.</p>

  <p class="block10">Kta, Kurt’un bu durumuna karşı çok anlayış gösteriyor, ona nasıl yapması gerektiğini sabırla anlatıyordu. Bu durumu Kurt da yavaş yavaş komik bulmaya başlamıştı. Kta da insanların yemek yeme kurallarını soruyordu. Başka alışkanlıkların ve kuralların normal olduğunu kabul ediyor, ancak Elas’ların evinde bunun mümkün olmadığını da belirtiyordu.</p>

  <p class="block10">— Şayet sen kendini insanların arasında bulmuş olsaydın ne yapardın, diye sordu Kurt.</p>

  <p class="block10">Böyle bir şeyi düşünmek bile Kta’nın yüzünde büyük bir korku ifadesi meydana getirdi.</p>

  <p class="block10">— Biliyorum, ben yalnız Tamurlin’leri tanıyorum, dedi.</p>

  <p class="block10">Kurt bütün cesaretini toplayarak, sordu:</p>

  <p class="block10">— Djan-Methi de diğer insanlarla birlikte mi geldi?</p>

  <p class="block10">Yüzünde dehşet ifadesi beliren Kta:</p>

  <p class="block10">— Evet, çoğu geri gitti. Geri kalanları da Methi öldürttü, diye mırıldandı ve hemen konuyu değiştirdi.</p>

  <p class="block10">Kurt’un sualine bu kadar rahat cevap verdiği için pişman olmuş bir durumdaydı. Bundan sonra havadan sudan konulardan konuşurlarken, akşam olmuştu. Ev tamamen sessizleşmişti. Ötekileri rahatsız etmemek için konuşmalarını sessizce sürdürdüler. Lambalar sıcak, durgun bir ışık saçıyor, yanan yağdan tatlı bir parfüm kokusu etrafa yayılıyordu. Çay ve telize içiyorlardı, gecenin ilerlemesi ve alkolün tesiri realitenin gücünü kaybetmesine neden oldu.</p>

  <p class="block10">Kurt, Aile hakkında birçok şeyi öğrenmişti. Djan ve Elas’lardan başka Nefan’da tanıdığı kimse yoktu. Kta geçici olarak bazı hakikatleri Kurt’tan saklamak istediyse de, bunun artık o kadar tehlikeli olmadığını kabullenmişti. Elas’lar üzerinde sohbet etmeye başladılar. Nym - Elas’ların lord’u olarak otoriteyi tam olarak taşıyordu. Kta’nın ise otuz yaşını geçmiş olmasına ve büyük bir savaş gemisinin kumandanı bulunmasına rağmen yok denecek kadar az bir otoriteye sahipti."Nym yaşadığı sürece bu böyle kalacaktı. Ailenin en yaşlı adamı, evin lorduydu. Şayet Kta evlenecek olsa, karısını babasının evine getirmek mecburiyetindeydi. Bu kız aileden bir parça olacak, Kta’nın babası ve annesinin, sözlerini sanki o evde doğup büyümüş gibi dinleyecekti. Kta’nın ikinci kaptanı Bel t’Osanef ile nişanlı olan Aimu’nun kısa bir zaman sonra evden ayrılacağını öğrendi. Kta, Bel ve Aimu çocukluklarından beri arkadaşmış, Kta’nın şahsi hiçbir malı yoktu. Bütün aile varlığı babasına aitti. Çocuklarının evlenmelerine, mirasından kime ne verileceğine yalnız o karar verirdi. Tüm varlık babadan en büyük oğula geçer, o tüm aileye kendinden küçük erkek, kız kardeşleri, kuzenlere bakmakla yükümlüydü. Nym gibi bir lord’un daireleri kapının hemen girişinde sağ taraftaydı. Bu geleneğin savaş zamanlarından kalmış olduğunu, ani baskınlardan evi koruması için böyle yapıldığını, anlattı Kta. Bu sebepten evin yetişkin erkek çocukları da burada oturmaktaydılar. Kurt’un şu anda oturduğu oda, Kta’nın çocukluk odasıydı. Evin leydisi Kta’nın annesi Pta’nın odaları rmay’ın başlangıç duvarının arkasında yer alıyordu. 0nun görevi, evin dini işlerini düzenlemek, Phusmeba kutsal ateşi korumak, lord’un bulunmadığı zaman onun yerine karar vermek ve evi idare etmekti.</p>

  <p class="block10">Nemet’lerde saygı ve itaat en başta gelen unsurdu. Bir oğul annesinin yanına gittiğinde diz çöküp selam vermek zorundaydı. Bu durum çocuklar için geçerli değildir. Aksine oğul baba karşısında çocukken diz çöküp selam verir, büyüdükten sonra babasıyla aynı düzeyde sayılır ve selamlaşmaları karşılıklı baş eğmesiyle yapılıyordu. Kız çocukları için durum değişikti. Evlenip evi terk edene kadar sevgili bir misafir gibi muamele görür. Kız çocuğu ebeveynleri ve erkek kardeşlerine karşı yabancılara olduğu gibi saygılı ve çekimser davranmak zorundaydı. Hef ve Mim aile fertlerine karşı itaatli olma zorunluluklarına rağmen, aile fertleriyle aynı kabul ediliyorlardı.</p>

  <p class="block10">— Benim durumum ne olacak Ne yapmam lâzım? diye sordu Kurt.</p>

  <p class="block10">Kta yüzünü buruşturdu.</p>

  <p class="block10">— Sen benim misafirimsin, böylece benimle aynı derecedesin. Ama bir erkek zaman zaman kendisinden beklenenden daha fazla saygı göstermeyi bilmelidir. Bu onun şerefinden bir şey kaybettirmez, bilâkis onun değerini arttırır. Sana tavsiyem daima kibar olmandır. En önemlisi Elas’ları utandırma. Herkes seni dikkatle takip edecektir ve seni Nemet elbiseli bir Tamurlin olarak kabul edeceklerdir. Bunun böyle olmadığını onlara ispat etmelisin.</p>

  <p class="block10">— Kta, ben Nemetliler için eşdeğer bir yaratık olarak kabul ediliyor muyum, diye sordu Kurt.</p>

  <p class="block10">Kta’nın yüzü buruştu, dudakları sıkıştı. Sanki Kurt’un bu soruyu hiçbir zaman tevcih etmesini istemiyormuş gibi bir hal aldı.</p>

  <p class="block10">— Pek öyle değil, diye kestirip attı Kurt ve Kta’nın nasıl bozulduğunu gördüğü için hiç de ona kızmış değildi.</p>

  <p class="block10">— Ben daha kararımı vermedim, dedi Kta ve devam etti, bizlerden bazıları hayır diyeceklerdir, bu bir dini sorundur. Fakat ben senden hoşlandım Kurt, insan olman dahi bunu değiştiremez.</p>

  <p class="block10">— Sen bana karşı çok iyi davrandın, dedi Kurt.</p>

  <p class="block10">Bir müddet sustular. Bütün ev derin uykudaydı, etraf bir ölüm sessizliğine bürünmüştü. Kta ona derin bir acıma ve pişmanlık ifade eden bir bakışla baktı. Halinden çok huzursuz olduğu anlaşılıyordu.</p>

  <p class="block10">— Sen bizden korkuyorsun, dedi Kta.</p>

  <p class="block10">— Djan beni senin muhafazana teslim etti, çünkü sen bunu ondan rica etmiştin, yoksa sana karşı özel bir itimat mı besliyor? İnsan lisanını konuşan daha fazla Nemetli var mı? Sen akıcı olarak Hanan’lı lisanını konuşabiliyorsun, Mim de aynı şekilde konuşuyor. Senin bir insanı evine almaya rıza göstermen Nemet’liler için olağanüstü değil mi?..</p>

  <p class="block10">— Umani’ler Nefan’a geldiklerinde onlara tercümanlığı ben yapmıştım. Daha önce bu lisanı Mim’den öğrenmiştim. Mim de Tamurlin’lere esir olduğu sırada öğrenmiş, bizlerin senin lisanını konuşmamızdan ne gibi bir kötülük geleceğini düşünüyorsun? Seninle Methi arasındaki ihtilafın sebebi nedir?</p>

  <p class="block10">— Biz değişik uluslardan geliyoruz, bu uluslar yüzyıllardır savaşıyorlar. Kta, hatırım için sen bana karışma, benim yüzümden evinin huzuru, emniyeti tehlikeye girerse lütfen bana açıkça söyle o zaman derhal geri dönerim. Bu kararımda çok ciddiyim.</p>

  <p class="block10">— Bu tamamen imkânsız, Elas’lar misafirlerini asla kapı dışarı bırakmazlar, dedi Kta.</p>

  <p class="block10">— Elas’lar hiçbir zaman bir insanı misafir olarak evlerine almadılar, dedi Kurt.</p>

  <p class="block10">— Bu doğru, ancak atalarımız çok görmüş, geçirmiş kimselerdi. Her türlü güçlükle başa çıkabilecek karakterdeydiler. Elas’lar her zaman bu karakteri korumuştur. Bunun için ne Nefan ne de Methi herhangi bir sürprizle bize karşı çıkamazlar.</p>

  <p class="block10">Nemet’lilerin hayatı sessiz ve sakin devam ediyordu. Kurt dört gün süreyle, mat ışıklı odalarda, alçak sesle konuşarak nihayetsiz baş eğmelerle eşyalara, şahıslara dokunmamak için sürekli bir dikkat içinde sinirleri gergin, durumda tahammül etti. En nihayetinde dayanamayıp yukarı çıktı. Kendini odasına kapadı, yabancı dünyadan görünüşü kapayan pencere perdelerini açıp, çaresizliğin verdiği acıyla gözleri yaşlı gece geç vakitlere kadar dışarısını seyretti. Sonra sessizce aşağıya inip, kimsenin bulunmadığı rmay’ın yanına oturdu. Bu evin huzurunu kendinde bulmak için gayret etti.</p>

  <p class="block10">Mim içeriye girdiğinde onu görüp sessizce seyretti. Göğsü üzerine bağladığı elleri asabi bir şekilde titriyordu. Neticede salonun öbür ucuna gidip, oradan aldığı postu, Kurt’un çıplak tabanda oturduğu yere getirip, yanına koydu. Doğrulurken kısaca Kurt’a baktı. Bakışlarında sorular, endişeler hatta biraz da korku okunuyordu. Kurt bu barış hediyesi postu alıp üzerine oturdu. Mim saygıyla eğilip salonu terk etti. Dışarı çıkarken de asla sönmemesi gereken rmay’ın ateşi dışında bütün ışıkları teker teker söndürdü. Kısa bir süre sonra Kta içeri girdi. Etrafı kontrol edip, hiçbir düzensizlik olmadığına karar verdikten sonra çıkıp gitti. Ancak odanın kapısını bütün gece açık tuttu.</p>

  <p class="block10">Ertesi sabah rmay’ı terk etmeden önce Kta’nın oda kapısı önünde durdu. Ondan tutumu için özür dilemek istiyordu. Kta uyanıp derhal ayağa kalktı. Kurt ne söylemesi gerektiğini bilemedi. Başını eğip sessizce odasına çıktı. Aile ile yapacağı kahvaltı seremonisine hazırlanmaya başladı. Kta yumuşak başlı, her zaman güler yüzlü pek ender kızan, altı ayak boyunda bir ayı kadar kuvvetli biriydi, Buna rağmen Kurt onun hiçbir zaman vakarını bozarak herhangi bir kimseye karşı kullanılmış, olmasına ihtimal vermiyordu. Kurt’un bir türlü anlayamadığı şey de, ilk geldiklerinde Nefan’lıların gözleri önünde ona vurmuş olmasına rağmen, denize düştüğünde kendisini kurtarıp ona, hiçbir şey olmamış gibi davranmasıydı. Kta’yı dengesiz hareket etmeye herhangi bir şeyin sebep olması mümkün değildi. Olaylar üzerinde uzun bir süre muhakeme edip, meditasyon yaptıktan sonra ruhi dengesini tekrar kazanıyordu. Kta küçük bir harp’e benzeyen aos isimli müzik aletini çok güzel çalıyordu, annesi layd Pta’nın da refakatinde yumuşak ve rahatlık veren sesiyle gecenin sessizliğinde şarkılar söylüyordu. Bazen hızlı, neşeli şarkılar söylüyor, rmay’ın yanında bulunanların gülmelerine neden oluyor, bazen de uzun hüzünlü baladları söyleyip zaman zaman ara vererek telizesini yudumluyordu. Daha sonra Kta’nın odasında oturup çay içerlerken:</p>

  <p class="block10">— Biraz önce söylediğin şarkı, neydi? diye sordu Kurt.</p>

  <p class="block10">Kurt’un Elasların evinde geçirdiği son gecelerde uyumaya gitmeden önce beraber oturup, hasbıhalde bulunmayı adet edinmişlerdi. Nerdeyse iki hafta geçmişti. Bu bakımdan mümkün olduğu kadar Nemet’liler hakkındaki şeyleri öğrenmek istiyordu. Kimbilir belki de ileride buna imkân bulamayacaktı. Rmay’ın yanında, sessiz gecelerde son derece güzel vakit geçirmişlerdi. Layd Pta’nın yüzündeki merhametli ifade, Nym’in sessiz vakurlu hali, Aimu ve Mim’in saygılı tavırları, ihtiyar Hef’in rüyalı gözleri bütün bunları artık normal karşılıyordu.</p>

  <p class="block10">— Balad’ın sözlerinin senin için bir anlamı yok, dedi Kta, bunları insan lisanına tercüme etmem imkânsız.</p>

  <p class="block10">— Hiç olmazsa bir tecrübe et.</p>

  <p class="block10">Nemetli omuzlarını kaldırdı, sıkıntı içinde kalmıştı. Gülümsedi, aos’unu eline alıp, parmaklarını teller üzerinde gezdirdi ve Kurt’a bakmadan:</p>

  <p class="block10">— Bu bizim geçmişimizdir, dedi. Başlangıç sudaydı. Yeni ruhlar sudan geldi, bunların en büyüğü Ygir yer için İb gök içindi. Ygir ve İb bin yıl yaratıcılık, karışıklık ve savaşlar yaptılar. Bundan sonra Qas ışığın, Mur karanlığın ruhu olarak onların kardeşleri Fan güneş tanrısı, Thael yer tanrısı olarak ayrılmalarını önerdi. Böylece düzen kurulmuş oluyordu. Fakat Thael, Fan’ın kız kardeşi Ti’yi sevdi ve onu kaçırdı. Buna kızan Thael’de Fan’ı öldürdü. Ve Thael’in kaburgalarından bu planet meydana geldi. Ti’nin de Thael’den bir oğlu oldu. On defa bin yıl geldi, geçti. Rem yaşlandı ve Ti oğlunun büyüdüğünü gördü. O büyük bir günah işledi, bu günahından Yr peydah oldu. Yr yer yılanı, Yr bütün hayvanların anası. Tanrılar kurulu, Aem ve Ti’nin ölümüne karar verdi ve onlar ölürken çocukları oldu, erkekler ve kadınlar... Bu efsaneyi hiçbir zaman insan görüşüyle mütalaa etmemiştim, dedi Kta, Bu çok zormuş.</p>

  <p class="block10">Kurt devam etmesi için ona işaret etti, Kta da tekrar tellere dokunmaya başladı:</p>

  <p class="block10">— İlk ölümlüler Nem ve Panet’ti, bir kadın ve bir erkek ikiz. Onlar da büyük günah işlemişlerdi. Bu bakımdan Tanrılar Kurulu onlardan ölümsüzlüğü alıp, ömürlerini kısalttı. Özellikle Fan onlardan nefret ediyordu. O’ Yr’i, yer yılanını evlendirerek yırtıcı hayvanları ve diğer canavarları insanları avlamaları için doğurttu. Sonra Qas, Fan'ın kız kardeşi, öfkesini yaydı. Ateşi çaldı, yeryüzüne yıldırımlar yağdırdı. Halk ateşi alıp, Yr’in hayvanlarını öldürüp, şehirleri ele geçirdiler. Onbin yıl geldi, geçti. İnsanlar çoğaldı, krallar onur duydu, Yr’in oğulları, yer yılanı, inim’in oğulları, rüzgârın ruhları, halk bu tanrı-krallara saygı duydu, dua ettiler ve şehirlerini kurdular ve önceki Tanrılarını unuttular. Daha sonra kehanet gelir, dedi Kta ve devam etti: Fan, ölümlü bir kadın olan İzol’le evlendi, bu evlilikten yarı Tanrı bir oğulları oldu. Qavur Fan’ın dünyayı ateşe veren silahlarını taşıyordu. O tanrı kralları öldürdü, fakat halka dokunmaması için annesi İzol’un yalvarışlarına uyup, onları sağ bıraktı. Buna rağmen Fan gökten indirdiği vebalı kılıcıyla bütün halkı öldürdü. İzol’u da öldürmek için geldiğinde, İzol onu ocak ateşine çağırdı ve onun yanına oturdu. Böylece Tanrıların koruması altına girdi. Ağlamaları Fan’ı duygulandırdı, sonra ikisinin, ikinci bir oğulları oldu, İzem. Daha sonra deniz tanrıçası Nae ile evlendi ve onlar gemicilerin ataları oldu. Nae’nin çocuklarını kötülüklerden korumak için Fan Yhia’yı onlara verdi. Tüm kanunlar Yhia’dan gelir ve onlar uzayda bizim yerimizi bilir. Yüksek olan ne varsa bu Tanrının kanunudur, fakat bu öylesine yüksektir ki, şarkı söylenemez. Bu bullad’ın ismi Ind’dir. O bizim için kutsaldır. Bunu bana babam öğretti, Elas’lara aitti. Binlerce yıldır nesilden nesile geçmiştir.</p>

  <p class="block10">— Sen bir defasında, daha karar veremediğini söylemiştin, ben sizlerle aynı değerde bir yaratık mıyım, yoksa değil miyim şimdi kararını verdin mi?</p>

  <p class="block10">Kta aos'unu bir tarafa bıraktı ve düşünceyle kaşlarını çattı:</p>

  <p class="block10">— Belki, dedi Kta, vebadan kurtulan Nem’in çocukları olduğu söylenir. Fakat sen Nemet’li değilsin, belki de siz diğer dünyalara Yr’in bıraktığı yavrularından meydana geldiniz. İnsanların söylediklerine göre, bizim planetimizin de birçok kardeşi varmış, ama ben buna inanmıyorum.</p>

  <p class="block10">— Ben bir şey söylemedim.</p>

  <p class="block10">— Senin bakışlarından, bunu kabul etmediğin anlaşılıyor.</p>

  <p class="block10">— Seni kırmak istemiyorum, dedi Kurt, şayet seni bir insan olarak gördüğümü söylersem?..</p>

  <p class="block10">Nemetli’nin gözlerinde bir dehşet ifadesi vardı. Kötü bir şaka yapmışçasına Kurt’a baktı. Yavaş yavaş yüzünde derin bir düşüncenin ifadesi belirdi. Ve bunu red ettiğini gösteren bir işaret yaptı.</p>

  <p class="block10">— Lütfen, dedi Kta, bunu bir daha söyleme bana.</p>

  <p class="block10">Kurt anladığını başını eğerek belirtti. Sözleri Nemetliyi ciddi olarak sarsmıştı.</p>

  <p class="block10">— Ben senin için Elas’ların koruyucusu ile konuştum, dedi Kta, Sen bu evde rahatsız edici bir unsursun, fakat ben senin atalarımızca kabul edildiğine inanıyorum.</p>

  <p class="block10">Kurt ertesi gün özenle giyindi. Bu planete indiği zamanki kıyafetini giymek isterdi. Fakat Mim, Elas’ların şefini rencide edeceğini söyleyerek onları atmıştı. Buna karşılık muhtemelen Kta’ya ait olduğunu zannettiği birçok Nemet’li kıyafeti vardı. Bu sabah en sağlam, en kalın olanı seçti, gece çok soğuktu, günün de nasıl geçeceği bilinemezdi. Afen’in salonları da çok soğuktu, özellikle oraya girdikten sonra ne zaman bir daha geri dönebileceğini bilmediğinden tedbirli olmalıydı. Her ihtimale karşı Kta’nın dolabında kâğıtların arasında bulduğu ejderha saplı küçük kamayı yanına aldı. Bunun kaybolduğunu belki de hiç kimse anlayamayacaktı. Kamayı kılıfından çıkartıp, keskin çeliğine tekrar baktı. Onu gerekirse Djan için veya kendisi için kullanacaktı.</p>

  <p class="block10">Sonra bu silahın Elas’ların evinden alındığının derhal anlaşılacağını düşünerek onu Kta’nın bulması için tuvalet masasının üzerine koydu. Kurt pelerinini omuzlarından bronz bağlayıcı ile birleştirdi, ilaveten bronzdan yapılmış bir kemer taktı. Elas’lara karşı kendini çok borçlu hissetmesi dolayısıyla, onun kullanması için verdikleri altın ve gümüş kemerleri takmak istemedi. Kapı hafifçe vuruldu.</p>

  <p class="block10">— Giriniz, dedi Kta. Elinde bir yığın örtü ve çarşafla Mim. içeriye girdi. Eğilerek Kurt’u selamladıktan sonra elindekileri bir yere bırakıp, çalışmaya başladı. Uzun süreden beri genç kızın gözlerinde kin yoktu. Kurt da artık onun kininin nedenini öğrenmişti. O Tamurlinlilerin esiri olmuştu, ancak bütün insanların Tamurlinlerin vahşi ananelerinden dolayı suçlamaması gerektiğini anladığından, artık ona karşı düşmanca davranmaktan vazgeçmişti. O zamandan beri Kurt da ona karşı elinden geldiği kadar kibar ve samimi davranmıştı.</p>

  <p class="block10">— Hiç olmazsa artık bu evde daha fazla çamaşır yıkaman gerekmeyecek, dedi Kurt.</p>

  <p class="block10">Onun bu tip bir şakayı anlamadığı görülüyordu. Kurt’u birkaç saniye süzdükten sonra, bakışlarını indirip çalışmasına devam etti. Tuvalet masasının tozunu almaya kalkınca birden irkildi çekinerek bıçağı aldı ve Kurt’a doğru döndü. Gözlerinde açık bir korku vardı.</p>

  <p class="block10">— Lord Kta bunu sana vermedi, dedi Mim.</p>

  <p class="block10">— Hayır, ama sen ona geri verebilirsin.</p>

  <p class="block10">— Şayet sen bu silahı beraberinde Afen’e götürmüş olsaydın, Kurt-ifhan, hepimizin ölümüne neden olurdun.</p>

  <p class="block10">— Ben onu geri verdim, tamamen silahsızım Mim, doğru söylüyorum.</p>

  <p class="block10">Genç kız kamayı etekliğinin altından beline sakladı ve dışarıdan belli olmaması için üst kısmını kıvırdı. Dar baseni, uzun boynu, küçük yapısı, güzel yüzünü süsleyen saçlarının kakülleriyle çok dişi bir görünümü vardı. Buna rağmen Kurt ona karşı sürekli bir gerilim içinde bulunuyor, nerdeyse ondan çekiniyordu, ilk defa olarak onun bakışlarında kendisi için endişe ettiği ifadesini, hatta ince bir anlayışlılık görüyordu.</p>

  <p class="block10">— Kta senin Elas'a geri dönmeni arzu ediyor, dedi Mim.</p>

  <p class="block10">— Buna müsaade edileceğinden şüpheliyim.</p>

  <p class="block10">— Peki neden öyleyse Methi seni buraya gönderdi?</p>

  <p class="block10">— Bunu bilmiyorum. Böylece Kta’ya bir iyilik etmek istedi.</p>

  <p class="block10">— Belki de burada çok rahat edip, Afen’e geri dönmekten korkmamı istedi.</p>

  <p class="block10">— Kta sana bir şey yapmalarına asla müsaade etmez.</p>

  <p class="block10">— En iyisi Kta bu işe karışmasın, Mim ona söyle yoksa Methi’yi kendisine düşman yapabilir.</p>

  <p class="block10">Mim’in gözleri yaşlarla doldu. Kurt hayatı boyunca kendisi için gözyaşı dökebilecek kimseye rastlamamıştı. Bir anda Elas’tan ayrılmanın kendisi için ne kadar dayanılmaz olduğunu anladı. Genç kızın küçük altın renkli ellerini avuçlarının içine aldı. O anda bunu yapmaması gerektiğini düşündü. Genç kız onun bu dokunuşuyla titredi. Fakat başını kaldırıp onun gözlerine baktı. Ve ellerini de ondan çekmedi.</p>

  <p class="block10">— Kurt-ifhan bana söylediklerini, lord Kta’ya ileteceğim. Elas’lar senin için konuşacaklardır. Elas’ların sesi, çok büyük bir ailenin sesidir ve Methi de Elas’ları dinleyecektir. Methi bunu daha önce de denedi, Elas’ların kudreti büyüktür. Lütfen şimdi kahvaltıya git, seni alıkoyduğum için özür dilerim.</p>

  <p class="block10">— Mim, dedi Kurt.</p>

  <p class="block10">Onun kendisine bakmasını istemişti. Onun bakışlarını tekrar hatırlayabilmek, onu hafızasına iyice yerleştirebilmek için tekrar görmek istemişti. Mim ona döndüğünde söyleyecek bir şey bulamadı.</p>

  <p class="block10">— Teşekkür ederim, diye mırıldandı ve acele olarak dışarıya çıktı.</p>

  <p class="block2">&#160;</p>
</body>
</html>
