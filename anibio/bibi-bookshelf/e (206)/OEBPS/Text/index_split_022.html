<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_21">&nbsp;</p>

  <h4 class="block9">Yirmibirinci Bölüm</h4>

  <p class="block2">&nbsp;</p>

  <p class="block10">Nefan’dan yükselen ve güney rüzgârıyla limana yayılan dumanlar çok uzaklardan görülüyordu. Gemi limana girerken, Kta diğerleri gibi tarifsiz bir acı içinde şehri uzun uzun seyretti:</p>

  <p class="block10">— Kurt benim yanımdan ayrılma. Başımıza neler geleceğini Tanrılar bilir... diye mırıldandı.</p>

  <p class="block10">Uzun gemi iskeleye yanaştığında, şehir kapısı önünde toplanmış kalabalık da onları karşılamaya gelmişti. Bunların çoğu, çizgili elbiseleri ile genç Sufaki’lerdi ve tehdit dolu bakışlarla onları seyrediyorlardı. Yaşlılar, kadınlar ve çocuklar da gemilerdeki akrabalarını ve yakınlarını karşılamaya gelmişlerdi. Gemilerin harap durumu karşılamaya gelenleri hayli endişeye düşürmüş, hatta korkutmuştu. Sufaki’li denizciler Indra’lı arkadaşlarının yanına koşup gemileri bu duruma getirenlere lânetler okurken, dostlarını ve arkadaşlarım soruyorlardı.</p>

  <p class="block10">Halkın arasında filonun İndresul gemileri tarafından tahrip edildiği dedikodusu yayılmıştı bile.</p>

  <p class="block10">Ian t’İlev ve diğer kaptanlar yol boyunca tayfalara Nefan’a geldiklerinde nasıl hareket etmeleri gerektiğini öğretmişlerdi. Hareketlerinde ve konuşmalarındaki emniyet ve kararlılık Sufaki’lerin İndresul filosunun galibiyetine inanmalarını engellemişti.</p>

  <p class="block10">Gemi mürettebatından hiç kimse kılıçlarını kınlarından çıkartmamışlardı. Hepsi bir arada ağır ağır çekilen halka doğru ilerlemişler, fakat kapılara yönelmemişlerdi. Tüm iskeleleri elegeçirmekle yetinmişlerdi. Sonra gür sesle t’İsulan kollarını kaldırarak halkı sükunete davet etmişti. Halk merak içinde bir anda seslerini kesmişti.</p>

  <p class="block10">— Hepiniz beni dinleyin, diye bağırdı t’İsulan. Şehire dönün ve duvarları koruyun! Kadınlarınızı ve çocuklarınızı evlerinize götürüp kapılarınızı iyice kapatın. Özellikle denize cephesi olanlar barikat kursunlar.</p>

  <p class="block10">Ortalığı bir anda bir gürültü kaplamıştı. İndra’ların ön saflarında olan Kta, Kurt’un kolundan çekerek yanından ayrılmamasını söyledi. t’Nethim de onların yanında yürüyordu.</p>

  <p class="block10">Dış duvarların kapısından geçtikten sonra dağınık düzende yürümeye başladılar. Seferden evlerine dönen denizciler intibasını bırakmak istiyorlardı. Böylece Sufaki’lerin kendilerinden uzak duracağını umuyorlardı. İç kale duvarlarının kapısı Sufaki çeteleri tarafından tutulmuştu. Bağırıp nara atarak İndra’ların üzerine hücum ettiler. İki kişi yere yuvarlandı ve derhal arkadaşları tarafından geri çekildi. Bu arada atılan taşlardan biri de t’Nethim’e isabet etmişti. İndra grubu birbirlerine sokulup hızlı adımlarla kale kapısına yüklendiler ve yarıp içeri girdiler. Gerekmediği takdirde silahlarını çekmemeye kesin karar vermişlerdi. Afen’in çok yakınındaki iki ev alevler içinde yanıyordu. Sufaki çeteleri İndralılarm önünde ağır ağır geri çekilmekteydiler. Bu arada kadınlar sokaklarda kalan çocuklarını çığlıklar atarak kucaklayıp kaçırıyorlardı.</p>

  <p class="block10">— Tek sıra halinde caddeyi sarın!., dedi t’İsulan.</p>

  <p class="block10">Bunu söylerken, yanı başındaki İndralı göğsüne saplanan bir okla yere yuvarlandı. Bunu iki İndralı’nın daha oklarla vurulup yere yıkılmaları izledi.</p>

  <p class="block10">— Yukarıda!., diye bağırdı Kta ve yandaki evin damını işaret etti. t’Ranek o adamı aşağı indir. Herkes siper alsın. Acele edin!..</p>

  <p class="block10">Bu sırada Ranek görevini yapmıştı. Damdaki okçu Sufaki büyük bir gürültüyle caddeye düşüp parçalandı.</p>

  <p class="block10">— Kta!.. diye bağıran Kurt karşıdan koşup gelen bir Sufaki’liyi gösterdi. Bu Bel t’Osanef’ti. İndra’lılardan biri onu durdurmak için ileri atılacak oldu. Kta engelledi. Bel:</p>

  <p class="block10">— Kta!.. Tanrılar adına!.. Sen yaşıyorsun!., diye bağırdı.</p>

  <p class="block10">— Aimu nerede? diye sordu Kta.</p>

  <p class="block10">— Emniyette, dedi Bel. Bizi Irain ailesi yanlarına aldılar.</p>

  <p class="block10">Kta sevinmişti bu habere. Bel anlatmaya devam etti:</p>

  <p class="block10">— Halkın bu yangınlardan kabahati yok. Sizin adamlarınız bizi suçlu olarak görüyorlar ama, bu doğru değil inan ki Kta.</p>

  <p class="block10">— Sakin ol Bel ve bu ateşi söndürmek için adamlara kumanda et. İndresul filosu yolda. Onlar buraya ulaşana dek Nefan’da düzeni kurmalıyız...</p>

  <p class="block10">Yangın öğleye doğru söndürüldü. Sufaki’ler evlerine döndüler ve Nefan caddelerinde sükunet avdet etti. Filonun silahlı adamları etrafı emniyet altına almışlardı. Evlerin üzerinde nöbet tutan indra’lılar tüm caddeleri de kontrol altında tutuyorlardı...</p>

  <p class="block10">Kurt, Kta’yı evin önündeki caddedc buldu. Üstübaşı, yüzü-gözü toz içindeydi.</p>

  <p class="block10">— t'Nechis’i mezara verdiler, dedi Kta.</p>

  <p class="block10">— Sen yeterince yoruldun, dedi Kurt. Şimdi İrain’e git. Aimu seni bekliyordur.</p>

  <p class="block10">Kta bir an durakladı:</p>

  <p class="block10">— Irain’e gitmek istemiyorum, diye konuşlu. Bel'le karşılaşmaktan çekiniyorum. Ona durumu anlatmak, kendisini inandırmak çok güç olacak Kurt.</p>

  <p class="block10">— Ama ergeç bunu yapmaya mecbursun.</p>

  <p class="block10">— Dilerim ki Bel durumu çabuk kavrasın. Şehirde bu geceden korkuyorum. Şimdiye kadar bize ciddi olarak karşı gelen olmadı. Duyduğuma göre t’Tefur Afen’de bulunuyormuş...</p>

  <p class="block10">Kurt, Afen’in kapısına doğru baktı:</p>

  <p class="block10">— Şansımız varsa Djan silahları kilit altına almıştır diye konuştu. Djan’ın karakterini ve düşüncelerini iyi bilirim. Bu ölüm makinelerini Nemet’lere karşı kullanması için pek çok olayın geçmesi gereklidir.</p>

  <p class="block10">Kta kaşlarını çatarak baktı Kurt’a:</p>

  <p class="block10">— O her şeyi yapmaya müsaittir, diye homurdandı...</p>

  <p class="block10">Kurt eve girdi. t’Nethim, biraz önce bıraktığı holde hareketsiz durmaktaydı. Yanından geçip Rmay’a girdi. Sönmüş olan kutsal ocağın yanında, eski güzel günlerdeki gibi beyaz postun üzerine diz çöküp öylece kaldı. Bir süre sonra t’Nethim, sessiz adımlarla onun yanma yaklaşıp, kutsal ocağın önünde saygıyla eğilerek Kurt’un yanında diz çöktü.</p>

  <p class="block10">— Bir şey mi istiyorsun?., diye sordu Kurt.</p>

  <p class="block10">— Sana karşı borçluyum, dedi Lhe kısık bir sesle. Senin Mim için yaptıklarına, Mim’in ruhu için dualarına karşı... Buraya geldim, çünkü onun saygı duyduğu, dua ettiği kutsal ocağı görmek istedim. Görevimi yerine getiremeden rahat edebilmeme, huzur duymama imkân yok.</p>

  <p class="block10">Kurt onu çok iyi anlıyordu. Kta da olsa Aimu için aynı şeyi yapardı. Hatta kendisi için bile. O anda sert sözleriyle Kta’yı üzmüş olduğunu düşündü Kurt. Bundan ötürü içinde bir pişmanlık duydu. Tam bu sırada Kta’nın holden gelen ayak seslerini işitti. Sessizce Rmay’a giren Kta, Kurt’un yanındaki postun üzerine diz çöktü:</p>

  <p class="block10">— Sana karşı haksızlık ettiğim için üzgünüm, dedi Kurt.</p>

  <p class="block10">— Üzülme hiç, diye konuştu Kta. Sözlerin bana dokunmadı. Sen bazen yabancı gibi davranıyorsun, özellikle Mim’i kaybettikten sonra. O senin için hâlâ her şeyden daha önemli. Bunun için senden korkuyorum. Hatta kendine dahi ne yapacağın belli değil...</p>

  <p class="block10">Kurt bir şey söyleyemedi, başını önüne eğip öylece kaldı. Kta:</p>

  <p class="block10">— Şimdi yıkanıp temizlenelim, diye konuştu. Ellerimdeki kanı yıkadıktan sonra Elas’ların kutsal ocağının ateşini yeniden yakıp Rmay’a yeni bir hayat getireceğim. Odana gitmek istemiyorsan, benim odama gelebilirsin Kurt.</p>

  <p class="block10">Ayağa kalkan Kurt dalgın gözlerle arkadaşına baktı:</p>

  <p class="block10">— Hayır, teşekkür ederim. Ben odama çıkacağım, dedi...</p>

  <p class="block10">Mimle birlikte yaşamış olduğu odada hiçbir değişiklik yapılmamıştı. Yalnız onun kanıyla lekelenmiş halı değiştirilmişti. Kurt, her şeyiyle Mim’i hatırlatacak bu odaya giremeyeceğini düşünüyordu. Ama içeri girdiğinde, yalnız Nym’in kutsal ateş önünde onun intikamını almak için yaptığı yemini hatırladı. Bu düşünce onu kaskatı yapmıştı.</p>

  <p class="block10">Mim’in tuvalet masası üzerinde duran saç tokalarına baktı, sonra çekmeceyi çekip içinden aluel kokulu şalını çıkarıp derin derin kokladı. Gözlerinden süzülen yaşları bu şalın ucuyla silerken kapının eşiğinde t’Nethim’in durmakta olduğunu fark etti. Kurt onu içeri çağırdı. Lhe çekingen bir şekilde içeri girdi. İçini saran tarifsiz bir acıyla Kurt’a baktı.</p>

  <p class="block10">Dolabın kapağını açan Kurt:</p>

  <p class="block10">— Burada yeni elbiseler var, istediğini alabilirsin, dedi.</p>

  <p class="block10">Kurt üzerindeki kirli ve yırtık elbiseleri çıkarıp banyoya girdi, yıkandı. Lhe t’Nethim de aynı şeyi yaptı. Sonra birlikte banyodan çıkıp yeni elbiseleri giydiler. Kurt aynaya baktığında kendisindeki değişikliğe şaşırdı. Zayıflamış yüzü, güneşten bronz bir renk almıştı. Her tarafı yara bere izleriyle doluydu. Ama artık herşey bitmişti, yeniden sıcak evindeydi. Ona savaş içinde bulunduklarını sadece t’Nethim’in mevcudiyeti hatırlatıyordu. Birlikte Rmay’a indiler.</p>

  <p class="block10">Kta kutsal ateşi yakmıştı. Elas’ların evi yeniden yaşamaya başlamıştı. Kta, kollarını kutsal ateşe doğru kaldırıp dua ediyordu:</p>

  <p class="block10">— Atalarımın ruhları, Elas’ların ruhları, babamın ruhu! Beni duyunuz. Kaderim beni yeniden vatanıma dönmemi sağladı. Babam, annem, dostlarım, Elas’ta huzur henüz yerine gelmedi. Bunu bulmam için bana yardımcı olunuz. Bizi hoşgörü ile evinize kabul ediniz ve kapınızda oturan Lhe t’Nethim u Kma’ya karşı sabır gösteriniz. Mim’in ruhu, senden biri bize geldi, onu kabul et!..</p>

  <p class="block10">Kta elleri havada öylece bir süre kaldı, sonra kollarını indirip Kurt’a baktı; hafif bir sesle:</p>

  <p class="block10">— Şimdi artık kendimi daha iyi hissediyorum... diye mırıldandı.</p>

  <p class="block10">Bu sırada kapı vurulmaya başlamıştı. Hemen koşup silahlarını kuşandılar. Lhe kapıya koşup sürgüye yapıştı ve açmak için Kta’nın işaretini bekledi. Kta işaret edince sürgüyü çekip kapıyı açtı. Aimu ile Bel gelmişlerdi. Aimu:</p>

  <p class="block10">— Beni kabul ediyor musun? diye sordu Kta’ya. Sonra heyecan dolu bir sesle konuştu: Bütün gün boyunca senin İrain’e gelmeni bekledim ağabey. Ama gelmedin...</p>

  <p class="block10">— Buraya gelir gelmez seni sordum Aimu, kardeşim benim... Benim senden ve Kurt’tan başka kimim var?.. Seninle ilgilenmediğimi nasıl düşünebilirsin?..</p>

  <p class="block10">Aimu ağabeysinin gözlerine baktı, bir şeyler söylemek istedi, söyleyemedi. Birden gözlerinden yaşlar boşandı. Zorlukla kendini toparlayabildi Aimu:</p>

  <p class="block10">— Sevgili ağabeyim, diye hıçkırdı. Bu evde kadın yok. Bizi buraya kabul et. Bu evi senin için bir yuva haline getireyim...</p>

  <p class="block10">— Buna çok sevinirim kardeşim, diye gülümsedi Kta.</p>

  <p class="block10">Aimu ağabeyinin önünde saygıyla eğilip evin kadınlara ait bölümüne giderken Kta, Bel’e baktı:</p>

  <p class="block10">— Seni Aimu’dan ayırt etmediğimi iyi bilirsin Bel, dedi. Sen de evime hoşgeldin...</p>

  <p class="block10">— Önce bana olanları açıklamalısın Kta, diye konuştu Bel.</p>

  <p class="block10">— Ben t’Tefur ile hesabımı gördükten sonra... (Kta birden susup orada bulunan Lhe’ye baktı. Bakışlarında onun söyleyeceklerini duymasını istemediğini belli eden bir ifade vardı. Bunu Lhe de hemen anlamıştı ki, oradan sessizce uzaklaştı).</p>

  <p class="block10">— Bu yabancı da kim? diye sordu Bel. İndresul’dan biri mi?..</p>

  <p class="block10">— Evet, diye baş salladı Kta sonra ilave etti: Rmay’a gel orada konuşalım...</p>

  <p class="block10">— Ne yapmak istediğini bana açıklamalısın Kta, diye konuştu Bel. Şayet t’Tefur’dan intikam almak istiyorsan buna ben de yardım ederim. Belki duymuşsundur, benim de onunla bir kan davam var. Ama neden İndralı’lar caddeleri kapadılar? Neden Irain’e gelip benimle konuşmadın?..</p>

  <p class="block10">— Bel, acele etme, sana her şeyi anlatacağım...</p>

  <p class="block10">— Bunun tek mantıklı açıklaması, senin İndresul ile kişisel bir anlaşma yapmış olmandır. Yanılıyorsam söyle. Neden filo ile Nefan’a geri döndünüz? İndresul’lu bu yabancının burada işi ne? Bunların dışında da açıklamanı isleyeceğim birçok şey var Kta.</p>

  <p class="block10">— Bel, filomuz bozguna uğradı. Biz zaman kazanmak istedik. Şayet bu konuşmamızdan sonra dışarı çıkıp halkı aleyhimize kışkırtacak olursan, boş yere dökülecek kanların tüm sorumluluğu sana ait olacaktır. Ylith Methi hiçbir Sufaki’yi öldürtmeyecek. Onunla sizlerin hürriyetiniz için mücadele ettim. Şayet Sufaki’ler bana yüz çevirmezlerse, bunda başarılı olacağımdan eminim.</p>

  <p class="block10">— Sen fikrini değiştirmişsin, diye homurdandı Bel. Daha önce bana, Nefan’ı korumak için kanının son damlasına kadar çarpışacağını söylemiştin...</p>

  <p class="block10">— Nefan’ın yaşamasını istiyorum Bel.</p>

  <p class="block10">— Seni çok iyi anlıyorum dostum. Sen hiçbir şeyi iyi düşünmeden yapmazsın, şerefsizlik getirecek hiçbir şeyi kabul etmezsin. Ama Indralı’lar ne zaman şereften bahsetseler Sufaki’ler acı çeker.</p>

  <p class="block10">— Senin endişelerini çok iyi anlıyorum Bel. Ama şuna inan ki, kazanabileceğim her şeyi kazandım bu münakaşada. Zaman değişti artık Bel. Ylith Methi de eskisi gibi değil artık. Eskiden kimse onun elinden canlı olarak kurtulamazdı. Ama bak o Kurt’u kendi arzusu ile serbest bıraktı.</p>

  <p class="block10">— Ylith Methi ile yüz yüze konuşabildin mi?</p>

  <p class="block10">— Evet.</p>

  <p class="block10">— Sen bizler için Djan Methi’ye karşı geldiğin gibi Ylith Methi’ye de karşı gelebilir misin Kta?</p>

  <p class="block10">— Bunu yapacağımı sanırım iyi bilirsin Bel...</p>

  <p class="block2">&nbsp;</p>

  <p class="block11">* * *</p>

  <p class="block2">&nbsp;</p>

  <p class="block10">Karanlık bastırırken adamlar teker teker Elas’ların evine gelmeye başladılar. Her evin temsilcisi gelip kararlarını bildiriyor ve harekete geçilmesini istiyorlardı. Ian Ilev gelip Afen’in kapısına giden yolun tamamen kontrol altına alındığını bildirdi. Ancak İlev’in getirdiği tüm haberler iyi değildi. Sufaki semtinde oturan ailelerden Res t’Benit’in anarşistler tarafından öldürüldüğünü, bunun diğer ailelerin de tehdit altında bulundukları anlamına geleceğinden korkulduğu anlaşılıyordu. Ian, Bel t’Osanef'i orada görünce birden irkildi. Bel onların yanına yaklaştı:</p>

  <p class="block10">— Ian t’Ilev, beni bir düşman olarak mı kabul ediyorsun? diye sordu.</p>

  <p class="block10">Ian şaşkınlığını saygılı bir şekilde karşısında eğilerek göstermemeye çalıştı. Hafif bir sesle:</p>

  <p class="block10">— Hayır, sadece seni burada görmek beni şaşırttı, dedi.</p>

  <p class="block10">— Bu çok garip, Sufaki’lerden biri senin yerinde olsaydı hiç şaşırmazdı.</p>

  <p class="block10">Kta söze müdahale etmek zorunda kaldı:</p>

  <p class="block10">— Bel! Sen ve ben durumun ne olduğunu biliyoruz değil mi?</p>

  <p class="block10">— Bana müsaade, diye konuştu Bel. Anlaşılan sizin işiniz var. Sizleri yalnız bırakayım. Güneş de batmak üzere, gitsem iyi olacak.</p>

  <p class="block10">— Dikkatli olman gerek Bel, diye konuştu Kta. Karanlık bastırana kadar beklesen iyi olur.</p>

  <p class="block10">— Merak etme dikkat ederim, diye konuştu Bel. Sesi her zamanki samimi havasına bürünmüştü. Aimu’yu sana emanet ediyorum Kta.</p>

  <p class="block10">— Hiç olmazsa yanına silah al Bel, diye konuştu Kta.</p>

  <p class="block10">— Kime karşı kullanmak için? Senin adamlarına karşı mı, benimkilere karşı mı? Teşekkürler Kta. Buna hiç gerek yok. Seni limanda tekrar görürüm...</p>

  <p class="block10">Kapı kapandıktan sonra Kta, Ian’a üzgün gözlerle baktı:</p>

  <p class="block10">— Sen ona çok güveniyorsun, diye konuştu t’İlev.</p>

  <p class="block10">— Evdeki Sufaki’lere karşı hiçbir harekette bulunulmayacak, dedi Kta. Bu konuda çok ciddiyim.</p>

  <p class="block10">— Daha önce kararlaştırdığımız gibi hareket edileceğinden hiç kuşkun olmasın, dedi t’İlev.</p>

  <p class="block10">— Karanlık basar basmaz kararlaştırdığımız yerde olacağım. Ian senden ricam Aimu’yu alıp daha güvenli bir eve götürmen olacak. Elas bu konuda güvenli gelmiyor bana...</p>

  <p class="block10">— Benim evimde emniyette olur, diye konuştu Ian. Orada nöbetçiler de olacak. Uset ailesinin kadın ve çocukları da orada olacaklar...</p>

  <p class="block10">Kta rahat bir nefes aldı:</p>

  <p class="block10">— Peki Ian, artık içim rahat... diye konuştu.</p>

  <p class="block2">&nbsp;</p>

  <p class="block11">* * *</p>

  <p class="block2">&nbsp;</p>

  <p class="block10">Aimu gitme hazırlıklarını yaparken ağlıyordu. Kutsal ateşin yanına gidip bir süre orada durdu, sonra sırtındaki şalı ateşe attı. Ian t’İlev gelmeden önce ateşin karşısında kısa bir dua etti.</p>

  <p class="block10">Kurt onun için üzülüyordu. Sonra onu saygıyla selamladı. O da aynı şekilde karşılık verdi. Sonra Kta’ya dönüp başını eğdi onu da selamlarken titrek bir sesle konuştu:</p>

  <p class="block10">— Tanrılar seni korusun kardeşim...</p>

  <p class="block10">Kta hafifçe cevapladı:</p>

  <p class="block10">— Elas’ların koruyucuları ellerini senin üstünden ayırmasın benim sevgili küçük kardeşim...</p>

  <p class="block10">Ian ile Aiumu kapıdan çıkarken Kta ile Kurt onları uğurladılar. Kapıyı sürgüleyip içeri döndüler.</p>

  <p class="block10">— Burada daha ne kadar kalacağız? diye konuştu Kurt. Neredeyse karanlık basacak. Shan t’Tefur bu süreyi boş geçirmeyecektir elbette.</p>

  <p class="block10">— Biraz sonra çıkarız, diye konuştu Kta.</p>

  <p class="block10">Bu sırada t’Nethim yanlarına gelmişti. Kta ona bir süre holde kendilerini beklemesini söyledikten sonra Kurt’la birlikte Rmay’a geçtiler. Kta, sol duvarda asılı duran Elas’ların uzun kılıçlarının yanına gitti. Ypan denen bu kılıç tam dokuz kuşaktan beri orada asılı duruyordu. İndra’ların Sufaki’lerden bu toprakları aldıkları koloni devrinde bin yıl önce imâl edilmişti. Son olarak da insanların Nefan’dan çıkartılmasında kullanılmıştı. Kta, kılıcı almak için duvara uzanırken elleri titriyordu. Kılıcı alıp kınından çıkarmadan kutsal ateşin önüne geldi. Diz çöküp kılıcı iki eliyle tutup kaldırdı:</p>

  <p class="block10">— Elas’ların koruyucuları, uyanınız ve beni dinleyiniz. Bu kılıcı kullanmış olan atalarımın ruhları ben Kta t’Elas u Nym, bu evin son ferdi, beni duyunuz. Biz ypan’ı ailemizin düşmanı olan Shan t’Tefur’a karşı kullanacağız. Ortalık aydınlandığında ypan görevini yerine getirmiş olacaktır. t’Tefur’un veya benim ölümümüzle Elas’lar yeniden huzur bulacaklardır. Bu haklı davamda bana yardımcı olun!</p>

  <p class="block10">Kta son sözlerini söylerken kılıcı kınından çıkarttı. Sonra ateşe doğru havada salladıktan sonra tekrar kınına soktu ve kemerine taktı. Kurt’a döndü:</p>

  <p class="block10">— İnsan ruhu buna inanmaz ama bu kılıcın tılsımlı olduğunu bil. Onun gizli güçlerinin bulunduğunu kabul et Kurt. Bu Nefan’ın en eski kılıcıdır, dedi.</p>

  <p class="block10">Kılıcın tılsımlı olup olmaması bir yana, Kta'nın içinde kaynayan volkan onu bir ölüm makinesi haline getirecekti...</p>

  <p class="block10">Hole geldiklerinde t’Nethim yerlere kadar eğilip onları selamladı. Kta dışarı çıktıktan sonra Kurt kapıyı kilitledi sonra tarifsiz bir heyecan ve dehşet içindeki t’Nethim’e baktı:</p>

  <p class="block10">— Kta seni niçin de dua etti, diyerek onu sakinleştirmek istedi Kurt.</p>

  <p class="block10">— Bazen bu da kâfi gelmez, diye mırıldandı t’Nethim. Sen önden git t’Morgan, ama ona karşı dikkatli ol. O kılıçta Elas’ların ölmüşlerinin ruhları yaşıyor. Bunlara kuzenim Mim de dahil...</p>

  <p class="block10">Kurt, Kta’ya yetişmek üzere adımlarını hızlandırdı...</p>

  <p class="block2">&nbsp;</p>
</body>
</html>
