<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_14">&nbsp;</p>

  <h4 class="block9">Ondördüncü Bölüm</h4>

  <p class="block2">&nbsp;</p>

  <p class="block10">Uzay filikası bıraktığı gibi duruyordu. Hafif yana eğik, lombar deliği açıktı. Yüz kadar Tamur’linli onun çok yakınında kamp kurmuşlardı. Dallardan ve otlardan yapılmış bir kulübe, gümüş renkli iniş ayaklarından birine yaslanmıştı. Yarı çıplak erkekler, kadınlar ve çocuklar onları görünce yanlarına koşuştular. Adamlarının nasıl bir ganimetle döndüklerini merak etmişlerdi. Nemet’lilere karşı çok çirkin tehditler yağdırıyorlardı. Ama Kurt’un bir insan olduğunu anlayınca ürküp, sustular. Genç adamlardan biri dikkatle onun yanına yaklaştı ve büyük bir merakla inceledi. Bir diğeri de Kurt’a yumruk vurup, yüzüne bir tokat indirdi. Kabile reisi bunu yapana ağır bir küfür savurup, kenara yuvarladı. Kurt onun malıydı.</p>

  <p class="block10">— Hangi çeteden bu? diye sordu, adamlardan biri.</p>

  <p class="block10">— Bu bizlerden değil, dedi reis.</p>

  <p class="block10">«Ama o bir insan!» diye hepsi birlikle bağırdılar. Reis Kurt’un yakasından tutup, elbiselerini aşağıya indirdi.</p>

  <p class="block10">— O bizlerden değil, diye tekrarladı ve soluk cildini gösterdi. Güneşten yanmış, nasırlaşmış ciltleriyle Kurt’unkini mukayese edip, reisin sözlerinin doğruluğunu öğrenmek için elleriyle ona dokunup, çılgınca çığlıklar atıyorlardı. Bu onlar için bir oyun olmuştu. Kurt’a dokunup, onun kendilerine vurup, bağırıp küfür etmesini sağlıyor, sonra kaçıyorlardı. İçlerinden kuvvetli birisi Kurt’u yere devirip, ayaklarıyla onun üstüne çıkması üzerine, Tamur’ linliler çılgın sevinç kahkahaları atmaya başladılar. Kurt dizleri üzerinde doğrulup ayağa kalkmak için uğraşırken reis onu yakasından tutup kaldırdı.</p>

  <p class="block10">— Nereden geliyorsun? diye ona bağırdı.</p>

  <p class="block10">— Başka bir dünyadan, dedi Kurt kanayan dudaklarını elinin tersiyle silerken. Reisin omuzu üzerinden kurtarma filikasına, baktı.</p>

  <p class="block10">— Bu uzay gemisiyle buraya indim.</p>

  <p class="block10">«O gemi,» diye bağırmaya başladılar. «O kutsal gemi!»</p>

  <p class="block10">— O kutsal gemi değil, diye bağırdı reis ve heyecandan titreyen parmağıyla uzay filikasını gösteriyordu.</p>

  <p class="block10">— Onun yanında lanetlenmiş işaret var. Kutsal yazıda bahsedilen adam bu değil!</p>

  <p class="block10">Müttefiklerin amblemi. Kurt geminin müttefiklerin güneş amblemi ile işaretlenmiş olduğunu unutmuştu. Tamur’linliler, Hananlılardı. Birden içinde bir korku belirdi. Acaba bu Tamur’linliler galaksiler arası savaştan ne kadarını hatırlıyorlardı.</p>

  <p class="block10">— Yıldızlardan gelen bir adam, diye genç bir adam bağırdı, ısrarla.</p>

  <p class="block10">— Yıldızlardan gelen bir adam, gemimiz gelecek!</p>

  <p class="block10">Diğerleri hep bir ağızdan tekrarladılar:</p>

  <p class="block10">«Gemi, gemi makinalarımız. Ordularımız!»</p>

  <p class="block10">— Onlar geliyor.</p>

  <p class="block10">— Beklememiz bitiyor!</p>

  <p class="block10">Reis Kurt’a bir darbe indirip, onu yere yıktıktan sonra ayağıyla üzerine basıp, orada bulunanlara onu ne kadar küçük gördüğünü ispatlamak istedi. Tamur’linliler dehşet içinde ulumaya başladılar. Genç adamlardan biri çılgın gibi reise hücuma yeltenince reis bir yumrukta onu yere indirdi.</p>

  <p class="block10">— Ben hâlen bu kabilenin reisiyim. Ben yazıları ve işaretleri tanıyorum. Kim bana karşı geliyorsa ortaya çıksın.</p>

  <p class="block10">Adamlardan biri, ona karşı çıkacakmış gibi bir adım attı, ama reis ona doğru dönünce geri çekilip, başını öne eğdi:</p>

  <p class="block10">— Siz lânetli şekli gördünüz, dedi reis ve uzay filikasını gösterdi. Belki de geminin gelmesi yakın, ancak bu küçük gemi yazılarda anlatılan gemi değil! Sonra Kurt’a tehditle baktı:</p>

  <p class="block10">— Makinalar nerede? Dağ gibi büyük olan gemi nerede? Nemet’lilerin şehirlerini alacak, onları yok edecek ordular nerede?</p>

  <p class="block10">— Yoldalar... dedi Kurt.</p>

  <p class="block10">— Ben, Aeolus’tan sizleri bulmak için öncü olarak gönderildim. Ana dünyanızdan size gönderilen bir elçiyi böyle mi karşılarsınız?</p>

  <p class="block10">Kabile reisi şaşırmıştı.</p>

  <p class="block10">«Aeolus anamız», diye bağırmaya başladılar, Tamurlin’lilerden bazıları. «Büyük anamız. O bütün insanların büyük anasını gördü.»</p>

  <p class="block10">Reis kaşlarını çatmış, Kurt’a dik dik bakıyordu. Ama artık kendinden emin değildi.</p>

  <p class="block10">— Peki büyük ana sana ne söyledi?</p>

  <p class="block10">Kurt durumu kurtarmak için söylediği yalanı devam ettirmesi gerektiğini biliyordu:</p>

  <p class="block10">— Gemi, sizlerle irtibatı kaybetti, dedi ve ayağa kalkıp: Gönderilen haberciler bir daha geri dönmediler, bunun suçunu sizlerde buluyorlar. Ama şimdi yüzlerce seneden sonra sizlerle irtibat kurulmaya çalışılıyor. Gemi gelecek ve ben sizler için konuşacağım.</p>

  <p class="block10">— Peki neden bu küçük gemi, Fan’ın işaretini taşıyor? Sen yalan söylüyorsun? diye reis ısrarla sordu.</p>

  <p class="block10">— Hayır, yalan söylemiyorum, şayet beni dinlemezseniz gemiyi hiçbir zaman göremeyeceksiniz..</p>

  <p class="block10">— Sen Fan’dan geliyorsun, diye bağırdı reis. Fan’dan sen bizi Nemetli’lere teslim edeceksin.</p>

  <p class="block10">Tan yeri ağarırken Nemetli’lerden biri öldürüldü. İdam cezası, Tamurlin kampının ortasında yapıldı. Kurt zavallıya yapılan canavarca işkenceyi başından sonuna kadar seyretmeye mecbur kaldı. Reis bir Nemet’liye bir kendisine bakıyor, güvensizlik içinde karşı reaksiyonunu bekliyordu. Kurt tüm duygu ve hislerini kontrol altında tutabilmek için kollarını göğsüne bağlamış, titrediğini göstermemek için büyük bir gayret sarf ediyordu.</p>

  <p class="block10">Nemetli çok cesur adamdı, ölmeden önce Kta’ya son bakışında bile onun kendisini kabul etmesi ricası okunuyordu. Kta elleri arkaya bağlı, dizlerinin üzerinde oturuyordu. Elas’ların lordu ölen Nemetli’nin gözlerine dimdik bakıyordu. Bakışında sanki onun şerefle ölmesini emrediyormuş gibi bir ifade vardı. Nemetli’nin şerefli ölümünden sonra, artık kımıldamadığını görünce taş baltayla başını parçaladılar. Bunun üzerine Kta kendini kaybetti. Gözlerinden yaşlar boşaldı. Bunu gören Tamurlin’liler kahkahalarla gülmeye başladılar. Elleriyle onu işaret edip, birbirlerine gösteriyorlardı. Katliamdan sonra reis Kurt’u kendi kulübesine götürdü. Onu sorguya çekip, tehdit etti ve tekrar tekrar onu yalancılıkla suçladı.</p>

  <p class="block10">Reis tilki gibi kurnazdı. Kurt son derece becerikli cevaplar veriyor, onu şaşırtmak için karşıt sorular soruyor, buna rağmen onu ikna etmekte güçlük çekiyordu. Durup dolaşıp, onun nereden ne sebeple geldiğini soruyor, onun gelişinin elindeki yazılarla bağdaşmadığını söylüyordu. Renols gibi bir söylenişi olan adı vardı. Yerli kampında bilgili okumasını bilen tek kimse o idi. Bu onun en büyük gücüydü. Bu gücünü kaybetmesi, adamlarının bundan şüphe etmesi, Kurt’un ölümü demekti.</p>

  <p class="block10">Kulübenin içini koyu bir duman tabakası kaplamıştı. Ter ve garip görünüşlü gümüş renkli yaprakların çıkardığı koku insanın midesini bulandırıyordu. Tamurlin’liler bu yaprakları çiğniyorlardı. Kulübenin karşı duvarının yanında yatan kadın, birbiri ardına bu yapraklardan ağzına dolduruyordu. Gözlerinde bulutlu ve ateşli bir ifade vardı. Reis yerinden kalkıp, onun yanına gitti. Yapraklardan birkaç tane alarak geri döndü ve çiğnemeye başladı. Bir süre sonra alnında ter taneleri belirdi ve sakin bir hal aldı. Yapraklardan birkaçını Kurt’a uzattı, çiğnemesi için ısrar etti. Kurt bu gümüş renkli yapraklardan bir tanesini ağzına götürdü, fakat alışmadığı bu uyuşturucunun kendi üzerinde ne gibi bir etki yapacağını bilemediğinden, mümkün olduğunca çiğnememeye gayret etti.</p>

  <p class="block10">— Gemi, ne zaman gelecek? diye sordu, Renols.</p>

  <p class="block10">— Sana kaç defa söyleyeceğim, gemimde bulunan aletlerle onları çağırmam gerektiğini, dedi Kurt.</p>

  <p class="block10">— Senin kaptanın, nasıl bir adamdır?</p>

  <p class="block10">Kurt durumu şimdi anlıyordu. Şayet gemi gelirse, kaptanı Renols’tan daha bilgili ve yetkili olacağından, Renols tüm yetkilerini yitirecekti. Bunu istemediği belli oluyordu. Bu durumda geminin gelmemesini tercih edecekti ki, bu da Kurt için çok büyük bir tehlikeydi. Bunun için daha etkili yalanlar söylemeliydi.</p>

  <p class="block10">— Benim kaptanımın adı Ason’dur, diye söze başladı. Aeolus ona Nemetli’lere karşı kullanmanız için silâhlar verdi. O size bu silâhların kullanılmasını öğretecek ve rapor vermek için Aeolus’a geri dönecek.</p>

  <p class="block10">Kurt’un bu sözleri, Renols’un çok hoşuna gitmişti. Memnun memnun sırıttı. Ondan sonra, orada bebeğini emzirmekle meşgul olan kadına yiyecek getirmesi için emretti. Bebeği oraya bırakan kadın, gidip yiyecek getirdi. Kurt tencerenin içinden yağsız bir et parçası çıkardığı sırada bir an tereddüt etti. Bu canavarlar yamyamlık bile yapabilirlerdi. Ama diğer taraftan açlığı ve Renols’un şüpheli bakışları karşısında eti alıp yemekten başka çare bulamadı. Diğer taraftan sol damağına sıkıştırdığı yaprakları çiğnememeye özen gösteriyordu.</p>

  <p class="block10">Reis ona bir parça et vermeye hazırlanırken, dışarıdan gürültüler, kahkahalar ve korkunç bir çığlık sesi duyuldu. Renols tencereyi yere bırakıp, dışarıya çıktı. Adamlarıyla konuşup geri döndü.</p>

  <p class="block10">— Onu öldürmemek için bana söz vermiştin, dedi Kurt.</p>

  <p class="block10">— Seninki daha yaşıyor, öbürü bize aittir, dedi.</p>

  <p class="block10">Dışarı çıkıp, adamlarına Kurt’u başka bir kulübeye götürmeleri için emir verdi. Etraf sessizleşmişti. Kurt dişlerini sıkarak, yediklerini dışarı çıkarmamak için uğraştı. Onu koydukları karanlık kulübede ağzında tuttuğu yaprakları çıkarttı. Ellerini kulübeyi tutan direğe bağlamışlardı. Üzerine gelen yorgunluktan bir süre uyudu. Biraz sonra duyduğu ayak seslerinden uyandı. İki adam Kta’yı getirip, ellerinden kulübenin öteki direğine bağlayıp, çıktılar.</p>

  <p class="block10">— Kta, sana ne oldu? dedi Kurt.</p>

  <p class="block10">Kta cevap vermedi. Kurt tekrar seslendi.</p>

  <p class="block10">— Kta.</p>

  <p class="block10">— Sen misin? Hayatımı sana borçluyum, dedi Kta boğuk bir sesle.</p>

  <p class="block10">— Yapabileceğim her şeyi yaptım, dedi Kurt.</p>

  <p class="block10">— Benden ne istiyorsun, Tamurlinli’lere ne anlattın?</p>

  <p class="block10">— Hayatımızı kurtarmaya çalışıyorum, seni buradan çıkarmaya uğraşıyordum. Sen beni tanırsın Kta, Tamurlinli’lere anlattığım şeylerin hiçbirinin doğru olmadığını biliyorsun, dedi Kurt.</p>

  <p class="block10">Bir süre sessizlik oldu.</p>

  <p class="block10">— Lütfen, bundan sonra senin yardımını istemiyorum, dedi Kta titreyen sesiyle.</p>

  <p class="block10">— Beni dinle gemide silahlar var. Şayet onları gemiye girmeme ikna edebilirsem, motoru çalıştırdığım anda onlarla birlikte burayı ateşe çeviririm.</p>

  <p class="block10">— Şayet bunu yaparsan, her şey için seni affederim, dedi Kta.</p>

  <p class="block10">— Yaran ağır mı? diye sordu Kurt.</p>

  <p class="block10">— Daha yaşıyorum, sana genç arkadaşımızı nasıl öldürdüklerini anlatayım mı?</p>

  <p class="block10">— Buna engel olamadım, bana inanmalısın.</p>

  <p class="block10">— Onlar senin gibi insanlar, onlara bir şeyler verirsen senin yaşamana izin verirler.</p>

  <p class="block10">Bu kadar acı karşısında söylenecek söz yoktu. Artık Kta’dan hiçbir şey duymak istemiyordu. Bu kadar acıya ne kadar tahammül edebileceğini bilemiyordu. Uzun süren sessizlikten sonra, Kta sordu:</p>

  <p class="block10">— Ne için savaşıyorsun, sanki?</p>

  <p class="block10">— Senin çoktan karar verdiğini zannediyordum.</p>

  <p class="block10">— Sana tekrar söylüyorum, ne yapmak istiyorsun?</p>

  <p class="block10">— Senin hayatını kurtaracağım. Kendiminkini de.</p>

  <p class="block10">— Peki bunun bize ne faydası olacak?</p>

  <p class="block10">— Ya onlara kendimizi öldürtmemizin ne faydası olacak?</p>

  <p class="block10">— Beni korumayı bırak, ölsem daha iyiydi.</p>

  <p class="block10">— Diğerlerinin öldüğü gibi mi ölmek isterdin?</p>

  <p class="block10">— Bana ispat et, dedi Kta titreyen sesiyle: Bu kanlı katillere karşı ne yapabileceğini göster bana. Bana bir silâh ver, yahut ellerimi çöz de onlarla çarpışarak öleyim. Böyle şerefsizce yaşamaktansa başka ne yapılır. Onlarla birlikte ölmek benim görevimdi.</p>

  <p class="block10">— Beni dinle Kta, Tavi’ye ulaşmak için şansımız var mı?</p>

  <p class="block10">— Sahil buraya millerce uzaklıkta. Onlar bizi yakalarlar, dedi Kta ve devam etti: Demin söylediğin gibi, uzay geminle onları yakabilir misin, doğru mu bu?</p>

  <p class="block10">— Hepsi, yanacaklardır Kta, sen de kurtulamazsın.</p>

  <p class="block10">— Biliyorsun, ölümün benim için artık bir anlamı yok. Tanrıların ışığı adına, ne gibi bir dünyadan geliyorsun sen?</p>

  <p class="block10">Ay ışığında bir gölge sürünerek kulübenin kapısından içeri girdi. Kurt, korkudan bağırmamak için kendini tuttu.</p>

  <p class="block10">Adam yerinden fırlayıp Kurt’un ağzını kapadı. Diğer elinde tuttuğu bıçak ay ışığında parlayınca Kurt irkildi. Bıçağı Kta’nın gırtlağına doğru uzatınca Kurt serbest olan bacağını uzatıp, adama bir çelme taktı. Neye uğradığını anlamadan yere düşen adam fırlayıp tekrar ayağa kalktı. Elindeki bıçağı hâlâ sımsıkı tutuyordu.</p>

  <p class="block10">— Sus! dedi ve bıçağı Kurt’un yüzüne yaklaştırdı. Sakın ses çıkartayım deme.</p>

  <p class="block10">— Ne istiyorsun? diye fısıldadı, Kurt.</p>

  <p class="block10">Daha yakına geldiğinde adamın yüzünü fark etmişti. Sakallı bir Tamurlin’liydi bu.</p>

  <p class="block10">— Ben, Garet’im, sana yardıma geldim.</p>

  <p class="block10">— Bana yardıma mı geldin? diye sordu Kurt, şaşırmış durumda. Adamın yüzünde de bir şaşkınlık ifadesi vardı. Elleriyle Kurt’un omuzlarını tuttu:</p>

  <p class="block10">— Renols’a sakın inanma, diye Kurt’un kulağına fısıldadı. O seni öldürecek, şimdilik bundan çekiniyor ama ilk fırsatta seni öldürecektir. Bu gece bitmeden, seni gemine götürebilirim.</p>

  <p class="block10">— Evet, bu olabilir. Bağlarımı çöz, dedi. Kurt, gelen bu şansı kaçırmak istemiyordu.</p>

  <p class="block10">— Bunu yapabilirim.</p>

  <p class="block10">— Peki buna karşılık ne istiyorsun?</p>

  <p class="block10">— Senin gemide silahın var. Bununla Renols’u öldürebilirsin. Bunun için sana yardımcı olurum.</p>

  <p class="block10">— Renols’un yerine reis mi olacaksın?</p>

  <p class="block10">— Sana yardım edersem, bunu başarabiliriz.</p>

  <p class="block10">— Kabul, dedi Kurt ve acele nefesini tuttu. Kta’nın da serbest bırakılmasını istemeye cesareti yoktu. Serbest kalır kalmaz da Garet’e saldıramazdı. Bu küçük şansını düşüncesiz bir haraketle kaybedemezdi. Gemiye girdiklerinde bu daha kolay olacaktı. Bıçak ellerini bağlayan ipleri kestikten sonra ayağa kalktı. Garet bıçağım yüzüne tutmaya devam ediyordu. Sonra Kta’ya dönüp, baktı ve bıçağını hazır tutarak ona doğru yürüdü. Kurt onu kolundan yakaladı.</p>

  <p class="block10">— O bana aittir, dedi.</p>

  <p class="block10">— Biz, istediğimiz kadar Nemetli yakalayabiliriz, bu bir tanenin ne önemi var?</p>

  <p class="block10">— Ben, onu tanırım, o benim her istediğimi yapar. Biz burayı terk ettiğimizde, bağırmayacaktır. Yoksa gelip onu öldüreceklerini bilir. Ayrıca öğrenmek istediklerimizin tümünü ondan öğrenebiliriz.</p>

  <p class="block10">Kta, ikisine baktı, konuşulanların hepsini iyi anlamıştı. Garet’ten mi, yoksa bu olaylarda güvenini kaybettiği diğer insandan mı korkacağını anlayamıyordu. İnsanlar arasında yapayalnızdı. Belki de Kurt, başlangıçtan beri kendisini aldatmıştı. Kurt keskin bir ıslık sesi duydu. Garet göğsüne saplanan okla yere yuvarlandı. Birçok adam her taraftan Kurt’a hücum edip, yere yatırdılar. Sonra yerden kaldırıp, onu uzay filikasının hafif metalden yapılmış merdiveninin yanına götürdüler.</p>

  <p class="block10">Renols elinde baltasıyla orada duruyordu. Onunla Kurt’un karnına doğru bir darbe indirdi. Yüzü hiddetten kıpkırmızı olmuştu.</p>

  <p class="block10">— Niçin? dedi.</p>

  <p class="block10">— Kulübeye yanıma geldi, dedi Kurt ve yerde yatan Garet’in cesedini gösterdi. Şayet onunla gitmezsem, beni öldüreceğini söyledi. Neye inanacağım, anlayamadım. Ama onun bir bıçağı vardı, beni onunla tehdit etti.</p>

  <p class="block10">— Muhafızlar öldürülmüş, diye anlatmaktaydı, adamlardan biri.</p>

  <p class="block10">— Altı adam ölmüş, gırtlaklarını kesmişler. Gözcülerimiz geri dönmediler.</p>

  <p class="block10">— Bunu yapanlar, Garet’in kardeşleri, dedi, Renols ve adamlarına baktı. Bu onun ailesinin işi. Gidip onun karısını ve çocuklarını alın, sonra götürüp ölenlerin ailelerine teslim edin. Onlara ne isterlerse yapsınlar.</p>

  <p class="block10">Reis, dedi adamlardan biri ve dudaklarını asabi bir şekilde ısırıyordu: Garets’ler çok büyük bir ailedir. Kırmızı çete bile onların akrabaları. Şayet onların haberi olursa...</p>

  <p class="block10">— Getirin onları derhal, dedi reis. Adamlar uzaklaştılar. Kurt’u tutan üç kişi orada kaldı. Renols başını kaldırıp uzay filikasının açık lombar deliğine baktı. Bir süre düşündü. Sonra iki adama onu kampa götürmeleri için işaret etti. Onu hapsettikleri kulübenin önüne geldiklerinde, Renols eğilip içeriye baktı.</p>

  <p class="block10">— Nemetli daha yaşıyor, dedi. Ayağa kalktıktan sonra Kurt’a şüpheyle baktı: Garet onu neden öldürmedi?</p>

  <p class="block10">Kurt omuzlarını kaldırıp:</p>

  <p class="block10">— Garet ona vurup bayılttı, oyalanmaya zamanı yoktu.</p>

  <p class="block10">— Bu Garet’in yapacağı iş değil.</p>

  <p class="block10">— Belki de bugün yapacağı işte başarılı olamadıysa, arkasında delil olarak ölü bir Nemetli bırakmak istememiştir. Renols birkaç saniye düşündükten sonra:</p>

  <p class="block10">— Senin bağırıp, ortalığı ayağa kaldırmayacağını nereden biliyordu.</p>

  <p class="block10">— Bundan emin olamazdı. Ama ben sessiz durmayı tercih ettim. Kimin lâfına inanacağımı nereden bilirdim? Renols ona bir yumruk indirdi.</p>

  <p class="block10">— Onu içeriye götürüp, eski yerine bağlayın. Garetler’den birini yakaladıktan sonra duruma tekrar bakacağız.</p>

  <p class="block10">Renols ve diğer Tamurlinli’ler kulübeyi terk ettiler. Bu defa ellerini çok daha sıkı bağlamışlardı. Damarlarındaki kan dolaşımı zorlanıyor, ona büyük acı veriyordu. Derin bir nefes alıp, arkasını bağlı bulunduğu direğe yasladı. Kta’ya dikkat etmiyordu. Durum üzerinde Kta ile konuşmasının tehlikesini bildiklerinden uzun süre ses çıkarmadılar. Kta da bunu anlıyordu. Muhafızlar kapıdan üç adım ileride duruyorlardı.</p>

  <p class="block10">Sabahın ilk ışıkları kulübenin seyrek duvarından içeri düştüğünde Kurt, Kta’ya baktı. Onun uyuya kaldığını gördü. Birden kampta gürültüler meydana geldi. Bütün kamp ayaktaydı. İki mahkûm dört adam tarafından sürüklenerek Renols’un kulübesine getirildiler.</p>

  <p class="block10">— Garet’in kardeşlerini bulduk, dedi reis ve Kurt’a baktı. Kurt sakin olarak onun bakışlarına karşılık verdi. Bu haber onu ne korkutmuş, ne de rahatlatmıştı.</p>

  <p class="block10">— Garet’in kardeşleri beni ilgilendirmez, dedi.</p>

  <p class="block10">— Onları ölü olarak bulduk. Hepsinin gırtlakları kesilmişti. Toprak üzerinde Nemetli’lere ait ayak izleri bulduk. Kurt, Kta’ya kısa bir bakış attı. Şaşkınlığını belirten herhangi bir harekette bulunmamalıydı.</p>

  <p class="block10">— İki gözcümüz de daha geri gelmediler, dedi Renols.</p>

  <p class="block10">— Sen bu adamın Nemetli’lerin reisi, lordu olduğunu iddia etmiştin. Belki de bu onun adamlarının işi. Ona sor bakalım.</p>

  <p class="block10">— Ne dediklerini anladın, dedi Kurt Nemetli lisanıyla Kta’ya. Bir şeyler söyle.</p>

  <p class="block10">Kta’nın yüzü karardı.</p>

  <p class="block10">— Benim konuşmamla zaman kazanacağını zannediyorsan yanılıyorsun.</p>

  <p class="block10">— O bir şey bilmediğini söylüyor, diye tercüme etti Kurt. Bunun Renols’u şaşırtmadığı görülüyordu.</p>

  <p class="block10">— Birazdan o çok şeyler anlatacak, dedi. Astin, muhafızları iki katına çıkart, hiçbir kadın kamptan ayrılmasın. Raf, Nemetli’yi meydanlığa çıkart!</p>

  <p class="block10">Kurt’un tüyleri ürpermişti, ama bu oyunu sonuna kadar devam ettirmeliydi. Kta onu da Tavi’yi olduğu gibi ele vermeyecekti. Muhafızlar onu da kampın ortasındaki meydanlığa getirdiler. Kta gururlu, dimdik, sessiz ve görkemli olarak yürüyordu. Kurt her türlü gurur işaretini göstermemeye gayret ederek, muhafızların arkasından yürüdü. Meydanlıkta onlara düşmanca bakan bir kalabalık toplanmıştı. Meydanın ortasındaki kumlukta dünkü katliamdan kalan kan izleri vardı. Kurt hayatlarını savaşmadan vermek ihtimalinden korkmaya başlamıştı. Ama adamlar Kta’yı meydanlığın ortasına getirdiklerinde, birden yerinden fırlayıp, en yakın muhafızı bir yumrukla yere indirdikten sonra onun elindeki baltayı kapıp Kta’yı tutan Tamurlinli’lerin üzerine saldırdı. Kta da ani bir reaksiyonla hareketlendi. Kendisine elindeki baltayı indirmek isteyen birinin karın boşluğuna âni bir tekme atıp, belindeki kılıcını çekip, ötekilerin üzerine hücum etti. Elindeki kılıcı çok büyük bir beceriyle kullanıyor; yıldırım gibi hareket ettiriyordu. En sevdiği adamlarını gözleri önünde katleden bu canavarlara karşı içinde kaynayan volkan bir anda patlamıştı sanki. Kılıcın her hareketinde bir Tamurlin’li, korkunç çığlık atarak kanlar içinde yere yığılıyorlardı.</p>

  <p class="block10">«Okçular...» diye kükredi, Renols. Meydanlık bir anda boşaldı. Kurt ve Kta sırt sırta savaşıyorlardı. Tamurlinli’ler çil yavrusu gibi meydanı boşaltmışlardı. Meydanın ortasında Renols yalnız kalmıştı. Kurt elindeki baltayla ona hücum etti. Büyük bir hırsla baltayı onun başına indirdi. Onun kanlar içinde yerde yattığını görünce içinde garip bir boşalma, rahatlama olduğunu hissetti.</p>

  <p class="block10">Büyük bir süratle öteki adamların üzerine hücum etti. Kta da yanına gelmişti. İkisi bir ağızdan savaş çığlıkları atarak son Tamurlinli’leri darmadağın etmeye başladılar.</p>

  <p class="block10">«Onları, öldürün!» diye biri bağırdı. Bir anda ortalık karıştı. Ormanlığın kenarından boğuk sesler duyuluyordu. Kulübenin arasında çarpışma başlayınca, Tamurlinli’ler büyük bir panik içinde kaçmaya başladılar. Kta, Kurt’un kolundan çekip, yıldırımlar yağdıran kılıçlarıyla Tamurlinli’leri dağıtan bir grup Nemetli’yi gösterdi. Kısa bir süre sonra Tamurlinli’lerin mukavemeti kırılmıştı. Ölümden kurtulanlar ormanın derinliklerine doğru kaçışmaya başladılar. Kampta Nemetliler’den başka kimse kalmamıştı. Tamurlinli’lerin yarıdan fazlası ölmüş, diğerleri ormana kaçmışlardı. Kta ile Kurt meydanlığın ortasında ölü Tamurlinli’ler arasında ellerinde kanlı kılıçlarıyla duruyorlardı. Nemetliler onlara büyük bir tezahürata başladılar.</p>

  <p class="block10">— Lord, Kta! Lord Kta! diye bağırıyorlardı. Ona doğru gelip, elinden kanlı kılıcını alıp, önünde diz çöktüler. Kta kollarını güneşe doğru kaldırıp, avuç içlerini ona çevirdi.</p>

  <p class="block10">— İyi yaptınız, dostlarım, dedi.</p>

  <p class="block10">Bel t'Osanef’in yerini almış olan birinci subay Val t’Ran yerinden doğrulup, Kta’ya baktı. Nemetli’lere kesin olarak böyle bir hareket yasaklanmamış olsaydı, onu kucaklayacaktı. Gözlerinde yaşlar belirmişti.</p>

  <p class="block10">— Göğe şükürler olsun ki, buraya zamanında yetiştik Kta-ifhan.</p>

  <p class="block10">— Kampın dışındaki Tamurlinli’leri de siz öldürdünüz değil mi?</p>

  <p class="block10">— Evet, lord Kta. Ama böylece saldırımızın erken keşfedileceğinden korktuk. Bunun için gece kampa çok dikkatli yaklaştık.</p>

  <p class="block10">— Çok iyi yaptınız, dedi Kta ve elini onlarla beraber gelmiş olan, Pan’a uzattı.</p>

  <p class="block10">— Onlara sen haber verdin, değil mi?</p>

  <p class="block10">— Evet lord Kta, bütün yolu koşarak geçtik. Taf ve ben gemiye gidip, haber vermemizin daha doğru olacağına karar vermiştik. Taf, aldığı yaralarla yolda öldü, dedi, genç. Kta’nın yüzünü derin bir üzüntü kapladı:</p>

  <p class="block10">— Buna çok üzüldüm, Pan. Evinizin koruyucularının onu dostlukla karşılamalarını dilerim. Artık buradan gidelim, bu lanetlenmiş yerleri bir an önce terk edelim.</p>

  <p class="block10">Kurt sağ kolunda alışmadığı bir ağırlık hissetti ve bunun hâlâ elinde tuttuğu baltadan olduğunu gördü. Sağ kolu ve omuzu kanlar içindeydi. Baltayı bırakarak birden titremeye başladı. Sallanarak bir kulübenin arkasına gitti. Dakikalarca öğürdü. Midesinde Tamurlinli’lerin verdiği ne varsa çıkarttı. Yerden bir avuç kum alıp, kolundaki, omuzundaki ve ellerindeki yaraların üzerine serpiştirdi. Böylece yaraların sancısını biraz olsun dindirmek, kanamaya engel olmak istiyordu. Terk edilmiş kulübelerden birinde bulduğu su kabağından içip, yüzünü yıkadı. Sallanarak kulübeden çıkıp, güneşin parlak ışığına baktı.</p>

  <p class="block10">— Lord Kurt, diye Nemetli’nin biri ona bağırıyordu. Çabuk buraya gelin, Kta-ifhan aklını kaybediyor. Lütfen çabuk olun. Kulübeler alev alev yanıyordu, çıkan sıcak onun derilerini yakıyor. Kta, tüm kampı ateşe veriyordu. Kurt bir iki adım attıktan sonra yere düştü.</p>

  <p class="block10">Yardımsever eller onu sırt üstü çevirip, yüzüne bulanan kum ve kanı yıkadılar.</p>

  <p class="block10">— Onun ateşi var, diyen Pan’ın açık sesini duyuyordu. Yanıklar, yaraları...</p>

  <p class="block10">— Ona yardım edin, dedi Kta. Yürüyemezse taşıyın onu. Buradan çabuk uzaklaşmalıyız. Burada daha başka kabileler var.</p>

  <p class="block10">Yürüyüşte görebildiği yalnız, bulanık renkleriyle yeşillik ve kahverengilikti. Güneş batıp da hava serinleyince etrafını ancak bilinçli olarak görebildi. İkinci defa midesini boşalttı. Bu onun kendinde kalan son gücünü de yok etti. Ama daha sonra açık düşünebildiğini fark etti. Bir Nemetli’nin kendisine dostça uzattığı telize şişesinden bir yudum aldı. Bunu Nemetli’ye geri vermek istediğinde onu almadı. Kendisinde kalması için işaret etti. Bu Kurt’u çok duygulandırmıştı. O andan itibaren kendisine yardım edilmesini reddetti. Artık biraz olsun ayakları üzerinde durabiliyor, açık olarak düşünebiliyordu. Birden aklına uzay filikası geldi. Tüm teçhizat orada kalmıştı. Her çeşit makinadan nefret eden Nemetli’ler onunla ilgilenmemişlerdi.</p>

  <p class="block10">— Geri dönmemiz gerek, dedi Kurt.</p>

  <p class="block10">— Hayır, diye Kta kararlı cevap verdi. Daha fazla adamımın ölmesine izin veremem. Bu arada kabilelerin bizi takip etmiş olabilecekleri ihtimalini unutmamalıyız.</p>

  <p class="block10">Böylece bu konu kapanmıştı. Akşam karanlığı çökerken, sahile ulaştılar. Tavi küçük bir körfezde demirlemişti. Adamlardan biri yokuş yukarı koşup, nefes nefese Kta’nın önünde durdu.</p>

  <p class="block10">— Methi’nin gemilerinden biri... diye söze başladı. Tepedeki gözcümüz haber verdi. (Eliyle koy’un bittiği yerdeki dik kayalığın üzerini işaret etti.) Tüm sahilde körfez körfez, koy koy bizi arıyorlar. Gemimizi biraz geriye almak istedik, ama bu kadar az kürekçiyle bu mümkün olmadı. Göklere şükürler olsun, sen yine döndün, lord Kta.</p>

  <p class="block10">— Acele etmeliyiz, dedi Kta, hepsi birlikte sahile inen yokuştan aşağı koşmaya başladılar.</p>

  <p class="block10">— Kta-ifhan, bu gemi Edrif. Yelkenleri yeşil renkli, dedi tayfalardan biri.</p>

  <p class="block10">— Edrif... Kta’nın gözlerinde soğuk bir nefret ifadesi belirdi. Bu, t’Tefur’un gemisi. Duydun mu, Kurt?</p>

  <p class="block10">— Duydum!</p>

  <p class="block10">Bir anda intikam arzusu bütün benliğini sardı. Biraz önce bir daha savaşmayacağına dair kendi kendine verdiği sözü bir anda unutmuştu.</p>

  <p class="block10">— Edrif’le savaşacak kadar adamımız yok, diye mırıldandı Kta. Bu Tanrının belâsı Yr’in oğlunu denizin derinliklerine gönderebilmek için neler vermezdim. Göklerin ışığı adına, ne olurdu yeterli adamım olsaydı da...</p>

  <p class="block10">Ama ne çare ki yeteri kadar adamı yoktu. Susmak zorunda kaldı.</p>

  <p class="block2">&nbsp;</p>
</body>
</html>
