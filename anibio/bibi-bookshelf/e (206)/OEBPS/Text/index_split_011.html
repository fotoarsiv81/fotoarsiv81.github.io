<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_10">&nbsp;</p>

  <h4 class="block9">Onuncu Bölüm</h4>

  <p class="block2">&nbsp;</p>

  <p class="block10">Nefan haklı olarak sisli şehir olarak da isimlendirilir. Denize açık dar bir koyda kurulmuş olması, sıcak günlerde sürekli bir sis tabakasıyla kaplı bulunmasına neden olur. Şehrin parke taşları sürekli olarak sisin verdiği ıslaklık içindedir. Limana gelen gemiler çok büyük bir dikkatle ağır ağır iskeleye yanaşırlar. Gemi çanları derin sessizliği bozar.</p>

  <p class="block10">Kurt geriye dönüp arkasına baktı. Evi terk ettiğinden beri onu takip eden ayak sesleri neden kesilmişti acaba? Birden sisin içinden bir gölge ortaya çıktı. Ayağı kaldırım taşına takıldığından düşmemek için gayret göstermesi gerekti. Kendini toparladığında etrafının birçok kimse tarafından sarıldığını fark etlt. Birkaç adım geri çekildi. Taşların üzerinden gelen sesten, arkasında başkalarının da bulunduğunu anladı. Midesine bir sancı girmiş, tüm kasları gerilmişti. Bir gölge ona doğru yaklaşmaya başlamış, diğerleri de onu çevirmeye çalışıyorlardı.</p>

  <p class="block10">Başım önüne eğip, iki adamı yana ittirip koşmaya başladı. Arkasından onları eğlendirdiğini anlatan kahkahalar duyuyordu. Daha başka bir şey olmadı. Bir süre sonra önünde Afen’in büyük kapısı belirdi. Ağır kapıyı ileriye doğru itti. Ana kapıya ulaştığında kendini biraz olsun toparlamıştı. Nöbetçiler, kulübelerindeydi. Kapıdan girdiğinde onu gördüler, fakat hiçbir şey söylemediler. Pelerinini düzelterek merdivenlerden yukarı çıkmaya başladı. Burada nöbetçiler onları durdurmaya çalıştılarsa da, onları dinlemeyerek yukarıya çıktı. Nöbetçilerden biri Djan’ın dairesine gidip, onun geldiğini haber verdi. Bir süre sonra Djan’ın daire kapısı açıldı. Djan sırtında gümüşİ renkli parlak bir kumaştan yapılmış kendisini sıkı sıkı saran ince bir sabahlık olarak Kurt’u karşıladı. Altın sarısı saçları omuzlarına dökülmüştü. Uykulu gözlerle Kurt’a baktı:</p>

  <p class="block10">— Neredeyse öğle oluyor, dedi Kurt.</p>

  <p class="block10">— Öyle mi, diye mırıldandı ve arkadaki pencereye baktı: Lanet olası sis. Nefret ediyorum. Benimle kahvaltı eder misin?</p>

  <p class="block10">— Hayır, teşekkür ederim.</p>

  <p class="block10">Djan omuzlarını kaldırıp, çay hazırlamak için oymalı dolabına gitti. Ona da bir bardak verdi. Bunu kabul etmesi hem kibarlık hem de ellerinin boş kalmasını engellemek içindi.</p>

  <p class="block10">— Buraya geliş nedenini herhalde bana iyi günler demek için değildir.</p>

  <p class="block10">— Az kalsın buraya ulaşamayacaktım, bu durum için seninle konuşmak istedim. Elas civarındaki caddeler, gündüzleri bile emniyetli değil. Bulunmamaları gereken her yerde Sufakiler duruyor.</p>

  <p class="block10">— Onlar serbest vatandaşlardır. Ben bunu onlara ya- saklayamam.</p>

  <p class="block10">— Bunlar senin adamların mı? Şayet böyleyse rahatlayacağım. Demek istediğim, senin adamların ile t'Tefur’unkiler aynı değildi. Ben bunun böyle olmadığını zannediyorum. Uzun süredir gece çıkıyorlardı. Nermotai’nin birinci gününden itibaren gündüz de görünmeye başladılar.</p>

  <p class="block10">— Birini mi yaraladılar?</p>

  <p class="block10">— Daha değil. Halk evinden dışarı çıkmıyor, çocuklarını da sokağa çıkarmıyorlar. Bu çok çirkin bir durum. Bilemiyorum, bu gözetleme yalnız benim için mi, yoksa tüm Elas’lar için mi geçerli. Artık bir şeyler yapma zamanı geldi.</p>

  <p class="block10">— Bu duruma sebep olmak için herhangi bir şey yaptm mı?</p>

  <p class="block10">— Hayır. Seni temin ederim bu konuda bir şey yapmadım. Ama bu durum üç günden beri devam ediyor. Bugün bu riski göze alıp sana geldim. Bir şeyler yapacak mısın?</p>

  <p class="block10">— Durumu inceleteceğim. Ve şayet bir suç bulursam, suçluları buradan derhal uzaklaştıracağım.</p>

  <p class="block10">— İyi, ama bunu niçin sakın t’Tefur’u görevlendirme.</p>

  <p class="block10">— Ben sana durumla ilgileneceğimi söyledim. Bana ne yapacağımı öğretme!</p>

  <p class="block10">— Özür dilerim. Ama senin ona güvenmenden çok korkuyorum.</p>

  <p class="block10">— Ben kör değilim, dostum. Shan’ın hayatını, tehdit ettiği tek kimse sen değilsin. Bana başka şikâyetler de geldi.</p>

  <p class="block10">— Kimden?</p>

  <p class="block10">— Seni ne ilgilendirir. Ama senin de bildiğin gibi İndralar arasında çok tutucu kuvvetler var.</p>

  <p class="block10">— İndralar kuvvet kullanmak taraftarı değiller. Şayet bunlardan biri böyle bir şey söylediyse bu çoğunluğu bağlamaz. Şayet t’Tefur’u kendi başına bırakırsan Nefan’da kan gövdeyi götürecektir.</p>

  <p class="block10">— Buna ihtimal vermem. Sana karşı dürüst olarak söylüyorum, çünkü sana bir dereceye kadar güveniyorum. Shan’ın hırçınlığı onun bir taktiğidir. Aslında akıllı bir adamdır. Düşmanları onun zekâsını kabul ederlerse faydalarına olur.</p>

  <p class="block10">— Senin bu kadar uzun süre yatakta kalmanın sorumlusu da o mu?</p>

  <p class="block10">Bundan hoşlanan Djan gülümseyerek:</p>

  <p class="block10">— Bu sabahı mı kastediyorsun? dedi.</p>

  <p class="block10">— Ya sen safsın, ya da onu saf zannediyorsun. O çok tehlikelidir, Djan.</p>

  <p class="block10">Bir anda Djan’ın yüz ifadesi sertleşti.</p>

  <p class="block10">— Nemet’lilerle benim ilişkilerim mi seni rahatsız ediyor?</p>

  <p class="block10">— Biz İndresul’un saldırısı ile karşı karşıyayız. Senin İndra ailelerinin desteğine ihtiyacın var, ama sen İndra’ları öldürüp filolarını yok etmek isteyen bir adamla berabersin.</p>

  <p class="block10">— Boş lâflar. Şayet İndralar bunu dert ediyorlarsa, benim için daha iyi. Bu durumu ben hazırladım. Şehri bir arada tutmak için elimden geleni yapıyorum. Biz beraber olursak, hiçbir zaman savaş olmayacaktır. Şayet İndra’lar akıllı davranıp, sufaki’lere karşı adaletli davranırlarsa beraberliğimiz devam edecektir.</p>

  <p class="block10">— Eğer Shan t’Tefur onların önünde engel olmazsa bunu yapacaklardır. Onu mümkün olduğu kadar uzak bir yere seyahate gönder. Şayet o Nefan’da kalıp birini öldürmeye kalkarsa ki bu er geç olacaktır, onu en ağır konularla yargılamak zorunda kalacaksın. Ve bu seni çok ağır şartlar altında bırakabilir.</p>

  <p class="block10">— Kurt. Sen bu şehirde bir iç savaş mı istiyorsun? Ne yapmalıyız dersin, senin dediğin gibi bir ültimatom Shan’a, bir ültimatom da Nym Elas’a mı göndereyim? O zaman ne olur biliyor musun? Nefan’da taş üstünde taş kalmaz!</p>

  <p class="block10">— Hiç olmazsa yatak odanı Shan t’Tefur’a açma. Shan’ın metresi olduğun sürece, senin aileler gözünde inandırıcılığın sıfırdır, dedi Kurt. Bu sözler onda ümit etmediği bir etki yapmıştı.</p>

  <p class="block10">— Sen bana bir öğüt verdin. Şimdi Elas’a geri dön, dedi Djan, soğuk titrek sesiyle:</p>

  <p class="block10">— Djan...</p>

  <p class="block10">— Defol buradan.</p>

  <p class="block10">— Djan, sen sık sık lokal kültürün kutsallığından bahsediyorsun, kuvvet dengesinin senin ellerinde olduğuna inanıyorsun. Bazen Shan t’Tefur’a hak veriyorum. Sen onunla ilişkini kesmeden önce, onu yok edeceksin. Sen onun gururuyla oynuyorsun. Onun inandığı kuralları ve âdetlerini kabul etmiyorsun. Ona ne yaptığını biliyor musun? Bunun Nemet’li bir erkek için ne demek olduğunu biliyor musun, onu sevgili olarak alıp, politik oyunlarına âlet etmek ne demektir onun için?</p>

  <p class="block10">— O bunları biliyor zaten.</p>

  <p class="block10">— O zaman tekrar soruyorum, peki neden sen onu yatağına çağırdığın zaman koşarak geliyor. Şayet onun sana geliş nedeni caziben değilse ve sen bunu fark edersen ne yaparsın? O zaman bunu sana söylemedim diyemezsin. Bir Nemetli kendine bu şekilde davranılmasını, çok zorlayıcı bir durum olmadıkça kabul etmez. Böylece sufaki’leri kontrol altında tutabileceğini umuyorsan, bunun için yanlış adam seçtin.</p>

  <p class="block10">Hissettirmemeye çalışmasına rağmen sesinde bir titreme vardı.</p>

  <p class="block10">— Kendi hatalarım üzerinde kendim karar veririm.</p>

  <p class="block10"><span class="text">—</span> Bu arada birisi ölürse bu değişir mi?</p>

  <p class="block10">— Benim kararım. Öylesine çabuk söylemişti ki bunu, bir süre konuşamadı.</p>

  <p class="block10">— Fakat sen onu sevmiyorsun ki?</p>

  <p class="block10">Bu hem bir soru, hem de bir ricaydı. Djan sen kendin bir defasında bu dünyanın sana bu imkânı vermediğini söylemiştin. Er geç ya sen onu ya da o seni öldürecektir.</p>

  <p class="block10">Omuzlarını kaldırdı, yine kendini toparlamıştı:</p>

  <p class="block10">— Ben bu şehre hizmet etmek için seçildim. Bu benim için vazgeçemeyeceğim bir alışkanlık oldu. Diğer kimseler, halk senin gibi yalnız kendi çıkarları için uğraşırlar. Kendi çıkarıma hizmet etmeye alışkın değilim, daima egoist olmam gerektiğine inanmıştım, ama şimdi görüyorum ki bunun başka boyutları da varmış. Özel ilişkileri can sıkıcı buluyorum. Bağlayıcı olmayan arkadaşlıklardan hoşlanıyorum; seni seviyorum, Shan’ı seviyorum. Ama bunlar Nefan’ı sevmemden çok değişik. Bu şehir bana aittir, yalnız bana. Bu şehrin yaşaması için gerekiyorsa her birinizi teker teker öldürürüm. Bunu asla unutma!</p>

  <p class="block10">— Sana acıyorum, dedi Kurt.</p>

  <p class="block10">— Defol buradan!</p>

  <p class="block10">Birden gözlerinden yaşlar boşandı. Böylece biraz önce söylediklerinin aslı olmadığı ortaya çıkmıştı. Kendini toparlamaya çalıştı, ama başarılı olamadı. Gözyaşları yanaklarından süzülüyor, dudakları titriyordu. Başıyla Kurt’a dönüp gitmesi için işaret etti.</p>

  <p class="block10">— Özür dilerim, beni affet, dedi Kurt üzgün bir sesle.</p>

  <p class="block10">Djan başını salladı, kendini toplayana kadar arkası ona dönük kaldı. Kurt onu kollarına aldı, sakinleştirmeye çalıştı. Ona karşı kendini suçlu hissediyordu. Diğer taraftan zayıflığını keşfettiği için ondan korkuyordu. Kurt, bu kâbusu biliyordu. Bir gece uyanıp, tüm bunların bir rüya olduğunu anlamak; rüyada çok güzel gördüğü yüzü aslında çok çirkin, insan olmayan bir varlık olarak bulmak...</p>

  <p class="block10">— Çok yorgunum, dedi Djan ve başını Kurt’un omzuna yaslarken. Saçları güzel kokular saçıyordu. Ona vatanını, kendi insanlarını hatırlatmıştı.</p>

  <p class="block10">— Kurt, çok çalışıyorum, çok öğreniyorum. Ölü gibi yorgunum.</p>

  <p class="block10">— Sana yardım edeceğim, buna izin verirsen, dedi Kurt.</p>

  <p class="block10">— Sen başkasına bağlısın, onlara borçlusun, dedi kararlı bir sesle. Seni Elas’lara göndermeliydim, onlara ait olmasaydın ne olurdu. Eninde sonunda bunun böyle olacağını biliyordum.</p>

  <p class="block10">— İstemediğin bir şey için senden ricada bulunmam. Elas’lara olduğum kadar, sana da borçluyum, diye konuştu Kurt.</p>

  <p class="block10">Djan onu birden itti:</p>

  <p class="block10">— Suçluluğundan bahsettiğin zaman senden nefret ediyorum. Bu tutumun beni duygulandırıyor, ama sana güvenemiyorum.</p>

  <p class="block10">— Nefan seni öldürecek, dedi Kurt.</p>

  <p class="block10">— Kendime dikkat ederim.</p>

  <p class="block10">— Belki de, ama yine de sana yardım edeceğim.</p>

  <p class="block10">— Doğru mu bu?.. Shan’ın bana ettiği yardım gibi mi bu?.. Ama onun karşı tarafta olması senin hoşuna gitmiyor değil mi? Lânet olsun. Sana yaptığım teklifim çok çekiciydi, benimle<span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block10">Djan sözünü tamamlayamadı, fakat Kurt şaşırmıştı, çünkü Djan’ın düşünmeden konuştuğunu hiç duymamıştı.</p>

  <p class="block10">— Buraya her gelişimde, Elas’larla bağlantımı geride bırakıyorum. Sen hiçbir zaman bunu kendi lehine kullanmak istemedin, Djan ve ben de seni kendi çıkarlarım için asla kullanmadım.</p>

  <p class="block10">— Senin küçük Mim’in, dedi Djan, Tipik bir Nemet’li.</p>

  <p class="block10">— Hayır, o Nemet’lilere benzemiyor.</p>

  <p class="block10">— Elas’lar seni kullanıyor, dedi Djan, Sen bunu anlasan da anlamasan da bu böyledir. Seni buraya, Afen’e yerleştirebilirim. Bu yetki Methi’ler için sınırsızdır.</p>

  <p class="block10">Bunları yapabileceği korkusu Kurt’u soğuk soğuk terletmeye başlamıştı. Djan böylece ondan biraz önce gösterdiği zayıflığın öcünü alıyordu.</p>

  <p class="block10">— Bunu yapmaman için senden ricada bulunsam.</p>

  <p class="block10">— Hayır, seni hapsetmeye karar verirsem bunu yaparım. Rica etmenin hiçbir faydası olmaz. Ama sana tavsiyem kendinin ve Elas’ların sakin olmaya gayret etmenizdir, dedi Djan.</p>

  <p class="block2">&nbsp;</p>
</body>
</html>
