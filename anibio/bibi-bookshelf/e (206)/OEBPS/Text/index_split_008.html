<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_7">&nbsp;</p>

  <h4 class="block9">Yedinci Bölüm</h4>

  <p class="block2">&nbsp;</p>

  <p class="block10">İndresul’dan gelen gemi limanda demir atmıştı. Kırmızı yelkenli gemiye üzerinde milletlerarası amblem bulunan bayrak çekilmişti. iskeleye geldiklerinde, Kta, Kurt’a bu geleneği anlatıyordu. Kırmızı yelken, gemiyi her türlü saldırıdan koruyordu. Bu amblemi taşıyan bir gemiye saldırmak, Tanrılara hakaret sayılıyordu. Aksine salahiyeti olmadan böyle bir amblemi taşımaya kalkan bir gemi de aynı günahı işlemiş kabul ediliyordu. Limanda biriken kalabalık sessiz ve neşesizdi. O sırada İndresul elçisi karaya çıktı. Karakterleri gereği halk tarafından, kinlerini gösterici herhangi bir gösteri yapılmadı. Ama elçi ile beraberindekilerin geçmeleri için çok yavaş hareketle yol açıp, onun Nefan’a gelmesinden memnun olmadıklarım açıkça ifade ettiler.</p>

  <p class="block10">Mor t’uset ul Orm, beyaz saçlı çok ciddi bir adamdı. Nefan halkının düşmanca bakışlarına, sessiz hareketlerine aldırmadan Afen’e doğru yürüdü.</p>

  <p class="block10">— Mor t’uset’ten mi yoksa Nefan halkından mı? diye sordu Kurt.</p>

  <p class="block10">— Her ikisinden de, şayet bir ev ikiye ayrılmışsa bu çok üzücü bir durumdur. Uset’lerin koruyucuları birbirlerini karşılar. İnan bana Tamur’linlilerle savaşmak hiç de kolay değil, iki ayrı ırkın birbirleriyle çarpışması kötü bir şey ama, düşün bir defa insanın kendi ailesine karşı savaşması ne acı. Tanrıları ve ataları aynı. Bir zamanlar aynı kutsal ocaklarının ateşi yanıyordu. Tanrılar adına yalvarıyorum gökler bizleri böyle kötü bir durumla karşı karşıya bırakmasın.</p>

  <p class="block10">— Djan’ın bu şehri savaşa süreceğini tahmin, etmiyorum. Böyle bir şeyin ne demek olacağını o çok iyi biliyor.</p>

  <p class="block10">— İki taraf da savaş istemiyor, dedi Kta. Özellikle Ne- fan’daki indra ırkından gelenler buna karşıdır.</p>

  <p class="block10">Şehrin giriş kapısına vardıklarından konuşmayı kestiler. Kapının öteki tarafından gelen bir adam onlara düşmanca baktı. Bu adam iri yapılı, kuvvetli görünüşlüydü. Üzerinde Kurt’un, Djan’ın muhafızlarında gördüğü çizgili bir üniforma vardı. Ortadan örgülü saçları sırtının ortasına kadar uzanıyordu. Kurt onu hemen tanıdı. Bu shan t’Tefur’du. Adamın çekik gözlerinde, nefret ifadesi vardı. Birkaç saniye süreyle Kurt kalbinin hızlı hızlı çarptığını ve kaslarının gerildiğini hissetti. t’Tefur şehir kapısının önünde durmuştu. Sanki onların içeri girmesini engellemek ister gibi bir hali vardı. Kta, Kurt’un kolundan tutup onu kapıdan çekip, caddeye doğru yöneltti.</p>

  <p class="block10">— Bu Afen’de gördüğüm adam, dedi Kurt.</p>

  <p class="block10">— Yürümeye devam et, derken Kta kolunu hâlâ bırakmamıştı. Ana caddeye, evlerine yakın bir yere geldiklerinde Kta onun kolunu bıraktı.</p>

  <p class="block10">— Methi’nin yanma götürüldüğümde, bu adam salona gelmişti. Onun ismi shan t’Tefur’dur.</p>

  <p class="block10">— Biliyorum, dedi Kta.</p>

  <p class="block10">— Anlaşılan insanlardan nefret ediyor.</p>

  <p class="block10">— Hayır, dedi Kta, bu şahsi bir nefret değil. O ikimizden de hoşlanmıyor. O bir sufakidir.</p>

  <p class="block10">— Çizgili elbisesi ve örgülü saçından tanıdım onu. Bu Methi’nin muhafızlarının üniformaları mıdır?</p>

  <p class="block10">— Hayır, sufaki’lerin, dedi Kta.</p>

  <p class="block10">— Osanef... Osanef’ler de sufaki, ama Bel de babası da bu elbiseleri giymiyorlar.</p>

  <p class="block10">— Hayır. Gerçi Osanef’ler de sufaki’dir, ama bu gerçek üzerinde fazla durmazlar. Örgülü saçlar eskiden sufaki savaşçılarının sembolüydü. Buraların istilasından sonra bu kimse saçlarına bu şekli vermiyor. Daha önceleri yasaklanmıştı bu. Fakat son zamanlarda asi ruhlar bu âdeti yeniden canlandırdılar. Çizgili elbiselerindeki renkler çeşitli aileleri temsil ediyor. Sufaki aristokrasisinden üç aile kaldı. t’Tefur da bu ailelerden birinin mensubudur. Shan çok tehlikeli bir adamdır. Elas’ların acımasız bir düşmanıdır. Senin de düşmanındır. Ama bu yalnız bizim yüzümüzden değil.</p>

  <p class="block10">— Bir insan olduğum için mi? Ben daima, sufaki’lerin insanlara kin duymadıklarını zannederdim ve... Birden beyninde bir ışık yandı. Yanaklarının kızardığını hissetti.</p>

  <p class="block10">— Evet, dedi Kta, o aylarca Methi’nin sevgilisiydi.</p>

  <p class="block10">— Peki gelenekleriniz buna ne diyor? Ben ve o ne yapmaya mecburuz?</p>

  <p class="block10">— Sufaki’lerin geleneklerine göre, onun seni düelloya zorlaması gerekir. Fakat sen onunla her ne pahasına olursa olsun çarpışmamalısın.</p>

  <p class="block10">— Kta, ben sizlerin hayatında bazı şeyler karşısında aciz kalıyorum, ama o benimle çarpışmak istiyorsa, bunu anlıyorum. Bu yalnız bir çarpışma mı, yoksa ölüm, kalım savaşı mı olacak? Djan yüzünden onu öldürmek istemem, ama diğer taraftan...</p>

  <p class="block10">— Beni iyi dinle Kurt, onunla çarpışmaktan kesinlikle kaçınmalısın. Senin cesaretinden, becerinden hiç şüphem yok, ama Elas’lar adına senden rica ediyorum, böyle bir çatışmaya girme, onun seni buna zorlamasına izin verme. Shan t’Tefur çok tehlikeli bir adamdır.</p>

  <p class="block10">— Kendimi öldürteyim mi peki?</p>

  <p class="block10">— Onun sufaki’ler arasında çok büyük nüfuzu var, Methi’nin kendisine daha da büyük bir nüfuz vermesini istiyor. Sen onu küçük düşürdün ve lider durumunu tehlikeye soktun. Sen Elas’ta yaşıyorsun ve biz indra’lardan geliyoruz. Şimdiye kadar Methi daha çok sufaki’leri tutuyordu. Sufaki’lerden özellikle, t’Tefur’un adamları Methi’nin yanında bulunuyorlar, bu da onlara kudret veriyor. O kadar ki büyük aileler bundan çok rahatsız oluyorlar. Birdenbire senin ortaya çıkman, t’Tefur’u çok rahatsız etti.</p>

  <p class="block10">Bir süre sessizce yürüdüler. Kurt gittikçe elem veren, utancını artıran hatıralarının baskısı altında kalmıştı. Kta’ ya döndü:</p>

  <p class="block10">— Sen beni boğulmaktan kurtardın. Her şeyimi bana sen verdin. Djan’a gidip benim için konuştun, ricada bulundun. Bunu o zaman yapmamış olsaydın, şimdi seninle caddede serbestçe dolaşan hür bir insan olamayacaktım. Bu bakımdan şimdi sana soracağım şeyi yanlış yorumlama, sen bana benim Nefan’a gelişimden itibaren herhangi bir şekilde Methi’yle ilgili olduğunu düşündüklerini söylemiştin. Buraya ben bunun için mi getirildim? Shan t’Tefur'a karşı bir silah olarak kullanmak için, Elas’lar mı getirdi beni?</p>

  <p class="block10">Kta’nın bu soruya cevap vermemesi onu hayal kırıklığına uğrattı.</p>

  <p class="block10">— Demek bu hakikatti, dedi Kurt.</p>

  <p class="block10">— Kurt, kısa bir süre sonra benim evimde evleneceksin.</p>

  <p class="block10">— Soruma cevap vermedin.</p>

  <p class="block10">— Bilemiyorum, insanlar bunları duyup nasıl yorumlarlar, dedi Kta. Senin bana sunduğun motifler her Nemet’liye yabancıdır. Nemet’liler için tabii olan şeyleri de sen anlayamıyorsun. Tanrılar adına Kurt...</p>

  <p class="block10">— Bana cevap ver.</p>

  <p class="block10">— Seni ilk gördüğümde, Methi ile aynı ırktan olduğunuzu düşünmüştüm. Seni iyi muhafaza edersem, iyi bir yaratık olarak o zamanki durumundan çok daha iyi bir duruma geleceğini anlamıştım. O zaman senden Elas’ların evi için faydalanacağımı düşünmüştüm. Bugün için bundan utanıyorum. Ama o zaman için Nemet’lilerin insanlara karşı ahlâk kurallarına uymaları zarureti olmadığından, sana karşı da aynı düşünceler içindeydim. Bunun seni üzeceğini, acı vereceğini biliyorum ama hakikat budur, elimden bir şey gelmez. Şimdi durumu tamamen değişik görüyorum ve o zamanki tutumum için üzgünüm.</p>

  <p class="block10">— Demek Elas’lar beni kullanmak için yanlarına almışlardı.</p>

  <p class="block10">— Hayır, diye bağırdı Kta. Kapımızı sana asla açmazdık şayet...</p>

  <p class="block10">Kurt’un ona dehşetle açılan gözleriyle bakışları karşısında Kta sözlerine devam edemedi.</p>

  <p class="block10">— Devam et, yoksa seni iyi anlayamadım mı?</p>

  <p class="block10">— Elas’lar kutsaldır. Sana hakikati söylemeye mecburum; biz asla ocağımızı, bize faydalı olsun diye bir insana açmazdık. Misafirperverlik bizde kutsaldır. Sana söz vermiştim, Elas’ların sözü kutsaldır. Dostum biz seni, sen istediğin için aramıza aldık. Diğer aileler bir insanı Rmay’ımıza aldığımız için gücendiler. Ama biz onlara bir insanın sufaki’ler yanında bulunmaktansa, indra’ların yanında yaşamasının daha doğru olacağını söyledik. Sufaki’lerin nüfuzu gittikçe artmakta, Methi dahi bu tehlikeyi bilmektedir. Senin hayatının sufaki’lerin evinde tehlikede olduğuna onu ikna etmem hiç zor olmadı. Bunun için seni bize gönderdi. Şayet sen Afen’de yaşamak zorunluluğunda kalsaydın, Methi’nin seni sürekli olarak Shan t’Te- f ur’dan koruması gerekecekti.</p>

  <p class="block10">— Anlıyorum, dedi Kurt. Çünkü bir cevap vermesi gerekiyordu. Aslında Kta’nın açıklamaları ona çok acı gelmişti.</p>

  <p class="block10">— Elas’lar seni seviyor, sana saygı duyuyor, dedi Kta.</p>

  <p class="block10">Bir süre sessiz kaldılar. Sonra Kta, Kurt’un kolunu tuttu. Böyle bir yaklaşım, Nemet’lilerce adet değildi. Ama çaresizlikten başka yapacak şey bulamadı Kta.</p>

  <p class="block10">— Shan t’Tefur’dan kendini koru, diye ricada bulundu Kta.</p>

  <p class="block10">— Şayet Elas evinin dostu olarak onu öldürürsen veya sen Tefur’ların mirası olan onu öldürürsen, öldürmelerin sonu gelmez. O seni karşı koymaya zorlayacaktır. Kurnaz ol ve buna müsaade etme.</p>

  <p class="block10">— Bunu anlıyorum. Sana daha önce de söylemiştim...</p>

  <p class="block10">Sonra eve doğru yürümeye başladılar. Nefan senatosu Upay, Afen’de toplandı. Güneşin batışına kadar devam eden toplantı, karanlığın basmasıyla dağıldı. Nym güneşin batışından kısa bir süre sonra eve geldiğinde, Layd Ptas ve Hef tarafından kapıda karşılandı. Rmay’a geldiğinde, onun ne kadar bitkin ve yorgun olduğu görülüyordu. Aimu derhal yerinden kalkarak ona yıkanması için su getirmeye gitti. Layd Ptas da çay hazırlığına başladı.</p>

  <p class="block10">Yemek sırasında yalnız günlük olaylardan bahsedildi. Nym’i üzen esas konular, akşam yemeğinden sonra çay zamanına kalmıştı. Nym o zamana kadar Mim’e ve Aimu’ya düğün hazırlıkları için neler yaptıklarını sordu. Her iki genç kız da günü dikiş dikerek, nakış işleyerek düğün hakkında sohbet ederek, tüm evi düğün heyecanına boğarak geçirmişlerdi. Aimu bakışlarını yere indirdi ve kendi çeyizinin de hazır olduğunu, şimdi, Mim’in çeyizini beraberce hazırladıklarını söyledi. Onun düşündüğüne göre, Mim ve insan olan nişanlısı Nemet’lilerde adet olduğu gibi uzun süre düğünü beklemeyeceklerdi.</p>

  <p class="block10">— Bugün dostumuz yaşlı t’Osanef’e rastladım, dedi Nym. Aimu senin düğününü de daha erken bir zamana almamız gerekebilecek.</p>

  <p class="block10">— Saygıdeğer babam, peki ne zaman olacak?</p>

  <p class="block10">— Belki de bu ay içerisinde olur.</p>

  <p class="block10">— Neden bu kadar acele, diye korku ile sordu Layd Ptas.</p>

  <p class="block10">— Ah bu annelerin endişeleri yok mu, dedi Nym gülerek.</p>

  <p class="block10">— Aimu benim çocuğum ve sen Mim... Haydi siz bize bir çaydanlık çay getirin. Sonra elişlerinizle meşgul olun. Biz kendi aramızda bazı konuları görüşeceğiz...</p>

  <p class="block10">Kızlar çayı getirip, servis yaptıktan sonra odalarına çekildiler. Nym çayından bir yudum aldıktan sonra karısına baktı:</p>

  <p class="block10">— Senin bir sorun vardı, Ptas, dedi.</p>

  <p class="block10">— Düğün tarihini önceye alma fikri senin mi, yoksa t’Osanef’in miydi?..</p>

  <p class="block10">Kısa bir sessizlikten sonra, Nym:</p>

  <p class="block10">— Şayet bu evliliği istiyorsak, mümkün olan en kısa zamanda düğünü yapmak zorundayız, dedi. Sufaki’lerle, indra’lar arasındaki bu evlilik, aileler arasındaki düşmanlığın ortadan kalkmasına yardımcı olacaktır.</p>

  <p class="block10">Layd Ptas sessizce ağlamaya başladı ve gözyaşlarını şalının ucuyla silerken:</p>

  <p class="block10">— Bu haksızlıktır, bütün yükün o gençlerin üzerine yüklenmesi doğru olmaz, dedi.</p>

  <p class="block10">— Peki ne yapacaklar? Nişanı mı bozacaklar?.. Bu imkânsız bir şey. Savaş tehlikesi karşısındayız, Bel de muhakkak bir oğul sahibi olmak ister, böylece Osanef ismi devam edecektir. Sen oğlum Kta, kısa zamanda bu konuyu halletmelisin. Şimdi ben altmış yaşın üzerindeyim. Ve ölümsüz değilim. Daha birkaç yıl önce bana bir torun vermeliydin.</p>

  <p class="block10">— Evet, saygıdeğer babam, dedi Kta yavaşça.</p>

  <p class="block10">— Şayet aileler arasında beğendiğin bir genç kız varsa söyle bana. Onlarla konuşayım... Kta titredi ve yere baktı.</p>

  <p class="block10">— Razim’in ya da Irain’in kızları nasıl, diye üsteledi adam.</p>

  <p class="block10">— Tai t’lsulan, dedi Kta.</p>

  <p class="block10">— Çok güzel bir kız, dedi Ptas. Çok iyi terbiye görmüş...</p>

  <p class="block10">Kta omuzlarını kaldırdı.</p>

  <p class="block10">— Daha çok genç ama en azından onu tanıyorum ve onun da beni kabul edeceğini zannediyorum.</p>

  <p class="block10">— O kaç yaşında? diye sordu, Nym. Onyedisinde değil mi?<span class="tab">&nbsp;&nbsp;&nbsp;&nbsp;&nbsp;&nbsp;</span>Kta başıyla tasdik etti.</p>

  <p class="block10">— Isulan çok iyi, aynı zamanda dinine bağlı bir ailedir. Birkaç gün düşün, şayet kabul edersen, ben Ban t’Isulan ile bu konuyu görüşürüm. Bu problemi bu kadar ani ortaya koyduğum için senden özür dilerim, ama sen benim tek oğlumsun ve ne olacağımız belli olmayan bir zamanda yaşıyoruz. Ptas lütfen kadehlerimize telize doldurur musun?</p>

  <p class="block10">İlk yudumlar adet olduğu üzere, konuşmadan içildi. Sonra Nym alçak sesle:</p>

  <p class="block10">— Evde olmak ne güzel şey, her günümüzün bu akşamki gibi sakin geçmesini dilerim, dedi.</p>

  <p class="block10">— Biz de dileriz, dediler Ptas ve Kta.</p>

  <p class="block10">— Senato toplantısında bugün neler konuşuldu, ne kararlar alındı? diye sordu, Ptas.</p>

  <p class="block10">Alnını kırıştıran Nym, bir süre cevap vermeden yere baktı.</p>

  <p class="block10">— t’Uset bize sulh getirmek için gelmemiş, dedikten sonra devam etti: Daha kötüsü Ylith, Methi’nin yeni taleplerini iletmek için gelmiş. Djan-Methi senato toplantısına gelmedi, tahmin ettiğime göre... Nym’in bakışları Kurt’a döndü ve onu inceleyerek baktı. Kurt kızardığını hissetti. Kalkıp gitmek istedi, ama Nym kalması için başıyla işaret etti. Kurt yerine oturup, Nym ile göz göze gelmemek için başını yere eğdi.</p>

  <p class="block10">— Bizim sözlerimiz seni üzebilir, ama lütfen bunları yanlış anlama.</p>

  <p class="block10">— Ben insanların sevimsiz görünmek için, her şeyi yaptıklarını öğrendim, dedi Kurt.</p>

  <p class="block10">— Oğlumun dostu, diye gülümseyerek söze başlayan Nym, senin iyi tutumun, yumuşak başlılığın bu eve bir kat daha huzur verdi. t’Uset’in sözlerini tekrarlayarak, senin üzülmeni istemiyorum. İleri sürdüğümüz hiçbir mantıklı açıklama onun tarafından kabul edilmedi. Indra’ların ana şehri insanlardan nefret ediyor, Djan-Methi ile pazarlığı kesinlikle kabul etmiyorlar. Hepsi bu kadarla kalmıyor, t’Tefur’un, t’Uset’e karşı gelinmesi konusundaki teklifi de sert tartışmalara yol açtı.</p>

  <p class="block10">— Göğün ışıkları adına, diye mırıldandı Ptas dehşet içinde. Yoksa bunu t’Uset’in yanında mı söyledi?</p>

  <p class="block10">— O kapının yanında duruyordu.</p>

  <p class="block10">— Bugün genç t’Tefur’a rastladık, dedi Kta. Hiçbir şey konuşulmadı. Ama o Kurt’a karşı çok düşmanca bir tavır içindeydi.</p>

  <p class="block10">— Doğru mu? diye tasa içinde sordu Nym ve Kurt’a baktı. Kendini onun eline düşmekten koru, sakın onun kışkırtmalarına kanma, dostumuz Kurt.</p>

  <p class="block10">— Bugün Kta da beni ikaz etti, dedi Kurt.</p>

  <p class="block10">— Bugün t’Tefur evi ile Elas’ların evi arasında, senato önünde lanet okundu, bu andan itibaren çok dikkatli olmalıyız. t’Tefur dualarımızda İndresul adını kullanmamızın hainlik olduğunu söyledi.</p>

  <p class="block10">— Bu çeşit adamlar yüzünden, İndresul’dalci Elas’ların kutsal ocaklarının lanetlenmesine sabretmek zorundayız, dedi Ptas.</p>

  <p class="block10">— Anne bütün sufaki’ler böyle düşünmüyor. Bel hiçbir surette bu adamların yanında değil, dedi Kta.</p>

  <p class="block10">— t’Tefur’un taraftarları gün geçtikçe artıyor, senato önünde böyle konuşabilmesi de onun ne kadar güçlendiğini gösteriyor, dedi Ptas.</p>

  <p class="block10">Kurt şaşkın durumda bir ona bir diğerine bakıyordu. Nym durumu açıklama görevini üzerine aldı:</p>

  <p class="block10">— Biz indra’yız, dedi. Bin sene önce İndresul Methi’si Nai burada Nefan kalesini, sufaki korsanlarına karşı korumak için inşa ettirdi. Indra’lar sufaki devletinin başkenti, Chteftikan’ı yerle bir edip, kolonistleri buraya yerleştirdiler. Bin yıla yakın bir süre sufaki’ler emrimiz altında yaşadılar, ancak insanların gelmesiyle İndresul’le irtibatımız kesilince, daha önce esir muamelesi yaptığımız sufaki’ler yavaş yavaş bizlerle aynı haklara sahip oldular. Fakat t’Tefur bununla yetinmiyor ve daha fazlasını istiyor.</p>

  <p class="block10">— Sufaki’lerin çok tanrılı bir dinleri var, dedi Ptas, şeytanlara ve sihire inanıyorlar. Ama hepsi değil. Bel’in ailesi çok bilgili ve açık fikirlidir. Hiçbir indralı asla onların orakel fans dedikleri mabetlerine giremezler. Geceleri mabet duvarlarına dahi yaklaşmak çok tehlikelidir. Biz onlara hiçbir kötülük yapmayız, hiçbir şeylerine karışmayız. Buna rağmen bizlere karşı kin duyarlar.</p>

  <p class="block10">— Peki neden İndresul ile birleşmiyorsunuz, diye sordu Kurt.</p>

  <p class="block10">— Bu imkânsız da onun için, dedi Nym. Aradan çok uzun yıllar geçti. Biz sufakilerle artık kaynaştık, onlarla beraber insanlara karşı savaştık. Nefan’lı bir milletiz artık. Gerekirse İndresul’a karşı savaşırız. Ama bunu sufakiler bir türlü inanamıyor.</p>

  <p class="block10">— Hayır, dedi Kurt, heyecanla, hayır kendinizi savaşa sürüklemeyiniz.</p>

  <p class="block10">— Bu çok iyi bir tavsiye, dedi Nym. Belki de biz olayların gidişatını istesek de engelleyemeyeceğiz. Şayet bir kimse çözülmesi mümkün olmayan bir problemle karşı karşıya bulunuyorsa, şayet onun varlığı artık Tanrının varlığına bağlanamıyorsa, yalnız kalmış demektir ki, bu da onun yüce ruhları rahatsız edici bir unsur olduğunu gösterir. Bu durumda düzenin yerine gelmesi için ölümü seçmelidir. Şayet bunu kuvvet kullanmadan yapabilirse en iyi yolu seçmiş olur. Tanrının gözünde halklar da bu mantıkla kulluk ederler. Bazen de toplu halde ölümü seçerler...</p>

  <p class="block10">— Lütfen, saygıdeğer babam, dedi Kta, böyle konuşmayınız...</p>

  <p class="block10">— Gelecek şimdi kalplerimizdedir. Bizim kendi karakterimiz, kendi kaderimizi tayin edecektir. Sen daha çok gençsin, Kta bugüne kadar sana sağladığımdan daha iyi bir hayata lâyıksın.</p>

  <p class="block10">Rmay’da uzun bir sessizlik hüküm sürdü. Birden Kurt yerlere kadar eğilerek adet gereği söz istediğini işaret etti. Nym ona konuşması için izin verdi.</p>

  <p class="block10">— Sizin savaşa karşı olan bir Methi’niz var. İnsan insana onunla konuşmam için bana izin verin...</p>

  <p class="block10">Bir süre sessizlik oldu,,, Kta itiraz etmek üzere ağzını açmak üzereyken Nym kabul ettiğini işaret etti.</p>

  <p class="block10">— Ona git, dedi.</p>

  <p class="block10">Kurt ayağa kalkıp pelerinini giydi. Eğilip, selam verdikten sonra kapıya doğru yürüdü. Holde, arkasında duyduğu ayak seslerini, kapıyı açma görevine gelen Hef’inkiler zannetti. Geriye döndüğünde Kta’yı karşısında gördü. Kta:<span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block10">— Dikkatli ol, diye onu ikaz etti. Kurt sana refakat edeceğim, dedi.</p>

  <p class="block10">— Hayır, dedi Kurt. Orada beni beklemen gerekecek, o zaman da seni fark edeceklerdir. Gereğinden fazla dikkati çekmememiz iyi olur...</p>

  <p class="block10">Kapı arkasından kapandıktan sonra, sokağın karanlığında içinde bir kararsızlık duygusu belirdi birden. Sanki her geceden daha sessiz bir geceydi. Karşı caddedeki bir evin önünde çizgili elbisesiyle bir sufaki duruyordu. Kurt görünmemeye dikkat ederek hızla caddeyi geçip, Afen’e giden yolu tuttu.</p>

  <p class="block10">Djan denize bakan pencereye dayanmış etrafı seyrediyordu. Bu akşam ince vücudunu saran parlak sentetik bir kumaştan yapılmış zarif bir elbise giyinmişti. Böylesine bir elbiseyi, çekiciliği nedeniyle Nemetliler’in giymelerine imkân yoktu.</p>

  <p class="block10">— İndra’ların elçisi yarın dönüyor, dedi Djan.</p>

  <p class="block10">— Lanet olsun, biraz daha bekleyemedi mi?</p>

  <p class="block10">— Karşısında bir insan görüp de daha fazla kızmaması için senato toplantısına bile katılmadım. Sen ise tüm holleri serbestçe dolaşıyorsun. O bir alt katta oturuyor. Şayet o veya adamlarından biri dairelerinden çıkıp buraya gelse...</p>

  <p class="block10">— Bu ziyaretim özel değil, dedi Kurt.</p>

  <p class="block10">Djan derin bir nefes aldı ve ona oturması için işaret etti.</p>

  <p class="block10">— Elas’ları ve senatoda geçenleri öğrendim. Neden seni bana gönderdiler? diye sordu.</p>

  <p class="block10">— Beni onlar göndermedi. Fakat benim ricam, şayet durumu kontrol altına almak için her türlü imkânları en kısa zamanda kullanman.</p>

  <p class="block10">Kadın, yeşil gözleriyle onu bir süre süzdü:</p>

  <p class="block10">— Korkuyorsun, anlaşılan Elas’lar sana her şeyi anlatmışlar,</p>

  <p class="block10">— Şayet gelişmeler bu şekilde devam ederse, İndresul’a bir gün sadece kırıntıları süpürmek kâfi gelecek. Şimdiye kadar bir kuvvet dengesi vardı, fakat sen bunu bozdun ve...</p>

  <p class="block10">— Nym, böyle mi düşünüyor?</p>

  <p class="block10">— Hayır, beni dinlemelisin.</p>

  <p class="block10">— Evet, bir kuvvet dengesi vardı, diye konuştu Djan. Fakat bu indra’ların lehine, sufaki’lerin aleyhindeydi. Benim yaptığım sadece bir kuvvet dengesi sağlamak oldu. Tabii bu indra’ların hoşuna gitmiyor.</p>

  <p class="block10">— Eşitlik, bu dengeyi shan t’Tefur’la mı yapıyorsun?</p>

  <p class="block10">Djan başını kaldırdı, gözleri kısılmıştı ve birden gülmeye başladı. Gülüşünde çok çekici bir ifade vardı.</p>

  <p class="block10">— Anlıyorum, dedi. Sana bunu daha önce anlatmam gerektiğini düşünüyorsun. Bu da senin hassas gururunu kırmış olmalı.</p>

  <p class="block10">— Şu anda benim gururum söz konusu değil, dedi Kurt. Başka şeyler ilave etmek istedi. Ama o anda istemediği halde bu sözleriyle onun dediklerini kabul eder duruma düştüğünü anladı. Onu beğeniyordu ve onun da kendine karşı bu tip bir duygu beslediğini zannediyordu.</p>

  <p class="block10">— Shan, sadece benim dostumdur. Onun ailesi bir zamanlar bu toprakların büyük bir kısmını hâkimiyetleri altında bulunduruyorlardı. O beni hedefine ulaşmakta alet olarak kullanabileceğini zannediyor ve bunun için elinden geleni yapıyor. Ama yavaş yavaş beni kullanmasının imkânsız olduğunu anlamaya başladı. Senin meydana çıkman da onu çıldırttı, ama er geç kendisini buna alıştırmak zorundadır. Sizler daima kendi menfaatlerinizi ön planda tutarsınız. Ne sana, ne de ona güvenemem. Sizlerin söylediği her sözü ölçüyor, neyin sizi daha çok ilgilendirdiğini bulmaya çalışıyorum.</p>

  <p class="block10">— Tabii sen kendin hatasız birisin.</p>

  <p class="block10">— Bu devletin bir Methi’si olması gereği yok. Ona ait olan görevleri üstlenmesi için bir Methi, yalnız savaşta ve kriz durumlarında aranır. Ben yalnız bir nedenden dolayı Nefan’ın Methi’siyim. Ben ne indra’yım ne de sufaki’yim. Sufaki’ler beni tutuyorlar, çünkü ben olmadığım takdirde yerimi bir indra alacaktır. Senato onlar tarafından idare edilir. Senatoda söz sahibi olmak için asil bir aileden olmak gereklidir. Sufaki’ler sadece üç aileyle temsil edilirken, diğerleri indra ailelerinden gelir, senato kanunları yapar. Hiçbir zaman sufaki’lerin senatoda sözleri geçmemiştir. Çıkartılan kanunları veto etme haklarına da azınlık olmaları dolayısıyla sahip değillerdir. Bu durumda sufaki’lerin Methi’lerinden başka neleri var? Onların geçimleri de Elas’ların Irainyilev gemi şirketlerine bağlıdır. Bugün birkaç ruhsal patlama oldu. Bu üzücüdür. Bu da ailelere durumun ne kadar ciddi olduğunu bir daha gösterdi. Böylesi iyi oldu.</p>

  <p class="block10">— Hayır bu iyi olamaz, dedi Kurt. Bunun için ne zaman ne de yer uygun değildi. İndresul elçisi olaylara şahit oldu. Olanların tümü sana iletildi mi?.. Djan, durumu bile bile görmemezlikten gelmek istemem, bu şehri büyük bir felâkete sürükleyecek. Aileleri dinlemelisin, onların başkanlarını çağırtıp, t’Tefur’u nasıl dinliyorsan, onları da dinlemelisin.</p>

  <p class="block10">— Anlaşılan bu seni çok rahatsız ediyor.</p>

  <p class="block10">Kurt ayağa kalktı. Djan kendisine öğüt verilmesinden hoşlanmıyordu. Gitmek istediğinde Djan’a söylediği sözleri onun unutacağı aklına gelip, durakladı. Gururunu bir yana bıraktı:</p>

  <p class="block10">— Djan ben sana karşı değilim, hatta aramızda geçen bazı şeylere rağmen, senden hoşlanıyorum. Tarafların iyiliği için beni dinleyeceğini ümit etmiştim.</p>

  <p class="block10">— Söylediklerin üzerinde düşüneceğim, elimden geleni yapacağım.</p>

  <p class="block10">Kurt geriye dönüp, odadan çıkmak üzereyken, Djan sordu:</p>

  <p class="block10">— Sizlerden çok az şey duyuyorum. Mutlu musun Kurt?</p>

  <p class="block10">Kurt onun bu sorusu karşısında şaşırdı.</p>

  <p class="block10">— Evet, çok mutluyum, diye cevap verdi.</p>

  <p class="block10">Djan gülümsedi.</p>

  <p class="block10">— Sana karşı bir çeşit kıskançlık duyuyorum.</p>

  <p class="block10">— Senin için de yol açıktır, dedi Kurt.</p>

  <p class="block10">— Hayır. Nemet kanunlarına göre mümkün değil. Senin küçük Mim’inle beni kıyasladığında bunu daha iyi anlarsın. Ben bir Mehti’yim. İstediğimi yaparım. Yoksa bu dünya beni zincire vurur ki, ben buna tahammül edemem.</p>

  <p class="block10">— Seni anlıyorum, dedi Kurt. Sana mutluluklar dilerim Djan.</p>

  <p class="block10">Djan’ın yüzünde acı bir ifade belirdi. Pencereye dönüp bir süre Nefan’ın ışıklarını seyretti. Kurt’un orada bulunduğunu sanki unutmuş gibiydi.</p>

  <p class="block10">— Ben çok kimseden hoşlanmam, dedi Djan. Sana karşı bir yakınlık duyuyorum. Bu yakınlığı ne t’Tefur’a ne de onun gibi beni kullanmak isteyen diğerlerine karşı duyamadım. Git şimdi, haydi dön Elas’ına... Dikkatli ol seni kimse görmesin, git...</p>

  <p class="block2">&nbsp;</p>
</body>
</html>
