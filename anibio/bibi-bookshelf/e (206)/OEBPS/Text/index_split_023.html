<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_22">&nbsp;</p>

  <h4 class="block9">Yirmikinci Bölüm</h4>

  <p class="block2">&nbsp;</p>

  <p class="block10">Ian t’Ilev, Afen’in büyük kapısını işaret etti:</p>

  <p class="block10">— Avluya bir okçu koymuşlar. Birkaç adamımızı kaybedebiliriz. Kta sen ve Kurt kendinize özellikle dikkat ediniz...</p>

  <p class="block10">Kta birden sesini yükseltti:</p>

  <p class="block10">— Hücum!..</p>

  <p class="block10">Ian t’Ilev siperden atlayıp caddeye koştu. Kalabalık bir topluluk ellerinde meşaleler ve kılıçlarıyla Afen’e direk olarak saldırıya geçmişlerdi. Birçok adam kale kapısını kırmak için büyük bir ağaç kütüğünü getiriyorlardı.</p>

  <p class="block10">Kalabalık kapıya yaklaştığında, ağır kalasın demir kapıya çarptırılmasından çıkan gürültü, İndra’ların savaş naraları arasına karıştı. İnsulan’ın adamları hücuma geçerlerken Kurt ile Kta biraz geride kalmışlardı. Sonra duvarın karanlığına daldılar. Birçok kişi de onları izlemişti. Beraberlerinde getirdikleri kalın sırıklan duvara dayadılar. Elinde bir halat olan adamlardan biri tırmanıp yukarı çıktıktan sonra, bir ucunu Kta ve adamlarının bulunduğu tarafa, diğer ucunu Afen avlusuna sarkıttı. Kendisi avluya kayarken diğerleri arkadan tırmanmaya başladılar. Sıra Kurt’a geldiğinde, birden etrafı göz kamaştıran bir ışık kapladı. Kurt’un üzerine üşüştürülen oklardan biri sol kolunu sıyırıp geçti. Kendini halattan aşağı kaydırdığında, arkasından gelen iki adam yedikleri oklarla yere yuvarlandılar. Heyecanla arkasına dönen Kurt, Kta’nın yanında olduğunu görüp ferahladı.</p>

  <p class="block10">Afen duvarının yanında siper bulmuşlardı. Ötekilerin inmesini beklediler. Duvarı aşan yirmidört kişiden altısı oklarla vurulmuştu. t’Nethim oraya ulaşabilenlerin sonuncusuydu. Bu sırada kalenin demir kapısı büyük bir gürültüyle yıkılmıştı. t’İlev ve adamları diz çökmüş, sürekli ok atıyorlardı. Ortadan t’İlev’in adamları, yandan da Kta’nın adamları hücuma geçtiklerinde okçular şaşırıp ortada kaldılar. Artık ok atacak mesafe kalmadığından kılıçlarına davranmak zorunda kalmışlardı. Ama İndra’ların ypanları karşısında hiçbir şansları yoktu. Bir an içinde orada yok ediliverdiler. İndralar büyük bir hızla Afen’in iç kapısına dayandılar. Bronz kapıyı açmak için yüklendikleri sırada kulakları çınlatan bir ses duyuldu. Düdük sesini andıran bu sesi duyduğu anda kalbinin duracağını zannetti. Bu sesi gayet iyi tanıyordu Kurt.</p>

  <p class="block10">Kta’nın omuzlarından tutup onu yere yıkarken çılgınca haykırdı:</p>

  <p class="block10">— Yere yatın!..</p>

  <p class="block10">Ama bu acı haykırışını herkes duyamamıştı. Afen’in kapısı saniyenin onda biri kadar bir zamanda yok oluverdi. Gözler kamaştıran parlak bir ışıkla birlikte hem kapı, hem de onu ağır ağır kütükle kırmaya çalışan İndra’lılar bir anda kül haline geldiler.</p>

  <p class="block10">Ayakta kalabilen İndra’lılar oldukları yerde donup kalmışlardı. Kurt yerinden fırlayıp yanan kapıdan içeri daldı. Korkunç ışın silahını kendisine çevirmelerine fırsat bırakmadan yere yatıp yana doğru yuvarlandı. Ölüm ışını çok yakınından geçip duvara çarptı. Duvar büyük bir gürültüyle çökerken, tutucu kalaslar da alev alev yanmaya başladı. Kurt yerinden fırlayıp çığlıklar atarak ölüm silahını yeniden doldurmaya çalışan t’Tefur’un adamlarının üzerine atıldı. Adamlardan birini bir kılıç darbesiyle yere indirirken diğerleri silahı ona doğru çevirmeye çalışıyorlardı. ikinci adamı da bir kılıç darbesiyle saf dışı etti. Ama tam bu sırada farkedemediği üçüncü adam mızrağını Kurt’un sırtına saplayıverdi. Kurt yere yuvarlanınca, adam bir tekme savurup elindeki kılıcını bir yana fırlattı ve mızrağı tam Kurt’un kalbine saplayacağı sırada bir kılıç uçarak geldi ve mızraklı adamın göğsünün ortasına saplandı. Adam cansız yere yığılırken Kurt o anda yanında Kta’yı buldu. Kılıcını adamın göğsünden çekip çıkaran Kta:</p>

  <p class="block10">— Çabuk geri çekil Kurt, orada emniyette olursun, dedi.</p>

  <p class="block10">— Hayır!., diye söylendi Kurt.</p>

  <p class="block10">Tam bu sırada Indra’ların dolu bir ışın topunu devirmeye çalıştıklarını görmüştü. Yerinden zorlukla kalkıp sendeleyerek onlara doğru koştu. Silah aşırı enerji gerilimiyle titremeye başlamıştı. Bu sırada Afen’in ikinci kapısını omuzlarıyla açmaya çalışan İndra’ları gördü. Kurt, silahın bu ayarıyla binayı kökünden yıkacağını anlamıştı. Hemen gücünü azaltan ayarı yaptı.</p>

  <p class="block10">— Dikkatli ol Kurt, diye konuştu Kta. Bu garip şeye benim güvenim yok!</p>

  <p class="block10">— Adamlara söyle kapının önünden çekilsinler, diye söylendi Kurt.</p>

  <p class="block10">Kta onlara geri çekilmelerini emretti. Kurt topu kapıya yöneltip düğmesine bastı. Bir anda koca kapı kül halinde dağılıverdi. Adamlar içeri hücum ederlerken Kurt silahın enerji toplayıcısını kapattı.</p>

  <p class="block10">Artık Afen’in içine girmelerine hiçbir engel kalmamıştı. Kurt, Djan’ın dairesine çıkan merdivenin başına gelince durdu. Oranın da aynı tip silahlarla korunduğundan emindi.</p>

  <p class="block10">— Djan silahlarını Sufaki’lere vermiş, diye konuştu Kurt. Yukarıdaki durumu bilemeyiz. Ancak üst katları da ele geçirmemiz şart. Bana yardım edin, bu silaha ihtiyacımız var!</p>

  <p class="block10">— Ben hallederim, diye konuştu Ben t’Irain.</p>

  <p class="block10">Elas’ların evinin dostlarından olan bu kuvvetli adam ağır silahı omuzlandı.</p>

  <p class="block10">— Şayet bizi engellemeye çalışırlarsa silahı onlara çevir, ötesini bana bırak, dedi Kurt.</p>

  <p class="block10">Merdivenlere doğru koşarken, adam ve diğerleri onu izlediler.</p>

  <p class="block10">Kurt’un tahmin ettiği gibi, merdivenlerin sonundaki kapı kilitlenmişti. Ben t’İrain yere diz çöktü ve silahı kapıya doğru çevirdi. Kurt düğmeye bastığı anda kapının bulunduğu yer ortadan kayboluverdi. Kurt silahın tekrar dolması için bekledi. Hareket halindeyken silahın doldurulması çok tehlikeliydi. Bunu beklerken Djan’ı küçümsememesi gerektiğini düşündü.</p>

  <p class="block10">— Şimdi ikimizin hayatı da tehlikede, diye konuştu Kurt.</p>

  <p class="block10">— Ne yapalım yani, diye söylendi Ben alçak bir sesle.</p>

  <p class="block10">Bu sırada Kurt sağ tarafta bir hareket hissetmişti. Parlak bir ışın alaca karanlığı delmişti. Ben bir çığlık atıp ağır silahın altına yığıldı. Shan t’Tefur elindeki ışın tabancasını Kurt’a doğru çevirmişti. Kurt o anda kendini yere attı biraz önce önünde durduğu duvar büyük bir gürültüyle çöktü. O anda iki Indralı şimşek hızıyla Shan’ın üzerine atıldılar. Bunlardan ilki aldığı isabetle yere yıkılırken diğeri, yani Kta hafif bir sıyrıkla kurtulmuştu. Kta, Shan’la aralarındaki masanın üzerine fırlamasıyla t’Tefur’ un kafasını elindeki ypanla parçalaması bir oldu. Bacağından yaralanmış olan Kta sendeleyip yere yığılırken Kurt ışın tabancasını ölü t’Tefur’un elinden kaptı ve tüm gücünü toplayıp Kta’ya doğru yürüdü. Bu sırada ayağı bir şeye takılıp sendeledi. Durup baktığında bunun Ian t’İIev olduğunu gördü. Demek t’Tefur’un vurduğu İan’dı... Kta iki eliyle ypan’ın kabzasına dayanmış hareketsiz durmaktaydı.</p>

  <p class="block10">Bu sırada orada bulunan kanepelerden birinin altına gizlenmiş bulunan genç bir kız fırlayıp açık kapıya doğru koşmak istedi. t’Ranek onu tuttu. Kta:</p>

  <p class="block10">— Bu, Methi’nin hizmetçisi, diye söylendi.</p>

  <p class="block10">t’Ranek onu serbest bırakınca, Pai diz çöküp yere kapandı. Adamlardan biri onu kolundan tutup kaldırmak istedi.</p>

  <p class="block10">— Durun, diye bağırdı Kurt, sonra Pai’nin yanına yaklaştı: Bana söylemelisin Pai, belki de bu sayede onun hayatını kurtarmış olursun...</p>

  <p class="block10">Pai’nin güzel gözleri iri iri açılmıştı:</p>

  <p class="block10">— Lütfen ona bir şey yapmayın!., diye inledi.</p>

  <p class="block10">— Nerede o?..</p>

  <p class="block10">— Tapınakta...</p>

  <p class="block10">Kurt doğrulmaya çalışırken Pai onu kolundan tuttu:</p>

  <p class="block10">— Lord Kurt, diye konuştu. Shan t’Tefur ondan büyük silahları vermesini istedi. O vermedi Lord Kurt. Onu öldürmeyiniz lütfen...</p>

  <p class="block10">— Methi’ye zaman kazandırmak için bu hizmetçi kız besbelli yalan söylüyor, diye homurdandı t’Ranek. Methi şimdi bizi yok etmek için hazırlıktadır.</p>

  <p class="block10">— Hayır, yalan söylemiyorum, diye inledi Pai, sonra Kurt’un koluna sıkıca sarılıp devam etti: Lord Kurt, sen onu tanırsın, yalan söylemiyorum ben...</p>

  <p class="block10">Hizmetçi kızı kolundan sıkıca kavrayan Kurt:</p>

  <p class="block10">— Gel!., diye söylendi sonra Kta’ya döndü: Sen burada kal, tapınağa yalnız gireceğim...</p>

  <p class="block10">— Bu bir intihardır, diye bağırdı Kta. Tapınağa tek başına girmemelisin Kurt. Biz bile onu orada takip edemeyiz...</p>

  <p class="block10">— Pai bir Sufaki’dir, ben de bir insanım, diye konuştu</p>

  <p class="block10">Kurt. Biz Djan’ın kirletmediği yeri kirletmeyiz. Siz Afen'i koruyun. Galip gelmiş durumdasınız, kazandığınız zaferi başkalarına bırakmayın...</p>

  <p class="block10">— O zaman yalnız beni götür, diye konuştu Kta yalvaran bir sesle.</p>

  <p class="block10">Kurt hiç ses çıkarmadan başını salladı. Kta:</p>

  <p class="block10">— Kurt, unutma ki Elas’lar seni yeniden görmek isliyorlar... diye konuştu.</p>

  <p class="block10">— Bunu asla unutmayacağım Kta...</p>

  <p class="block10">Kurt, hizmetçi kızı kolundan tutup hızla oradan uzaklaştılar.</p>

  <p class="block10">Kapının önüne geldiklerinde Kurt birden durakladı:</p>

  <p class="block10">— Ümit ederim ki doğruyu söylemiş olasın Pai, diye konuştu. Aksi takdirde onu benden önce başkaları bulacak olurlarsa hayatı için hiçbir garanti veremem...</p>

  <p class="block10">— Söylediklerim doğrudur, dedi Pia.</p>

  <p class="block10">Elindeki ışın tabancasıyla tapınağın kapısının kilidine nişan alıp ateş ederek onu parçalayan Kurt içeri daldı ve taş merdivenlerden yukarı doğru çıkmaya başladı. Nefan’ın kutsal ateşinden yayılan ışık mermer basamaklarda altın yankılar bırakıyordu. Pai çok bitkin düşmüş, adım atacak hali kalmamıştı. Kurt, onu koluna girip taşıyordu.</p>

  <p class="block10">Mabedin büyük holünde durdular. Bronzdan yapılmış büyük çanakla kutsal ateş yanıytfr, alevleri kubbeye doğru metrelerce yükseliyordu. Dev ateşin çıkardığı çıtırtılar ayak seslerinin duyulmasını engelliyordu. Alevlerden mabedin öteki tarafı görülmüyordu. Djan’ın varlığını belirleyen şey, Fan'ın şerefine yanan kutsal alevden daha parlak olan ışın tabancasından çıkan ışık oldu.</p>

  <p class="block10">— İnsan!</p>

  <p class="block10">Pai çığlık alınca, Kurt onu yana itli. Daha önce neredeyse onu ölüme mahkûm edecek olan yaşlı rahip, arkasında diğer rahiplerle birlikte ona bakıyorlardı. Kurt iki adım geri çekildi. Korku içinde mabedin karanlık köşelerine baktı.</p>

  <p class="block10">— Kurt!</p>

  <p class="block10">Djan’ın kendisini çağıran sesinin geldiği tarafa doğru ağır ağır döndü Kurt. Onun silahının üzerine çevrili olduğunu gayet iyi biliyordu.</p>

  <p class="block10">Djan karanlıklar arasından çıkarak ışıklı yere doğru iki adım attı. Sarı saçları ışıkta altın gibi parlıyordu. Elinde silahı, üzerinde Hananlı subay üniforması vardı. Kurt onu bu kıyafet içinde hiç görmemişti. Yeşil pırıltılı, sentetik kumaştan yapılmış bir üniformaydı bu.</p>

  <p class="block10">— Geri döneceğini biliyordum, diye konuştu Djan.</p>

  <p class="block10">Kurt silahını yere atıp ellerini havaya kaldırdı:</p>

  <p class="block10">— Seni kurtarmaya geldim, diye konuştu Kurt. Her şey için artık çok geç. Djan çok kan aktı, benimle gel...</p>

  <p class="block10">— Ne?.. Beni affettin mi? Elas’lar da beni affettiler mi?.. Kendileri gelemedikleri için seni gönderdiler demek. Onlar buradan korkarlar. Pai... Utanmalısın Pai...</p>

  <p class="block10">Pai diz çöküp hıçkırmaya başladı:</p>

  <p class="block10">— Beni affet Methi... Affet beni...</p>

  <p class="block10">Djan bakışlarını tekrar Kurt’a çevirip sordu:</p>

  <p class="block10">— Shan t’Tefur ne oldu?</p>

  <p class="block10">— Öldü!..</p>

  <p class="block10">Bu cevap karşısında Djan en ufak bir üzüntü belirtisi göstermemişti.</p>

  <p class="block10">— Onunla mantıklı konuşmam mümkün olmadı, diye konuştu. Çok hayalperestti. Onu durdurmak için çok çalıştım ama başaramadım. Öğrendiğime göre Nefan’lı İndralar, İndresul Methisi tarafına geçmişler...</p>

  <p class="block10">— Nefan’ı kurtarmak için, diye konuştu Kurt.</p>

  <p class="block10">— Kurtarabilecekler mi?</p>

  <p class="block10">— En azından bir ümit var...</p>

  <p class="block10">— Onları beni dinlemeye zorlayabilirdin. Bunun için silahlarım vardı onları kullanabilirdim.</p>

  <p class="block10">— Bunu yapmadığın için sana minnettarım.</p>

  <p class="block10">— Sen bu saldırıyı bana güvendiğin için engellemedin, değil mi Kurt?</p>

  <p class="block10">— Senin, sana bağlı olan kimselere karşı olan sorumluluk duygularını çok iyi biliyorum. Buradan gitmene de yardımcı olacağım. Dağlardaki köylerde sana yardımcı olacak kimseler buluruz. Daha sonra Ylith ile barış anlaşması yaparsın...</p>

  <p class="block10">Djan üzgün nazarlarla Kurt'a baktı:</p>

  <p class="block10">— Ylith buna izin vermez, Elas’lar da... diye söylendi.</p>

  <p class="block10">— Bırak, sana yardım edeyim...</p>

  <p class="block10">Djan hâlâ elinde tuttuğu silahını indirdi, enerjsini kesti sonra yanındakilere çekilmelerini işaret etti:</p>

  <p class="block10">— Gidin, Pai’yi de emniyete alın...</p>

  <p class="block10">Muhafızlardan bazıları itiraz edecek oldular. Bunlardan biri t’Senife idi:</p>

  <p class="block10">— Seni onunla yalnız bırakamayız, dedi.</p>

  <p class="block10">— Gidin!., diye tekrarladı Djan.</p>

  <p class="block10">Adamlarının buna uymadıklarını görünce, elini Kurt’a uzattı ve onunla birlikte kapıya doğru yürümeye başladı. Rahipler saygıyla kenara çekilip kendisine yol açtılar. Tam bu sırada bir gölge Djan’a doğru atıldı. Işıkta bir kılıcın parladığı görüldü. Bu Lhe t’Nethim idi. Kurt kendisini engellemek istedi. Bu sırada iki muhafız birden onun üzerine atıldılar. Kılıçlar inip kalktı bir süre ve Lhe t’Nethim kanlar içinde merdivenlerden aşağı yuvarlandı.</p>

  <p class="block10">Kurt dizlerinin üzerinde doğrulup Djan’a baktı. Kılıç kalbine çok yakın bir yerden göğsüne saplanmıştı. Djan ellerini Kurt’a doğru uzattı, bir şeyler söylemek istedi sonra bakışları birden donuklaştı ve elleri iki yana düştü.</p>

  <p class="block10">Kurt onun kanlı vücudunu kollarına aldı ve kucakladı. Sonra ağır adımlarla yürümeye başladı. Arkasından boğuk bir ses yükseldi:</p>

  <p class="block10">— Bırak onu!..</p>

  <p class="block10">Kurt, her an için bir Sufaki hançerinin sırtına saplanabileceğim bile bile yoluna devam etti. Kucaklarında Djan’ın kanlı vücudu vardı. Kulakları sağır eden bir çan sesi, Pai’nın hıçkırıklarını bastırmıştı. Kurt diz çöküp Djan’ın kanlı cesedini göğsüne bastırdı. Genç bir rahip onun yanma diz çöktü ve ellerini uzattı:</p>

  <p class="block10">— İnsan, lütfen bırak da onu kutsal mabetten uzaklaştırayım... dedi.</p>

  <p class="block10">Kurt öfkeli gözlerle rahibe bakarak haykırdı:</p>

  <p class="block10">— Kutsal mabedinizi mi kirletiyor o?.. O isteseydi, Ome Sin’in etrafındaki bütün canlıları bir anda yok edebilirdi, ama o hiç kimseyi öldürmedi...</p>

  <p class="block10">— İnsan, dedi t’Senife onun yanında diz çökerken. İnsan, onu rahiplere ver, onlar Djan’ın şerefine uygun hareket edeceklerdir...</p>

  <p class="block10">Kurt, Sufaki’nin çekik gözlerine baktı. Bu gözlerden derin bir teessür okunuyordu ve bakışlarda güven vardı. Djan’ın cesedini rahiplere teslim etti. Rahipler onu alıp götürürlerken Kurt içinde tarifsiz bir acı duymuştu. Bu dünyadaki tek insanı yitirmişti. Sonra kendini toparladı, yerde hıçkıra hıçkıra ağlayan Pai’yi kolundan tutup kaldırdı ve t’Senife’ye teslim etti:</p>

  <p class="block10">— Benimle gelin, dedi. İndra’lar size bir şey yapmayacaklardır. Savaş bitti artık!..</p>

  <p class="block10">Geniş merdivenlerden inip mabetten dışarı çıktılar. Bu sırada onları durdurmak isteyen İndra’lara Kurt engel oldu. Bunlardan biri t’Nechis’ti. Kurt ona, durumu kısaca anlattı. t’Nechis onu saygıyla dinledikten sonra adamlarına Pai ile tSenife’yi serbest bırakmaları için emir verdi. Sonra Kurt’a döndü:</p>

  <p class="block10">— Kta duvarın dibinde yatıyor, dedi.</p>

  <p class="block10">Kurt, Kta’yı İsulan’ın adamlarının yanında buldu. Sağ bacağını sarmışlardı. Kta kendisine sevinç dolu gözlerle baktı. Sonra onu öyle üstü başı kanlar içinde görünce gözlerindeki sevinç bir anda endişeye dönüverdi. Kurt durumu açıklamakta yarar gördü:</p>

  <p class="block10">— Djan öldü, dedi.</p>

  <p class="block10">— Sen yaralı mısın?..</p>

  <p class="block10">— Hayır, diye başını salladı Kurt, sonra beraberindekileri işaretle: Bunlar, Djan’ın özel muhafızlarıydı. Cesaretleriyle saygı görmeyi hak ettiler, dedi.</p>

  <p class="block10">Kta bir an onları düzdükten sonra başıyla selamladı!</p>

  <p class="block10">— t’Senife bize yardımcı ol. Halkının bize inanacağı zamana kadar bizim yanımızda ol. Aramızdaki sorunlar artık çözülmelidir, dedi.</p>

  <p class="block10">Methi’nin ölüm haberi bütün Nefan'a yayılmıştı.</p>

  <p class="block10">Bu sırada kalabalığın arasından kendine zorla yol açıv ilerlemekte olan birisini gördüler. Toj t’Isulan:</p>

  <p class="block10">— Bu Bel t’Osanef, dedi.</p>

  <p class="block10">Bel yalnız değildi. Beraberinde en yaşlı ve en ileri gelen ailelerin fertleri de vardı. Kta elini kaldırdı. Bel yanına yaklaştığında:</p>

  <p class="block10">— Methi’nin öldüğü doğru mu Kta? diye sordu.</p>

  <p class="block10">— Evet, dedi Kta. Ancak hesapta bu yoktu. Lütfen benimle Afen’e gelin. Sizlerin emniyetini temin edebilirim.</p>

  <p class="block10">— Bunu onlara ben de garanti ettim, diye konuştu Bel.</p>

  <p class="block10">— Onlar seni dinlerler, diye konuştu Kta. Indra’ların kanun yapmaya nasıl alışkanlıkları varsa, bizlerin de uymaya alışkanlığımız vardır. Bu kez karar bizim lehimize çıkmalıdır. O zaman senin tavsiyelerini kabul ederler...</p>

  <p class="block10">— Şayet sizi esir etmiş olsak, İndresul çevresinden bazıları bundan çok memnun olurlar. Ama biz bunu asla yapmayacağız. Biz hep birlikte, bir tek şehir olarak Ylith Methi’nin karşısına çıkacağız...</p>

  <p class="block10">— Biz teslim olmak için birleşeceksek, çarpışmaya da razıyız, dedi yaşlı Sufaki’lerden biri.</p>

  <p class="block10">O anda Kurt’un aklına Afen’deki silahlar geldi. Hızla Afen’e doğru koşmaya başladı. Savaş alanını ve iç avluyu geçtikten sonra Afen’e daldı. İçeride ve dışarıda bulunan muhafızlar onu tanıdıklarından kendisine engel olmamışlardı. Methi’nin holünde nöbet tutan muhafızlara oradan uzaklaşmalarını emrederken kılıcı elindeydi.</p>

  <p class="block10">— Çabuk t’Elas’ı buraya çağırın, diye seslendi onlardan biri sonra heyecanla ilave etti: t’Morgan çıldırmış deyin ona...</p>

  <p class="block10">Kurt, Djan’ın dairesine girip kapıyı sürgüledikten sonra odada ne varsa kapının arkasına yığdı. Sonra tarifsiz bir yorgunluk içinde olduğu yere yığıldı. Bu sırada kapı vurulmaya başladı. Dışarıdan sesler geliyordu. Kurt bu sesler arasından Kta’nın, Bel’in hatta Pai’nin seslerini açıkça seçebildi. Hepsi, herkes kapıyı açması için kendisine yalvarıyorlardı. Bu ara Kta’nın bağırışı kulağına geldi:</p>

  <p class="block10">— Orada ne yapıyorsun Kurt?.. Niyetin nedir senin?..</p>

  <p class="block10">Sufaki’lerden biri de yüksek sesle bağırıyordu:</p>

  <p class="block10">— Orada İndresul filosunu yok edebilecek silahlar var. Eğer onları kullanıp şehrimizi kurtarmazsan sana lânet olsun!..</p>

  <p class="block10">— Gidin başımdan, beni rahat bırakın!., diye haykırdı Kurt.</p>

  <p class="block10">Sonra kapının önündeki bağırışlar ve sesler yavaş yavaş kesildi. Bir sandalyenin üzerinde oturan Kurt kendinden geçti. Günün ilk ışıkları pencereden yüzüne geldiğinde gözlerini açabildi. Deliksiz bir uyku uyuduğunu fark etmişti.</p>

  <p class="block10">Ayağa kalkıp silahların bulunduğu odaya daldı. Hassas sensorları, kumanda cihazlarını parçaladı. Bu sırada kapıdan ayrılmadan kendisini bekleyen Pai’nın sesi kulağına geldi:</p>

  <p class="block10">— Lord Kurt ne yapıyorsunuz orada?..</p>

  <p class="block10">Kurt bir cevap vermedi. Tahribatın yeterli olup olmadığını bir kez daha gözden geçirdikten sonra kapıyı açtı, dışarı çıktı. Pai hâlâ orada kendisini beklemekteydi.</p>

  <p class="block10">— Seni tehdit ettiler mi, diye sordu ona.</p>

  <p class="block10">— Hayır Lord Kurt...</p>

  <p class="block10">— Gel benimle, dedi Kurt.</p>

  <p class="block10">— Ben Methi’nin hizmetçisiyim Afen’den ayrılamam...</p>

  <p class="block10" id="id_DdeLink__24733_841124973">— Huzur tam olarak kurulmadan buna imkân yok</p>

  <p class="block10">— Pai. Onun için Elas’ta bizim misafirimiz olmanı istiyorum...</p>

  <p class="block10">Birlikte merdivenlerden inip Elas’ın yolunu tuttular...</p>

  <p class="block10">Rmay’a girdiklerinde Kta, Nym’in eski yerinde oturuyordu. Kurt’u görünce ayağa kalktı. Yüzünde tarifsiz bir mutluluk ifadesi vardı. Yanında Bel, Aimu ve bir yabancı ile Vel t’Elas oturmaktaydılar.</p>

  <p class="block10">— Artık Afen’de barışı tehdit eden silahlar yok. Bunu Methi’ne söyleyebilirsin Vel t’Elas, diye konuştu Kurt.</p>

  <p class="block10">— Ne yapmak istediğini Ylith Methi’ye anlattım, dedi Kta. Yanındaki Pai t’Efere değil mi?..</p>

  <p class="block10">— Ona geçici bir yer gerekliydi. Elas’ın onu misafir edeceğini umarım, diye konuştu Kurt.</p>

  <p class="block10">— Elas’lar için bu bir şereftir, dedi Kta. Sonra gülümseyen gözlerle arkadaşına baktı: Kurt, haydi yıkan üzerini değiştir ve yanımıza gel... Önemli görüşmelerimiz olacak...</p>

  <p class="block10">Kurt merdivenleri çıkarken Kta arkasından yetişti, onu kolundan tuttu:</p>

  <p class="block10">— Benim dostum, benim kardeşim... diye konuştu. Çok büyük bir iş başardın. Biz aşağıda çok güç problemlerin çözümüyle uğraşıyoruz. Methi, tüm sorunların çözümüne kadar Nefan’da kalacağına dair bize söz verdi. Burada oturup görüştükten sonra limana gidip ona kararımızı bildireceğiz. Her İndresul ailesi şu anda Nefan'daki akrabalarının yanında. Tüm Sufaki aileleri de indra ailelerinin yanındalar. Verilecek kararlar müşterek alınacak.</p>

  <p class="block10">— t’Nethim'in ailesini ziyaret etmeliyim, diye konuştu Kurt.</p>

  <p class="block10">— Ben o işi hallettim, dedi Kta. Şimdi sen Elas’lara lâzımsın. Ylith Methi senin neler yaptığını öğrenince seninle konuşmak isteyecektir. Ocağın sorunlarını tam olarak bilmeden ona ne anlatırsın?..</p>

  <p class="block10">Bu sırada Bel de yanlarına gelmişti:</p>

  <p class="block10">— Sen istersen onunla ilgilen Kta, dedi. Biz ocağın huzuru için çalışırız. Belki de İndresul’lu Lord ile konuşacak müşterek bir konu bulabiliriz. Bu arada Aimu da bize çay servisi yapar...</p>

  <p class="block10">Kta bakışlarını Bel’e çevirdi ve başıyla onu selamladı. Sonra Kurt’un koluna girdi. Bakışları kadar yumuşak bir sesle:</p>

  <p class="block10">— Gel, dedi. Artık kendi evindesin sevgili kardeşim benim...</p>

  <p class="block10">Ve beraberce merdivenleri ağır ağır çıkmaya koyuldular.</p>

  <p class="block2">&nbsp;</p>
</body>
</html>
