<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_11">&nbsp;</p>

  <h4 class="block9">Onbirinci Bölüm</h4>

  <p class="block2">&nbsp;</p>

  <p class="block10">Sis yükselmişti. Ertesi sabah da bütün şehri kaplıyordu. Limandaki gemilerin çan sesleri duyuluyordu. Kurt gözlerini açıp, pencereden gri havaya baktı. Sonra dönüp yatağına oturmuş, kalçalarına kadar uzanan saçlarını tarayan Mim’i gördü. Kurt’un bakışlarına gülümseyerek karşılık verdi.</p>

  <p class="block10">— Günün aydın olsun, lord Kurt.</p>

  <p class="block10">— Senin de Mim. Sis hâlâ dağılmadı. Limandan gelen çatı seslerini duyuyor musun? Daha ne kadar sürer bu?</p>

  <p class="block10">— İlkbaharda bazen günlerce devam eder. Havalar ısınıyor ya.</p>

  <p class="block10">Mim saçlarını ayırıp örmeye başladı. Sonra başının üzerinde taç gibi topladı. Bu bir töre idi ve Kurt bundan çok hoşlanıyordu.</p>

  <p class="block10">— Mim, bu sisin neden meydana geldiğini biliyor musun?</p>

  <p class="block10">— Hayır.</p>

  <p class="block10">— Öğrenmek ister misin?</p>

  <p class="block10">— Senin önem verdiğin, öğrenmemi istediğin her şeyi bilmeyi çok arzu ederdim.</p>

  <p class="block10">— Benim için en önemlisi sensin, bu evdir.</p>

  <p class="block10">— Ama ben çok az şey biliyorum.</p>

  <p class="block10">— Ne öğrenmek isterdin?</p>

  <p class="block10">— Her şeyi.</p>

  <p class="block10">— Ama önce kahvaltıyı hazırlamalısın, değil mi?..</p>

  <p class="block10">Mim ona gülümsedi:</p>

  <p class="block10">— Sen aşağıya gelene kadar çayı hazırlamış olurum, dedi.</p>

  <p class="block10">Bu sırada caddeden kuvvetli bir gong sesi duyuldu. Bu âni sesle irkilen Kurt, hafif bir sesle homurdandı; Mim:</p>

  <p class="block10">— Ah, evet. Bugün İntaem-inta’dır. Bugün Cadmisan’ın başlangıcıdır, dedi.</p>

  <p class="block10">Gong sesi devam ediyordu, beş defa çaldıktan sonra durdu.</p>

  <p class="block10">— Bugün Nermotai ayının dördüncü günüdür, aynı zamanda sufaki’lerin kutsal günlerinin başlangıcıdır. Bundan sonraki yedi gün akşam ve sabah mabetteki bu gong çalacaktır. Sufaki’ler Tanrılarının ruhlarını çağıracaklar.</p>

  <p class="block10">— Başka neler olacak? diye sordu, Kurt.</p>

  <p class="block10">— Tüm bunlar eski dinleriyle ilgili şeyler. Ben de onların ne yaptıklarını tam olarak bilemiyorum, bilmek de istemiyorum. Duyduğuma göre, Fan tapınağının içinde Tanrı - kralları dahi çağırıyorlarmış. Biz İndra’lar onların Tanrı isimlerini bile söyleyemeyiz.</p>

  <p class="block10">— Bel, kutsal günlerde huzursuzluğun olacağını söylemişti, diye hatırlattı, Kurt. Mim kaşlarını çattı.</p>

  <p class="block10">— Kurt, sana yalvarırım, kendine dikkat et, akşam karanlıkta evden dışarı çıkma.</p>

  <p class="block10">Kurt başını öne eğdi. Mim bunu kesinlikle Methi’yi düşünerek söylememişti. Şayet Mim ona bir şey söylemek isteseydi, bunu dolaylı yollara gerek duymadan açıkça anlatırdı.</p>

  <p class="block10">— Karanlıkta evden dışarı çıkmaya hiç niyetim yok, dedi Kurt.</p>

  <p class="block10">— Dün gece?..</p>

  <p class="block10">— Bu her zaman için tehlikeli, dedi.</p>

  <p class="block10">Kurt bir şeyler söylemek istedi ancak Mim fırsat bırakmadı.</p>

  <p class="block10">— Sufaki’lerin tanrıları çok acımasızdır. Çok içilip, dans edilecektir.</p>

  <p class="block10">— Senin önerilerini dinleyeceğim, Mim.</p>

  <p class="block10">Mim ona yaklaşıp iki parmağını onun dudaklarına dokundurdu.</p>

  <p class="block10">— Şimdi aşağıya inip, görevlerimi yapmalıyım. Sevgili kocam, sabah çayım yapmaya her gün beni geç bırakırsan herkes benim için ne düşünür sonra, dedi Mim ve gülümseyerek aşağıya indi.</p>

  <p class="block2">&nbsp;</p>

  <p class="block11">* * *</p>

  <p class="block2">&nbsp;</p>

  <p class="block10">— Nereye gidiyorsun?..</p>

  <p class="block10">Mim, loş giriş holünde durup, döndü ve:</p>

  <p class="block10">— Pazara gidiyorum, lord Kurt, dedi.</p>

  <p class="block10">— Yalnız mı?</p>

  <p class="block10">Mim gülümsedi, omuzlarını kaldırıp:</p>

  <p class="block10">— Bugün oruç tutmak mı istiyorsun? Akşam yemeği için bir şeyler almalıyım. Bak, sis de dağıldı, güneş parlıyor. Düne kadar karşı kaldırımda duran adamlar da gitmişler.</p>

  <p class="block10">— Yalnız gidemezsin... diye konuştu Kurt.</p>

  <p class="block10">— Bel'in karamsarlığına sen de kapılmışsın. Duymuyor musun, çocuklar bile sokakta oynuyorlar. Bu aydınlık günde sokağa çıkmak için neden korkayım? Bel’in ikazlarını çok ciddiye alıyorsun.</p>

  <p class="block10">— Benim sebeplerim başka, Mim.</p>

  <p class="block10">Mim onu sabırla dinledi.</p>

  <p class="block10">— Bugün aç kalacağız demektir.</p>

  <p class="block10">— Hayır, pazara ben seni götürüp, getireceğim.</p>

  <p class="block10">Kapıyı açıp, dışarı çıktılar. Kurt asabi bir şekilde her yönü kontrol edip, Tefur’un adamlarından bulunup bulunmadığını kontrol etti. Her halde Djan gerekli tedbirleri almıştı.</p>

  <p class="block10">— Bugün pazarın açık olduğunu biliyor musun?</p>

  <p class="block10">— Tabii biliyorum. Alış verişlerimi şehirdeki huzursuzluk ve sis nedeniyle şimdiye kadar geciktirdim, ama artık evde hiç yiyecek kalmadı, belki yarın yine sis olur. En iyisi bugünden bu işi halletmektir.</p>

  <p class="block10">— Senin için de bazı şeyleri alabilirim, dedi Kurt.</p>

  <p class="block10">— Ama sen ne alacağını bilemezsin ki. Ayrıca aldığın şeylerin fiatını da bilemezsin. Bizim paramızı eline dahi aldığını zannetmiyorum. Diğer kadınlar, seni çalıştırdığım için benimle alay ederler sonra. Ne biçim kadın bu, kocasını çalıştırıyor, derler. Belki de benim hoppa bir kadın olduğumu, bunun için beni yalnız bırakmak istemediğini düşünürler.</p>

  <p class="block10">— Diğer kadınlar kendi işleriyle uğraşsınlar, dedi Kurt.</p>

  <p class="block10">Tüm dikkatini sufaki’lerin oturduğu mahalleye vermişti. Ama herhangi bir olağanüstü durum görünmüyordu. Herkes işinde gücündeydi. Birkaç çizgili elbiseli adama rastladı, ama ona dikkat etmeden yanından geçip gittiler. Mim sakin bir sesle:</p>

  <p class="block10">— Gördüğün gibi, ben burada tamamen emniyetteyim, dedi.</p>

  <p class="block10">— Ben de senin kadar emin olmayı isterdim.</p>

  <p class="block10">— Bak Kurt, ben bu insanları tanıyorum. İlerdeki layd Yafes, küçük çocuk Edu t’Raku. Kaldırımın üstündeki yaşlı adam, t’Pamehen’dır. Kendinin bilgin olduğunu söylüyor. Sufaki’lerin eski medeniyetlerinden taş yazıtları okuyabiliyormuş. Onlar bizim komşularımızdır. t’Tefur’ un ve onun küçük çetesinin seni kızdırmalarına meydan verme. t'Tefur şimdi seni görse çok memnun olurdu.</p>

  <p class="block10">— Belki de, dedi Kurt.</p>

  <p class="block10">Şehir duvarlarına yaklaşmışlardı. Kapıya yaklaştıkça yol yokuş aşağı dikleşiyordu. Fakirlerin evleri pazar yeri ve liman duvarlarının dışında kalıyordu. İskeleye yanaşmış irili ufaklı birçok gemi duruyordu. İnce savaş gemileri, geniş ticaret gemileri, kimi tamir ediliyor, kimi de yenileniyordu. Gemiler herhangi bir savaş tehlikesine karşı hazır duruma getiriliyordu. Kta’nın gemisi «Tavi» dış limanda demir atmıştı.</p>

  <p class="block10">— Bu ilev’Ierin gemisi değil mi? diye sordu Kurt ve eliyle en yakında duran, direğinde beyaz kuş amblemli bayraklı gemiyi işaret etti.</p>

  <p class="block10">— Evet, dedi Mim. Ama onun yanında duran gemiyi tanıyamadım. Lord Kta her gemiyi, hangi aileye ait olduğunu, hatta İndresul’dan ve kolonilerden gelenlerin bile çoğunu tanır. Bir kaptanın bunları bilmesi gereklidir. Oradaki ticaret gemisi kuzeyden gelmiş herhalde belki de denizin buz olduğu, Yvorst Ome’den geliyor.</p>

  <p class="block10">Dar caddede kalabalığın artmasıyla limanı göremez oldular. Nerdeyse itişmelerde birbirlerini bile kaybedeceklerdi. Bir ara Kurt Mim’in kolunu tutmak istediğinde, Mim onu şiddetle itti. Karı koca dahi adetlere göre herkesin içinde birbirlerine dokunamazlardı.</p>

  <p class="block10">— Bana yakın dur, dedi Kurt ve kolunu bıraktı. Pazar yeri tezgâhları arasında yürümeye başladılar. Mim ikide birde durup, süs eşyalarına bakıyordu. Tenekeden yapılmış balık figürleri ve buna benzer şeyler ilgisini çekiyordu.</p>

  <p class="block10">— Bunlar için buraya gelmedik, hadi gidelim bu garip şeyleri ne yapacaksın, dedi Kurt.</p>

  <p class="block10">Mim biraz üzülmüş olarak derin bir nefes aldı ve Kurt "un köylülerin, balıkçıların ve kasapların satış yerine doğru götürdü. Mim akşam yemeği için düşündüğü balıkların kalitesini iyi bulmadı. Sebze satan adamın karısı Mim’i tanıyordu, evliliği için onu tebrik edip, Kurt’u saygıyla selamladı.</p>

  <p class="block10">Mim’in kadınla konuşmaya dalıp, kendisini unutması üzerine bu tanıdık çevrede onun emin ellerde olduğuna kanaat getirdi. Bu sırada biri Kurt’a çarptı. Geriye dönüp baktığında onun çizgili elbiseleriyle bir sufaki olduğunu gördü. Başka bir sufaki yolunu kesti. Kurt onun yanından geçmeyi denedi. Sufaki’nin gözlerinde kin ve tehdit ifadesi okunuyordu. Sufaki biraz yana çekilip ona yol vermek ister gibi bir hareket yaptı. Bu sırada yan taraftan gelen iki adam onu diğer yöne gitmeye zorladılar. Onu Mim’den uzaklaştırmışlardı. Kalabalıktan Mim’i göremiyordu. Mim’e yakın olduğu sürede onlarla mücadeleye girmek istemiyordu. Onu pazar yerinin bitimine kadar zorladılar. Dar bir sokağa geldiklerinde, Kurt fırlayıp Sokağa daldı. Çizgili elbiseli sufaki’ler onu takip etmeye başladılar. Birden sokağın başında birçok sufaki daha meydana çıktı ve onun yolunu kestiler. Kurt hiç düşünmeden onlara hücum etti. Kendine bıçakla saldıran birinin bıçaklı eline sert bir darbe indirip, bıçağını düşürmesine neden olduktan sonra, midesine indirdiği bir yumrukla onu saf dışı bıraktı. Bir diğerini de sol yumruğu ile yere indirdikten sonra başka birini orada bulunan bir kapıya doğru fırlattı. Bu sırada omuzlarının ve başının üzerine yediği darbelerle sendelediği sırada kollarından tutup, ellerini arkadan bağladılar. Bu sırada birinin kolunun kırılmış olduğunu memnuniyetle gördü. Onlardan ikisi yaralılarla meşgul olurken, diğerleri Kurt’u ayağa kaldırıp, sokağın içerisine doğru sürüklediler. Nefan sokakları garip bir geometrisi olan labirentler gibi karmaşıktı.</p>

  <p class="block10">Bir deponun arka kapısına ulaştıklarında, kapıyı açıp, Kurt’u içeriye ittiler. Yalnız küçük bir pencereden ışık sızıyordu. Duvara yaslanıp, oturdu. Ertesi gün sabah onu boğazı kesilmiş olarak bulacaklar, katillerinin izine bile rastlanamayacaktı. Birkaç kişi onu tutup, ayaklarını bağladıktan sonra bezden yapılmış bir tıkaçla ağzını tıkayıp, tozlu yere yuvarladılar.</p>

  <p class="block10">«Bir ışık getirin», dedi onlardan biri. Adamlardan biri bu emri yerine getirmeye giderken, kapı açıldı. Kolu kırılmış olan adamı içeri getirdiler. Işık geldikten sonra, adamın kolunu tedaviye başladılar. Kemikleri yerine getirirlerken adam çığlıklar atmaya başladı. Kurt, öldürmeden önce bunun öcünü kendisinden alacaklarını düşünüyordu. İnsanlar böyle hareket ederlerdi, bütün ümidi onların insanlar gibi düşünmemeleriydi. Böylece saatler geçmişti. Kurt bağların düğümlerini çözmeyi denedi, fakat parmakları onlara ulaşamıyordu.</p>

  <p class="block10">Bağları gevşeterek biraz olsun rahatlamış olduğuna rıza gösterdi. Parmakları şişmiş, hisleri kaybolmuştu. Acı kollarına kadar ulaşmıştı. Ayakları hiçbir şey hissetmiyordu. Ağzındaki tıkaç nedeni ile nerdeyse nefes alamayacaktı.</p>

  <p class="block10">En azından onu dövmemişlerdi. Adamlar onun birkaç adım ötesinde yere oturmuş kâğıt oynuyorlardı. Kurt dışarıdan gelen ayak sesleri duydu. Yeniden ümide kapıldı, Kta onu aramaya gelmişti. Fakat bu ümidi boşuna gitti, iki adam içeri girdi. Bunlardan biri İndra elbisesi, diğeri ise çizgili elbise giyinmişlerdi. Kemerlerinde kamaları takılıydı. Bunlardan birini tanıdı, bu Elas’ları gözetleyenlerden biriydi, indra elbiseli olan da Sufakiydi. Sonuncusu:</p>

  <p class="block10">— Onu ayağa kaldırın, diye emir verdi.</p>

  <p class="block10">Adamlardan ikisi Kurt’u kollarından tutup ayağa kaldırdıktan sonra, ayak bağını kestiler. Ayakta duramıyordu. Onu sarsıp, vurdular. Onu bıraktıklarında tekrar yerine çöküyordu. Ayakta duramadığını anlayınca kollarından tutup, Nefan sokaklarında sürükleyerek götürmeye başladılar.</p>

  <p class="block10">Sürekli yokuş aşağı gidiliyordu. Kurt hedefi anlamıştı. Onu körfezin karanlık sularına atacaklardı. Denizin derinliklerinde kaybolacak, kimse onun sufaki’lerce öldürüldüğünü bilemeyeceklerdi. Mim’den başka hiç kimse bunu bilmeyecekti. Belki de Mim onları görüp, tanımıştı. Bu düşünceden bir türlü kendini kurtaramıyordu. Mim’in eve dönüp durumu anlattığında, muhakkak ki Elas’lar bütün şehri ayağa kaldıracaklardı.</p>

  <p class="block10">Bir köşeye gelip, durdular. Elinde lâmba taşıyan bir adam onlara öncülük ediyordu. Kurt’un kolundan tutan iki adam, daha çok onu taşıyorlardı. Ayaklarına yeniden kuvvet gelmiş olmasına rağmen, Kurt onu taşıyanlara kolaylık sağlamak için bir neden görmüyordu. Önde lamba taşıyan adama yetişebilmek için daha hızlı yürümeye başladılar. Adama yetişince de, hızlı gittiği için ona kızdılar. Caddenin yanından aşağıya inen merdivenlere gelince, Kurt sol tarafındaki adama sol omuzuyla âni bir çıkış yapıp, onun merdivenlerden aşağı yuvarlanmasını sağladı. Diğer adam onu kolundan sıkıca yakaladı. Kurt ondan bir çırpınmada kurtulduktan sonra sağ omuzu ile lambayı taşıyan adamın karın boşluğuna âni bir dalış yaptı. Adam neye uğradığını anlamadan yere yuvarlanırken, elindeki lamba yere düşüp kırılmış, akan yağ alev almıştı. Bu sırada yağa bulaşmış olan elbisesi tutuşan sufaki, çığlık atmaya başlamıştı.</p>

  <p class="block10">Üçüncü adam elinde bıçakla Kurt'a hücum etti. Kurt kendini güçlükle kenara atarken, bıçak kaburgalarını sıyırarak geçti. Bu arada dizinin bütün kuvvetiyle adamın karnına bir darbe indirdi. Adam yanan yağın üzerine yuvarlanıp, yanmaya başlayınca, çılgınlar gibi haykırıyordu. Kurt artık serbestti. Bütün gücüyle koşmaya başladı. Her tarafı yağ, ter ve yanık elbise kokuyordu.</p>

  <p class="block10">Nefesi tıkanıp, artık koşamayacağını anlayıncaya kadar koştu, dar sokakları, keskin köşeleri geçti. Nihayet durduğunda nefesi kesilmek üzereydi. Ağzındaki tıkaç onu iyice nefessiz bırakmıştı. Bir evin duvarına yaslanıp, nefes alması düzelene kadar bekledi. Sonra nerdeyse hissiz kalmış parmaklarıyla, yerde ellerini bağlayan ipleri kesmek için bir şeyler aradı. Keskin bir testi kırığı bulduğunda ümidi arttı. Evin duvarına yaslanıp, büyük bir zorlukla çalışmaya başladı. Kalbi sıkışıyor, kulakları zonkluyor, gözleri kararıyordu. Diğer taraftan kendisini takip edenleri duyabilmek için sesleri dinliyordu.</p>

  <p class="block10">Bir süre uğraştıktan sonra bağları zayıflattı. Ve çekip koparttı. Sonrası kolaydı. Ağzındaki tıkacı çıkartıp, serin havayı ciğerlerine doldurdu. Şimdi artık rahat hareket edebilirdi. Karanlık ve siste şansı, daha çoktu. Yolu yokuş aşağı devam ediyordu, başka çaresi yoktu. Şehir kapısı, düşmanlarının onu beklemek için, en uygun yerdi. Duvarın yanına geldiğinde, büyük bir toprak yığınının duvarın üst kısmına kadar uzandığını gördü. Buraya tırmanıp, uygun bir yer bulana kadar duvarın üzerinde yürüdü. Buradan kendini yavaşça aşağıya bıraktı. Yüksek yerden bu atlayış onu sersemletmişti. Ellerini ve dizlerini kullanarak, duvarın gölgesine kendini çekti. Tekrar kendini bulup, kuvvet kazandıktan sonra ayağa kalkıp gideceği yönü belirlemeye çalıştı. Nerede olduğunu, nereye gittiğini bilmeden hareket ediyordu. Nihayet ana caddeye ulaştı. Cadde tamamen boştu. Evlerin gölgesine sığınarak yürüyordu. Osaneflerin evini görür görmez koşmaya başladı. Kapıya gelince derin bir nefes aldı. Kapı çıngırağının ipini çekip bekledi. Kapıyı kimse açmadı. Cuma günü olduğunu, sufaki’lerin dini merasimlerini hatırladı. Belki Osanef’ler de mabede gitmişlerdi.</p>

  <p class="block10">Tekrar caddeye çıkıp, yürümeye başladı. Elas evine bir kaç dakikalık mesafede bulunuyordu. Diğer İndra evlerinin kapılarını çalamazdı. Bir defasında Kta, onların insanları pek sevmediklerini söylemişti. Tüm gücünü toparlayarak, Elas’a doğru koşmaya başladığında evin sufaki’ lerce gözetlenebileceği aklına geldi. Ama artık iş, işten geçmişti. Üç köşeli kapıya geldiğinde, bütün gücüyle kapıyı yumruklamaya başladı. İçerden:</p>

  <p class="block10">— Kim var orada? diyen Hef’in sesini duydu.</p>

  <p class="block10">— Kurt, aç kapıyı gireyim Hef lütfen.</p>

  <p class="block10">Kapı açıldığında Kurt kendini içeri atıp, nefes nefese duvara yaslandı. Hef merak ve heyecan dolu bir sesle:</p>

  <p class="block10">— Mim... Lord Kurt, ne oldu. Mim nerede? diye kekeledi.</p>

  <p class="block10">Kurt, boğulacakmış gibi oldu birden:</p>

  <p class="block10">— Burada değil mi?</p>

  <p class="block10">— Hayır, beraber olduğunuzu ümit etmiştik.</p>

  <p class="block10">Kurt nefes almaya çalışırken, duvardan uzaklaştı.</p>

  <p class="block10">— Çabuk Kta’yı çağır, dedi.</p>

  <p class="block10">— O da dışarıda, onunla beraber İan t’İlav ve Val t’Ran sizi aramaya gitmişlerdi. Nym’e haber vereyim...</p>

  <p class="block10">— Nym’e söyle, ben Methi’den yardım istemeye Afen’e gidiyorum. Bana bir silah ver, ne olursa olsun!</p>

  <p class="block10">— Veremem, lord Kurt. Bunun için kesin emir aldım...</p>

  <p class="block10">Kurt lânet okuyup, kapıdan dışarı fırladı. Afen kapısına doğru giden yolda koşmaya başladı. Oraya ulaştığında kapıların kapalı olduğunu gördü. Mabede giden duvarın yanındaki yolda birçok sufaki vardı, çoğu da sarhoştu. Kurt kapının demirlerine asılıp, nöbetçilere bağırdı. Fakat sesi kalabalığın gürültüsünde kayboldu. Sanki tüm sufaki’ler mabet yolu üzerinde toplanmıştı. Sarhoş olanlardan birçoğu onun gibi parmaklıklara tutunup, onunla beraber nöbetçileri çağırmaya başladılar. Kurt bitkin durumda kapıya dayandı. Ne Kta’dan ne de Djan’dan yardım alamamıştı. Birden aklına Afen duvarının yan tarafındaki mabede açılan küçük kapı geldi. Belki de bu kapı açıktı. Açık olmasa bile orada bir nöbetçi bulunurdu. Ona sesini duyurup, kapıyı açtırabilirdi. Duvarın yanından mabede doğru yaklaştıkça, sufaki’ler de çoğalmaya başlamışlardı. Birkaçı ona gülüp, elbiselerini çekip, onunla alay ederken bazıları küfürler savurarak yolunu kesmeye çalışıyorlardı.</p>

  <p class="block10">Birisi ona çarpıp, nerdeyse yere düşmesine sebep olacaktı. İleriye doğru gitmek istedikçe, ona engel olmaya çalışıyorlardı. Mabet meydanına geldiğinde, t’Tefur’un çizgili elbiseli adamlarından birçoğunun orada toplanmış olduğunu gördü. Mabet önünde belirdiğinde, oraya koşmaya başladı. Kadınlar histerik çığlık atarken, erkekler küfürler savurup, ona vurmaya başladılar.</p>

  <p class="block10">Birçok el kendisini durdurmak için uzanıyordu. Buna rağmen onları silkeleyip, kurtuluyor. Yavaş yavaş mabede yaklaşıyordu. Tam ilk basamağa ulaştığında, yarım düzine adam onu kıskıvrak yakaladı.</p>

  <p class="block10">— Bu Elas’ların işi, diye histerik bir ses duyuldu.</p>

  <p class="block10">— Bu insanı öldürün, öldürün onu!..</p>

  <p class="block10">Kurt bunu kimin bağırdığını görmek için geriye döndü. Meşalelerin ışığında kendisine bakan nefret dolu yüzlerce surattan, onun kim olduğunu anlayamadı.</p>

  <p class="block10">— Shan t’Tefur, nerede? diye bağırdı Kurt. Benim karımı nereye kaçırdı?</p>

  <p class="block10">Birkaç saniye kalabalıkta sessizlik oldu. Nemet’lerin karılarına karşı çok büyük saygıları vardı. Kurt derin bir nefes alıp, tekrar bağırdı:</p>

  <p class="block10">— Shan t’Tefur, şayet buradaysan karşıma çık. Söyle karım nerede? Onu nereye götürdün?</p>

  <p class="block10">Bir süre kimseden hiçbir ses çıkmadı. Sonra uğultu halinde mırıldanmalar başladı. Bu sırada çok yaşlı bir rahip uzun çubuğuyla halkı yararak onun yanına gelip, birkaç adım önünde durdu. Uzun çubuğunu Kurt’a doğru uzatıp, anlayamadığı birkaç söz mırıldandı. Mabet meydanındaki ölüm sessizliğini, yolun arka tarafındaki sarhoşların kahkahaları bozuyordu. Halk kıpırdamadan duruyordu. Rahip, çubuğunu Kurt’a daha da yaklaştırdıkça, ondan kurtulmak için yana doğru eğildi. Ama adamlar onu sımsıkı tutup, bu hareketini engellediler.</p>

  <p class="block10">Sonunda rahip sopasını Kurt’un yanağına dokundurdu:</p>

  <p class="block10">— Tanrıların belası, Elas’lar tarafından gönderilip, bizim ibadetimize leke sürmek istedi. Tanrıların önünde seni sonsuza dek lanetliyorum. Bizlere hayat veren Thael’in oğulları adına sana lanet olsun, dedi rahip.</p>

  <p class="block10">— Ben de t’Tefur’a yardımcı olanları lanetliyorum. Benim karım Mim kimseye kötülük etmedi. Şimdi o nerede? Nereye götürdünüz onu? Tanrılar adına söyleyin, yaşıyor mu o?</p>

  <p class="block10">— İnsan, senin karından kimsenin haberi yok. Sana yanlış bilgi vermişler. Buraya gelip sebepsiz suçlamalar yapıyorsun. Kim Mim h’Elas’a karşı olabilir? Buraya girip mabedimizin, dualarımızın kutsiyetini lekeledin. Lânet olsun sana, insan burayı derhal terk etmezsen kirlettiğin bu yeri kanınla yıkarız. Bırakın onu gitsin, dedi yaşlı rahip. Onu serbest bıraktılar. Kalabalığa dönüp içlerinden tanıdık bir yüz aradı. Sonra rahibe bakıp:</p>

  <p class="block10">— Karım şehrin bir yerinde, ölü veya yaralı, siz bir din adamısınız. Bir şeyler yapınız, diye bağırdı.</p>

  <p class="block10">Birkaç saniye rahibin sert yüzünde, bir merhamet ifadesi belirip kayboldu. Bir şeyler söylemek için ağzım açtı:</p>

  <p class="block10">— Bu indra’ların bir işidir, diye kalabalıktan bir ses yükseldi.</p>

  <p class="block10">— Elas’lar çoktan beri sufaki’leri suçlamak için bir bahane arıyorlar. Bu insan onların oyununun bir âletidir.</p>

  <p class="block10">Kurt geriye dönüp baktığında bunu söyleyenin tanıdık bir yüz olduğunu gördü.</p>

  <p class="block10">— İşte bu onlardan biri, diye onu işaret etti, Kurt.</p>

  <p class="block10">— Karım kaçırıldığında bu adam pazar yerindeydi. Onlar beni öldürmeye çalıştılar, karımı da...</p>

  <p class="block10">Kalabalık arasından biri bağırdı:</p>

  <p class="block10">— Yalancı, Ver inta gong’u çaldığından beri buradaydı. Ben onu gözlerimle gördüm. Bu insan suçsuz birine iftira ediyor. Öldürün onu.</p>

  <p class="block10">Hep bir ağızdan bağırmaya başladılar. t’Tefur’un çizgili elbiseli adamlarından bir düzinesi mabede doğru harekete geçtiler.</p>

  <p class="block10">Rahip, değneğini mabedin merdivenlerine vurdu:</p>

  <p class="block10">— Hayır!., diye bağırdı. Onu buradan götürün, kutsal mabetten uzaklaştırın...</p>

  <p class="block10">Kurt etrafım saran adamlardan kurtulmak için çırpındı. Birçok adam onu havaya kaldırıp, çılgınca bağıran kalabalık arasından götürmeye başladılar. Onu duvarın yanındaki yolda sürükleyerek götürmek isteyen adamlardan kurtulmak için uğraşıları boşuna gitti. Afen’in kapılan şimdi açılmıştı. Djan’ın beş adamı, ellerinde meşalelerle bekliyorlardı. Onlardan biri:</p>

  <p class="block10">— Onu bize bırakın, diye bağırdı.</p>

  <p class="block10">Çizgili elbiseli genç bir adam ona doğru haykırdı:</p>

  <p class="block10">— Hain!</p>

  <p class="block10">— Bırakın onu, diye tekrarladı, muhafız.</p>

  <p class="block10">Kurt onu tanıdı. Bu t’Senife’ydi. Kızarak Kurt’u yere attılar. Kurt sert bir şekilde muhafızların önüne parke taşlarının üzerine düştü. Muhafızlar onu yerden kaba bir hareketle kaldırdılar. Aceleleri yüzünden ona karşı kötü hareketlerinde diğerlerinden geri kalmıyorlardı. Onu Afen’in avlu kapısına doğru sürükleyerek götürdüler. Kapıların muhafızlarca kapanmasından sonra, orada kalan halk kapı demirlerine asılıp, sarsmaya, çığlıklar atmaya başladılar. Kapıyı taş yağmuruna tuttular. Methi’nin muhafızları Kurt’u kollarından çekerek avluya sokup, emniyete aldılar...</p>

  <p class="block2">&nbsp;</p>
</body>
</html>
