<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_15">&nbsp;</p>

  <h4 class="block9">Onbeşinci Bölüm</h4>

  <p class="block2">&nbsp;</p>

  <p class="block10">Gece rüzgârı Tavi’nin mavi yelkenlerini doldurmuştu. Val t’Ran, kürekçilere kürekleri çekmeleri için emir verdi...</p>

  <p class="block10">Terlemiş yorgun denizciler bir süre küreklerin üzerine kollarını ve başlarını koyup dinlendiler. Şu anda herhangi bir yerde bulunan «Edrif» sahillerde onları arıyordu. Sahillerin çok girintili çıkıntılı olması, «Tavi»nin lehine idi. Ayrıca bu sığ denizlerde Tavi’nin hareket kabiliyeti Edrif’len daha üstündü. Daha ağır bir tekne olan «Edrif» derin sularda hareket etmek mecburiyetindeydi. «Tavi»nin becerikli dümencisi gemiyi denizde yer yer ortaya çıkan kayalıkların arasından, başarıyla geçiriyordu. Kta bu suları avucunun içi gibi biliyordu. Kürekçiler her ihtimale karşı, yerlerinden ayrılmamışlardı.</p>

  <p class="block10">— Aşağıya in. Bu halinle yeteri derecede ayakta kaldın zaten. Seni bir daha sudan çekmeye hiç niyetim yok, dedi Kta, Kurt’a.</p>

  <p class="block10">— Durum şimdi iyi mi?</p>

  <p class="block10">— Bu kayaların arasında bir kanal var, gökler bizlerle beraber; rüzgâr bizi tam oraya doğru götürüyor.</p>

  <p class="block10">Orada bulunan bir adama işaret etti.</p>

  <p class="block10">— Lord Kurt’u aşağı götür, yoksa ölecek...</p>

  <p class="block10">Kamara sıcak ve aydınlıktı. Yaşlı denizci onu yatağa kadar götürdü, oraya uzanmasına yardımcı oldu. Gözlerini kapayıp, derin bir uykuya daldı. Uyandığı zaman, yaşlı Lun ona sıcak çorba getirip, ağzına tuttu, onu içene kadar başında sabırla bekledi. Sıcak çorba ona taze bir kuvvet vermişti. Lun’dan bir tas çorba daha istedi. Bunu kendi kendine içebiliyordu. Bu sırada kapı açıldı, Kta içeriye girdi.</p>

  <p class="block10">— Çorba hazır, Kta-ifhan, dedi Lun ve ona da bir tas çorba doldurdu. Kamaradaki ikinci yatağın üzerine oturan Kta yavaş yavaş çorbasını yudumlamaya başladı. Kurt duvara bakıyordu. Kta ile tekrar münakaşaya başlamaktan çekiniyordu. Kta çorbasını içip bitirdikten sonra, ona baktı.</p>

  <p class="block10">— Şimdi nasıl oldun? diye sordu. Sesinde Kurt’un uzun süredir özlediği, iyilik ifadesi vardı.</p>

  <p class="block10">— Teşekkür ederim, iyiyim.</p>

  <p class="block10">— Gece bizim lehimize. «Edrif» durumu anlayana kadar, sahilden uzaklaşmış olacağımızı ümit ediyorum.</p>

  <p class="block10">— Kuzeye doğru mu, gidiyoruz?</p>

  <p class="block10">— Evet, t’Tefur da hemen arkamızdan geliyor.</p>

  <p class="block10">— Onun gemisini elegeçirme imkânımız yok mu?</p>

  <p class="block10">— On kürekçi yerimiz boş. Adamlarımızın geri kalanlarının da ölmesini mi istiyorsun?</p>

  <p class="block10">Kurt birden titredi ve yere baktı. Kta ile tekrar münakaşa etmek istemiyordu.</p>

  <p class="block10">— Bunu, senin için söyledim, dedi Kta. Kurt bu adamlar, benim için ailelerini, ocaklarını terk ettiler. Bir daha geri dönemeyeceklerini bile bile bunu yaptılar. Karanlık bir gece bana gelip, Nefan’ı terk etmem için bana yalvardılar. Böyle olmasaydı, babamın arzusuna uyarak daha o gece hayatıma son verecektim. Şimdi onlardan onikisini bu sahilde bıraktım. Onların ölümünden ben sorumluyum. Onlar öldüler, ben yaşıyorum.</p>

  <p class="block10">— Ben hepsini kurtarmak için gayret ettim, Kta. Elimden ancak bu kadar gelebildi...</p>

  <p class="block10">Kta çorbasını bitirip tasını bir tarafa koyduktan sonra bir müddet önüne baktı.</p>

  <p class="block10">— Benim zavallı dostum, diyerek söze başladı. Biliyorum, biliyorum. Bir süre bundan emin olamamıştım. Bunun için beni affet. Şimdi uyumaya çalış.</p>

  <p class="block10">— Bana bunları söyledikten sonra nasıl uyuyabilirim?</p>

  <p class="block10">— Sana başka ne söylemeliydim?</p>

  <p class="block10">— Bunu ben de bilemiyorum, dedikten sonra, Kurt başını yastığa koydu:</p>

  <p class="block10">— Ölülerin yarın tekrar dirileceğine inanıyor musun? Elas’lar yeniden ayağa kalkacaklar mı?</p>

  <p class="block10">— Sen çok yoruldun Kta, artık uyumaya çalış.</p>

  <p class="block10">Kta birden ayağa kalkıp, arka duvarda yapılmış, özel yerdeki kutsal ışığın yanma gidip diz çöktü ve ellerini ışığa çevirip, duaya başladı. Alçak sesle atalarına seslendikten sonra ellerini göğsünde bağlayıp, öylece kaldı. Dindar Nemetli’lerin böylece acılarını, üzüntülerini dondurmaları Kurt’u kıskandırıyordu. Düşüncelerini önce ışığa yöneltiyor, sonra başka şeylere, insanların düşünemeyeceği derinliklere götürüyorlardı.</p>

  <p class="block10">Elas’ların evindeki huzur, burada kamaranın içinde de hâkim oluyordu. Dışarıdan dalgaların gemiye çarpan sesi geliyor, kalasların birbirine sürtünmesinden çıkan gıcırtılar işitiliyordu. Gözlerini kapadı. Birden hayalle ve rüya arasında kutsal ışığın, yağdanlığının boşaldığı zannıyla irkildi. Kta hâlâ ateşin karşısında diz çökmüş duruyordu. Kurt büyük bir korkuya kapıldı. Mim’in son hali gözlerinin önüne geldi. Kta’nın ruh halini düşündü. Yoksa... Kurt yerinden fırlayıp, onun yanına gitti. Bir Nemetli’nin dua anında rahatsız edilmesi affedilmez bir kabahatti. Buna rağmen:</p>

  <p class="block10">— Kta, Kta iyi misin? diye bağırdı Kurt.</p>

  <p class="block10">Kta derin bir nefes aldı ve gözlerini açtı:</p>

  <p class="block10">— Evet... diye mırıldandı. Kalkmama yardım et, Kurt.</p>

  <p class="block10">Kurt kollarından tutup onu kaldırdı. Uyuşan ayaklarına kan gelene kadar ona dayandı. Kta eliyle terden ıslanmış saçlarında gezdirdi. Hiç konuşmadan yatağına gidip, yattı. Derin düşüncelere daldı.</p>

  <p class="block10">Ertesi sabah, Kurt traş olmuş üzerindeki çirkin hali biraz olsun atmıştı. Lun kovadaki deniz suyunu başından aşağı boşaltınca birden çok irkildi. Tuzlu su, vücudundaki yanık ve yaralı yerlere değince çok büyük bir ıztırap vermişti. Lun ona kalın bir battaniye uzattı. Kurt sıkıca sarındı. Kalın kumaş vücuduna batıyor, özellikle yanık ve yaralı yerlerin acısını daha da artırıyordu.</p>

  <p class="block10">Güvertenin parmaklıklarına yaslanıp onu seyreden Kta’nın yüzündeki ifadeden kendisinin bu acılarına ortak olduğu anlaşılıyordu.</p>

  <p class="block10">— Yanık ve yaraların üzerine yağ sürmelisin, diye konuştu Kta.</p>

  <p class="block10">— Sonra denerim, diyen Kurt, giyinirken sözüne devam etti.</p>

  <p class="block10">— Adaya ulaşmamız daha ne kadar sürecek?</p>

  <p class="block10">Kta omuzlarını kaldırdı:</p>

  <p class="block10">— Gökler ve rüzgârlar bizimle birlikte olursa belki bir günde oraya ulaşabiliriz. Bu sularda Edrif’ten daha başka tehlikeler de var. İndresul’un buranın batısında, Sider Mel adlı bir kolonisi ve onların da epeyce kuvvetli bir donanmaları var. Bu uzağında kalmak istediğim bir tehlike. Ada üzerindeki Lur evi de Elas’ların eski bir düşmanıdır. Ama Aktori adası bizim dostlarımızca idare edilir. Oraya ulaşabilirsek, bir süre dinlenebileceğimizi ümit ediyorum. Yelkenler sirene çarpmaya başlamıştı. Val’ın verdiği işaret üzerine mürettebat çalışmalarını hızlandırdı.</p>

  <p class="block10">— Anlaşılan rüzgâr artık bizim için uygun olmayacak. Denizciler, göğün kuvvetlerini saygı ile kabullenmek zorundadırlar, dedi Kta.</p>

  <p class="block10">— Rüzgâr dönüyor mu?</p>

  <p class="block10">— Yalnız, bu değil...</p>

  <p class="block10">Kta kuzeyden gelen koyu renkli bulutları işaret ediyordu.</p>

  <p class="block10">— Fırtına çıkmadan adaya ulaşabileceğimizi ümit etmiştim. İlkbahar rüzgârları çok değişken olur. Fırtına, doğrudan Yvorst Ome’nin sonsuz buzullarından geliyor. Gün bitmeden bunu hissedeceğiz.</p>

  <p class="block10">Kta, haklıydı. Öğleye kadar rüzgârla dolan yelkenler öğleden sonra birden sönüvermiş ve gemi olduğu yerde hareketsiz kalmıştı. Val, emirler yağdırıyor, Kta endişeli gözlerle kuzeyden hızla yaklaşan bulutlara bakıyordu.</p>

  <p class="block10">— Daha sağlam giyinmelisin, diye Kurt’a seslendi. Fırtına iliklerine kadar işler...</p>

  <p class="block10">— Fırtına bizi geriye sürükleyecektir, diye mırıldandı Kurt.</p>

  <p class="block10">— En azından olduğumuz yerde kalabilmek için gayret edeceğiz, dedi Kta. Sen böyle şeyleri tanımazsın. Böyle bir ilkbahar fırtınasını daha yaşamadın. En iyisi kamarada kalmandır.</p>

  <p class="block10">Öğleden sonra siyah bulutlar kuzeybatıda göğü kaplamaya başlamıştı. Şimşekler çakıyor, gök gürlüyordu. Kta fırtına bulutlarına bakıp, alçak sesle bir küfür mırıldandı.</p>

  <p class="block10">— Tek tesellimiz, Shan t’Tefur’un bu fırtınada gizli kayalıklardan bizden daha güç kurtulacağıdır. Hey... Tkel çabuk yelkeni topla, yoksa fırtına çıktığında kayalara bindirmemizi mi istiyorsun? diye bağırdı, Kta. Sonra Kurt’a seslendi: Birkaç dakika sonra fırtına gemiye dağ gibi dalgalar getirecek. Senin güverteden denize süprülmeni istemiyorum, çabuk aşağıya in!</p>

  <p class="block10">— Senin adamların ayakları üzerinde nasıl durabiliyorlar?</p>

  <p class="block10">— Onlar gerekmedikçe bir adım dahi atmazlar. Sen denizci değilsin dostum. Aşağıya inmelisin, bunu yapamazsan bu gece Kalyt’in yeşil gözlü kızına refakat edersin. Bilmem, onlar insanlar karşısında nasıl bir tavır takınır? Kurt bu efsaneyi biliyordu. Boğulan denizciler denizlerin babası Kalyt’in yanına gider, orada kalırlardı. Kalyt’in yeşil gözlü kızı onları pençelerinde tutar, sonradan atalarının ocağına gitmeleri için serbest bırakırlardı. Kta’nın ikazlarını kalpten kabul ediyor, ama diğer adamların hepsi yukarıdayken, kendisinin kamaraya saklanmasını kabullenemiyordu. Geminin arka tarafına doğru giderken, büyük bir dalga onu kaldırıp, denize doğru götürmeye başladı. Son bir gayretle geminin seren direğini yakalayıp, sımsıkı sarıldı. Kta’ya bakmaya cesaret edemiyordu.</p>

  <p class="block10">Gemiyi rotasında tutmak cidden çok güç bir işti. Karanlık bastırmıştı. Gemi büyük dalgaların oyuncağı olmuştu. Kurt emniyet halatına sıkıca tutunmuş, başka bir dalganın kendini oradan söküp atmasını engellemeye çalışıyordu. Zaman zaman üzerinden aşan dalgaların içinde boğulacak gibi oluyor, deniz suyu gözlerini yakıyordu. Birden şimşekler çakıp, etrafı aydınlatmaya, bardaktan boşanırcasına yağmur yağmaya başladı. Uzun bir zaman geçtikten sonra nihayet yağmur ve fırtına hızını kaybetti. Ortalık yavaş yavaş sakinleşti. Etraf görünmeye başlayınca sancak tarafında kara çizgisi belirmeye başladı.</p>

  <p class="block10">Karadan uzaklaşma arzuları böylece yerine gelmemiş oluyordu. Kta dümeni Tkel’e bırakıp, güverteye Kurt’un yanına geldi. Saçlarından akan sular damlalar halinde, yüzünden aşağıya süzülüyordu.</p>

  <p class="block10">— Ne kadar yol kaybettik? diye sordu Kurt.</p>

  <p class="block10">— Fazla, çok fazla... Daha kötüsü rüzgâr da ters esiyor. İlkbaharda kuzey ve güney rüzgârlarının karşılıklı mücadelesi vardır.</p>

  <p class="block10">— Göklerin bize acıması gerekirdi, dedi Kurt.</p>

  <p class="block10">— Belki de bizim için en iyisidir. Bunu şimdiden bilemeyiz. Belki de biz yok olmaya gidiyorduk, fırtına buna engel oldu.</p>

  <p class="block10">Kurt ona hayretle baktı. Bu sırada büyük bir dalga «Tavi»yi kaldırınca, tekrar emniyetine sıkıca sarıldı. Kta’nın ona gülmesine memnun oluyordu. Elas’larda geçen o güzel günleri hatırlamıştı.</p>

  <p class="block10">— Kıç tarafta bir gemi! diye bağırdı, Val.</p>

  <p class="block10">Kurt geri döndüğünde, ufukta koyu sis arasında siyah bir leke gördü. Kta alçak bir sesle lanet okudu.</p>

  <p class="block10">— Bize yetişiyorlar, Kta-ifhan.</p>

  <p class="block10">— Bu kesin, dedi Kta. Sonra adamlarına döndü: Arkadaşlar, gemimize kıç taraftan yaklaşan, Edrif ise bizleri bir savaş bekliyor demektir. Silahlarınızı kontrol ediniz. Sonra belki de buna zamanınız olmayabilir. (Sonra Kurt’a baktı) Kurt dostum, onlar yakına gelince sipere geç. Sufakiler çok tehlikeli okçulardır. Çarpışıp batacak olursak, bir tahta parçası bulup ona tutunmaya çalış. Savaşmamız gerekirse istediğin silâhı kullanabilirsin. Kılıç veya balta hangisini istersen. Ama ben mümkün olursa gemimizi onlarınkine rampa etmeye çalışacağım. İkimiz de t’Tefur’u yakalamak istiyoruz. Ama tehlikeyi göze alamam.</p>

  <p class="block10">Diğer gemi iyice yaklaşmıştı. Kta geminin atmış kürekli «Edrif» olduğunu tanıdı. «Tavi» en fazla kırk kürekle çekilebilirdi. Ama Edrif’e göre daha hareketli daha çabuk manevra kabiliyeti vardı. Fakat şimdi kırk yerine, yirmi kürekçisi vardı.</p>

  <p class="block10">— Çarpmaya karşı hazır olun arkadaşlar, diye bağırdı Kta. Beni dinleyiniz, Edrif bizi takip ediyor, herşey bizim gayretimize ve becerikli davranmamıza bağlı. Hiç birimiz hata yapmamalıyız, tereddüt etmemelyiz. Tüm ümidimiz denizciliğimizdeki tecrübemiz ve becerikliliğimizdedir. Tüm kürekleri indirin.</p>

  <p class="block10">Val, yirmi küreğin suya indirilmesini emrettikten sonra tempoyu Kta tutmaya başladı. Edrif’in altmış küreği de muntazam inip kalkmaktaydı. Sufaki gemisi o kadar yaklaşmıştı ki...</p>

  <p class="block10">Kurt kamaraya koştu, ve dolaptan bir kılıç çıkardı. Bir süre düşündükten sonra onu tekrar yerine koydu. Nemet’ler kılıç kullanmayı çocuk yaşta öğreniyorlardı. Kta ile yaptığı birkaç saatlik eğitimin buna kâfi gelmeyeceği bilinci içindeydi. Sonra oradan halatlar için kullandıkları kısa saplı bir balta aldı. Nasıl olsa Sufakiler de ok ve mızrakla savaşıyorlardı. O zaman yakın savaşta, balta daha kullanışlı olacaktı...</p>

  <p class="block10">Dışarıda buz gibi bir rüzgâr esiyordu. Bunun için sıkıca giyindi. Güverteye çıktığında Edrif’in iyice yaklaşmış olduğunu gördü. Çizgili elbiseli bir sufaki emirler veriyordu.</p>

  <p class="block10">Kta birden bağırdı:</p>

  <p class="block10">— Dönmeye hazır olun! Sancak tarafı, küreklerinizi kaldırın... Sert dönüş...</p>

  <p class="block10">«Tavi» âni bir dönüş yaptı. Rüzgârın yönünde yelkenleri şişmişti. Kürekçilerin bütün güçleriyle çalışmaları sayesinde, gemi büyük bir süratle, «Edrif»e doğru hareketlendi. «Edrif»te büyük bir hareket başlamıştı. O da dönüş yaptı. Yeşil yelkenleri çekildi. Ama «Tavi»nin hareket kabiliyetine ayak uyduramadı. Sufaki’ler Tavi'nin büyük bir hızla üzerilerine geldiğini görünce gemilerine çarpıp parçalayacağını zannedip, korku çığlıkları atmaya başladılar. Bu sırada Tavi yönünü hafifçe çevirip, Edrif’in sol tarafına kaydı.</p>

  <p class="block10">Bu taraftaki tüm kürekleri büyük bir çatırtıyla parça parça oldu.</p>

  <p class="block10">— Yelken aç! diye bağırdı, Kta. Tavi’nin yelkenleri rüzgârla dolarken sufaki okçuları harekete geçtiler.</p>

  <p class="block10">— Tüm kürekler aşağıya! diye emir verdi Kta. Adamlar olanca kuvvetleriyle küreklere asıldılar. Sufaki oklarının gayreti artık bir işe yaramıyordu. Atılan oklar Tavi’ye ulaşamaz olmuştu. Kta, rahat bir nefes alıp, kürek çeken adamlarına sevgiyle baktı. Adamlar son güçlerini harcayıp, bitkin düşmüşlerdi. Terden sırılsıklam olmuşlar, nefesleri tükenmişti. Çoğu öksürmeye başladı.</p>

  <p class="block10">— Çok iyi yaptınız, dostlarım, diye bağırdı, Kta. Lun ve diğer birkaçı kollarını kaldırıp, teşekkür ettiler. Hiçbirinin konuşmaya mecali kalmamıştı.</p>

  <p class="block10">— Pan, kürekçilere, battaniye, palto ve su getir. Kurt sana yardım eder, öyle değil mi Kurt?</p>

  <p class="block10">Kurt onlara yardım etmekten memnun olacağını işaret edip, su getirmek için koştu. Adamlardan ikisi tamamen tükenmişti. Onları kaldırıp yatırdılar. Üzerlerine battaniyeleri örttüler. Edrif çok uzaklarda kalmıştı. Ufukta bir leke gibi görünüyordu.</p>

  <p class="block10">Val dümeni Pan’a bırakıp, onların yanına geldi:</p>

  <p class="block10">— Gemiyi inceledik, hiçbir hasarımız yok. Ama Edrif’teki hasarı gidermek için epey uğraşacaklardır.</p>

  <p class="block10">— Shan t’Tefur’un bize olan kinini bu azaltamaz, dedi Kta gülümseyerek. Arızalarını giderir gidermez bizi takibe devam edeceklerdir. Bunun için mümkün olduğu kadar aramızdaki mesafeyi açmalıyız.</p>

  <p class="block2">&nbsp;</p>
</body>
</html>
