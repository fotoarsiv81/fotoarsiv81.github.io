<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_19">&nbsp;</p>

  <h4 class="block9">Ondokuzuncu Bölüm</h4>

  <p class="block2">&nbsp;</p>

  <p class="block10">Bu kez onları almak için Lhe gelmemişti. Onun yerine karşılarında o güne kadar hiç görmedikleri başka birini buldular. Görevli onları Rmay’a götüreceği yerde dışarı çıkardı. Büyük avludan geçip mabedin yanından İndume kalesinin ana kapısına geldiler. Kta dönüp endişeyle Kurt’a baktı:</p>

  <p class="block10">— Bizi limana götürüyor, diye mırıldandı.</p>

  <p class="block10">— Emir böyle, diye konuştu refakatçi subay. Methi limanda, harekete hazır filosunun yanında sizi bekliyor. Çabuk yürü t’Elas. Yoksa bu sokakları zincire vurulmuş olarak mı geçmek istersin?..</p>

  <p class="block10">Kta başını kaldırıp mağrur bir ifadeyle subaya baktı:</p>

  <p class="block10">— Senin adın ne? diye sordu.</p>

  <p class="block10">Subay söylediği sözlerden birden pişmanlık duymuştu:</p>

  <p class="block10">— Bana lânet okuma lütfen t’Elas... diye kekeledi. Ben sadece Methi’nin sözlerini tekrarlıyorum. O sizlerin zincire vurulmanıza gerek olmadığını söylemişti...</p>

  <p class="block10">— Buna gerek yok elbette, diye söylendi Kta.</p>

  <p class="block10">Sonra başını öne eğip muhafızlara ayak Uydurmak üzere adımlarını hızlandırdı. Parlak güneş ışığı altında acınacak bir halde olduğu açıkça belli oluyordu. Elbiseleri kir içinde ve parça parçaydı. Gözlerinin etrafı da halka halinde simsiyahtı. Sokaktan geçerlerken yol kenarına toplanan halk onlara garip nazarlarla bakıyordu. Kta’nın ne denli gururlu olduğunu bilen Kurt bu duruma belki de arkadaşından daha fazla üzülüyordu. Hele konuşulanlar hiç de hoş şeyler değildi. Birisi Kurt’un ne kadar çirkin ve nasıl kıllı olduğunu söylerken bir başkası Kta için «bir İndralı kendisini bu çirkin yaratıkla yanyana nasıl sokakta gösterebiliyor?» diye Kta’ya şaşıyordu. Bir başkası ise asıl acınması gerekenin, böyle bir oğulları olduğu için doğrudan doğruya Elas’ların olması gerektiği görüşünü ileri sürüyordu.</p>

  <p class="block10">İskelede üç yelkenli bir gemi durmaktaydı. Güvertesinde mürettebat koşuşuyor ve donanımı elden ve gözden geçiriyordu. Geminin kıç tarafındaki yelken üzerinde mavi güneş amblemi vardı. Direk de altın kakmalı bronzla kaplanmıştı. Ylith yelkenin gölgesinde Lhe ile birlikte bir harita üzerine eğilmiş konuşuyorlardı. Kurt’la Kta yanlarına getirildiğinde onlara dönüp bakmadı bile.</p>

  <p class="block10">Kurt'la Kta önünde diz çöküp beklemeye koyuldular. Neden sonra Ylith bir el işaretiyle Llıe’yi yanından uzaklaştırdıktan sonra onlara döndü. Kta alnı güverte tahtalarına değecek kadar eğilmişti. Kurt da onu taklit etti.</p>

  <p class="block10">Ylith gülümseyerek bir el işaretiyle oturmalarına müsaade ettiğini bildirdi, sonra yumuşak bir sesle konuştu:</p>

  <p class="block10">— Şimdi söyle bakalım t’Elas, kararını verdin mi? Buraya affını dilemek için mi geldin?</p>

  <p class="block10">— Hayır Methi, dedi Kta.</p>

  <p class="block10">Kurt korku ve dehşet içinde haykırdı:</p>

  <p class="block10">— Kta!.. Sen bunu...</p>

  <p class="block10">Ylith ona döndü aynı sakin sesiyle:</p>

  <p class="block10">— Kararını değiştirmesi için Elas’ların bu oğluna biraz öğüt verirsen çok iyi yapmış olursun, dedi. Bunu dinlemesi de kendi menfaatinedir.</p>

  <p class="block10">— Methi, diye konuştu Kta. Bunu çok düşündüm, ama senin istediğin şeyleri yerine getirmeye hazır olmadığımı anladım.</p>

  <p class="block10">Ylith sert bir şekilde baktı ona. Gözlerinde büyük bir öfke okunuyordu:</p>

  <p class="block10">— Buraya benden af dilemeye mi geldin yoksa varlığınla beni rahatsız etmek için mi? diye söylendi. Yoksa sana denizin öteki kıyısında dini saygıyı öğretmediler mi? Bizim Tanrılarımız yerine Sufaki’lerin karanlık ruhlarına mı inanıyorsun?</p>

  <p class="block10">— Hayır Methi, dedi Kta titrek bir sesle. Biz Elas’lar dindar bir eviz ama senin Tanrılarımızın yakını olduğuna inancımız tamdır.</p>

  <p class="block10">— Benim yanlış düşündüğümü mü iddia ediyorsun t’Elas?</p>

  <p class="block10">Kta başını önüne eğdi. Ne söyleyeceğini bilemiyordu.</p>

  <p class="block10">— t’Elas, arzularımızı yerine getirmek senin için o kadar zor mu? diye sordu ve ona tepeden bir bakış attı.</p>

  <p class="block10">— Bu konudaki cevabımı Methi’ye bildirdim, diye konuştu Kta.</p>

  <p class="block10">— Ve böylece lânetlenmiş olarak ölmeyi kabul ediyorsun (açık denize doğru bakan Ylith eliyle orayı işaret etti) denizin soğuk sularında bir mezar, hiçbir evin kabul etmeyeceği bir ceset, kimsenin onun için dua etmediği bir zavallı... t’Elas, ben lanetlersem yalnız senin ocağından değil, şehrinden değil, bütün dünyadan lanetlerim. Yoksa sana bunları Nefan’da öğretmemişler miydi?</p>

  <p class="block10">— Evet Methi.</p>

  <p class="block10">— Bedbaht, diye söylendi Ylith. Sen Elas’ların boş gururunun bir kurbanısın. Bu gurur şimdiye kadar bana iyi hizmet verdi, bunun için de onları lânetlemek istemiyorum. Sana acıyorum Kta t’Elas. Kararının doğruluğunu tekrar düşünmen için Tanrılar sana bir fırsat daha tanıdılar. Hayatını bir defa daha bağışlıyorum. Bu göklerin adaletidir. Sen Elas’ların oğlu ve senin insan dostun bana Nefan’a kadar refakat edeceksiniz (sonra oradaki muhafızlardan birine döndü). Tryn, bunları götürüp güvertenin altına hapsedin, dedi.</p>

  <p class="block2">&nbsp;</p>

  <p class="block11">* * *</p>

  <p class="block2">&nbsp;</p>

  <p class="block10">Kurt ve Kta’nın hapsedildikleri ambar kapısı âni bir gürültüyle açıldı. Lhe içeri girdi:</p>

  <p class="block10">— t’Elas ve t’Morgan herhangi bir ihtiyacınız var mı? diye sordu, sonra karşılarına geçip oturdu.</p>

  <p class="block10">Kta başını sert bir hareketle aksi yöne çevirmiştir. Kurt, Lhe'ye karşı kendini suçlu hissediyordu:</p>

  <p class="block10">— Teşekkürler, gerekli herşeyimiz var, dedi.</p>

  <p class="block10">İçinde bulundukları durum göze alınırsa bu gerçek sayılabilirdi.</p>

  <p class="block10">— Sizler benim evime karşı dostça davrandınız, bu bakımdan sizlere elimden geldiği kadar yardımcı olmaya çalışacağım, dedi Lhe.</p>

  <p class="block10">— Siz bize yeterince yardım eltiniz, diye konuştu Kurt.</p>

  <p class="block10">Lhe bir an durakladı sonra sakin bir sesle konuştu:</p>

  <p class="block10">— Elas’larla Nethim’ler birbirlerine düşmandırlar, bunu hiçbir şey değiştiremez. Mim’in seni seçmiş olması, senin olağanüstü bir insan olduğunu ispatlar dedi Lhe, sonra Kta’ya döndü: t’Elas onu kurtarıp koruduğun için sana da teşekkür etmeyi borç sayarım. Mim’in hikâyesini buradaki Elas'lardan öğrendik. Zavallı hakikaten çok acı çekmiş.</p>

  <p class="block10">Kta bakışlarım ilk kez Lhe’ye doğru çevirdi:</p>

  <p class="block10">— Hepimiz onu çok sevmiştik, dedi.</p>

  <p class="block10">Lhe'nin yüzü birden asıldı:</p>

  <p class="block10">— Onunla ilişkin oldu mu? diye sordu.</p>

  <p class="block10">— Hayır, dedi Kta. Mim, Elaslar’ın hizmetkârı tarafından evlât edinildi. Ailemizde hiçkimse onu bir yabancı olarak kabul etmedi. O kendi arzusuyla arkadaşımla evlendi. Kurt’un onu mutlu edeceğine inandığımızdan biz de buna razı olduk. Onu korumayı görevimiz olarak kabul ettiğimizden Nefan Elas’ları hayatlarını kaybettiler. Onun bir Nethim olduğunu bilmiyorduk. O sadece bizim Mim’imizdi ve bizim ocağımıza aitti. O bize Nethim olduğunu söylemiş olsaydı bile, yine de onu korumaktan çekinmezdik.</p>

  <p class="block10">— O herkes tarafından sevilirdi, diye konuştu Kurt. Onun Nefan’da hiçbir düşmanı yoklu. Onu öldürenler benim düşmanlarımdı.</p>

  <p class="block10">— Nasıl olduğunu bana anlat, dedi Lhe.</p>

  <p class="block10">Kurt, olanları tüm açıklığı ile anlattı. Konuşmasının sonunda:</p>

  <p class="block10">— Ben bir Nemet’li olsaydım, onun böyle kirletilmesinden sonra intihar edeceğini düşünebilir, onu yalnız bırakmazdım, diye ilâve etti.</p>

  <p class="block10">— Hayır, dedi Lhe. Mim en doğrusunu yapmış. Sen bir Nemet’li olsaydın bunu anlardın. Ona engel olman çok hatalı bir şey olurdu. Kurt, bunu ona yapan adamların adlarını bana söyle...</p>

  <p class="block10">Kurt omuzlarını kıstı:</p>

  <p class="block10">— Bilmiyorum, tanımıyorum, diye dişlerini gıcırdattı. Mim de onları tanıyamamıştı...</p>

  <p class="block10">— İndralı mıydı bunlar?</p>

  <p class="block10">— Sufaki, dedi Kurt. Shan t’Tefur’un adamları...</p>

  <p class="block10">Lhe başını mağrur bir şekilde kaldırdı:</p>

  <p class="block10">— Artık benim evimle onunkiler arasında kan davası vardır, diye konuştu. Nethim’lerin ataları bizleri korusun ve adaletin tecellisini yerine getirsin. Tefur’ların amblemi nedir?</p>

  <p class="block10">— Büyük yılan Yr’dir, dedi Kta. Yeşil üzerine altın işlemeli... Kan davanızda sana başarılar dilerim t’Nethim. Sen benim yapamadığım şeyleri yaparsan hem Mim’in, hem de Elas’ların intikamını almış olacaksın...</p>

  <p class="block10">Lhe ona, bakışları kadar sıcak bir sesle:</p>

  <p class="block10">— Methi’nin arzuları önünde boynunu eğ, dedi.</p>

  <p class="block10">— Hayır, diye direndi Kta. Ama Kurt istediğini<sup class="calibre1">-</sup> yapmakta serbesttir.</p>

  <p class="block10">Lhe bakışlarını Kurt’a çevirdi. Kurt bir şey söylemedi.</p>

  <p class="block10">— Seni bize Methi mi gönderdi, diye sordu Kta.</p>

  <p class="block10">— Hayır, kendi arzumla geldim, dedi Lhe. t’Elas, ona karşı gelmeni istemiyorum inan ki...</p>

  <p class="block10">Kta bir an durakladı, sonra titrek bir sesle:</p>

  <p class="block10">— Söyle Methi’ne, onunla konuşmak istiyorum, dedi.</p>

  <p class="block10">— Ondan af dileyeceksin değil mi? Onun senden istediği tek şey bu...</p>

  <p class="block10">Lhe hızla ambardan çıkıp gitti...</p>

  <p class="block2">&nbsp;</p>

  <p class="block11">* * *</p>

  <p class="block2">&nbsp;</p>

  <p class="block10">Ylith onları kaptan kamarasında kabul etti. Tavanda asılı yağ kandilinin sıcak ışığı kamaraya samimi bir hava veriyordu.</p>

  <p class="block10">— Oturabilirsiniz, dedi Ylith.</p>

  <p class="block10">Hizmetçinin getirdiği çayı yudumlarken, onlara ikramda bulunmaya gerek duymamıştı. Çünkü onları saygıdeğer konuklar olarak görmüyordu.</p>

  <p class="block10">— t’Elas ve t’Morgan, diye konuştu Ylith. Kanunlara saygılı birçok vatandaşım benimle konuşabilmek için günlerce sıra beklerken, sizlerle neden vakit öldürdüğümü bir türlü anlayamıyorum. Ama belki de sizlerin ömrü onlardan daha kısadır. Zamanımı boşuna harcamadığınızı bana gösterin.</p>

  <p class="block10">— Methi, dedi Kta. Şehrime saldırmamanızı rica etmeye geldim.</p>

  <p class="block10">Ylith öfke dolu gözlerle ona baktı:</p>

  <p class="block10">— Benim vaktimi boşuna harcıyorsun t’Elas, diye bağırdı. Kendi hayatının bağışlanmasını dilesen daha iyi edersin.</p>

  <p class="block10">— Methi, bunu yaparsan kendi adamlarının da hayatını tehlikeye atacaksın. Buna hiç gerek yok.</p>

  <p class="block10">— Ne demek istiyorsun sen?</p>

  <p class="block10">— Senin mantığına sesleniyorum, dedi Kta.</p>

  <p class="block10">Methi öfkeden kızarmıştı:</p>

  <p class="block10">— Sen Nefan’ı seviyorsun, bunu anlıyorum. Ama unutma ki Nefan seni sürgün etti, aileni öldürdü. Bense seni kabul ediyorum. Elas’lıların bir düşmanı gibi mi davranıyorum?</p>

  <p class="block10">— Sen benim halkımın düşmanısın, diye konuştu Kta.</p>

  <p class="block10">— Nefan, kendisine böylesine bağlı, böylesine sadık bir adamını reddetmekle çıldırmış olmalı, diye homurdandı Ylith. Bu şehri yok etmek istemiyorum, ama buna mecburum. Bunun nedeni, şehirdeki durumdur. Orada savaş var. İnsanların kanunları ve savaşlarının bir hastalık gibi yayılmasına müsaade edemem. Nefan’da iç savaş çıktı ve ben bu savaşa bir son vermek istiyorum sadece.</p>

  <p class="block10">— Ne?.. Savaş mı?., diye kekeledi Kta.</p>

  <p class="block10">— İç savaş, diye konuştu Methi. Oradaki İndra ailelerini korumak, onlarla beraber olmaktan başka çaremiz yok.</p>

  <p class="block10">— Sen o aileleri korumayacaksın, bilâkis bize yaptıklarını onlara da yapacaksın, diye söylendi Kta.</p>

  <p class="block10">Methi, şaşılacak kadar sakin bir şekilde:</p>

  <p class="block10">— Hayır, dedi. Onlara, sizlere yapmak isteyip de kabul etmek istemediğiniz şekilde muamele edeceğim. Sana da Nefan’da tekrar eski durumunuza gelebilmeniz için yardımcı olacağım...</p>

  <p class="block10">— Kız kardeşim Sufakili bir lordla evlidir, arkadaşım da bir insandır. Nefan’daki birçok Sufaki ailesi Elas’larla kan bağı olan dostlarımızdır. Siz İndresul Elas’larına bizim onlara karşı olan görevlerimizi hatırlatabilecek misiniz, dedi Kta.</p>

  <p class="block10">— Bir Methi evlerin iç işlerine karışamaz, dedi Ylith.</p>

  <p class="block10">Bu cevabında Ylith tamamen dürüst ve haklıydı.</p>

  <p class="block10">— Ancak bahis konusu olan ailelerin hayatlarını garanti edebilirim, diye konuştu Ylith. Hayat söz konusu olursa bir Methi her zaman haklıdır.</p>

  <p class="block10">— Ama bunu emredemezsin.</p>

  <p class="block10">— Hayır.</p>

  <p class="block10">— Nefan, İndra’lar, Sufaki’ler ve insanlardan müteşekkildir, diye konuştu Kta.</p>

  <p class="block10">— Orada işimi bitirdiğimde tüm problem çözülmüş olacaktır, dedi Ylith.</p>

  <p class="block10">— Saldırıya geçtiğinde, onlar yine birleşeceklerdir, dedi Kta.</p>

  <p class="block10">— Ne? Sufaki’lerle İndra’lılar mı? diye hayretle sordu Ylith.</p>

  <p class="block10">— Bu ilk defa olmayacak, dedi Kta, daha önce de İndresul, Nefan’ı istilâ etmeye kalkıştığında yine birleşmişlerdi.</p>

  <p class="block10">— Durum şimdi daha değişik, dedi Ylith. O zamanlar aileler daha büyük, daha kuvvetliydi. Anaşehirden daha fazla serbestlik istiyorlardı. Şimdi onlardan bu kuvvet geri alındı. Ama ben onlara bu kuvvetlerini Sufaki dinsizlerinden alıp onlara geri vermek istiyorum. İndra’lıları öldürmeye hiç niyetim yok.</p>

  <p class="block10">Kta saygıyla eğildi:</p>

  <p class="block10">— Methi lütfen gemilerini geri çevir, o zaman tüm benliğimle emrine amade olurum.</p>

  <p class="block10">— t’Elas, daha fazla ileri gitme, diye konuştu Ylith, sonra Kurt’a döndü: Sen t’Morgan, sen bir insan olarak doğdun ve onların çok üstünde bir kişiliğe sahipsin. Nemet’li olmak için gösterdiğin gayretler için de seni çok takdir ediyorum. Bunun için de Sufaki’leri anlıyamıyorum. Onlar Nemet’li olarak doğmuş olmalarına rağmen gerçeği ve bizim için kutsal olan her şeyi inkâr ediyorlar. Daha çok bir İndra olarak doğmuş birisinin (sesini yükselterek Kta’ya baktı) hayatı pahasına da olsa İndra’lıları yok etmeye çalışan bu Sufaki’leri korumak istemesini anlayamıyorum.</p>

  <p class="block10">— Onlar bizi yok etmek istemiyorlar, dedi Kta.</p>

  <p class="block10">— Yoksa bana Sufaki’lerin eski âdetlerinin yeniden canlandırıldığını, çizgili elbiseler giyip, jafikr taşımaya başladıklarını bilmediğini mi söyleyeceksin. Mor t’Uset ul Orm, sizin senatonuzda kendi gözleriyle görüp t’Tefur’un Nym t’Elas’a karşı geldiğini yaşadı. Nym t’Elas ona cesaretle karşı durdu. Yoksa senin babandan daha az mı cesaretin var? Onun senden beklediği bu muydu?</p>

  <p class="block10">Kurt, yan gözle Kta’ya baktı. Bu sözlerin ona çok dokunduğunu biliyordu. Kta, yumruklarını sıkmış tüm vücudu kasılmış halde hareketsiz duruyordu.</p>

  <p class="block10">— t’Elas cevap ver, dedi Ylith.</p>

  <p class="block10">— İnan bana Methi, babamın arzularını çok iyi biliyorum. Biz Sufaki’leri yok etmeyi asla düşünmedik. Ben bir İndra’yım. Ama Sufaki’lerle dostça birlikte yaşıyoruz. Tanrıların arzusu olan barış içinde yaşamamız süreklidir. Onlara egemen olmayı asla istemedim.</p>

  <p class="block10">Ylith öfke dolu bakışlarını Kta’ya çevirdi:</p>

  <p class="block10">— Hayır t’Elas, hayır... diye bağırdı.</p>

  <p class="block10">— Methi... diye konuştu Kta ve yerlere kadar eğilip tekrar doğruldu.</p>

  <p class="block10">Ylith bakışlarını Kurt’a çevirmişti:</p>

  <p class="block10">— t’Morgan, dahi alçak bir sesle, her şeye rağmen bu adamla beraber olmakta ısrar ediyor musun? Sen aramızda zavallı bir yabancısın. Seni onun gibi bağlayan bir şey yok...</p>

  <p class="block10">— Görmüyor musunuz, dedi Kurt. O size hizmet edebilmek için tüm gücüyle bir çare arıyor Methi.</p>

  <p class="block10">Bu sözleriyle arkadaşını utandırdığını biliyordu, ama ortada Kta’nın hayatı söz konusuydu. Ylith birkaç saniye için bir Tanrı temsilcisi değil de üzülen ve acıyan bir kişi gibi göründü Kurt’un gözüne.</p>

  <p class="block10">— Ben bu savaşı istemedim, diye konuştu Ylith. Generallerim ve amirallerim uzun zamandan beri beni zorlu- yorlardı. Her defasında reddetmiştim. Ancak tehlikenin ne denli büyüdüğünü gördükten sonra başka çarem kalmadı. Sufaki’ler eski âdetlerini yeniden canlandırdılar. Nefan şehrinin bir İndra şehri hüviyeti taşımasını istemiyorlar. Yalnız başına barışı bozucu unsur olarak da Djan büyük bir tehlike arzediyor. Sufakileri insanların öldürücü korkunç silâhlarıyla teçhiz etmesi en büyük tehlikedir.</p>

  <p class="block10">— Tüm Sufaki’ler seni tehdit etmiyorlar, dedi Kurt. O bir tek adamdır. Sen bir tek adamı yok etmek için bütün bir şehre karşı savaşacaksın.</p>

  <p class="block10">— Ben Shan t’Tefur’u da ölen babasını da iyi tanırım, dedi Ylith. Herhalde duymamış olacaksınız, Tlefek t’Tefur iç savaşta öldü!</p>

  <p class="block10">— Kim?., diye sordu Kta telâşla. Kim öldürdü onu?..</p>

  <p class="block10">— t’Osanef adında biri...</p>

  <p class="block10">— Aman Tanrım, diye inleyen Kta’nın yüzü bir anda bembeyaz olmuştu. Hangi t’Osanef?..</p>

  <p class="block10">— Han t’Osanef, dedi Methi. Seni çok iyi anlıyorum t’Elas. Kız kardeşin bir t’Osanef ile evliyse bu durum seni üzecektir. Söyle bana, neden bir Sufaki bir diğerini öldürsün? Bu bir iktidar kavgası mı, yoksa arada bir kan davası mı var acaba?</p>

  <p class="block10">— Bir anlaşamamazlık, diye konuşlu Kta. Sufaki’lerin arasında t’Osanef gibi Nefan'ı sevenler yanında t’Tefurlar gibi onu yok etmeye çalışanlar da var. Savaşınızdan sonra Nefan yok olacak, onlar da eski şehirleri Cheftikan’a çekilip sonu gelmeyecek savaşlarını sürdüreceklerdir.</p>

  <p class="block10">Ylith bir süre düşündü. Sonra kısık bir sesle konuşlu:</p>

  <p class="block10">— Lhe t’Netim sizi aşağı götürsün. Sizler için zamanımı yeterince harcadım. Sen çok cesur bir adamsın Kta t’Elas. Ama ne yazık ki gerçekle hiç ilgin kalmamış. Ve sen Kurt t’Morgan, senin bu deliye bağlılığın hayret vericidir. Ama birinin onunla olması da gereklidir. Onu terke tmemiş olman sana şeref vermelidir...</p>

  <p class="block2">&nbsp;</p>
</body>
</html>
