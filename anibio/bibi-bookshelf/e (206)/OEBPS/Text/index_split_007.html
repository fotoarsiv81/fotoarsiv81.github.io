<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_6">&nbsp;</p>

  <h4 class="block9">Altıncı Bölüm</h4>

  <p class="block2">&nbsp;</p>

  <p class="block10">Şafakla beraber gelen gri ışıkların Nefan şehrinin üzerini kaplayan sisi dağıtmaya uğraşısı yanında, Afen kayalıklarının üst kısımları ışıklara boğulmuştu. Afen’in dış kapısından şehire giden parke döşenmiş yol ıslaktı. Tek tük yaya kalın paltolarına sımsıkı sarılmış ağır adımlarla yürüyorlardı. Kurt, Elas’ların evine ulaştıktan sonra, evdekileri uyandırmamak için kapıyı hafifçe vurdu. Tahmin edemeyeceğinden daha kısa bir süre sonra, hafif ayak sesleri duydu. Kapı sürgüsü çekildi ve birden açıldı. Mim karşısında, üzerinde geceliğiyle duruyordu. Derin bir nefes alıp, rahatlamış olarak Kurt’u büyük bir hasretle kucakladı.</p>

  <p class="block10">— Her şey iyi gitti, dedi Kurt sessizce. Her şey iyi gitti, Mim.</p>

  <p class="block10">Açık kapının önünde öylece kalakalmışlardı. Neden sonra Kurt onu içeri ittirip, kapının ağır sürgüsünü yerine taktı.</p>

  <p class="block10">— Evdekiler uyanık mı? diye sessizce sordu Kurt.</p>

  <p class="block10">— Onlar gece yarısına kadar seni beklediler, sonra uyumaya gittiler. Ben seni kutsal ocağın ateşi yanında bekledim. Geri dönmen için dualar ettim. Sen iyi misin, lord Kurt?</p>

  <p class="block10">— Evet, ama çok yorgunum.</p>

  <p class="block10">Uzun bir süre insanların lisanını konuştuktan sonra, tekrar Nemet’li lisanı konuşmak Kurt’a zor geliyordu. Mim’in kolundan tutup Rmay’ın sıcak ateşi yanına götürdü. Ateşin ışığında parlayan iri gözleriyle onu süzüyor, elleriyle onunkileri sıkıyordu.</p>

  <p class="block10">— Sen titriyorsun, soğuktan mı? diye sordu Mim.</p>

  <p class="block10">— Soğuktan ve yorgunluktan.</p>

  <p class="block10">— Djan senden ne istemiş?</p>

  <p class="block10">— Bana bazı sorular sordu. Mim. Lütfen bana izin ver de yukarı çıkıp uyuyayım. Bütün gece uyumadım.</p>

  <p class="block10">Mim ağlamaklı bir sesle:</p>

  <p class="block10">— Lord Kurt, Rmay’ın önünde yalan söylenmez. Beni affet ama sen yalan söylüyorsun, diye konuştu.</p>

  <p class="block10">— Beni rahat bırak Mim, lütfen. Benim için önemli olan şey onun soruları değil, şayet böyleyse gözlerime bak ve bana söyle:</p>

  <p class="block10">Mim’in koyu gözleri üzüntüyle kaplandı. Kurt:</p>

  <p class="block10">— Beni affet, diyebildi ancak.</p>

  <p class="block10">Mim bakışlarını ona dikmişti:</p>

  <p class="block10">— Nişanı bozmak ister misin, Lord Kurt?</p>

  <p class="block10">— Sen bunu istiyor musun?</p>

  <p class="block10">— Bu senin arzunsa...</p>

  <p class="block10">Kurt elleriyle Mim’in alnına dökülen kâküllerini kaldırdı ve parmaklarıyla yanaklarına dökülen gözyaşlarını sildi.</p>

  <p class="block10">— Onu sevmiyorum, dedikten sonra ilave etti: Fakat onun ne hissettiğini biliyorum, Mim. Bazen bana da öyle bir duygu geliyor. Bazen Elas’lar bana yabancı geliyor ve ben de insanları özlüyorum, ama bu çok kısa sürüyor. Djan da aynı ruh hali içinde.</p>

  <p class="block10">— O sana çocuklar verebilir ve sen tüm Nefan’ın efendisi olursun.</p>

  <p class="block10">Kurt, Mim’i kendine çekip kollarıyla ona sıkıca sarıldı. Onun hafif aluel çiçek kokusu, teninin tazeliği, Djan’ın alkol kokulu parfümlerini hatırlattı. Djan, çekici olabilirdi, yapma parfümlerle onu etkileyebilirdi ama bunu, onun gururunu her an için kırmak üzere bir silah olarak kullanacaktı.</p>

  <p class="block10">— Mim, sana söz veriyorum istemediğin sürede, asla bir daha ona gitmem.</p>

  <p class="block10">— Senin için her şeyi yaparım, istersen karın değil, metresin olurum.</p>

  <p class="block10">— Hayır Mim, beni senden yalnız bir şey ayırır, seni korumak için ancak ayrılırım.</p>

  <p class="block10">Mim ayak parmakları üzerine yükselip, Kurt’un yanaklarını iki avucuna alıp, onu nezaketle öptü. Ve bir adım geri çekildi. Elleri hâlâ yukardaydı, sanki Kurt’un ne yapacağını bekliyor gibiydi. Korkmuştu.</p>

  <p class="block10">— Benim sevgili kocam, dedi. Mim’in bu sözleri, Kurt’un kulağına çok garip gelmişti. Bunu hiçbir saygıdeğer Nemetli lady evlenmeden önce söyleyemezdi. Belki de Mim bunu söylemekle onu kendine bağlama mücadelesi vermek istediğini belirtmişti.</p>

  <p class="block10">— Mim, lütfen kimse uyanıp da seni görmeden, odana git. Ben Kta ile görüşmek mecburiyetindeyim.</p>

  <p class="block10">— Neler olduğunu ona anlatacak mısın?</p>

  <p class="block10">— Evet.</p>

  <p class="block10">— Lütfen Kurt, bu evde münakaşa çıkartma.</p>

  <p class="block10">— Git şimdi, Mim.</p>

  <p class="block10">Mim ona üzgün gözleriyle baktı ve odasına gitti.</p>

  <p class="block10">Kurt hemen Kta’nın odasına gitti, kapıyı vurmadan yavaşça girdi ve onun yatağına doğru ilerleyip «Kta» dedi. Nemetli derhal uyandı ve Kurt’a uykulu gözlerle baktı. Yataktan doğrulup, üzerine hırkasını giydi.</p>

  <p class="block10">— Tüm Tanrılar adına, Kurt dostum, ne oldu yüzün ölü gibi bembeyaz?</p>

  <p class="block10">— Durumu biraz önce Mim’e de anlattım, derken Kurt, ayaklarının titrediğini, geçirdiği gecenin tepkilerini şimdi hissetmeye başladığını anlıyordu.</p>

  <p class="block10">— Kta yardımına ihtiyacım var.</p>

  <p class="block10">Kta ona oturması için işaret etti.</p>

  <p class="block10">— Otur dostum, düşüncelerini toparla, problemini anlayabilirsem sana yardımcı olacağım, içmemiz için biraz içki getireyim mi?</p>

  <p class="block10">Kurt sandalyeye oturup, başını öne eğdi. Ensesinde birleştirdiği ellerinde kuvvet toplamaya, Elas’lara has sükûnet ve rahatlığı elde etmeye çalışıyordu. Rmay ateşinin mat ışığı, kutsal ocaktan yayılan özel koku ile gecenin sessizliği onun ruhundaki fırtınaları azaltmış ama daha içindeki korku geçmemişti.</p>

  <p class="block10">— Şimdi daha iyiyim, dedi Kurt, içecek için zahmet etme.</p>

  <p class="block10">— Buraya şimdi mi geldin? diye sordu Kta.</p>

  <p class="block10">Kurt başıyla doğruladı. Kta derin bir nefes aldı.</p>

  <p class="block10">— Şahsınıza özel bir durum mu var? diye anlayışla sordu Kta.</p>

  <p class="block10">— Anlaşılan tüm Elas’lar benim Afen’e çağrılma nedenimi benden iyi anlamışlar. Bu o kadar aleni miydi. Tüm Nefan sanki her şeyi öğrenmiş, bu şehirde hiç şahsi sır diye bir şey yok mu?</p>

  <p class="block10">— En azından bunu Mim biliyordu. Kurt, bunu anlamak hiç de zor değildi. Methi’nin adamları geri gelip de, senin emniyette olduğunu söylediklerinde her şey anlaşılmıştı. Özellikle nişanın üzerine buraya gitmiş olman bunu açık olarak ortaya koyuyordu. Biz hepimiz senin hayatının Methi’ye bağlı olduğunu biliyorduk. Bunda utanılacak bir şey yok, dostum. Nefan’a ilk adımını attığın andan itibaren bunun böyle olacağı belliydi. Esas senin Mim’le nişanlanman herkesi şaşırttı.</p>

  <p class="block10">Kurt sessiz bir sesle lanet okudu, Kta’nın gözlerine bakmaya cesaret edemiyordu.</p>

  <p class="block10">— Methi’yi seviyor musun? diye ona doğrudan sordu Kta.</p>

  <p class="block10">— Hayır, diye kesin cevap verdi, Kurt.</p>

  <p class="block10">— Kendi arzunla ona gittin Kurt, bunu hatırla biz Elas’lar senin için mücadeleye hazırdık.</p>

  <p class="block10">— Elas’ların bu işle hiçbir ilgisi yok.</p>

  <p class="block10">— Bizi bu tarzda korumak istemene müsaade edemeyiz, yoksa şerefimiz, zedelenir. Fakat biz hâlâ senin ne istediğini bilmiyoruz. Müdahale etmemizi istemiyor musun, Kurt?</p>

  <p class="block10">— Hayır, dedi Kurt sert bir şekilde.</p>

  <p class="block10">— Hakikaten bunu istemiyor musun, yoksa bizi korumaya mecbur olduğuna mı inanıyorsun? Bana doğruyu söylemek zorundasın, Kurt. Bize evet veya hayır de, sana inanıp istediğini yapacağız.</p>

  <p class="block10">— Ben Methi’yi sevmiyorum, dedi Kurt. Elas’ların ikimizin arasına girmelerini de istemiyorum.</p>

  <p class="block10">— Bu bana bir şey söylemiyor, dedi Kta.</p>

  <p class="block10">— Korkarım ki, bu benim Afen’e yaptığım en son ziyaretim değildi.</p>

  <p class="block10">Kurt bunu söylerken, Kta’nın koyu gözlerine bakmakta güçlük çekiyordu.</p>

  <p class="block10">— Size karşı borcum, büyük, Kta. Şayet benim tutumum Elas’ların ve Mim’in şerefini zedeleyecek olursa bunu bana açıkça söyle. Elas’lara ve özellikle Mim’e acı vermek hayatımda yapabileceğim en son şeydir. Lütfen bana söyle ne yapmalıyım?</p>

  <p class="block10">— Hayatın devamı canlılar için en önemli güçtür, dedi Kta. Sen Methi’den nefret ettiğini söylüyorsun, belki o <span class="tab">&nbsp;&nbsp;&nbsp;&nbsp;&nbsp;&nbsp;</span>da senden nefret ediyordur, fakat hayatı devam ettirme içgüdüsü, ırkınızın devamını sağlamak gayreti her türlü duygu ve düşüncenin üzerindedir. Mim bu konuda benimle görüştü.</p>

  <p class="block10">Bu konuyu düşündükçe midesine sancılar giriyordu. O an için kendi hayatının devamı bile hiç önemli değildi.</p>

  <p class="block10">— Mim’in sana saygısı çok büyük, dedi Kta. Şayet ona karşı duygularında bir değişiklik olduysa bile, halen ona bağlısın. Bu gelişmeyi daha önceden sezinlemiş olan Mim, bunu bana anlattı. Lütfen Mim’le nişanınızı bozma. Bu yüzden onun şerefi zedelenecektir. Dostum, bizim halkımız her zaman için ani evliliklerden kaçınmıştır. Buna rağmen duygularımızın esiri olduk. Senin ve Mim’in mutluluğunu arzu ettiğimizden bunu kabul ettik. Ümit ederim ki, bu yaptığımız şey, şimdi üzüntüye acıya neden olmasın. Senin için geriye dönüş yoktur.</p>

  <p class="block10">— Bunu ben de asla istemiyorum, dedi Kurt.</p>

  <p class="block10">— Öyleyse hiçbir problem yok!</p>

  <p class="block10">— Ben bu şehirde yaşayacağım, dedi Kurt. Halk bunu nasıl karşılayacaktır, Mim nasıl karşılayacak?</p>

  <p class="block10">Kta omuzlarını kaldırdı:</p>

  <p class="block10">— Bu Methi’nin problemidir. Bir erkeğin birkaç kadına karşı sorumluluğu olabilir. Ama Nefan’ın Methisi asla buna dahil edilemez. Bir Methi doğru bulduğu her konuda kendisi karar verir. Bu konuda da problemin çözümü ona aittir. Djan Methi halkına karşı çok dürüst ve adildir. Halkın ekmeğini ve huzurunu o sağlar, onunla zaman zaman birlikte olman, sana saygı duyulmasını sağlayacaktır. Beni sıkan, beni korkutan tek şey, senin duygularının tekrar insanlığa, insanlara yönelerek, Mim’i garip bir yaratık olarak görmeye başlamandır.</p>

  <p class="block10">— Asla, dedi Kurt kararlı bir sesle.</p>

  <p class="block10">— Ümit ederim ki böyle bir şey hakikat olmaz.</p>

  <p class="block10">— Bundan emin olabilirsin.</p>

  <p class="block10">— Seni üzdüğüm için beni affet dostum, dedi Kta. Biliyorum, sen artık bir Nemet’li oldun, senin bu yönün için sana itimadım var. Fakat benim açık sözlülüğümü affet, senin diğer yönünü anlayabilecek miyim, bilmiyorum.</p>

  <p class="block10">— Mim’i ve Elas’ları korumak için her şeyi yapacağıma inanmalısın.</p>

  <p class="block10">— Öyleyse artık yalnız Nemet’liler gibi düşün, insanlar gibi değil, dedi Kta. Ailen olmadan hiçbir şey yapma. Aileden bir şey saklama. Aile kutsaldır. Sen bize, biz sana bağlı olduğumuz sürece Methi bile bir şey yapamaz.</p>

  <p class="block10">— Sen Djan’ı iyi tanımıyorsun.</p>

  <p class="block10">— Kanun var Kurt. Ona silahla karşı çıkmadığın, onu kızdıracak, aşağılayacak bir harekette bulunmadığın takdirde, kanun karşısında elleri bağlıdır. O seni dünyanın öbür ucuna gönderebilir, onun çok çeşitli imkânları var, dedi Kurt.</p>

  <p class="block10">— Elas’larla çekişmeye girmesi, onun vereceği düşünülebilecek en bilinçsiz bir karar olur. Methi gelmeden, daha bu planet’e hiçbir insan ayağı basmadan önce Elas’lar buradaydı. Biz şehrimizi ve halkımızı tanırız ve bizim sözümüz denizin ayırdığı her iki kıyı halkları temsilcilerince dinlenir. Şayet Elas’lar Upay meclisinde konuşursa, tüm büyük aileler buna uyarlar, Methi onların kendisine karşı olmalarına asla müsaade edemez. Onun durumu göründüğü gibi emin değil, dostum. Bunu o da biliyor.</p>

  <p class="block2">&nbsp;</p>
</body>
</html>
