<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_1">&#160;</p>

  <h4 class="block9">Birinci Bölüm</h4>

  <p class="block2">&#160;</p>

  <p class="block10">UZAY gemisi Endiyamon kor haline gelerek bir anda sönüp kayboldu.</p>

  <p class="block10">Kurt Morgan gözlerini uzay filikasının ekranına dikip olayı izledi. Her şey bittikten sonra aletin yaklaştırıcısını harekete getirip, dikkatle kendisinden başka kurtulan olup olmadığını araştırdı.</p>

  <p class="block10">Endiyamon’da seksen kadın ve erkek yaşıyordu. Şimdi yetmiş dokuz kişi gemileri ile birlikte toz haline gelmişlerdi. Güneş yönünde iki dakikalık mesafede başka bir duman bulutu duruyordu. Bu da düşman gemisiydi.</p>

  <p class="block10">Orada da yüz hayat gemileriyle beraber son bulmuştu. Bir düzine dünyanın savaş gemileri birbirlerini yok etmişlerdi ve kendi dünyalarındaki yerleşim merkezlerinin hiçbir zaman bu çarpışmalardan haberleri olmayacaktı.</p>

  <p class="block10">Hanan’ların planeti Aeolus birçok ışık yılı mesafede şimdi yanmış bir küreden ibaretti. Kartian uzay gemisi Endiyamon, başkumandanlık merkezlerine haber vermeden kendi başına hareket ederek, Hanan’ların gemisini izlemiş ona saldırıp yok etmişti. Bu arada kendisi de aldığı isabetlerle yok olmuştu. Kurt Morgan bu çarpışmadan canlı kalan tek insandı, fakat uzay filikasının yıldızlar motoru bulunmuyordu.</p>

  <p class="block10">Ekranda ismini bilmediği bir güneş ve bunun tanınmayan altı planetini görüyordu, ikinci planet yaşam olanağı verecek gibi görünüyordu. Geçen yedi gün içinde daha net göründüğünde, bunun etrafında hareketli bulutlar bulunan mavi bir planet olduğunu anladı. Bulutlar arasından yer yer kahverengi kısımlar göze çarpıyordu. Planetin yörüngesinde büyük bir ay vardı. Filikanın içindeki aletlerinden yaşam ortamının dünyadakine çok uygun olduğunu tespit etti. Bu öylesine, bir planetti ki varlığı müttefiklerce daha önce tespit edilmiş olsaydı, yüzlerce gemileri yok etmek pahasına da olsa burayı ele geçirirlerdi.</p>

  <p class="block10">Şimdi tüm planet ekranı dolduruyordu.</p>

  <p class="block10">Kurt’un hisleri korku içinde değişiyordu. Ümitliydi çünkü hayatta kalabilmesi için bu bir şans olabilirdi, korkuyordu çünkü şimdi tam anlamıyla yalnız kalmıştı. Şimdiye kadar hiç olmazsa düşmanla karşılaşacağını düşünmüş, düşman da olsa onların yanında yalnızlıktan kurtulacağını ümit etmişti, fakat Endiyamon yok olmadan fezanın tanınmayan bir bölgesine transisyon olmuştu. Hananlar’da olmasaydı güneş merkezinden burada bir tek canlı bulunmayacaktı. Bunun manası tamamen yalnız olmaktı.</p>

  <p class="block2">&#160;</p>

  <p class="block11">* * *</p>

  <p class="block2">&#160;</p>

  <p class="block10">Üçgen prizma şeklindeki filika sert bir şekilde yerle temas etti. Kor haline gelecek kadar ısınmıştı. Metal plakalar bağlantı yerlerinden kopup fırladılar. Ani basınç artışı Kurt’un üzerine tonlarca ağırlık getiriyormuşçasına bir etki yaptı. Gözlerinde gri, kırmızı ve siyah halkalar dans ediyordu.</p>

  <p class="block10">Feza boşluğuna düşmesini engelleyici emniyet kemerlerine bağlı olarak yan tarafa doğru asılı kaldı. Bunlardan kendini kurtarmak için epey bir mücadele vermesi gerekiyordu. Kuvvetinin sonuna varmıştı.</p>

  <p class="block10">Nihayet kendini emniyet kemerlerinden kurtardı ve dışarıdaki havanın nefes almaya uygun olup olmadığını tespit etmeye lüzum dahi görmeden filikanın çıkış kapısını açtı. Başka da bir çaresi yoktu. Nefes alabiliyor ve yaşıyordu.</p>

  <p class="block10">Filikayı terk ettikten sonra bir müddet etrafına bakındı, gözleri ile ufku taradı. Başka planetlere yapmış olduğu ziyaretlerde hiçbir zaman buna benzeyeni görmemişti. Bir ufuktan diğerine kadar sonsuz ormanlarla kaplıydı, dokunulmamış bir tabiat... Her tarafta hayat kaynıyordu...</p>

  <p class="block10">Güneşe doğru gülmeye başladı. Gözlerinden akan yaşlar esen tatlı rüzgârda kuruyordu. Taze hava, elbiselerine sinmiş olan boğucu sıcaktan onu kurtardı.</p>

  <p class="block2">&#160;</p>

  <p class="block11">*<span class="tab">&#160;&#160;&#160;&#160;&#160;&#160;</span> * *</p>

  <p class="block2">&#160;</p>

  <p class="block10">Kurt ormandan çıktığında arazinin meyilli olarak indiğini fark etti. Kayalık bir yamaçta birleşen dar bir kumsal şeridinden sonra sonsuz bir okyanus uzanıyordu.</p>

  <p class="block10">Parçalanmış kayalar arasından sahile inen yolu bulana kadar güneş iyice alçalmıştı. Oraya geldiğinde eşyalarını kumların üzerine bıraktı ve hayretle denize baktı. Hayatında böylesine bir mavi görmemişti. Ufka yakın bir yerde adalar topluluğu vardı. Beyaz kumsal, deniz artıklan ile kaplanmıştı. Dalgaların sahile getirdiği ağaç parçacıkları, yosun artıkları ve pastel renkli san midye kabukları her tarafa yayılmıştı.</p>

  <p class="block10">Bir çocuk gibi sevinç içinde denize koştu, çizmeleri ile girdiği suya ellerini daldırıp aldığı bir avuç tuzlu suyu ağzına götürmesiyle püskürmesi bir oldu. Deniz suyunun tadını bilmesi gerekirdi, fakat hiç bir zaman bunu tecrübe etmemiş, deniz havasını koklamamış, okyanus görmemişti.</p>

  <p class="block10">Eline bir odun parçası alıp denize doğru uzaklara fırlattı ve dalgaların onu geri getirmesini seyretti, içinde anlayamadığı bir huzur vardı.</p>

  <p class="block10">Hiç bir insan ayağının basmadığı bir planet! Uzayda göçebe olarak dolaşan atalarının buna benzeyen, böyle bir planetten geldikleri efsanesi gerçekti.</p>

  <p class="block10">Bir süre çıplak ayakları ile zehirli bir şeye basacağı korkusu içinde dikkatli adımlarla sığ denizde dolaştı. Eline aldığı bir sopa ile taşların altını karıştırıp, orada gizlenmiş küçük deniz yaratıklarını araştırdı. Fakat karanlığın hızla bastırması onu güç durumda bıraktı ve uzaydaki yıldızlar gibi kendini yapayalnız hissetti.</p>

  <p class="block10">Kuşları görmüştü, fakat sevemeyeceği kadar yüksekten uçuyorlardı. Kumlukta istiridye kabukları buldu. Kıyıda sığ sularda küçük balıklar ve diğer küçük yaratıklar onun varlığından ürküp kaçışmışlardı. Yüksek otlar arasında yürürken birkaç defa küçük kara hayvanlarını da ürkütmüştü elinde olmadan.</p>

  <p class="block10">Gecenin sessizliği içinde, birden bire duyduğu küçük çığlık kadar hiçbir şey onu ürkütmemişti. Birçok dünyadan tanıdığı tehlikelerin üzerinde bıraktığı, şuuraltında kalmış bulunan korkuların etkisi ile fanteziler kuruyor, en küçük bir gürültüden ürküyordu. Dalgalar düzenli bir ritmle kıyıya vuruyor ve yiyecek arayan yengeçler yaktığı ateş çemberine kadar yaklaşıyorlardı.</p>

  <p class="block2">&#160;</p>

  <p class="block11">* * *</p>

  <p class="block2">&#160;</p>

  <p class="block10">Ayağa kalkıp bir kucak odunu ateşe attıktan sonra, mümkün olduğu kadar ateşe yakın bir yerde battaniyesine sarınıp uzandı ve kısa bir süre sonra yorgunluktan uyuya kaldı. Çakıl taşlarının birbirine sürtünmesinden meydana gelen ses ve kumların hışırtısı ile uyanarak başını kaldırdı, sönmek üzere olan ateşin son parıltıları gözlerini kamaştırdı. Arkasında, suyun üzerinde dalgalarla sağa sola sallanan bir ejderha başı vardı.</p>

  <p class="block10">Derhal ayağa fırlayıp silâhına davrandığı anda bir kaç adam tarafından yere yıkıldı. Ona hücum edenler büyüklükleri ve şekilleri itibarı ile insana benzeyen son derece kuvvetli, canlı yaratıklardı. Ağzına dolan kumları tükürdü, onlardan kurtulmak için çırpınıp sağa sola yumruklar sallayıp kurtulmağa çalışırken başına indirilen kuvvetli bir darbeyle kendini kaybetti. Yarı baygın durumda, kalın bir halatla bağlandığını ve suyun içinde çekilerek götürüldüğünü hissetti. Yuttuğu tuzlu suyla boğulacak gibi olup tamamen kendini kaybetti.</p>

  <p class="block10">Kendine geldiğinde, sert tahtalar üzerinde sırılsıklam durumda yatmakta olduğunu fark etti. Birden yerinden fırlamak istedi ama derhal yatırıldı. Ayaklarından zincirle kalın bir ağaç direğe bağlanmıştı. Başını çevirip baktığında, karma karışık halatlar gördü, biraz ilerde parlak ay ışığında keskin hatlarıyla bir ejderha başı duruyordu. Yelkenli bir gemide bulunduğunu anlamıştı.</p>

  <p class="block10">Küreklerin ritmik olarak suya batarken çıkardığı sesler arasında, kuvvetli erkek sesleri duydu. Geminin yalpalaması dört köşeli yelkenlerinin açılmasıyla yavaşlarken, büyük yelkenler de rüzgârla doldu. Rüzgârın gemiye yol vermesiyle güverte üzerindeki durgunluk onda rahatlatıcı bir etki yapmıştı. Karanlıkta yediği bir darbeyle ona ayağa kalkması işaret edildi. Kurt Morgan, ayaklarından zincirlerle yelken direğine bağlı olduğundan, güçlükle doğruldu. Etrafında birçok adam duruyordu. Yıldızların saçtığı hafif ışık altında kendisini merakla seyredenlerin yüzlerine baktı. Yüz hatları birbirine benzeyen bu kimselerin geniş şakak kemikleri basık ve güzel şekilli burunları, koyu renkli iri gözleri, geniş alınları vardı. Vücut yapıları dünyalılar gibi uzun boylu, ince yapılı ve adaleli idi. Kurt’a dokunmadan sadece onu seyrediyorlardı. Sonra içlerinden biri otoriter sesiyle bir şeyler söyleyince onu yalnız bıraktılar. Tahtalar üzerine tekrar oturduğunda korkudan ve sinirlerinin bozukluğundan her tarafı titriyordu. Adamlardan biri geri dönüp, Kurt’un üzerine kalın bir örtü attı. Kaba bir kumaştan yapılmış olan bu örtüye sıkıca sarınıp ısındı, ancak gözüne bir türlü uyku girmedi.</p>

  <p class="block10">Yeni günün ilk ışıkları etrafı renklendirmeye başlamasına kadar hiç kimse onunla ilgilenmedi. Daha sonra adamlardan biri büyük bir kapla bir tası yanı başına tahtalar üzerine koydu. Kurt minnettarlık içinde sıcak çorbayı yemeye, şekerli kaynar çayı yudumlamaya başladı. Etrafın iyice aydınlanması ile gemideki adamların hiç de sevimsiz olmadıklarını fark etti. Derileri kahverengiden altın sarısına çalan bir renkte, saçları ise lacivert siyahtı. Daracık gemi içinde birbirlerine karşı son derece saygılı bir şekilde davranıyor, bu sebeple özgür bir rahatlık içinde bulunuyorlardı.</p>

  <p class="block10">Sık sık güldüklerini görüyor, konuşmalarında dostluk ve samimiyet sezinliyordu. Kurt onlardan bazılarını ayırt etmeye başlamıştı. Ona yemek getiren, iri yapılı yaşlı bir adamdı. Bu adam çekik gözlü genç subaydan aldığı emirleri tayfalara duyuruyordu. Ayrıca herkesten emir alan oraya buraya koşan bir genç vardı. Bunlar temiz, gururlu bir ırkın mensuplarıydı ve gemilerini çok iyi durumda bulunduruyorlardı. Kurt onların insan olup olmadıklarım bilmiyordu, fakat kendi emrinde bulunan homosapien ırkından gelme guruplardan çok daha iyi bir topluluk oldukları anlaşılıyordu. Karnı doymuş, sabah güneşinin ışıklarıyla ısınmış olarak içinde bulunduğu duruma razı olmuştu. Genç subay yanına gelerek onu yelken direğine bağlayan zincirleri çözdü. Kurt herhangi bir düşmanlık belirtisi göstermemeye dikkat ederek yavaş yavaş doğruldu. Genç subay başıyla tavanı basık, küçük kaptan kamarasını işaret etti.</p>

  <p class="block10">Kurt dar bir basamaktan inerken genç subay kapıyı açtı. Alçak bir yazı masasının arkasında başka bir genç subay oturuyordu. Oturduğu tabure o kadar alçaktı ki ayaklarını çapraz tutmak mecburiyetinde kalmıştı. Kurt’un refakatçisine bir şeyler söyledi, o da bunun üzerine kamaranın kapısını arkasından kapayarak dışarı çıktı. Masa başında oturan adam Kurt’a oturması için işaret, etti. Ortada herhangi bir sandalye veya tabure bulunmadığından Kurt, üzerinde durduğu elle dokunmuş kırmızı halı üzerine oturdu.</p>

  <p class="block10">— Ben bu geminin kumandanıyım, diye Hanan lisanı, yani Kurt’un düşmanlarının lisanı ile söze başlayan adam isminin Kta t’Elas u Nym olduğunu söyledi.</p>

  <p class="block10">— Seni gemiye getiren ikinci kaptanım Bel t’Osanef’ti, dedi.</p>

  <p class="block10">O değişik bir lehçe ile konuşuyor, konuşması çok zor anlaşılıyordu. Hangi lehçe ile konuştuğunu bilmemesine rağmen Endiyamon gemisi Kominikasyon subayı olması dolayısıyla bu konuda geniş deneyi olan Kurt için onu anlamak zor olmuyordu.</p>

  <p class="block10">— Senin ismin ne? diye sordu Kta.</p>

  <p class="block10">— Kurt Morgan, sen nesin? diye Kta’nın başka bir soru sormasına fırsat bırakmadan ilave etti! Benden ne istiyorsun?</p>

  <p class="block10">— Ben bir Nemet’im, dedi Kta. Bizim seni bulmamızı özellikle mi istedin yoksa yardım istediğin için mi ateş yaktın?</p>

  <p class="block10">— Hayır, diye cevap verdi, Kurt.</p>

  <p class="block10">— Tamurlinler de senin gibi insanlar. Sanki kendi evindeymişsin gibi, onların memleketindeydin.</p>

  <p class="block10">— Bunu bilmiyordum, diye konuştu Kurt. Yeni bir ümit ışığı belirmişti. Kta’nın Hanan lisanını bilmesinin nedenini şimdi anlıyordu. Demek ki bu planet üzerinde Hananlıların bir üssü bulunuyordu. Kta’nın «Tamurlin» derken ifadesinde Hanan üssü ile Nemet arasında dostluktan eser bulunmadığı anlaşılıyordu.</p>

  <p class="block10">— Arkadaşların nerde? diye âni bir soru soran Kta onu gafil avlamak istedi.</p>

  <p class="block10">— Öldüler... Hepsi öldüler. Ben yalnız geldim.</p>

  <p class="block10">— Nereden?</p>

  <p class="block10">Kurt doğruyu söylemeye cesaret edemiyor, diğer taraftan da yalan söylemek istemiyordu. Kta önünde duran masanın üzerindeki tepsiden aldığı testiden küçük porselen taslara içki doldurdu. Kurt’un bu içkiyi içmeyi canı istemedi. Bu âni misafirperverlikten şüphelenmişti. Önce Kta’nın içmesini bekledi, ondan sonra içti. Bu içki cam gibi şeffaf, meyva suyu tadında ve ateş gibi yakıcıydı.</p>

  <p class="block10">— Bu Telize, sana çay da ikram edebilirdim, ama bu daha iyi ısıtır, dedi, Kta.</p>

  <p class="block10">— Teşekkür ederim, dedi Kurt ve ilâve etti: Nereye gittiğimizi bana söyler misin?</p>

  <p class="block10">Kta, konuşmalarının sona erdiğini belirtmek üzere tasını kaldırdı.</p>

  <p class="block10">— Nereye gidiyoruz? diye inatla sordu Kurt.</p>

  <p class="block10">Nemet kaşlarını çattı:</p>

  <p class="block10">— Benim limanıma, orada başına geleceği bilmek istersin, değil mi? Biz Nemetliler kültürlü kimseleriz, Tamurlinlilere karşın senin de kültürlü olduğunu anlıyorum. Bu bakımdan korkman için bir sebep yoktur. Fakat sana cevap vermeni istediğim bir sorum var: Neden buraya geldin?</p>

  <p class="block10">— Benim gemim yok edildi. Deniz kenarında kurtuluş ve güven aradım.</p>

  <p class="block10">— Gökten bir gemi ha! Ben böyle şeyleri biliyorum. Biz insanlara ait pek çok şey gördük.</p>

  <p class="block10">— Tamurline karşı savaşıyor musunuz?</p>

  <p class="block10">— Her zaman... Bu çok eski bir savaştır. Onlar çok uzun zaman önce gelmişlerdi. Biz onları makinalarından ayırdıktan sonra, ilkel insanlar oldular.</p>

  <p class="block10">— Bu ne zaman oldu?</p>

  <p class="block10">— Üçyüz yıl önce.</p>

  <p class="block10">Kurt sevincini saklamaya çalışarak:</p>

  <p class="block10">— Seni temin ederim ki buraya kimseye herhangi bir fenalık yapmaya gelmedim, dedi.</p>

  <p class="block10">— Bu durumda biz de sana bir şey yapmayız.</p>

  <p class="block10">— Öyleyse beni serbest bırakıyorsunuz?</p>

  <p class="block10">— Gündüzleri evet... Özür dilerim fakat adamlarımın güven içinde uyumaları gerekir. Lütfen durumumuzu anlayışla karşıla.</p>

  <p class="block10">— Anlıyorum, dedi Kurt.</p>

  <p class="block10">— Hay yth! dedi Kta ve parmak uçlarını göğsüne bastırarak kendilerine özgü bir dostluk işareti yaptı. Kurt Morgan’a: Senin dürüstlüğün karşısında saygı duyuyorum, dedi.</p>

  <p class="block10">Bu kelimelerden sonra Kta onu güverteye göndererek: «Artık hürsün», dedi. Adamlardan hiçbiri ona karşı herhangi bir düşmanlık belirtisi göstermiyorlardı. Hatta bazen gemideki sıkışıklıkta bilmeden onların yollarına çıkmasına rağmen ona kızmıyorlardı.</p>

  <p class="block10">Böyle durumlarda kimse ona dokunmuyor, kenara çekilmesi için işaret ediyorlar, ya da bunu ifade ettiğini zannettiği «Umanu o-eh» diyorlardı. Günün bir kısmım bu şekilde geçirdikten sonra Kurt bu toplumun saygı ifadelerini uygulamaya karar verdi. Onların başlarını eğmelerini, bakışlarını yere doğru çevirmelerini taklit etmesiyle onların yanındaki durumunu daha da iyileştirmiş oldu. Artık adamlar da onun önünde eğiliyor, saygılı bir ses tonuyla ona «Umanu - İfhan» olarak hitap ediyorlardı.</p>

  <p class="block10">Fakat akşam olduğunda, genç subay Bel t’Osanef onun yanına gelerek yelken direğinin yanındaki yerini alması için işaret etti. Bel t’Osanef emrindeki denizci, Kurt’u zincirlerle direğe bağlarken son derece dikkatli, anlayışlı bir şekilde hareket ediyordu. Daha sonra ona kalın bir örtü ile büyük bir fincan çay getirdi. Bu garip durum karşısında Kurt, kahkaha ile gülmekten kendini alamadı. Nemetli de durumun gülünçlüğünü anladığından, tebessümle ona bakıp «Tosa, Umanu - İfhan» dedi.</p>

  <p class="block10">Ellerini bağlamışlardı. Karanlıkta kimsenin ona çarpıp düşmemesi için iyice direğe yaslandı ve sıcak çayını yavaş yavaş yudumlamaya başladı. Gecenin sessizliği içinde başına gelenleri düşündü. Nemetliler onu büyük bir tehlikeden kurtarmışlardı. Kta’nın anlattığı gibi, Hanan soyundan gelen Tamurlinlilerin eline düşmüş olsaydı, belki de şimdi yaşamayacaktı. Hananlıların eline düşmektense, Nemetlilerin ileri süreceği her türlü şartı kabul edecekti. Şayet Kta’nın söyledikleri doğruysa, Hananlılar kuvvetlerini kaybetmiş, ilkel hayata dönmüşlerse, artık korkacak bir şey kalmıyordu. Bundan sonra savaş olmayacaktı. Hayatında ilk defa savaş yoktu.</p>

  <p class="block10">Her şeye rağmen beynini kemiren bir düşünceden kendini kurtaramıyordu. Neden Hananlıların yok olan gezegenleri Aeolus, modern uzay gemilerini bu dejenere olmuş insanların oturdukları planete göndermişti? O, bütün bunları düşünmek bile istemiyordu. Kta’nın ona yalan söylemiş olacağına veya bu adamların samimiyetinde kendine karşı gizli bir komplo bulunacağına inanmak istemiyordu. Bunun bir açıklaması olmalıydı. Yaşama ümidi buna bağlıydı. Geçen iki gün zarfında bütün gemide yaptığı incelemede, Hanan teknolojisi bulunup bulunmadığını araştırdı. Neticede bunu işaret eden herhangi bir ize rastlamadı. Gemi tamamen ağaçtan yapılmıştı, güverte tahtaları el işçiliği idi. Tekne yalnız kürekler ve yelkenlerle hareket ediyordu. Gemide çalışanların becerikli hareketlerine de hayran kalmıştı. Bel t’Osanef onun sorularına cevap veremiyordu. Çünkü konuşabildiği Hanan kelimeleri pek azdı. Fakat zaman zaman güverteye çıkan Kta onun kısa sorularını cevaplıyordu. Nemetli kaptan onun merakını anladığından, geniş açıklamalar yapmaya çalışıyor, ancak yelkenli gemiciliğe ait kelimelerin birçoğunun insanların lisanında kullanılmaması, dolayısıyla güçlük çekiyordu. Ancak artık Kurt ile Kta arasında Hanan-Neçay kelimeleri kullanılmaya başlamıştı.</p>

  <p class="block10">Neçay Nemetlerin öz diliydi. Kta da insanlara ait bazı şeyleri merak edip soruyor, ancak çoğu Kurt’un anlamadığı konular olduğundan bazen de nasıl ifade edeceğini bilemediğinden cevaplamada güçlük çekiyordu. Kurt açıklamalar yaptıkça, bunların Kta üzerinde şok tesiri yaptığını gördü. Ve çok konuştuğunu anladı. Nemetler yere bağlı insanlardı, planetler arası şeylerden hiç bir bilgileri yoktu. Bunlar inançlarına karşı olan şeylerdi. Ve Kurt ne olursa olsun Kta’nın, ondan, geldiği yerden dolayı şüphelenmesine engel olmalıydı.</p>

  <p class="block10">Bu çeşit konuşmalarla geçen üçüncü gün sonunda, sabaha karşı güverteye çıkan Kta, Kurt’u yanına çağırdı. Yüzünün ifadesinde bir şeye kesin karar verdiği hissediliyordu. Kurt onu bekleyen Kta’nın yanına gidip, önünde saygıyla eğildi.</p>

  <p class="block10">— Kurt, dedi Kta, artık birbirimize itimadımız var değil mi?</p>

  <p class="block10">— Evet diye cevap verdikten sonra, bu sorusuyla ne demek istediğini sordu.</p>

  <p class="block10">Bugün limana gidiyoruz. Seni aşağılamamak için karaya zincirsiz çıkmanı arzu ediyorum. Ancak hür biri olarak seni evime götürdüğümde, suçsuz insanlara karşı bir kötülük yaparsan, bunun mesulü ben olacağım. Anlıyorsun değil mi Kurt Morgan?..</p>

  <p class="block10">— Kimseye herhangi bir zarar vermeye hiç niyetim yok. Fakat senin halkın bana karşı ne yapacaklar, bana karşı nasıl davranacaklar?.. Şu veya bu şekilde karar verebilmem için bana cevap ver...</p>

  <p class="block10">Kta ellerini iki yana açtı:</p>

  <p class="block10">— Böyle şeyler için sana yalan söyleyebileceğimi nasıl düşünürsün? diye konuştu.</p>

  <p class="block10">— Bunu nereden bilebilirim? Bana söylediklerinden başka bir şey bilmiyorum. Şimdi bana kısa ve açık kelimelerle, niçin sana itimat etmem gerektiğini açıkla.</p>

  <p class="block10">— Ben bir Elas’ım.</p>

  <p class="block10">Kta’nın kaşlarını çatarak söylediği bu sözlerin yeterli olması gerekirken, Kurt’un bunun ne anlama geldiğini bilmediği yüzündeki ifadeden belli oluyordu. Bunun üzerine Kta, «Cennetin ışığı üzerine yemin ederim ve bu bizim en kutsal yeminimizdir. Bana inanabilirsin!»</p>

  <p class="block10">— Tamam, dedi Kurt ve ilave etti, Öyleyse seni güç durumda bırakmamak için, söylediğin her şeyi yapacağım. Yalnız bana nereye gideceğimizi söylemelisin.</p>

  <p class="block10">— Nepan’a gidiyoruz.</p>

  <p class="block10">— Orası bir şehir mi?</p>

  <p class="block10">Kta’nın düşünceyle alnı kırıştı:</p>

  <p class="block10">— Evet, bir şehirdir, doğunun bir şehri. Bu Tamur Mout’tan, buz denizi sahillerindeki, Ivorst-One kadar olan yerlerin idare merkezidir.</p>

  <p class="block10">— Batının da bir şehri var mı?</p>

  <p class="block10">Kta’nın alnındaki kırışıklıklar daha da derinleşti:</p>

  <p class="block10">— Evet, dedi. Onun ismi de İndresul’dur. Ve arkasını dönüp gitti.</p>

  <p class="block10">Kurt, Nemetliyi kızdırmak için ne yaptığını düşünüp, olduğu yerde kala kaldı. Öğleye doğru liman göründü. Burası sarp ve yüksek kayalıkların önünde uzanan geniş bir körfezdi. Bu kayalıkların altından başlayarak, tepelerine kadar yükselen bir kale ve bunun duvarları görünüyordu.</p>

  <p class="block10">Kurt, Kta’nın yardımcısına seslendi:</p>

  <p class="block10">— Bel-ifhan!</p>

  <p class="block10">O anda yanında başka bir kişi olduğu halde, genç subay derhal onun yanma gelerek önünde saygıyla eğildi.</p>

  <p class="block10">— Bel ifhan, taen Nefan?</p>

  <p class="block10">Bel onu «lus» diyerek doğruladı ve dağın tepesini gösterdi!</p>

  <p class="block10">— Jean Afen, ştages Metine.</p>

  <p class="block10">Kurt dağın zirvesine baktı, ancak Bel’in Afen olarak neyi kastettiğini anlayamadı.</p>

  <p class="block10">— Methi, dedi Bel. Kurt’un kendisini hâlâ anlamadığını görünce, ne diyeceğini şaşırdı.</p>

  <p class="block10">Ktas unnetha, Ktas uleh? diye sordu. Ve geriye dönüp gitti. Geminin arka tarafında bir yerde tayfaların yerlerini almaları için emirler verdiğini duyuyordu. Tayfalar yelkenleri indirmeye başlamışlardı. Kürekler suya indirilmişti. Gemi yavaş yavaş iskeleye doğru yaklaşmaya başlamıştı.</p>

  <p class="block10">— Kurt!</p>

  <p class="block10">Kurt başını çevirdiğinde yanına gelen Kta’yı gördü.</p>

  <p class="block10">— Bel bana senin bir sorun olduğunu söyledi.</p>

  <p class="block10">— Özür dilerim bunun için seni rahatsız etmek istememiştim. Ben onunla konuşmak istemiştim, ama o beni anlayamadı.</p>

  <p class="block10">— Önemli değil, nasıl Nefan hoşuna gitti mi?</p>

  <p class="block10">— Çok güzel, dedi Kurt ve bunu içten söylüyordu.</p>

  <p class="block10">— Bel’in Afen olarak isimlendirdiği tepedeki bina... Afen bir kaledir, Nefan kalesi...</p>

  <p class="block10">— Bir kale, hangi düşmana karşı? Yoksa insanlara karşı mı?</p>

  <p class="block10">Kta’nın düşünceyle kaşları çatıldı.</p>

  <p class="block10">— Beni şaşırtıyorsun, sen bir Tamurlinli değilsin. Söylediğin gibi gemin yok edildi, arkadaşların öldü. Ama bizden daha ne istiyorsun?</p>

  <p class="block10">— Bilemiyorum, sana itimadım var ve şayet sana da itimat etmezsem, tüm inancımı kaybederim.</p>

  <p class="block10">— Sen yalan söylüyorsun, Kurt Morgan soruma cevap vermekten kaçmıyorsun, sen bize niçin geldin?</p>

  <p class="block10">İskele üzerinde çok kalabalık bir insan topluluğu birikmişti. Rengarenk giysileri güneş ışığında pırıl pırıl parlıyordu. Gemi iskeleye yanaşırken kürekler de çekilmişti.</p>

  <p class="block10">Kurt’un yanı başında duran Pan iskele babasına elindeki halatı atmak üzere hazır duruyordu.</p>

  <p class="block10">— Bu dünyayı tanıdığımı nereden çıkartıyorsun? diye sordu Kurt.</p>

  <p class="block10">— Diğerleri tanıyorlardı ama...</p>

  <p class="block10">— Diğerleri mi... Kimler?..</p>

  <p class="block10">— O yeni gelen insanlar... Onlar...</p>

  <p class="block10">Kta konuşmaya devam edemedi, onun bu âni susuşu karşısında Kurt bir iki adım geri gitti. Nemetli birdenbire çok korkmuş görünüyordu.</p>

  <p class="block10">— Kurt, dedi yalvarmaklı, dur; hayır biz...</p>

  <p class="block10">Kurt onun çenesine âni bir yumruk indirdi ve bu hareket kendisinin geminin korkuluğundan denize düşmesine sebep oldu, sert olarak suya çarptı ve aynı anda üzerinden geçen gemiden ikinci bir darbe yedi. Direniş gücünü yitirdi ve yavaş yavaş kararan denizin derinliklerine indiğini hissederken, kendini kaybetti. Boğuluyormuş gibi bir hisle hava almaya çalışırken ciğerlerini dolduran sular ağzından boşaldı. Doğrulmaya gayret ettiğinde üzerine yattığı taş kaplı iskeleye yuvarlandı. Nefes almaya başladığında, oradakilerin başını elleriyle tutup dizleri üzerine yatırarak yüzünü bir bezle kuruladıklarım fark etti.</p>

  <p class="block10">İskelede yattığı yerin etrafı birçok meraklı Nemetliler tarafından sarılmıştı. Kta onu sıkı sıkı tutuyor ve anlamadığı lisanda sakinleştirici sözler söylerken, Bel ve Val onun üzerine eğilmiş üzgün gözlerle bakıyorlardı. Kta ve ötekiler tamamen sırılsıklam olmuşlardı. Kurt onların kendisini kurtarmak için arkasından denize atladıklarını anlamıştı.</p>

  <p class="block10">— Kta, diye söze başladı, devam edemedi.</p>

  <p class="block10">— Sen yüzme bilmiyorsun, dedi Kta, sözlerinde sitem seziliyordu.</p>

  <p class="block10">— Az kaldı ölüyordun, ölmek mi istiyordun? İntihar mı edecektin? Neden?</p>

  <p class="block10">— Bana yalan söyledin, diye fısıldadı Kurt.</p>

  <p class="block10">— Hayır diye şiddetle itiraz etti Kta. En sonunda Kurt’u anladığı belli oluyordu.</p>

  <p class="block10">— Sen bizlerin düşmanı değilsin, dedi.</p>

  <p class="block10">— Yardım et bana, dedi Kurt.</p>

  <p class="block10">Kta çaresizliğinin ifadesi olarak başını arkaya çevirdi. Val’a başıyla bir işaret vermesinden sonra, onu itirazına, direnmesine rağmen iki kuvvetli denizcinin getirdiği gemi tahtalarından derme çatma yapılmış sedyeye yatırıp kaldırdılar. Kurt olayların verdiği üzüntüyle sarsılmış, üşümüş, tüm vücudu titriyordu. Nefan şehrinin parke taşlar döşeli caddelerinde sedyenin sağa sola yalpa yaparak, sarsarak götürülmesi, ona doğru eğilip yaklaşıp, uzaklaşan meraklı yüzlerin verdiği rahatsızlık Kurt için tam anlamıyla kâbustu. Nihayet onu çok büyük bir kapıdan geçerek tavanları üçgen şekilde yapılmış, koridorları meşalelerle aydınlatılmış Afen kalesinde penceresiz bir hücreye getirdiler.</p>

  <p class="block10">Kurt yalnız kalmak istiyordu, şayet onu ölmek veya yaşamak için orada yalnız bıraksalardı çok memnun olacaktı. Fakat onu sedyeden kaldırıp, sırılsıklam olan elbiselerini üzerinden çıkartıp, bir yatağa yatırıp, üstüne birkaç battaniye örttüler. Etraf son derece sessizdi. Hücrede geçen uzun saatlerden sonra, birisinin kapının önünde beklediğini hissetti. Nihayet, ertesi gün öğleye doğru, iki adam yeni elbiseler getirip, giyinmesine yardım ettiler. Elbiseler ona tamamen yabancı gelmiş, onları giyindiğinde aşağılayıcı bir duyguya kapılıp, onurunun kırıldığım hissetmişti. İç çamaşırlarının üzerine bir kemerle bağlı, uzun kollu bir tunik giydirilmişti. İki adam sandaletlerinin bağlarını bağlamasına dahi izin vermediler, bunu da kendileri yaptıktan sonra, bütün olayların etkisini azaltacağı görüşündeymiş gibi, ona küçük bir tas telis ikram ettiler. Bundan sonra korktuğu gibi, onu alıp Afenin üst katlarındaki, A şekilli büyük salona götürdüler. Onlara karşı gelmedi. Nefanda daha fazla düşman edinmek istemiyordu.</p>

  <p class="block2">&#160;</p>
</body>
</html>
