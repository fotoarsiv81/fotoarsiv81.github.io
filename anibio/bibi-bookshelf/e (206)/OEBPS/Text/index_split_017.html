<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_16">&nbsp;</p>

  <h4 class="block9">Onaltıncı Bölüm</h4>

  <p class="block2">&nbsp;</p>

  <p class="block10">Ertesi sabah gökteki bulutlar kaybolmuş, Fan’ın ışıkları her tarafı aydınlatmaya başlamıştı. Deniz ayna gibi dümdüzdü. «Tavi» suda hareketsiz duruyor, mürettebatın yaklaşık tamamı güvertede boylu boyuna uzanmış yatıyorlardı. Kurt geminin kıç tarafına gitti. Uyanık kalabilmek için gözlerini oğuşturdu. Onun koruyucu dostu, genç Pan dümeni idare ediyordu.</p>

  <p class="block10">Gözleri kapalı, dümenle birlikte sağa sola yalpalıyordu.</p>

  <p class="block10">— Pan, dedi Kurt alçak bir sesle ve elini onun omuzuna koydu. Pan irkilip, suçlu gözlerle Kurt’a baktı.</p>

  <p class="block10">— Özür dilerim, Kurt, dedi.</p>

  <p class="block10">— Yatıp, biraz uyu, ben dümene geçerim. Bu sakin denizde tecrübeli denizci olmaya gerek yok! dedi Kurt.</p>

  <p class="block10">— Aslında bunu yapmamalıydım, Kurt-ifhan. Bu... Genç adam başını birden göğe çevirdi. Kurt da hissetmişti. Hafif bir güney rüzgârı esmeye başlamıştı.</p>

  <p class="block10">— Rüzgâr! diye bağırdı.</p>

  <p class="block10">Etrafta uykuya dalmış bulunan denizciler birden ayağa fırladılar.</p>

  <p class="block10">— Rüzgâr, güney rüzgârı çıktı! Sesleri güverteyi kapladı. Kaptan kamarasının eşiğinde beliren Kta, Val’e bir işaret yaptı. O da adamlara yelken açmaları için emir verdi. Kısa bir süre sonra Tavi’nin mavi yelkenleri rüzgârla dolmuştu. Tayfalar sevinçle bağırıyorlardı:</p>

  <p class="block10">— Tam kumanya, dostlarım, diye bağırdı Kta. İçki de serbest, ama ölçülü lütfen. Kimsenin başının ağrımasını istemem. Bu rüzgâr Edrif için de uygundur, bunu hiç unutmayınız ve gözleriniz daima açık olsun.</p>

  <p class="block10">Rüzgâr düzenli esiyor, bitkin kürekçiler bundan çok memnun oluyorlardı. Güverteye uzanmış, ağrıyan adalelerine sıcak yağla masaj yapıyorlar, nasır tutmuş olan ellerini sarıyorlardı. Akşama doğru Kta rotanın kuzey batıya, adalara doğru gerilmesini istedi. Bu sırada doğu istikametinde ufukta bir gemi göründü. Mürettebatı çok heyecanlandıran bu teknenin bir ticaret gemisi olduğu anlaşılınca herkes rahat bir nefes aldı.</p>

  <p class="block10">Gemi onların çok uzağından geçip doğuya doğru uzaklaştı. Ufukta kayboldu. Karanlığın çökmesinden kısa bir süre sonra ada sahillerinin ışıkları görünmeye başladı. Kürekçiler ağır tempoyla gemiyi parlak ışıklarla donatılmış Hnes’lerin limanı Acturı’ye doğru götürüyorlardı. Hnes’ler büyük bir indra ailesiydi.</p>

  <p class="block10">— Gan t’Hnes, dedi Kta. Sufaki’lerin tehditlerine aldırmaz. Bu gece burada emniyetteyiz.</p>

  <p class="block10">Sahilde bir çan çalmaya başladı. «Tavi» iskeleye yanaşıp, halat attığı sırada, ellerinde meşalelerle birkaç adanı onları karşılamaya gelmişlerdi.</p>

  <p class="block10">— Hangi gemi bu? diye adamlardan biri sordu.</p>

  <p class="block10">— Nefan’dan, Tavi. Gan t’Hnes’e haber verip, Elas’ların ona misafir geldiklerini söyle.</p>

  <p class="block10">— Buyrun karaya çıkın, biz sizlerin dostuyuz.</p>

  <p class="block10">— Onların bize gerçekten dost olduklarından emin misiniz? diye sordu Kurt.</p>

  <p class="block10">— Şayet Gan t’Hnes evlerimizin dostluğuna saygı göstermezse, yarın güneş batıdan doğacaktır demektir. Bu adamı daha küçük bir çocuk olarak onun ayaklarının dibinde oynadığım zamandan tamyorum. Hnes ve Elas’lar bin seneden beri dosttur.</p>

  <p class="block10">— Peki ya konuşan adam, başka birinin adamıysa?</p>

  <p class="block10">— Sus, artık güvensiz adam. Sen adamlarımla gemide kal ben Gan’dan izin aldıktan sonra sizi çağırtırım, dedi Kta gülerek...</p>

  <p class="block10">Gan t’Hnes gri saçlı, uzun boylu bir adamdı. Güvenilir bir kişiliği olduğu açıkça belli oluyordu. O Acturis ticaret imparatorluğunun başkanıydı. Onun evi küçük bir tepenin üzerine inşa edilmiş çok güzel ve büyük bir binaydı. Evin kutsal ateşine üç oğlundan en büyüğü olan Kma’nın karısı Lady Na t’İlav nezaret ediyordu. Lord Gan’ın karısı çoktan ölmüştü. Kurt’un şimdiye kadar gördüğü en yaşlı Nemetli o idi. Nemetli’lerin uzun yaşadığı nazari itibare alındığında Gan’ın çok daha yaşlı olduğu anlaşılıyordu. Alışıla gelmiş ilk konuşmalardan sonra, Hnes hizmetkârının torunu çay servisi yaptı. Bu kız, vücudu, duruşu, lacivert siyah saçlarıyla Kurt’a Mim’i hatırlattı. Ona çay vermek üzere yere diz çöktüğünde, yüzünün ve gözlerinin de Mim’e çok benzediğini görünce içinde derin bir acı duydu. Gözlerinde beliren yaşları genç kızdan saklamak için başını çevirdi.</p>

  <p class="block10">Genç kız da onun bakışlarını farkedip başını öne eğdi. Bu evdeki huzur, Kurt’un hatıralarını yeniden canlandırmıştı. Hiçbir zaman böyle huzur dolu eve yeniden gelebileceği ümitlerini taşımıyordu. Ama hiçbir evde kendi evi Elas’ı ve Mim’i unutturamazdı. Hnes’ler kalabalık bir aileydi. Aileyi Gan ve büyük oğlu Kma idare ediyordu. Nemetli’lerde adet olduğu için ilk çaylarını genellikle sakin olarak önemsiz şeyler üzerinde konuşarak içtiler. Nemetli’ler Kurt’u merak ediyorlar ama âdetleri gereği bu konuda doğrudan soru soramıyorlardı. İkinci çay servisi yapıldıktan sonra kadınlar ve çocuklar Rmay'ı terkettiler, yalnız evin lady’si olarak Na, orada kaldı.</p>

  <p class="block10">— Kta, diye konuşmaya başladı lord Hnes: Nefan’ı ne zaman terkettin?</p>

  <p class="block10">— Onbeş gün önce.</p>

  <p class="block10">— O zaman üzücü olaylar yaşadın, haberi bize bir müşterimiz getirdi.</p>

  <p class="block10">Kta başıyla bunun doğru olduğunu işaret etti:</p>

  <p class="block10">— Artık Nefan’da Elas’lar yok ve ben bir sürgünüm. Ailem ve hizmetkârlarımız öldüler.</p>

  <p class="block10">— Sen burada dostlarının arasındasın, dedi Gan t’Hnes. Senin babanı çok severdim, Kta sen benim oğlum gibisin. Söyle bu felâkete sebep olan kimdir?</p>

  <p class="block10">— Lânet okumak için onun adı çok büyüktür.</p>

  <p class="block10">— Hiç kimse Tanrıdan ve adaletinden kurtulacak kadar büyük değildir.</p>

  <p class="block10">— Benim yüzümden tüm Nefan’ın lanetlenmesini istemem. Bu işin sorumlusu Methi Djan ve onun sufaki'li sevgilisi Shan t’Tefur’dur. Ben Elas’ların ve Tanrıların adına Djan Methi ve Tefur eviyle ebediyyen düşmanlığımızı sürdürmeye, bir gün bu yaptıklarını kanla temizlemeye yemin edip, Nefan’dan ayrıldım, dedi Kta. O gün için bunu yapmak istemedim, çünkü o zaman Nefan’da kan gövdeyi götürecekti. İsteseydi bunu babam da yapabilirdi. Bunu istemediği için ölümü seçti. Ona hayranım.</p>

  <p class="block10">Gan arkadaşının üzüntüsüyle başını öne eğdi.</p>

  <p class="block10">— İki gün önce buraya bir gemi geldi. İrain evinin bir gemisi bana Djan Methi’nin bir talimatını getirdi. Burada Elas’ların kendisine hakaret ettiklerini, ama asıl suçlunun ise bir insan olduğunu Nefan’lı vatandaşları öldürdüğünü, Elas’ların da buna izin verdiklerini bildiriyordu.</p>

  <p class="block10">— Ben t’Tefur’un adamlarından ikisini öldürmek zorunda kalmıştım. Sebep bu muydu, Kta? Tüm olanlara ben mi sebep oldum? dedi Kurt.</p>

  <p class="block10">— Biliyorsun ki daha pek çok sebep var. Bu bir kimseyi suçlamak için uydurulmuş bir bahanedir, lord Gan, Methi’den gönderilen talimat bu kadar mıydı?</p>

  <p class="block10">— Aşağı yukarı bu kadardı. Ayrıca verilen karar da açıklanıyordu. Elas’ların tüm varlığı onlardan alınıp Ne- fan’lılara veriliyor, Elas’lar ve onlara bağlı olanlar düşman olarak ilan ediliyordu. Sen, Kta ve sana bağlı olanlar yanında bulunanlar, lord Kurt dışında, görüldükleri yerde öldürülecekler. Yalnız o sağ olarak Nefan’a mahkeme edilmek üzere götürülecektir.</p>

  <p class="block10">— Bu emre Hnes’lerin riayet etmeyeceklerini ümit ederim, dedi Kta.</p>

  <p class="block10">— Tabii değil. İrian da bunu biliyordu. Seninle kendisi de karşılaşsa o da aynı şeyi yapmış olacağından hiç şüphem yok.</p>

  <p class="block10">— Şayet isterseniz bu gece burayı terk ederiz. Lütfen bize bunu açıkça söyleyiniz. Size güçlük çıkarmayı arzu etmem.</p>

  <p class="block10">— Dostumun oğlu, dedi ve Gan ellerini kaldırdı. «Ne- fan’dan daha eski kanunlar var. Parlayan şehir, İndresul’dan da eski ve bu hukuk Methi’nin emirlerinden de üstündür. Görelim bakalım bu emri nasıl yerine getirecekler. Sen ve senin arkadaşların artık burada bizimle beraber kalacaksınız. Eğer savaş isterlerse, bu adayı bir kaleye çeviririm.</p>

  <p class="block10">Kurt ve Kta bu dostluk gösterisi karşısında çok heyecanlanmışlardı. Ama Kta onları bu rizikoya sokmayı asla kabullenemezdi.</p>

  <p class="block10">— Hayır, dostum. Hayır bu sizler ve halkınız için çok kötü olur. Bizim arzumuz sadece yiyecek ve su. Sabah şafakla beraber «Tavi» limanı terk edecektir. Bizim buraya geldiğimizi kimse görmedi. Buradan ayrılırken de kimsenin bizi görmemesi için gerekli her önlemi alacağım. Elas’lar düştü. Bu yeterli derecede acıdır. Dostlarımızın da felâkete sürüklenmesini istemiyorum.</p>

  <p class="block10">— istediğin her şeyi alabilirsin, istersen emin bir limana kadar savaş gemilerimiz, sana refakat edeceklerdir. Ama burada kalmanı istiyorum. Kta bunu senden rica ediyorum. Dostlarım için savaşmayacak kadar yaşlanmadım, daha. Acturi’nin tüm imkânları emrine amadedir, İndresul ile savaşın eşiğindeyken, kolonilerinin kendisine karşı çıkmasına Methi bile cesaret edemez.</p>

  <p class="block10">— Elas’lara karşı da bir şey yapacağına inanmamıştım. Shan t’Tefur hemen arkamızda bizi takip ediyor. Yolda onunla çatışmak mecburiyetinde kaldık. Onun size de çekinmeden hücum edeceğinden hiç şüphem yok. Methi’nin ona ne gibi bir yetki verdiğini bilemiyorum. Ama ne olursa olsun bunu yapmaktan çekinmeyecektir. Hayır, lord Hnes, hayır, dedi Kta.</p>

  <p class="block10">— Karar verme yetkisi bana aittir, dedi Gan üzgün bir tavırla. Ama onlarla savaşabileceğimizi zannediyorum.</p>

  <p class="block10">— Gıda maddeleri ve sudan başka bir şey gerekli değil bize. Ve belki birkaç da silah, Kta kesin olarak konuştu.</p>

  <p class="block10">— Bunun için gerekli şeyleri yapınız, oğullarım. Tavi’nin ihtiyacı olan herşeyi veriniz, diye emretti.</p>

  <p class="block10">Gan Hnes’in iki oğlu derhal ayağa kalkıp, orada bulunanları eğilerek selamlayıp, babalarının emirlerini yerine getirmek üzere Rmay’ı terk ettiler.</p>

  <p class="block10">— Bu vereceklerimizi, ayrılık hediyeleri olarak kabul etmenizi rica ederim, dedi Gan. Adamların yeterli mi, Kta? Adamlarımdan birkaçı seninle birlikte yelken açmaktan memnun olacaklardır.</p>

  <p class="block10">— Onların sorumluluklarını üzerime almak istemem, dedi Kta.</p>

  <p class="block10">— Anlaşıldı, mürettebatın yeterli değil? Kta nereye gitmeyi düşünüyorsun?</p>

  <p class="block2">&nbsp;</p>

  <p class="block10">— Yvorst Ome’ye orası Methi’nin yetki alanı dışında kalır.</p>

  <p class="block10">— Sizleri çok güç bir yolculuk bekliyor, dostum Kta. Ama Hnes gemileri sık sık kuzey sularına giderler. Zaman zaman onlara rastlayacaksın. Onlar vasıtasıyla haberleşebiliriz. Tanrı aşkına, ne zamanlarda yaşıyoruz. Gözlerim artık eskisi gibi görmüyor. Daha genç olsaydım, seninle birlikte yelken açardım dostum. Burada geçecek olayları düşününce cesaretimi kaybediyorum.</p>

  <p class="block10">— Hayır lord Gan, benim gibi genç olsaydın Nefan’a doğru yelken açıp onlarla savaşırdın. Bunu babam da yaptı, ben de yapacağım, fakat Aimu’yu ve onun bağlı olduğu kimseleri düşünüyorum.</p>

  <p class="block10">— Küçük Aimu. Acı bir haberden daha korktuğumdan onu soramadım.</p>

  <p class="block10">— Hayır, Lord Gan, bana onu koruyacağına dair yemin eden bir kocaya verdim onu.</p>

  <p class="block10">— Şimdiki ismi ne? diye sordu Lady Na.</p>

  <p class="block10">— İsmi Aimu t’Llas e Nym sh’Bel t’Osanef.</p>

  <p class="block10">— t’Osanef, diye mırıldandı Gan üzgün bir ifadeyle. Sufaki ismini duyunca üzülmüştü.</p>

  <p class="block10">— Onlar birbirlerini küçüklüklerinden beri seviyorlardı. Bu hem babamın, hem de benim arzumdu, dedi Kta.</p>

  <p class="block10">— Öyleyse iyi. Göklerin ışığı onlarla beraber olsun. Bu zamanlarda Aimu ile evlenebilmek cesaretini gösterebildiğine göre onun çok iyi biri olması gerekir, dedi Gan. Bu aşırı dindar bir indra’lı için inanılmayacak bir kabullenmeydi.</p>

  <p class="block10">— Bu doğru, dedi Kla ve Lady Na’ya dönerek: Onun için de dua ediniz. Buna gerçekten ihtiyaçları olacak.</p>

  <p class="block10">— Bunu yapacağım ve senin için de dua edeceğim. Bunu söylerken Kurt’u da kastettiğini ifade ettiğini göstermek için ona baktı. Kurt bunu teşekkürle kabul ettiğini ifadesi olarak, hürmetle başını önüne eğdi.</p>

  <p class="block10">— Teşekkür ederim. Sizlerin evi de benim dualarımda olacaktır, dedi Kta.</p>

  <p class="block10">— Senin fikrini değiştirip burada kalmanı çok arzu ederdim, dedi Gan. Fakat belki de haklısın. Belki de ilerde durumlar değişebilir. Methi yalnız, soyunu devam ettirecek kimsesi de yok. Birgün Nefan’a geri dönebilirsiniz.</p>

  <p class="block10">— Belki, şayet kendi yerine bir Sufakiyi seçmezse. Bu konu üzerinde çok fazla konuşmuyoruz, ama bizim için geriye dönüş olduğuna inanmıyorum. En azından bu senerasyon için bu mümkün olmayacak.</p>

  <p class="block10">Gan’ın yüzünde kararlı bir ifade belirdi:</p>

  <p class="block10">— Bu gece gemilerimi göndereceğim.</p>

  <p class="block10">— Lütfen t’Tefur’a karşı savaşma, dedi Kta.</p>

  <p class="block10">— En azından Edrif için bir gözdağı olur bu.</p>

  <p class="block10">— Şayet bunu Methi öğrenecek olursa...</p>

  <p class="block10">— Böylece adalıların kendisine karşı olan düşüncelerini anlamış olur ve adımlarını daha dikkatli atar, dedi Gan.</p>

  <p class="block10">— Lütfen, Lord Gan, bunu istemiyorum, dedi Kta.</p>

  <p class="block10">— Burada kararı ben veririm, dostum. Elas’lar kendi şerefini, ben de kendiminkini korurum.</p>

  <p class="block10">— Babamın dostu, bu da İndresul’a çok yakın. Böyle bir hareketin nelere sebebiyet verebileceğini, iyi bilirsin. Bu çok tehlikelidir.</p>

  <p class="block10">— Karar bana aittir, diye tekrarladı Lord Hnes.</p>

  <p class="block10">Kta başını öne eğdi. Burası Gant’Hnes’in topraklarıydı ve burada o karar verirdi. Kurt onu uzun uzun seyretti ama herhangi bir şey sormaktan çekindi. Diğer taraftan kendi problemi kendisine yetiyordu. Nefan’daki olayları bir düzene koymaya çalışıyordu. Senatoda Nym Mim’in ölüm nedenini ortaya çıkarmaya çalışmıştı. Methi bunu kendine çevrilmiş bir aksiyon olarak kabul etmiş ve bunu bahane ederek Elas’ları yok etmeye çalışmıştı. Nym ölmüş, Elas’lar yok edilmişti. Djan, Kurt’un Mim’le evlenmesinin buna neden olduğunu iddia etmişti. Yalnız Kurt sağ salim Methi’ye teslim edilcekti. Hananlı’ların mahkemesi. Şahsi intikam için kanun. Djan onun sevdiği herkesi öldürecek, kendisini de pençelerine bırakmayacaktı. Hananlı’lar ahirete inanmazlardı. Djan ona kolay bir ölüm vermeyecekti. Yumuşak yatağında bir süre sonra uyuyup kaldı. Kâbuslarla karışık bir uykudan sonra sabaha karşı uyandı. Tamurlin koyundan esen ılık güney rüzgârı Tavi’nin yelkenlerini dolduruyordu. Kta gözleriyle sürekli olarak ufukta t’Tefur’un gemisini ve Gan’ın gemilerini arıyordu.</p>

  <p class="block10">— Bunlara engel olmak elimizde değil, dedi Kurt.</p>

  <p class="block10">— Evet, buna engel olamayız, diye kabul etti Kta ve geminin kıç tarafından tekrar baktı. Tiaden’den gidersek, t‘Tef ur bizi rahatsız edemez.</p>

  <p class="block10">Tiaden küçük ada ve adacıklar topluluğuydu. Sakin havada dahi bunların arasından yol bulup geçmek büyük beceriydi. Yer yer denizden çıkmış sarp kayalar, dar geçitler büyük tehlike arz ediyordu. Fırtınalı havada ise buradan kimse geçemezdi.</p>

  <p class="block10">— Bunların arasından mı geçeceğiz. Nefan sahillerinin yakınlarından geçmemiz gerekecek, çünkü geçit orada biraz daha genişliyor. Bunu isteyerek yapmıyorum, ama oradan çıktıktan sonra serbest kalacağız ve kuzeyin basit limanlarından birine ulaşacağız, dedi Kta.</p>

  <p class="block10">— Ben orada bir çeşit medeniyet ve epeyce büyük şehirler olduğunu duymuştum, dedi Kurt.</p>

  <p class="block10">— Orada çok ilkel iki şehir var. Birinin adı, Haithen.</p>

  <p class="block10">Tüm evler ağaçlardan yapılmıştır, yolları buzlarla kaplıdır. Tarlalar yoktur. Buzlarla kaplı topraklar, donmuş ırmaklar, yüksek dağlar buraların özelliğidir. Yvorst Ode’deki buz dağları gemiler için büyük tehlike yaratırlar. Burada güney denizlerinde bulunmayan çok iri yırtıcı deniz hayvanları vardır. Nefan’la orası asla kıyaslanamaz.</p>

  <p class="block10">— Kararın için pişman mısın? diye sordu Kurt.</p>

  <p class="block10">— Elas’lara şerefsizlik getirmektense, buralarda yelken açmaya razıyım. Haithen kanunları her bakımdan Met- hi’ninkinden iyidir.</p>

  <p class="block2">&nbsp;</p>

  <p class="block11">*<span class="tab">&nbsp;&nbsp;&nbsp;&nbsp;&nbsp;&nbsp;</span> * *</p>

  <p class="block2">&nbsp;</p>

  <p class="block10">Ent’siran, Rimaris haberci gemisinin kaptanını İndresul’un en güçlü gemisi Kadese’de karşıladı. Kaptan kamarasında kuriye kaptanına sunulan çayı dahi yudumlamaya zamanı olmadığı belli oluyordu. t’Siran haberin çok âcil olduğunu anladığını, anlatmasını emretti. O da, Nefan’ın bir gemisini kendi karasularında gördüklerini, gemi flamasından bunun bir sufaki gemisi olduğunu tespit ettiklerini anlattı. Bunun İndresul için bir tehdit anlamına geleceğini söyledi. Bu arada Gan t’Hanes’e ait gemilerin onu Nefan’ın yakınlarına kadar takip edip, adalarına geri döndüklerini öğrendiklerini anlattı. En t’Siran kuryeye teşekkür ederek gemisini İndresul’a çevirtip, yelken açtırdı.</p>

  <p class="block10">Gökyüzünde gri bulutlar görünüyor, kuzeye doğru yaklaştıkça bunlar daha büyüyorlardı. Tavi’nin mürettebatı sürekli olarak göğü izliyorlardı. Adamlar rüzgârın dönmesi halinde gemilerinin kayalara çarpıp parçalanacağım iyi biliyorlardı.</p>

  <p class="block10">Batıya doğru deniz Tiaden kayalıklarıyla doluydu. Bir süre hiçbir tehlikeyle karşılaşmadan yol aldılar. Buradan çıkmalarına pek az kalmıştı ki birden çıkan dalga onları tehlikeli bir kayalığa sürükledi. Kta büyük bir beceri ile gemisini buradan da kurtardı. Bu kayalık Thiaden’in son tehlikesiydi.</p>

  <p class="block10">— Kurtulduk, kayalıkları geçtik, diye adamlardan biri bağırdı. Artık bizimle Yvorst Ome arasında hiçbir engel kalmadı.</p>

  <p class="block10">Bu sırada kuzey tarafında bir yelkenli görüldü. Val t'Ran bunu görünce dümeni birden batıya kırdı. Pan, Kta’ya haber vermek için kaptan kamarasına koştu. Kta derhal dışarı fırladı:</p>

  <p class="block10">— Kürekçiler yerlerine! diye bağırdı, sonra Val’in yanına gelip, batı rotasına devam etmesini söyledi. Gözcü kulesine bakıp:</p>

  <p class="block10">— Tkel, yelkenliyi tanıyabildin mi? diye seslendi.</p>

  <p class="block10">— Hayır Lord Kta, mesafe çok az!</p>

  <p class="block10">Kta endişeli gözlerle kayalıklara bakıyordu, Val’e çok dikkatli olmasını tembihledi.</p>

  <p class="block10">— Gemi bizi takip etmeye başladı, diye bağırdı, Tkel.</p>

  <p class="block10">— Belki de bizi İndresul gemisi zannediyorlardır.</p>

  <p class="block10">— Bu delikanlı da amma iyi niyetli, dedi Val.</p>

  <p class="block10">— Belki de haklıdır, diye konuştu Kta.</p>

  <p class="block10">— Müsaade et ben de ya güverte tayfalarıyla, ya da kürekçilerle beraber çalışayım, dedi Kurt.</p>

  <p class="block10">— Sen bir Elas’sın, dedi Kta. Adamlarım senin de çalıştığını görürlerse durumun çok tehlikeli olduğunu düşünüp, paniğe kapılabilirler. Sinirlerini rahat tut, kendini zorlama.</p>

  <p class="block10">Kta böyle söylüyordu ama o da çok huzursuzdu. Elinde olsa küreklere kendisi geçerdi. Kurt da bir şeyler yapabilmek için yanıp, tutuşuyordu. Birden Tkel’in sesi duyuldu.</p>

  <p class="block10">— İskele tarafında yelkenli!</p>

  <p class="block10">Tavi rotasını yeniden değiştirdi.</p>

  <p class="block10">— Üç gemi görüyorum! diye bağırdı Tkel.</p>

  <p class="block10">Kta bir süre yelkenlileri seyrettikten sonra kürekçilerin onu görebilecekleri bir yere gelip durdu.</p>

  <p class="block10">— Bunlar İndresul gemileri, dedi.</p>

  <p class="block10">Kurt da kürekçilerin sırasında oturmuş, onlarla birlikte kürek çekmeye başlamıştı.</p>

  <p class="block10">— Bizi takip ediyorlar, yaklaşıyorlar, diye bağırdı. Tkel.</p>

  <p class="block10">— Bu üç direkli bir gemi, onlardan kaçamayız. Rotayı</p>

  <p class="block10">Nefan sahillerine çeviriniz, diye emir verdi Kta. Üç yelkenli gemide en az 100 kürek vardı. Her kürek darbesinde kendilerine biraz daha yaklaşıyorlardı. «Tavi» yarışı kaybetmek üzereydi. Adamların nefesi tükenmişti. Kurt da nefes nefese kalmıştı, başı dönmeye başlamıştı.</p>

  <p class="block10">Aksilik rüzgâr da çok zayıflamıştı. Sarkık yelkenler direğe çarpıyordu. İndresul gemisi süratle üzerlerine geliyordu.</p>

  <p class="block10">— Durun, kürekleri bırakın! diye bağırdı Kta. Kürekçiler bitkinlikten küreklerin üzerine yığılıp kaldılar.</p>

  <p class="block10">— Pan, Tkel. Yelkenleri indirin!</p>

  <p class="block10">Bu sırada İndresul gemisi daha süratle üzerlerine gelmeye başlamıştı.</p>

  <p class="block10">— Tanrılar aşkına, şaşkınlar bize çarpacaklar, diye mırıldandı Val.</p>

  <p class="block10">— Gemiyi terk edin, çabuk ol, Kurt! diye bağırdı Kta. Geç kalmışlardı. Koca gemi tüm ağırlığıyla kıç taraftan «Tavi»ye bindirdi. Ve tüm arka tarafı parçaladı. Kurt çarpmanın kuvvetiyle yuvarlandığı yerden doğrulup, korkuluklara sıkı sıkı sarılmıştı. Geminin güvertesi ölü ve yaralılarla doluydu. Yaralıların acı bağırışları duyuluyordu.</p>

  <p class="block10">— Atla Kurt, atla! diye bağırıyordu, Kta. Kurt, denizden, düşmanlardan ve silahlardan daha çok korkuyordu. İndresul’un ikinci gemisi büyük bir hızla Tavi’ye yandan yanaşmıştı. Bu sırada denize atlamış olan Kta’nın adamlarının çoğu onun kürek darbeleriyle, çoğu da geminin altında kalıp hayatlarını kaybettiler. Kta, Kurt’u kolundan utup, korkuluktan aşağı itti. Hızla denize düştüğünde boğulmamak için kolları ve bacaklarıyla çırpınmaya başladı. Bu sırada yanında birini fark etti. Kta yanına gelip, kollarının altından yakaladı.</p>

  <p class="block10">— Hareket etmezsen seni suyun üstünde tutabilirim, dedi Kta.</p>

  <p class="block10">Kurt kendini tamamen serbest bıraktı. Kta onu sırtüstü çevirip, sağ eliyle çenesinin altından tutup sol eliyle yüzmeye başladı. Bu sırada savaş gemisi onlara yaklaştı...</p>

  <p class="block10">Kurt, «Trireme» gemisinin güvertesinde diz çökmüş, Kta’ya bakıyordu. Nemetli yerde yatıyor, başındaki yaradan kan akıyordu. Kurt, Kta’ya yardım edip, dizlerinin üzerinde doğrulttu. Orada bulunan indralı subay ilgisizce onlara bakıyordu.</p>

  <p class="block10">— Ayağa kalkın! diye emretti.</p>

  <p class="block10">Kta kendisine yardımı reddederek, titreyen bacakları üzerinde doğruldu.</p>

  <p class="block10">— Adın ne? diye sordu indralı subay.</p>

  <p class="block10">— Kta Elas u Nym.</p>

  <p class="block10">— t’Elas, diye mırıldandı adam. Yağlı bir ganimet alacağımızı biliyordum, Onları zincire vurun. Rotamız İndresul, diyerek memnun bir halde gülümsedi.</p>

  <p class="block10">Kta, Kurt’a üzgün olarak baktı. Kaderlerini değiştirmek için yapacakları bir şey yoktu. Onları geminin omurga boşluğuna götürüp, zincire vurdular. Burası soğuk ve karanlıktı. Bu ıslak soğuktan korunmaları için bir battaniye dahi vermemişlerdi.</p>

  <p class="block10">— Şimdi ne olacak? diye sordu Kurt.</p>

  <p class="block10">— Bilemiyorum, diğer boğulanlar gibi biz de boğulmuş olsaydık, daha iyi olurdu diye cevap verdi Kta.</p>

  <p class="block2">&nbsp;</p>
</body>
</html>
