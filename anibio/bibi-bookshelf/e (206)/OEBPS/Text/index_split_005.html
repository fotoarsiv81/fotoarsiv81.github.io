<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_4">&nbsp;</p>

  <h4 class="block9">Dördüncü Bölüm</h4>

  <p class="block2">&nbsp;</p>

  <p class="block10">Afen’e üç Nemetli muhafız nezaretinde giderlerken yol boyunca kaçma şansının ne olacağını düşündü. Nefan’ın caddeleri çok dar ve kıvrımlıydı, şayet gece olmadan kendine karşı çıkacakları atlatabilirse, belki de ormana giden bir yol bulabilirdi. Fakat Nym onu muhafızlara kendisi teslim etmiş, ona karşı iyi muamele etmelerini tembih etmişti. Bu sebeple ona mümkün olduğunca kibar davranıyorlardı. Elas’ların eli şimdi de onu koruyordu ve onlara karşı olan minnettarlığı uğruna Afen’e gitmeye mecburdu. Diğer taraftan içinden, içgüdüsel olarak kaçmak, öldürmek, gerekirse ölmeyi arzu ediyordu. Bu sırada Afen’in serin holüne girmişlerdi, böylece kaçmak imkânsızdı. Merdivenlerden çıkarak Methi’nin oturduğu üçüncü kata ulaştılar.</p>

  <p class="block10">Djan onları son derece modern döşenmiş holde karşıladı. Üzerinde Nemet hanımlarının giydiği sade bir elbise vardı. Altın iplerle örgülü saçlarını bir taç gibi başının üstünde toplamıştı. Muhafızları gönderip, Kurt’a döndü. Onun daha önce de söylediği gibi, uzun bir süreden sonra yeniden bir insan yüzü görmek, garibine gitmekteydi. Kurt onun yalnız olmasının ne demek olduğunu yavaş yavaş insanlık hakikatlerinden Nemet’lilerinkine doğru kaydığını anlamaya başlamıştı. Kurt, insan yüzünde daha önce fark edemediği bazı şeyleri keşfediyordu. Ne kadar garipti, yüzün düzgünlüğü, gözlerin parlaklığı ve metal parlaklığındaki saçlar. Binlerce yıllık düşmanlıklarını, savaşlarına rağmen o an için alıştığı hayatın bir parçası olması dolayısıyla Djan’ı görmek ona memnunluk vermişti.</p>

  <p class="block10">— Hoş geldin, diye onu selamlayıp, oturması için işaret etti. Yerine oturduktan sonra:</p>

  <p class="block10">— Elas sizi geri almak istiyor, dedi.</p>

  <p class="block10">— Bu beni çok etkiledi. Ve ben, dedi Kurt, Elas’lara geri dönmeyi arzu ediyorum.</p>

  <p class="block10">— Bunun için ben onlara herhangi bir söz vermedim, dedi Djan. Fakat sizin orada kalmanızla herhangi bir güçlük meydana gelmedi... Birden yerinden kalktı, duvardaki dolaba gitti ve açtı:</p>

  <p class="block10">— Bir şey içmek ister misin bay Mogan?</p>

  <p class="block10">— Memnuniyetle.</p>

  <p class="block10">İki kadeh doldurarak, birini Kurt’a verdi. Bu içki telize idi. Tekrar yerine oturdu, geriye yaslanıp, içkisini yudumlamaya başladı.</p>

  <p class="block10">— Başlangıçta bazı noktaları açıklamak isterim, dedi Djan. Birincisi, burası benim şehrimdir ve böyle kalmasını da sağlayacağım. İkincisi, burası bir Nemet şehridir ve öyle kalacaktır. Bizim üstün insanlarımız son şanslarını kullandılar, ama bu bitti artık. Bu tamamen bizlerin kabahatidir. Sizin planetiniz Pylos, benim planetim Aeolus ikisi de yanık, çıplak birer küme oldular. Bu insanı çıldırtır. Ben son aylarda hep ölümümü bekledim, çünkü bana verilmiş olan emirlere karşı gelmiştim. Nemet’lileri düşünüyordum. Şayet gemi beni yok etmek için geri gelmiş olsaydı, onlara ne olurdu. Benim ölümüm insanların ve onların gemileri için fazla bir önemi yoktu. Aeolus’un yok olmasına çok üzgünüm, fakat sizin son saldırınız tam zamanında yapıldı. Bu Nemet’liler için de büyük bir avantaj oldu. Ama bu demek değil ki, bunun için size minnettarım, diye acele ilave etti.</p>

  <p class="block10">— Bu savaşı burada ikimizin sürdürmesi deliliktir. İkimiz de bu savaştan bir şey kazanamayız, dedi Kurt.</p>

  <p class="block10">— Her savaş bir deliliktir, dedi Djan. Bizimkini analiz edelim... İkibin yıl süreyle savaş yaptık. Muhtemelen senin ve benim tarafımdan, bu savaşa kimin önce başladığına dair yalan söylenecektir. Fakat konunun esası bu değildir. Esas konu savaşın kendi kurbanlarıdır. Fakat biz kendi sınırlarımıza ulaştık, hatta bunu aştık. Biz önce gemilerimizle küçük güneş sistemlerini yıktık, şimdi de dünyalarımızı yok ettik. Arkamızda boş bir uzay bıraktık. Biz Hananlılar sizler kadar kalabalık değildik, sizler gibi çoğalmaya da müsait değildik. Bundan dolayı ölen askerlerimizin yerini dolduramıyorduk. Tam çoğalma imkânlarını bulduğumuz sırada, bizim biyolojik araştırma laboratuarlarımızı yok ettiniz. Sayın arkadaşım, Aeolus’u yok etmekle çok büyük hata yaptınız. Bilakis bizim savaş azmimize yeni bir güç kattınız.</p>

  <p class="block10">— Niçin?</p>

  <p class="block10">— Aeolus’u yok ederken kaybettiğimiz laboratuar bizlerin geleceğiydi, geleceği olmayan insan için kaybedilecek bir şey kalmamıştır. Çılgınlar gibi size saldırdılar, neticede tüm insan ırkı yok olup, gitti. Bana devletime hizmet etmem için en yüksek zekâ derecesi verildi. Daha sonra beni kendi amaçları için kullandıklarını görüp, onlara karşı geldim.</p>

  <p class="block10">— Gitmeme müsaade eder misiniz? diye sordu Kurt.</p>

  <p class="block10">— Acele etmeyin. Size Afen’de bir daire tahsis etmeyi düşünüyorum. Bir üst katta çıkışı yalnız buradan geçen bir daire var. Böyle izole edilmiş olursanız, kimseye zarar veremezsiniz. İçimden bir ses bunun en doğru yol olduğunu söylüyor.</p>

  <p class="block10">Djan onu kendine düşman yapmakla hiçbir şey kazanamayacağını artık anlamıştı.</p>

  <p class="block10">— Lütfen Elas’a geri dönmeme izin veriniz, diye konuştu Kurt.</p>

  <p class="block10">— Bunu birkaç gün düşüneceğim, önce diğer alternatifi tanımanızı arzu ediyorum.</p>

  <p class="block10">— O zamana kadar ne olacak?</p>

  <p class="block10">— Siz Nemet lisanı öğreneceksiniz. Bunu niçin gerekli hazırlıkları yaptım.</p>

  <p class="block10">— Hayır, bunun için mekanik yardıma ihtiyacım yok, dedi Kurt.</p>

  <p class="block10">— Benim bir mesleğim de, doktorluktur. Öğretici makineyi tamamen bozmadan, onun fonksiyonunu zarar verecek bir şekilde yönlendirmek mümkün değildir.</p>

  <p class="block10">— Hayır, buradaki tek insanın beyninin zedelenmesi acı bir kayıptır. Aleti size vereceğim öğretme hızını kendiniz ayarlayınız.</p>

  <p class="block10">— Niçin bunun üzerinde ısrar ediyorsunuz?</p>

  <p class="block10">— Çünkü sizin itirazlarınız gereksiz problemler ortaya çıkardı, bunu ortadan kaldırmaya kararlıyım. Seçeceğiniz herhangi bir yerde yaşama şansını size vereceğim. Sana tanınan bu âdil şansı başarıyla değerlendirmeni temenni ederim. Ben artık Hananlıların emrinde değilim ve kendi seçmediğim yola beni kimse itemez, buna bağlı olarak şayet böyle bir şeye teşebbüs etmeye kalkarsanız, sizi zarar verici olarak kabul edersem, bunun getireceği felâketten kendinizi kurtaramazsınız. Bunun için sizinle yaptığım ilk görüşmemizde bana verdiğiniz, sözünüzü kabul etmiştim. Ancak şunu da asla aklından çıkarma ki, gerektiği takdirde seni her zaman için geri çağırtıp, öldürebilirdim.</p>

  <p class="block10">— Sizin bu kadar hoşgörülü olabileceğinizi tahmin etmiyordum, dedi Kurt.</p>

  <p class="block10">— Şayet ne düşündüğünüzü bilseydim, benim için daha kolay olacaktı.</p>

  <p class="block10">— Ben yalnız kendimi düşünüyorum. En azından benim arzulanma yardımcı olan her şeyi. Şayet bir gün sizin benim arzularıma aykırı hareket ettiğini öğrenirsem, sonunuz geldi demektir. Ancak aksine iyi hareket ettiğini fark edersem, hiçbir sorununuz kalmaz. Ümit ediyorum ki durumu tüm açıklığı ile anlatabildim, bay Morgan.</p>

  <p class="block2">&nbsp;</p>

  <p class="block11">*<span class="tab">&nbsp;&nbsp;&nbsp;&nbsp;&nbsp;&nbsp;</span> * *</p>

  <p class="block2">&nbsp;</p>

  <p class="block10">Kurt, Elas’ların koruyucu kucağı rmay’a geldiğinde Kta’yı orada bulamadı. Yalnız Hef ile Mim vardı. Mim onun önünden merdivenlerden çıkıp, odayı havalandırmak için pencereleri açtı.</p>

  <p class="block10">— Biz öylesine mutluyuz ki, dedi Mim.</p>

  <p class="block10">Bunu söylerken gözlerinin içi gülüyordu. Daha fazla konuşmasına fırsat bulamadan, Kta içeri girdi. İki erkek arasında kalan Mim onları saygı ile selamlayarak dışarı çıktı.</p>

  <p class="block10">— Bu evde son günlerde çok gözyaşı döküldü, dedi Kta ve merdivenlerden aşağı acele inen Mim’in arkasından baktı ve gülerek Kurt’a döndü.</p>

  <p class="block10">— Ama artık bu bitti. Lütfen otur Kurt, seni iyi gördüm, yeniden doğmuş bir adama benziyorsun. Kta elleriyle saçlarını düzeltirken, sandalyeye kendini bıraktı. Kolları ve bacakları titriyordu, yüzü bembeyaz olmuştu.</p>

  <p class="block10">— Artık Nemet lisanı konuş, dedi Kurt, bu daha kolay.</p>

  <p class="block10">Kta hayretle baktı:</p>

  <p class="block10">— Nasıl oldu da sen birdenbire bizim lisanımızı konuşmaya başladın? Ses tonunda bir güvensizlik hissediliyordu.</p>

  <p class="block10">— Bana güvenmelisin, dedi Kurt. Methi’nin makinesi sayesinde oldu bu.</p>

  <p class="block10">— Yüzün solgun, dedi Kta, titriyorsun yoksa yaralı mısın?</p>

  <p class="block10">— Yalnızca yorgunum, sana teşekkür ederim, beni tekrar kabul ettiğin için dedi Kurt.</p>

  <p class="block10">Kta başını yana eğdi:</p>

  <p class="block10">— Benim saygıdeğer babam bile senin için konuştu ve böyle bir şey Elas’ların uzun tarihinde ilk defa oluyor, artık sen bizdensin senin tekrar aramızda olmandan dolayı sevinçli ve mutluyuz.</p>

  <p class="block10">— Sana teşekkür ederim.</p>

  <p class="block10">Kurt selam vermek için ayağa kalkıp, eğilmek istediğinde başı döndü, yere düşmemek için masaya tutunmak mecburiyetinde kaldı. Bütün gücünü kullanarak yatağına ulaştı. Kta onun dışarıda kalan bacağını yatağa yerleştirene kadar o uykuya dalmıştı bile. Birisi kuvvetle ökçelerine asılıyordu. Kendini denize düşmüş, birisi tarafından aşağı doğru çekiliyor, fakat dermansızlığından ona karşı gelemiyor zannına kaptırdı. Sonra birdenbire ökçelerinin serbest kaldığını, soğuk bir havanın ayaklarına çarptığını hissetti. Gözlerini açtığında Mim’in onun ayakkabılarını çıkartmakla meşgul olduğunu gördü. Giyinmiş vaziyette yatakta yatıyor ve çok üşüyordu. Kollarını ve bacaklarını sanki buz kaplamıştı.</p>

  <p class="block10">Mim ona baktı, uyanık olduğunu görünce şikâyetçi bir sesle:</p>

  <p class="block10">— Anlaşılan Kta sizinle kâfi derecede ilgilenmemiş, sizi nasıl böylece bırakır? Ölü gibi uyuyordunuz...</p>

  <p class="block10">— Nemetli lisanıyla konuş, diye ondan ricada bulundu. Ben sizin dilinizi öğrendim.</p>

  <p class="block10">Mim şaşkınlıkla ona baktı. Sonra bu insanlara has garipliği kabullendiğini başıyla işaret etti. Ellerini önlüğüne silip, yorganı onun üzerine çekti.</p>

  <p class="block10">— Seni uyandırdığım için özür dilerim, fakat gece çok soğuk ve benim lordum Kta pencereleri açık bırakmış, dedi Mim.</p>

  <p class="block10">Kurt derin bir nefes aldı ve yorganını düzeltmeye çalışan Mim’in elini tuttu.</p>

  <p class="block10">— Şimdi daha rahat uyuyabilirsin, dedi.</p>

  <p class="block10">Kurt tekrar Mim’in elini tuttu.</p>

  <p class="block10">— Şimdi saat kaç? diye sordu.</p>

  <p class="block10">— Geç oldu, dedi Mim, elini ondan kurtarmaya çalıştı, fakat o bırakmadı. Acıyla Kurt’a baktı.</p>

  <p class="block10">— Lütfen... Bırakın gideyim, lord Kurt.</p>

  <p class="block10">— Benim için üzülmeyesin diye, sana haber göndermesi için Djan’a rica etmiştim, dedi Kurt.</p>

  <p class="block10">— Haber geldi. Ancak bunu nasıl yorumlayacağımızı bilemedik. Sadece senin emniyette olduğun bildirilmişti. Yalnız bu. Mim elini ondan kurtarmak için tekrar denedi.</p>

  <p class="block10">— Lütfen...</p>

  <p class="block10">Dudakları titriyordu ve gözlerinde derin bir korku ifadesi vardı. Kurt onun elini bırakır bırakmaz kapıya doğru sıçrayıp dışarı çıktı. Şayet Kurt’un kuvveti olsaydı, yataktan fırlayıp ona yetişecekti. Mim’i kırmak istememişti. Özellikle eve geldiği ilk günde ona böyle davranmamalıydı. Uyuyamıyor, Nemetlilerin muhafazakâr adetlerine ve kendi kendine için için kızıyordu. Tahammül edilmez bir baş ağrısı vardı. Başı dönüyor, gözleri kararıyordu. Gözlerini kapayıp uyumaya çalıştı; bu gecenin sabahı da vardı. Mim de uyumaya gidecekti, şayet şimdi onunla konuşmaya kalkarsa bütün evi ayağa kaldıracaktı.</p>

  <p class="block10">Sabah her zaman olduğu gibi çayla başladı. Fakat Mim o sabah her zaman olduğu gibi neşeli olarak odasına gelip çarşaflarını değiştirmedi. Hep beraber ırmağın başında çay içerlerken ona çayını verdi.</p>

  <p class="block10">Bu arada onunla göz göze gelmemek için azami dikkat gösterdiği belli oluyordu. Kurt «Mim» diye konuşacak olunca genç kızın elleri titredi ve birkaç damla çayı onun eline döktü. Kta’nın çayını koymak için acele ona yöneldi. Aceleden onun eline de sıcak çayı damlattı, canı yanmasına rağmen bir şey söylemedi. Alışa gelmiş formaliteler devam ediyordu. Kurt, Nym, Pta ve Aimu’yu eğilerek selamladı ve Elas’ların büyük lordu Nym’e kendisi için Djan’la konuştuğu için teşekkür etti.</p>

  <p class="block10">— Sen çok güzel Nemetli lisanı konuşuyorsun, diye onu takdirle övdü.</p>

  <p class="block10">— Size teşekkür ederim lord’um, dedi Kurt ve tekrar saygıyla eğilerek: Ben sizin lisanınızı bir makine yardımıyla öğrendim. Henüz yavaş konuşabiliyorum, fakat bana söylenen her şeyi çok iyi anlıyorum. Birkaç gün içinde daha iyi konuşacağıma inanıyorum.</p>

  <p class="block10">Saygıdeğer Nym gülümseyerek ona baktı. Kurt’un anladığına göre, konuşması lord’un biraz da hoşuna gitmişti. Ellerini göğsünde birleştirip, eğilerek onu selamladı.</p>

  <p class="block10">— İkinci defa olarak Elas’a hoş geldin, oğlumun arkadaşı, sen bu eve neşe getirdin. Bugün senin için üzülen, korku duyan yüzlerde gülümseme görüyorum.</p>

  <p class="block10">Çay töreni başladı. Layd Ptas ortada oturuyordu ve Kurt sonraları Elas’ları düşündüğü zaman hep onu iyi kalpli, sevgi dolu bir kadın, evinin kalbi olarak hatırlıyordu. Nym’in karısı sevginin ve hayatın kaynağıydı. Bir adam ocağını karısına emanet eder, sonra da hayatın devam etmesi için de gelininin bu görevi üstleneceği ümidinde olurdu. Kurt neden babaların oğulları için gelin seçtiklerini şimdi anlıyordu. Kta babasıyla aynı hakları paylaşıyordu. Çaydan sonra Layd Ptas ayağa kalktı, ocak ateşine doğru saygıyla eğilip selamladıktan sonra, avuçlarını ateşe doğru uzattı. Diğerleri huşu içinde beklerken, Ptas yumuşak sesiyle Elas’ların kurucusu atalarını çağırdı:</p>

  <p class="block10">— Ey Elas’ların ataları, bu kıyılarda ve denizin öteki tarafındakiler sesimizi duyun. Kurt Morgan bize geri geldi. Misafirimizle ailemiz ve Elas’ların koruyucusu arasındaki dostluğu koruyun.</p>

  <p class="block10">Kurt onun sözlerinden çok duygulandı ve sözlerini tamamladıktan sonra önünde saygıyla eğildi:</p>

  <p class="block10">— Lady Ptas, sizlere en derin saygılarımı sunarım. Aslında Kurt ona karşı, kendi öz oğlunun duygularıyla saygı duyduğunu, söylemek istemişti, fakat bunun bir Nemet lady’si üzerinde nasıl bir intiba bırakacağını bilmiyordu. Lady Ptas ona kendi çocuklarına karşı yaptığı gibi, bir anne yakınlığı ile gülümsedi ve o andan itibaren de Kurt’un kalbini kazanmış oldu. Kahvaltıdan sonra holde yalnız otururlarken:</p>

  <p class="block10">— Kurt, dedi Kta, babam sana istediğin sürece bizde kalabileceğini ısrarla söylememi istedi.</p>

  <p class="block10">— Ona ve sana kalpten teşekkür ederim.</p>

  <p class="block10">— Bana önceleri söylediğin gibi, artık hiçbir vicdan borcun yok. Yeminin seni bağlamamalı, pek az kimse Elas’ların ocağını paylaştı, dedi Kta, siz buna misafirperverlik diyorsunuz. Senin ve benim evim ebediyen beraber beraber olacaktır.</p>

  <p class="block10">Kurt günlerini Kta ile birlikte geçiriyordu. Aralarında konuşuyorlar, dinleniyorlar ve evin önünde bulunan küçük bahçede güneşleniyorlardı. Yalnız bir şey Kurt’u üzüyordu. Mim onunla karşılaşmaktan kaçınıyordu. Artık kendisi bulunduğu sürece, onun odasına gitmiyor, günün belli belirsiz zamanlarında odasına gitmesine rağmen ona rastlayamıyordu. Çok kısa süreyle de odasını terk edip, geri döndüğünde odasının toplanmış, temizlenmiş, yatağının yapılmış olduğunu görüyordu. Herhangi bir yerde ona rastlamak için uzun uzun beklemesine rağmen bunda da başarılı olamıyordu. Bir sabah Kurt bütün cesaretini toplayarak, Hef’e Mim’in nerede olduğunu sordu.</p>

  <p class="block10">— Pazara gitti, dedi Hef.</p>

  <p class="block10">— Günlerden beri onu göremedim, dedi Kurt.</p>

  <p class="block10">Hef omuzlarını kaldırdı:</p>

  <p class="block10">— Bu doğru lord Kurt. Yaşlı adam, sanki Kurt sorularıyla sabah huzurunu bozmuş gibi, ona garip bir şekilde baktı. Kurt saklambaç oyununa bir son vermeye kesin olarak karar verdi. Öğleye doğru sokak kapısının açıldığını duyar duymaz, yerinden fırlayıp kapıya koştu. Fakat Mim’i ancak bir saniye görebildi. Kapıdan girer girmez rmay’ın arkasındaki kadınlar dairesine girip gözden kayboldu. Nym’in dışında oraya asla başka bir erkek giremezdi. Acı ile dolu bahçeye gidip, güneşte oturdu ve aldığı bir çubukla nemli toprak üzerinde anlamsız şekiller çizmeye başladı. Onu çok kırmış olmalıydı. Mim’in kimseye bir şey söylemediğinden emindi. Yoksa Kta bu konuyu ona çoktan açardı. Kararsızlık içinde kalmıştı, ondan özür dilediğini bildirmeleri için ne Kta’ya ne de Hef’e rica edebilirdi. Başka bir kimseye söylemesi ise hiç olmazdı. O akşam, akşam yemeğinde her zaman olduğu gibi Mim hizmet ediyor, Kurt’un ısrarlı bakışlarına rağmen gözlerini ondan kaçırıyordu. Onunla konuşmaya cesaret edemiyordu. Kta onun yanında oturuyordu. Gece geç vakitlere kadar holde oturup, herkesin uyumasını bekledi. Hizmetçinin son görevi, ertesi sabah için kahvaltı sofrasını geceden hazırlayıp, holün lambalarını söndürmekti. Mim onu, yolunu kestiğinde fark etti. Kurt bir an için Mim’in bağıracağını zannetti, ellerini ağzına kapattı. Korkmuş, kaçmaya hazır durumda, olduğu yerde kala kaldı.</p>

  <p class="block10">— Mim, lütfen... seninle konuşmalıyım.</p>

  <p class="block10">— Seninle konuşmak istemiyorum, lütfen bırak beni gideyim.</p>

  <p class="block10">— Lütfen, Mim..</p>

  <p class="block10">— Bana dokunma. Beni bırak, yoksa bütün evi uyandırmak mı istiyorsun?</p>

  <p class="block10">— Benim için hiç fark etmez. Seninle konuşmadan, seni asla bırakmam.</p>

  <p class="block10">Mim ona korkuyla baktı. Kta buna müsaade etmezdi.</p>

  <p class="block10">— Bahçeye açılan pencere yok, kimse bizi ne duyar, ne de görebilir. Lütfen oraya gel... Yemin ediyorum, sadece seninle konuşmak istiyorum.</p>

  <p class="block10">Mim birkaç saniye süreyle düşündü ve güzel yüzündeki korku ifadesi yanında derin bir acıma belli oluyordu. Nihayet razı olup, Kurt’un önünde bahçeye çıktı. Bu planet’in ay ışığı uzun gölgeler bırakıyordu. Mim, mümkün olan en aydınlık yerde durdu ve kendini gecenin soğuğundan korumak için kollarını göğsünde birleştirdi.</p>

  <p class="block10">— Mim dedi Kurt, o akşam seni korkutmak istememiştim, hiçbir kötülük düşünmemiştim.</p>

  <p class="block10">— Hiçbir zaman senin odana yalnız gelmemeliydim. Bu benim hatamdı. Lütfen lord Kurt, bana öyle bakmayın, bırakın gideyim.</p>

  <p class="block10">— Ben bir Nemet’li olmadığım için, her zaman benim odama gelebilecektin. Öyle mi, Mim?</p>

  <p class="block10">— Hayır.</p>

  <p class="block10">Dişleri öylesine birbirine vuruyordu ki, konuşmakta güçlük çekiyordu ve bunun nedeni yalnız gecenin serinliği değildi. Kurt pelerininin askısını çözüp, ona uzattı. Fakat o bunu kabul etmeyip, korkuyla geri çekildi.</p>

  <p class="block10">— Neden seninle konuşmamalıyım? diye sordu Kurt.</p>

  <p class="block10">— Bir erkek Nemet’li bir kadınla nasıl konuşmalıdır? Bu olmamalı, dokunmamalıyım, düşünmemeliyim. Bunu nasıl yapabilirim?</p>

  <p class="block10">— Lütfen...</p>

  <p class="block10">— Peki seninle nasıl konuşmalıyım?</p>

  <p class="block10">— Lord Kurt, senin yanında hafif meşrep bir kadın intibaı bıraktığımı zannediyorum. Ben bu evin bir hizmetkârıyım. Bu evin şerefini düşüremem. Lütfen şimdi beni bırak da içeriye gireyim.</p>

  <p class="block10">— O’na mı aitsin? Kta’ya, diye âni bir çıkışla sordu.</p>

  <p class="block10">— Hayır... İstememesine rağmen, pelerinini Mim’in omuzlarına örttü. O da sıcak kumaşa iyice sarındı. Kurt ona dokunabilecek mesafede olmasına rağmen, bunu yapmadı. Mim’in ondan uzaklaşmasına rağmen, bunu ona fırsat verdiği anlamında kabul etmedi. Biliyordu ki ona ne yaparsa yapsın, evdekileri uyandıracak herhangi bir şey yapmayacaktı. Böyle bir şeyin kendisi ile lord’u Kta arasında büyük olaylar meydana getireceğini, bunun Nemet’li karakteri gereği olduğunu biliyordu. Fakat böyle bir durumda Mim ondan nefret edecekti.</p>

  <p class="block10">Kalbi kırılmış olarak, Mim’in önünde gitmek için geri döndü.</p>

  <p class="block10">— Lord Kurt, diye üzgün bir sesle arkasından fısıldadı. Kurt durup ona döndü.</p>

  <p class="block10">— Lord Kurt sen beni anlamıyorsun.</p>

  <p class="block10">— Anlıyorum, ben bir insanım, dedi Kurt.</p>

  <p class="block10">— Seni aşağıladım. Lütfen beni affet.</p>

  <p class="block10">— Senin bir Nemetli olman veya olmaman... Sözü boğazında düğümlendi ve ellerini kaldırarak, ona yalvarır gibi baktı.</p>

  <p class="block10">Lord Kurt, kendine başka bir kadın ara. Benim lord’um Kta size bu konuda yardımcı olacaktır. Senin Methie ve Elas’larla çok iyi ilişkilerin var. Her zaman için seninle evlenecek bir kadın bulabilirsin. Şayet Nym sana layık bir evle konuşacak olursa...</p>

  <p class="block10">— Ya benim evlenmek istediğim kadın sen olursan.</p>

  <p class="block10">Kurt ona doğru yürüyüp, ellerini ona doğru uzatana kadar orada sessizce kalakaldı. Sonra onun ellerini şiddetle geri itti.</p>

  <p class="block10">— Lütfen. Sana yeterli derecede haksızlık ettim.</p>

  <p class="block10">O Mim’in sözlerini sanki hiç duymamış gibiydi. Onu uzaklaştırmak için uzanan ellerine rağmen, elleriyle Mim’in yüzünü sevgiyle tuttu. Bu durumda Mim’in dehşet duyacağını ve ondan kurtulmak isteyeceğini zannetmişti. Fakat o sessizce durup, kaldı. Kurt ona doğru eğilip, dudaklarını onunkine dokundurdu. Fakat bu insanlara has adetin, onun tarafından nasıl karşılanacağını bilemiyor, aksi tepkisinden çekiniyordu. Ondan uzaklaştığında gözyaşlarının ay ışığında parıldadığını gördü.</p>

  <p class="block10">— Lord Kurt, dedi Mim. Derin derin soluyor, kararsızlık içinde kıvranıyordu.</p>

  <p class="block10">— Lord Kurt, diye fısıltılı bir sesle konuştu. Seni beğeniyorum. Benden ne istersen yaparım, fakat bu babama ve Kta’ya karşı çok büyük bir şerefsizlik getirecektir, bunu istemem.</p>

  <p class="block10">— Ama ben babanla bu konuyu konuşursam, bu doğru olur mu, dedi Kurt. Bunu söylerken sanki nefesi duracakmış gibiydi.</p>

  <p class="block10">— Evlenme teklifi mi yapacaksın?</p>

  <p class="block10">— En iyisi bu değil mi? Onun, için için titrediğini hissetti. Gözyaşları yanaklarından aşağı akıyordu.</p>

  <p class="block10">— Mim, söyle bana evet mi, hayır mı? Bana cevap vermeye mecbur değilsin. Sadece bana, beni bırak de, seni bir daha asla rahatsız etmiyeyim.</p>

  <p class="block10">— Lord Kurt, sen beni daha tanımıyorsun.</p>

  <p class="block10">— Ve sen benim, seni asla tanımamı istemezsin.</p>

  <p class="block10">— Sen beni anlamıyorsun. Ben Hef’in kızı değilim. Şayet sen beni ondan istersen, bunu sana söylemeye mecbur kalacak ve o zaman sen beni asla istemeyeceksin.</p>

  <p class="block10">— Kimin kızı olursan ol beni ilgilendirmiyor.</p>

  <p class="block10">— Lord Kurt, Elas’lar bunu biliyorlar. Ve sen beni dinlemeye mecbursun. Sen Tamurlinlileri duymuşsundur. Onüç yaşındayken onlar tarafından esir edildim. Üç yıl süreyle onların esiri olarak yaşadım. Hef beni kızı olarak tanıttı. Tüm Nefan benim buralı olduğumu zannediyor. Ama bu doğru değil, Lord Kurt. Ben aslında bir indrayım, İndresul’un ındra’sı onlar bunu bilselerdi, beni öldürürlerdi. Elas’lar bu sırrı korudular. Ama sen bu ağır yükü kabul etmemelisin, insanlar seni bu şehirde, Tamurlinli olarak tanımamalı. Bu sana çok büyük zarar verebilir. Şayet benim senin yanında olduğumu görürlerse buna inanacaklardır.</p>

  <p class="block10">— Bunun beni ilgilendireceğine inanıyor musun? dedi Kurt, ben bir insanım, bunu herkes bilebilir.</p>

  <p class="block10">— Beni tam olarak anlamıyorsun, lord Kurt. Ben Tamurlin köyündeki bir adama aitim. Sen beni Hef’ten isteyecek olursan, Kta bunu sana söylemeye mecbur kalacaktır. Ben artık temiz ve saygıdeğer değilim. Hiçbir erkek, Elas'lardan Mim’le evlenmek istemez. Kendinin ve Kta’nın şerefinin lekelenmesine müsaade etmez. Bunu sana Kta da söyleyecektir. Seninle evlenmemi kabul edecekler midir? Sen daha şerefli kadınlara layıksın. Mesela, Sufaki’ler, Indra'larda olduğu gibi insanlardan korkuları yoktur. Sen bu büyük evin bir kızını alabilirsin. Ben bir hizmetçiyim ve daha önce de hiçbir şey değildim.</p>

  <p class="block10">— Beni ilgilendiren tek şey, benimle evlenip, evlenmeyeceğindir?</p>

  <p class="block10">— Hayır... derken ince yüzünde ümit ve şaşkınlık ifadesi vardı.</p>

  <p class="block10">— Şayet bir gece bunun üzerinde, düşünürsem, fikrini değiştireceksin, ben yarın Hef’le konuşacağım, eve git, Mim. Bana pelerinimi geri ver. Seni bununla görmeleri iyi olmaz.</p>

  <p class="block10">— Lord Kurt, iyi düşün sonradan pişman olacağın bir şeyi yapma.</p>

  <p class="block10">— Bunun için yarın bütün günü ayıracağım, dedi Kurt, senin de aynı şeyi yapmanı rica ediyorum. Şayet yarın akşam bana gelip, beni islemediğini açıkça söylersen, o zaman Hef’le görüşeceğim.</p>

  <p class="block10">Bütün gece ve ertesi gün öğleye kadar bunu düşündü. Ama kafası karmakarışık, düşünceleri düzensizdi. Mim'i istiyordu. Onun kendisini, kendisinin de onu her türlü zorluğa karşı gelecek kadar sevdiğini bilemiyordu. Onu istiyordu. Mim ona şartlarını söylemişti. Onu istemeden onunla birlikte aynı çatı altında yaşamayacaktı. Kendini makul olmaya zorladı, fakat onu sabah kahvaltısında gördükten sonra bunun mümkün olmadığını anladı.</p>

  <p class="block10">— Kararını verdin mi? diye soran ifadeyi onun bakışlarında görüyordu. Yoksa buna, güzel yaz gecesinin sende uyandırdığı duygular mı, neden oldu? diyordu sanki. Ve o anda Mim’i kaybetmekle yerine dolduramayacağı bir kayıba uğrayacağını anladı. Hiçbir şey yokmuş gibi susamazdı artık. Neticede, aynı günün akşamı Elas’ların hizmetkârı Hef’in kapısını çaldı. Kısa bir süre sonra kapı açıldı.</p>

  <p class="block10">— Hef, dedi çekingen bir tavırla, seninle Mim hakkında görüşebilir miyiz?</p>

  <p class="block10">— My Lord, diye saygıyla eğildi.</p>

  <p class="block10">— Mim’le evlenmek istiyorum, dedi Kurt. Bunun için ne yapmalıyım?</p>

  <p class="block10">Yaşlı Nemet ona şaşırarak baktı, sonra önünde birkaç defa eğildi:</p>

  <p class="block10">— Ama o bir hizmetçi bu nasıl olur, diye kekeledi.</p>

  <p class="block10">— Lord’um bana gücenmeyin, fakat bunu önce Mim’e sormalıyız.</p>

  <p class="block10">— Mim kabul etti, dedi Kurt. Sonra birden bunu söylemeye hakkı olmadığını, Mim’i utandıracağı, Hef’i aşağılayacağı aklına geldi.</p>

  <p class="block10">Fakat Hef ona anlayışla, hatta dostça bir şekilde baktı.</p>

  <p class="block10">— Ben Mim’e sormak zorundayım, bu âdetimizdir. Ve sonra da Kta’ya, Nym ve Lady Ptas’la bu konuyu görüşmeden konuştu.</p>

  <p class="block10">— Beni onurlandırdın, dedi Kurt.</p>

  <p class="block10">Alışıla gelmiş kibarlık sözlerini tekrarlayarak, kendini toparlamak için odasına gitti. Bu işi neticelendirdiği için rahatlamıştı. Hef’in kabul edeceğini biliyordu. Mim de onu istiyordu, bu da onun için yeterliydi. Yatağa girmek üzereyken Kta kapısını vurdu. Nemetli’nin halinden, onun neden geldiğini anlamıştı, Kurt. Derhal geri gitmesini söyleyebilmeyi çok isterdi, ama buna hakkı yoktu. Onun evinde misafirdi.</p>

  <p class="block10">— Sen Hef’le konuşmuşsun, diye konuştu Kta.</p>

  <p class="block10">Kurt kapının önünden çekilip, içeri aldı, kendisine bir sandalye gösterdi. Normal olarak ona bir çay ikram etmeliydi, ancak bunun içinde Mim’i çağırması gerekmekteydi ki, şu anda buna imkân yoktu.</p>

  <p class="block10">— Kurt; lütfen otur, seninle konuşmalıyım, beni dinlemeni rica ediyorum, diye konuştu sonra ilave etti: Belki de en iyisi budur, ne söylemek istiyorsan bana açıkça söyle.</p>

  <p class="block10">Kurt sandalyesine oturdu.</p>

  <p class="block10">— Evet mi, hayır mı? diye sordu heyecanla.</p>

  <p class="block10">— Mim için üzülüyorum, dedi Kta. Senin düşündüğün gibi basit bir iş değil bu. Ne kadar heyecanlı olursan ol, beni dinlemelisin. İstersen, aşağıya gidip çay sofrasında oturalım, istersen daha müsait bir zamanda konuşalım. Fakat bu konuda seninle mutlaka konuşmaya mecburum.</p>

  <p class="block10">— Senin bana açıklamak istediğin şeyleri aşağı yukarı Mim bana söyledi, dedi Kurt. Beni bunlar rahatsız etmiyor. Tamurlinlileri ve onun hangi ırktan geldiğini biliyorum.</p>

  <p class="block10">Kta derin bir nefes aldı:</p>

  <p class="block10">— Bu durum işimizi daha da kolaylaştırır. Demek onun Indras olduğunu biliyorsun? diye konuştu.</p>

  <p class="block10">— Bunu biliyorum ve bu beni hiç ilgilendirmiyor. Nemet politikası da beni ilgilendirmez.</p>

  <p class="block10">— Sen kendini bilmediğin şeylerin arkasına saklamak istiyorsun. Fakat bu her zaman için tehlikelidir, Kurt. Biz Nemetler için bir kimsenin İndra ırkından mı, Sufakilerden mi geldiği konusu çok önemlidir ve sen Nemet’lilerle yaşıyorsun.</p>

  <p class="block10">— Benim şimdiye kadar tespit ettiğim tek farklılık, benim bir insan olarak Nemet’liler arasında yaşamamdır. Sizin aile şerefinize leke sürmem mi, yoksa Mim ile birlikte mutlu olmam mı senin için önemli?</p>

  <p class="block10">— Mim’in mutlu olmasını hepimiz kalpten istiyoruz, dedi Kta, biz biliyoruz ki sen ona hiçbir acı çektirmeyeceksin, ama insanların tutumu...</p>

  <p class="block10">— Anladığıma göre benimle, Tamurlinliler arasında fark göremiyorsun.</p>

  <p class="block10">— Lütfen, lütfen, diye söylendi Kta. Ciddi olamazsın sen... Onlar senin gibi olamazlar. Ve ben seni asla onlara benzetmek istemem. Tamurlinliler pis ve ahlâksız yaratıklardır. Üstlerinde, tüylü deriden giysileri ve savaşırken çıkarttıkları sesleriyle hayvanlara benzerler. Onların hiçbir şeye saygıları yoktur, kadınlarıyla beraberliklerinde hiçbir ahlâk kuralı tanımazlar, onlarla nerede, ne zaman isterlerse hiç utanmadan birleşirler. Büyük bir kabile reisi yirmi ve daha fazla kadına sahip olurken, daha zayıf olan birinin hiçbir kadını yoktur. Kadınlarım savaşta kazanırlar. Bahsettiğim kadınlar yalnız Tamurlin kadınlarıdır. Mim gibi esirlere ise isteyen her Tamurlinli erkek sahip olabilir. Ve biz onu bulduğumuzda...</p>

  <p class="block10">Kurt heyecanla sözünü kesti:</p>

  <p class="block10">— Bunu duymak istemiyorum.</p>

  <p class="block10">— Kurt beni dinle, diye konuştu Kta. Alabildiğine ciddi idi. Seni mümkün olduğunca üzmemeye çalışacağım, Tamurlinlilerin sürekli saldırılarına bir son vermek için, onlara karşı yapmış olduğumuz saldırıda ele geçirebildiğimiz kim varsa, hepsini öldürdük. Köylerini yakmak istediğimiz sırada, bir çocuk ağlaması duyduk. Mim’i bir kulübenin köşesinde, yere kapanmış olarak bulduk. Üzerinde ince bir deri parçasından başka giysisi yoktu. Ve ötekiler gibi pislik içindeydi. O an için onun bir Nemetli çocuğu olduğunu dahi tanıyamadım. Tamamen zayıflamış, vücudu kırbaç yaralarıyla doluydu. Onu ayağa kaldırmak isteyince bana elindeki bıçakla, tekmeleriyle ve dişleriyle saldırdı. Onu kulübeden çıkartabilmek için başına vurup, bayıltmak mecburiyetinde kaldım. Onu gemiye getirdiğimizde, gemi karadan uzaklaşana kadar denize atlamaya çalıştı. Kürekçi sıralarının altına gizlendi. Tüm uğraşılarımız onu oradan çıkarmamıza yetmedi. Neticede onu bir kayışla bağlamak mecburiyetinde kaldık. Ona yemek verdiğimizde, bunu elimizden kapıp kaçıyor, bir köşeye saklanıp yiyordu. Bir iki kelime dışında hiçbir şey konuşmuyordu.</p>

  <p class="block10">— Buna bir türlü inanamıyorum, dedi Kurt, ne zaman oldu bu?</p>

  <p class="block10">— Dört yıl önce, dört yıldan beri o Elas’larda, onu eve getirip anneme, kız kardeşime ve o zaman hayatta olan, Hef’in karısı Liu’ya teslim ettim. Eve gelişinden birkaç gün sonra Aimu onu kutsal ocak ateşi önünde ellerini havaya kaldırmış olarak bulunca, şaşkına dönmüş. Bunu Sufakiler asla yapmazlar. O zaman daha genç ve tecrübesiz olan Aimu, Mim’in bir Indra olduğunu haykırmış. Bunun üzerine Mim çılgınca evden dışarıya fırlayıp gitmiş. Tüm Nefan’da heyecan yaratıp, bizim şerefimize halel getirmeden, onu yolda yakalayıp, güçlükle geri getirdim. Neticede bizlerle yalnız olduğu bir gün, İndresul aksanıyla konuşmaya başladı. Daha önce konuşmak istememesinin nedeni buydu. Biz Elas’lar ve İndra’larla dağlardaki büyük aileler aslen, İndresul’luyuz. Binlerce yıl önce atalarımız denizin bu sahillerine gelip yerleşmişler. Şimdi biz İndresul halkıyla düşman olmamıza rağmen, dinlerimiz aynıdır. Mim o zaman daha çocuktu, Elas’lar onun bu sırrını sakladılar, tüm Nefan’lılar onun Sufaki’lerden geldiğini zannettiler ve Tamurlinlilerin elinden kurtarılarak Hef’in evlatlığı olduğunu kabullendiler. Onun Sufakiler gibi konuşmaması, halk tarafından, konuşmayı bizde öğrendiği inancıyla garip karşılanmadı. Sufakilere benzememesi de kıyı köylerindeki halk için olağan kabul edilmekteydi. Halkın dikkatini tekrar onun üzerine çekmemek için hiç kimse Mim’le evlenmeyi kabul etmez. Benim açık sözlülüğüm için bana darılma, ama bunlar hakikatlerdir. Bunu Mim de biliyor. Böyle bir evlilik halk arasında büyük dedikodulara sebebiyet verecektir. Bunu ne sen, ne de Mim istemezsiniz elbette...</p>

  <p class="block10">Kurt'un içinden bir ses, Kta’nın söylediklerinin mantıklı ve doğru olduğunu söylüyordu. Ama ona yalan söylemek istemiyordu.</p>

  <p class="block10">— Ben onunla ilgilenirim, dedi.</p>

  <p class="block10">Kta ezik olarak yere baktı. Sonra başını kaldırıp, bakışlarını Kurt’a çevirdi:</p>

  <p class="block10">— O bir Nemet’lidir. Beni iyi anlayabiliyor musun? O hayatta çok ızdırap çekti. İnsanların alışkanlıkları... Beni affet, seninle açık konuştuğum için. Biliyorum insanlar karılarına karşı nasıl bir tavır takınırlar. Her halükârda Djan-Methi’nin böyle durumda son derece serbest olması... Bu bizim karakterimizle tamamen çelişkilidir. Senden rica ediyorum, Mim’i düşün. Biz lüzumsuz olduğunu düşündüğümüz zaman kadınlarımızı kaldırıp atamayız. Bizde evlilik bozulmaz.</p>

  <p class="block10">Kurt başını salladı üzgünce:</p>

  <p class="block10">— Anlıyorum, dedi.</p>

  <p class="block10">Kta bakışlarını onun gözlerinden kaçırırken:</p>

  <p class="block10">— Kurt sizlerin çocuğu olamaz, diye mırıldandı. Şimdiye kadar da olmadı. Pek çok Tamurlinli, Nemetli kadın kaçırıp, onunla beraber oldu...</p>

  <p class="block10">Kta’nın sözleri onu derinden yaralamıştı:</p>

  <p class="block10">— Ya çocuğumuz olursa?., diye kekeledi. Onları çok seveceğim, olmazsa Mim’le yalnız mutlu olacağım...</p>

  <p class="block10">— Fakat diğerleri sizi sevecekler mi, Kurt? Onlar hayatı size zehir edeceklerdir, dedi Kta.</p>

  <p class="block10">Kta’nın söylediği bazı şeyler onu neşelendirmiş, diğerleri şaşırtmıştı. Fakat Kta’nın dünyasına ait son anlattıklarındaki kendisini ilgilendiren tanım ona sonsuz bir acı vermişti. Birkaç saniye süreyle, Nemetlilerin kibarlık adeti olan bakışlarını yere çevirmeyi unuttu. Böylece kendi üzüntüsünü kendisi yenecekti. Kurt Nemetlinin gözlerine doğrudan bakınca, o da bakışlarını yere çevirdi.</p>

  <p class="block10">— Böyle çocukların anormal olacağına mı inanıyorsun, diye sertçe sordu.</p>

  <p class="block10">— Şayet bu çocuk senin arkadaşına benziyorsa... Lütfen beni bağışla, sen ve Mim için korkuyorum, dedi Kta heyecanla.</p>

  <p class="block10">— Hepsi bu mu?</p>

  <p class="block10">— Anlayamadım... dedi Kta.</p>

  <p class="block10">— Onu sen mi istiyorsun?</p>

  <p class="block10">— Dostum, dedi Kta. Ben Mim’i senin düşündüğün anlamda sevmiyorum, ama o bana çok yakın ve ben de babam gibi onun sorumluluğunu taşıyorum. Benim bir görevim de, bir gün onu kadınım yapmaktır. Ve onun benden olacak çocuğu, Hef ismini devam ettirecektir. Şayet Hef onu sana verirse, bir kurban vermiş olacaktır. Gerçi Mim onun evlâtlığıdır, Hef’in başka çocuğu da yoktur. Ama biz ona, onun çocuklarının da Elas’ta yaşamaya devam edeceklerine dair söz verdik. Böylece öldükten sonra çocukları onun ismini devam ettirecek. Onun ruhu da sonsuza dek huzura kavuşacaktı. Mim’in oğulları olmasına sen engel olacaksın. Sen Hef’ten kendinin ve atalarının sonsuz hayatlarını istiyorsun. Onun ailesinin Elas’lara çok büyük hizmetleri dokundu. Dostum; söyle bana ne yapayım, bu problemi nasıl çözeyim?</p>

  <p class="block10">Kurt çaresizlikle başını salladı. O da bilemiyordu. Belki de bunun bir çözümü vardı, ya da ona hayır demek için bu acıyı ona reva görüyorlardı.</p>

  <p class="block10">— Bilemiyorum, dedi Kurt bir müddet düşündükten sonra, Mim’le evlenmeden Elas’ta kalmam mümkün olmayacak. Ben artık onsuz yapamam Kta. Bunun yarın, öbür gün veya hiçbir zaman değişebileceğine inanmıyorum.</p>

  <p class="block10">Kta titrek bir sesle devam etti:</p>

  <p class="block10">— Eski bir geleneğimize göre, şayet bir hizmetçimizin kocası ölürse ve hizmetçinin evi yok olmaya mahkûmsa, o zaman evin lord’unun görevi bu evi devam ettirmektir. Bunun için de hizmetçinin çocuk yapmasını sağlamaktır. Hatta kocası yaşıyor ve çocuk yapamıyorsa bu durumda da onlara çocuk yapmak lord’un görevidir. Buna iquun denir.</p>

  <p class="block10">Kurt o anda yüzünün beyaz mı, kıpkırmızı mı olduğunu kestiremedi. Uzun bir süre Kta’nın ona acımalı bakışları altında hareketsiz kaldığını hissetti. Sonunda bakışlarını yere çevirebilecek kuvveti kendinde buldu. Kta gülümsemeye çalıştı:</p>

  <p class="block10">— Belki de ben arkadaşımın çocuğunu sevebilirim, diye tekrarladı, Mim’i ne kadar sevdiğini, ona ne kadar bağlandığını anlıyorum. Ben Hef’le konuşup, ona senin adına söz vereceğim. Hef’i kazanabilirsen bundan sonrası daha kolay olacaktır. Annem ve babam da bunu onaylayacaklardır. Geleneğimiz konusunda konuşacağım.</p>

  <p class="block10">— Onunla bu konuyu ben konuşurum, dedi Kurt.</p>

  <p class="block10">— Hayır, dedi Kta. Şayet bunu sen ona söylersen, onun için daha zor olur. İnan bana en doğrusu budur. Böyle bir şeyi gelecekteki kocasından öğrenmesi, bir kadın için çok acı olur. Bu konuları ciddi bir durum ortaya çıkana kadar birkaç yıl bekletebiliriz. Dostumuz Hef de o kadar yaşlı değil. Şayet o hastalanırsa veya uzun yıllar çocuğunuz olmazsa, o zaman ‘iquun’ uygulanabilir. Böyle bir durumda senin, Hef’in ve Mim’in şerefini korumaya hazır olacağımı bilmeni isterim. Sen benim dostumsun ve biliyorum ki Mim’in de dostusun. Şayet Mim bunu kabul ederse ben de razıyım. Şimdi Hef’le konuşmaya gidiyorum, dedi Kta.</p>

  <p class="block2">&nbsp;</p>

  <p class="block7">* * *</p>

  <p class="block2">&nbsp;</p>

  <p class="block10">Nişan merasimi çok sessiz cereyan etti. Kurt’un Kta ile konuşmalarının üçüncü gününde yapıldı. Hef, lord Nym'den kızını Elas’ların misafirine vermesi için müsaade istedi. Kta da Mim üzerindeki hakkından vazgeçtiğini açıkladı. Nişan merasimi adetlere göre iki şahit huzurunda yapıldı. Onlar aile dostları, Bel’in babası Han t’Osanefumur ve yaşlı Ulmar t’İlevul İmetan’dı. Nişana aileleri ile gelmişlerdi.</p>

  <p class="block10">— Mim-Leehan, diye genç kıza döndü Nym, bu evlilik senin arzun mudur?</p>

  <p class="block10">— Evet, lord Nym.</p>

  <p class="block10">— Burada bulunan aile fertlerinin huzurunda sana soruyorum, Kurt t’Morgan; bu evliliği kendi arzunla kabul ediyor, bu kadını kendine eş kabul ettiğine dair yemin ediyor musun?</p>

  <p class="block10">— Evet.</p>

  <p class="block10">— Şimdi de, iquun konusunun halli gereklidir, dedi Nym sakin bir sesle. Bu konu Mim, Kurt, sen oğlum Kta ve Hef’in isminin devam etmesidir. Iquun’un tatbik edilmesi için, üç yıl bir süre verilecektir, ilgililerce bu kabul ediliyor mu?</p>

  <p class="block10">Her biri bunu kabul ettiklerini başlarını eğerek işaret ettiler. Masanın üzerinde bulunan pergument kâğıdını, Nym t'Osanef ve t’Ilev yüzükleriyle damgaladılar. Sonra lady Ptas ıslak parmağını vakslanmış kâğıtlara bastırdı, sonra kâğıtlardan birini alıp, kutsal ateşe bıraktı. Ellerini ateşe doğru uzatarak, çok eski bir dua mırıldandı. Bu o kadar eskiydi ki, Kurt içinden ancak birkaç kelime anlayabildi. Anladığı kadarıyla Elas’ların atalarından bu evliliği kutlamasını diliyordu.</p>

  <p class="block10">— Nişan kesinleşmiştir, dedi Nym. Ve Kurt liam t’ Morgan u Edward, nişanlın Mim t’ Elas e Hef’e bak...</p>

  <p class="block10">Mim’e baktı, ona dokunmamak için büyük bir gayret sarf etmesi gerekti, biliyordu ki böyle bir şey Nemet adetlerine uygun değildi. Mim’in gözleri mutlulukla parlıyordu. Sonra birbirlerinden uzaklaştırıldılar. Biri salonun bir tarafına, öbürü öteki tarafına götürüldüler. Erkek misafirler Bel ve Kta onu bir tarafa çekerken, kadınlar Ptas, Aimu da Mim’i öteki tarafa çektiler. Bu da Nemetlilerin nişan merasimlerindendi. Neşeli gülüşmeler arasında kapının zil sesi duyuldu. Hef kapıya bakmaya gitti. Böylesine önemli bir zamanda dahi görevini yapmak sorumluluğuna sahipti. Gülüşmeler bir anda son buldu. Nemetliler gülmeyi çok seviyorlardı, özellikle kendi aile fertleri ve dostları arasında neşeleri bir kat daha artıyordu. Ama şimdi kapıda yabancılar vardı. Sesler duydular, Hef her zamanki kibar ve sakin sesiyle birilerine dert anlatmaya çalışıyordu. Bu sırada holde ayak sesleri duyuldu. Rmay’ın etrafına sessizlik çökmüştü. Mim korkuyla Ptas’ın kollarına sarıldı, Nym arkasında Kurt, Kta ve diğer erkek misafirlerle hole gelenleri karşılamaya gittiler. Onlar çizgili elbiseleriyle Methi’nin adamlarıydı. Çekik gözleriyle Nefan halkından bazılarına Bel’e ve babası Han t’Osanef’e çok benziyorlardı. Methi’nin adamları kutsal ateşin yandığı Rmay salonuna girdiler. Nym onların yolunu kesti. Nefan senatosu üyesi bulunması dolayısıyla, adamlardan hiçbirisi daha ileri gitmeye cesaret edemedi.</p>

  <p class="block10">— Burası Elas’tır, dedi Nym, nerede olduğunuzu iyi düşünün. Ben sizi buraya davet ettiğimi zannetmiyorum, ayrıca hizmetkârımızın sizi içeriye buyur ettiğini de duymadım.</p>

  <p class="block10">— Biz Methi’nin emriyle geliyoruz, diye konuştu dört adamdan biri. Biz insanı Afen’e götürmek istiyoruz. Nişan yapılmasına izin verilmiyor!</p>

  <p class="block10">— O zaman geç kaldınız, dedi Nym. Nişanı yasaklamak Methi’nin hakkıdır, ancak bunda geç kalındı. Nişan kesinleşmiştir.</p>

  <p class="block10">Adamlar Nym’e korkuyla baktılar. Onların başı olduğu anlaşılan biri:</p>

  <p class="block10">— Onu Afen’e götürmek mecburiyetindeyiz, dedi.</p>

  <p class="block10">— Şayet o gitmeyi arzu ederse, Elas’lar ona müsaade edeceklerdir.</p>

  <p class="block10">— O bizimle gelmek mecburiyetindedir.</p>

  <p class="block10">Han t’Osanef, Nym’in yanına geldi ve dört adama kızgın gözlerle bakarak, onların başı olana:</p>

  <p class="block10">— t’Senife bu akşam sen ve diğerleri babanızla beraber Osanef evine geleceksiniz. Konuşmamız gereken şeyler var!</p>

  <p class="block10">— Biz görevimizi yapıyoruz, diye karşılık verdi. t’Senife adındaki adam, sonra ilave etti: Fakat biz, babalarımıza t’Osanef’in Elas’ların evinde söylediklerini bildireceğiz.</p>

  <p class="block10">— Şimdi Afen’e geri dönün, dedi t’Osanef, siz Elas’ları gücendirdiniz.</p>

  <p class="block10">— Ben de gideceğim, dedi Kurt ve ileri çıktı. Bunun kendisi ve nişanlanmasından daha önemli bir sebebi olduğunu hissetmişti. Kta onun kolunu tuttu.</p>

  <p class="block10">— Elas’ların misafiri şayet kendi arzu ediyorsa bu evi terk eder, yabancıların bu eve girmesine, şahsen Methi dahi emredemez, kapıda bekleyiniz. Ve sen dostumuz Kurt, istemiyorsan gitme. Bu yasalara karşıdır.</p>

  <p class="block10">— Biz dışarıda bekleyeceğiz, dedi t’Senife. Dışarı çıkarken saygı ile eğildiler.</p>

  <p class="block10">— Benim dostum, dedi Han t’Osanef Nym’e, bu gençler adına utanıyorum.</p>

  <p class="block10">— Bunlar genç adamlar, dedi Nym titrek bir sesle. Elaslar da onların babalarıyla konuşacaklardır. Gitme Kurt t’Morgan. Onlara gitmen için kimse seni zorlayamaz.</p>

  <p class="block10">— En sonunda benim için başka bir seçim kalmayacak, dedi Kurt. En iyisi Afen’e gidip, imkân bulursam Djan Methi ile kendim görüşeyim.</p>

  <p class="block10">Fakat bunun mümkün olacağına inanmıyordu. Mim’e baktığında onun korku dolu gözlerini gördü. Sessizce Ptas’ın yanında duruyordu. Ona dokunamıyordu, böyle bir durumda bile ötekiler bunu kabullenemezlerdi.</p>

  <p class="block10">— Mümkün olduğu kadar çabuk dönmeye çalışacağım, dedi.</p>

  <p class="block10">Kta ona kapıya kadar refakat etti. Kurt dışarıda bekleyen adamların yanına gitmeden önce Kta’ya döndü:</p>

  <p class="block10">— Mim’i sana emanet ediyorum. Senin veya babanın arkamdan Afen’e gelmenizi istemiyorum. Benim yüzümden başınızın derde girmesini arzu etmem. Hepiniz için korkuyorum, dedi.</p>

  <p class="block10">— Gitmeye mecbur değilsin, diye tekrarladı Kta.</p>

  <p class="block10">— Nasıl olsa bir gün gitmek zorundayım, diye cevap verdi Kurt. Mecburiyet karşısında, boyun eğmenin akıllılık olacağını, sen bana öğretmiştin. Ona dikkat et!</p>

  <p class="block10">Kta’yı çok iyi tanımış ve ona inanmıştı. Ona elini uzatmak istemişti, son anda aklına gelip, geri çekti. Ona elini uzatan Kta oldu.</p>

  <p class="block10">— Sen artık bizim hem dostumuz, hem de akrabamızsın. Unutma bunu...</p>

  <p class="block2">&nbsp;</p>
</body>
</html>
