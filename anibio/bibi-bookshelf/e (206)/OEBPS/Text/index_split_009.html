<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_8">&nbsp;</p>

  <h4 class="block9">Sekizinci Bölüm</h4>

  <p class="block2">&nbsp;</p>

  <p class="block10">Evlenme töreni sessiz bir olaydı ve en yakın aile topluluğunda yapılmaktaydı. Misafirler ve şahitler, törelerde belirtilen sayıdaydı. Osanef’lerden Han t’Osanef u mur, karısı bayan La t’Nefak ve Bel gelmişlerdi. Ilev evinde Ilev ulmart’ılev ul imetan, karısı ve oğlu hazır bulunanlar arasındaydı. Bu aileler Mim’i tanıyor, onu seviyorlardı.</p>

  <p class="block10">Bu düğünün Nemet dinine uygun kabul edilmemesine rağmen Mim’in ve kocasının hatırı için anlayışlı davranıp, bunu belli etmemeye gayret ediyorlardı.</p>

  <p class="block10">Tören rmay’da yapıldı. Kurt, yaşlı Hef’in önünde diz çöktü ve bu evlilikten doğacak erkek çocuğun Hef ismini devam ettireceğine dair yemin etti.</p>

  <p class="block10">Sonra Nym ayağa kalkıp, avuç içlerini kutsal ateşe çevirdi. Ve Elas’ların koruyucu atalarını çağırdı. Dışarıda hava kararmaya başlamıştı. Fan’ın gökten çekilmesinden sonra evlenme töreni yapmak Nemet dinine aykırıydı.</p>

  <p class="block10">— Mim, dedi Nym ve onun elini tuttu, Mim-Le-chan h’Elas e Hef sen bu evin sevilen kızı, ilk doğacak oğluna üvey babanın ismini vermeyi kabul ediyor musun?</p>

  <p class="block10">— Evet, Lord Elas.</p>

  <p class="block10">— Bu evliliğin tüm şartlarını kabul ediyor musun?</p>

  <p class="block10">— Evet, Lord Elas.</p>

  <p class="block10">— Ve sen, Kurt Liam t’Morgan u Patrick Edward, geriye dönüşü olmayan bir yeminle bu kadını, Mim h’Elas e Hef’i hukuken ilk kadının, şerefinin koruyucusu olarak tanıyıp, onu bütün gücünle korumayı kabul ediyor musun?</p>

  <p class="block10">— Evet, Lord Elas.</p>

  <p class="block10">— Hef h’Elas, bu evin ve senin kutsal koruyucularımız bu bağı sonsuza değin korusun, dedi Nym.</p>

  <p class="block10">Yaşlı adamın ileri çıkıp, Mim’in elini Kurt’un eliyle birleştirmesiyle tören sona erdi. Sonra Ptas bir meşaleyi kutsal ateşte tutuşturup, Kurt’a verdi. O da bunu Mim’e teslim etti.</p>

  <p class="block10">— En temiz duygularımla seni kabul ettim, dedi Mim alçak sesle. Daima sana ait olacağım, hayatımın sonuna kadar, Kurt Liam t’Morgan u Patrick Edward, benim lord’um ve kocamdır.</p>

  <p class="block10">Mim yanında Kurt’la birlikte kadınların yaşlı gözlerle, erkeklerin neşeyle yaptıkları tebrikleri kabul ettiler. Sonra kendisi önde, Mim elindeki meşaleyle onu takip ederek, beraberce devamlı oturacakları odasına çıktılar.</p>

  <p class="block10">Mim elindeki meşaleyi duvardaki üç köşeli bronz lambaya taktı. Kurt kapıyı kapayıp, arkasını döndüğünde onu ateşin karşısında diz çökmüş dua eder durumda buldu.</p>

  <p class="block10">— Atalarım, hakiki ismimle evlenmediğim için beni affedin. Esas adım adına, yemin ederim. Diğer adım üzerine ettiğim yeminlere aynen uyacağım. Atalarım size yalvarıyorum, Kurt t’Morgan’ı kocam olarak görüp, onu kabul ediniz, bize daima sürecek huzur ve mutluluk veriniz. Elas’ları ve bizleri ayıran denizin iki tarafında yaşayan ailelere barış verip, onları savaşlardan uzak tutunuz...</p>

  <p class="block10">Başını kaldırıp Kurt’a baktı. O da Mim’i ellerinden tutup kaldırdı.</p>

  <p class="block10">— Mim t’Netim, dedi Kurt. Senin gerçek ismini ilk defa duyuyorum.</p>

  <p class="block10">Mim ona baktı:</p>

  <p class="block10">— Netim’lerin Nefan’da evi yok ve İndresul yüzlerce nesillerden beri Elas’ların düşmanıdır. Gerçek ismini söyleyerek Kta’yı zor durumda bırakmak istemedim. Bunu söylemiş olsaydım benim Elas’ların düşmanı bir evden geldiğimi düşünecekti. Ama ben Netim evinin koruyucularına senin için çok dua ettim. Seni kabul etmelerini diledim.</p>

  <p class="block10">Kurt onu kollarına almak istedi, ama o anda Mim’in içinde bulunduğu ruh halinde buna cesaret edemedi. Gelinliği çok güzeldi. Bu gelinlik, günlerce çalışmanın eseriydi. Fakat Kurt bu elbiseyi nasıl çıkaracağını bilmiyordu. Acaba bunu yapmak onların âdetlerinde var mıydı. Onların karmaşık geleneklerinin tümünü, Kta ona öğretmemişti.</p>

  <p class="block10">Kta’nın onu Tamur’linlilerin kulübesinden korkmuş bir çocuk olarak bulduğunu hatırladı. Kendi cinsinden dejenere olmuş varlıklara karşı duyduğu iğrenme duygusunun Nemetli elbiselerini çıkardığında Mim’de tekrar uyanacağından korkmaya başladı.</p>

  <p class="block10">— Mim kimsenin sana acı vermesine asla izin vermeyeceğim.</p>

  <p class="block10">— Bunu bana neden söylüyorsun?</p>

  <p class="block10">— Çünkü senin için korkuyorum. Mim seni seviyorum. Mim önce hafifçe gülümsedi, sonra gülmeye başladı utanarak başını yere eğdi. Onun gülüşü Kurt’un hoşuna gidiyordu. Kollarını onun ince beline sarıp, kendine çekti.</p>

  <p class="block10">— Kurt, Kta benim iyi arkadaşımdır ve ona saygı duyarım, senin onunla benim için konuştuğunu biliyorum. Doğru mu bu?</p>

  <p class="block10">— Evet, dedi Kurt.</p>

  <p class="block10">— Kta benimle senin için konuştu. Benim için korkuyor. Düşüncelerini anlayamıyorum. Ama kalbine güveniyorum senin, istemeden iradenin dışında olmadıktan sonra senin bana acı vermeyeceğini biliyorum.</p>

  <p class="block10">Mim sıcak, yumuşak ellerini Kurt’unkilerin üzerine koydu:</p>

  <p class="block10">— Şimdi ocağımızı ısıtmak için, sıcak çay içelim, dedi. Kurt o anda çayı düşünememişti, ama onun hatırını kırmadı. Mim, küçük ocağı yaktı, bu aynı zamanda odayı da ısıtıyordu. Yan yana oturup çaylarını yudumlamaya başladılar. Kurt ona çok şeyler söylemek istiyordu, fakat bir türlü sözlerini toparlayamıyordu. Mim de susuyordu. Kurt’a bakan bakışları donuklaşmıştı.</p>

  <p class="block10">— Çay yeterli değil mi? diye Elas’lardan öğrendiği kibarlıkla, sordu Kurt.</p>

  <p class="block10">Mim çekinerek sordu:</p>

  <p class="block10">— Şimdi sizde âdet nedir?</p>

  <p class="block10">— Sizinki nedir?</p>

  <p class="block10">— Bilmiyorum, dedi Mim ve çaresizlikle başını yere eğdi.</p>

  <p class="block10">Kurt birden Mim’in böyle durumla hiç karşılaşmamış olduğunu düşündü.</p>

  <p class="block10">— Haydi çay bardaklarını kaldır ve buraya gel, Mim...</p>

  <p class="block10">Sabahın ilk ışıklarının pencereyi aydınlatmasıyla, Kurt</p>

  <p class="block10">uyandı. Elini Mim’in düzgün cildi üzerinde gezdirip, sevgi dolu gözlerle ona baktı. Gözleri kapalıydı, siyah kirpikleri ile altın kahverengi teni çok güzel bir uyum gösteriyordu. Sağ şakağı üzerinde küçük bir yara izi vardı. Sırtında ve bacakları üzerindeki yara izleri ise daha büyüktü. Mim’i böyle hunharca yaralamak isteyen bir kimsenin olabileceğini bir türlü kabul edemiyordu. Onun üzerine eğilip, dudaklarından hafifçe öptü. Saçlarını elleriyle okşayıp ona gülümsedi.</p>

  <p class="block10">— Günaydın Mim.</p>

  <p class="block10">Mim gözlerini açtı, kollarıyla onun boynuna sarıldı. Sonra gözlerinde beliren yaşlar yanaklarına doğru süzüldü.</p>

  <p class="block10">— Sevgili Kurt, dedi Mim ve kocasının yüzünü elleri arasına aldı. Sonra birden ellerini havaya kaldırıp, yataktan fırladı.</p>

  <p class="block10">— Oh, lordum, acele etmeliyiz, misafirler bizi bekliyordur, diye konuştu.</p>

  <p class="block10">— Misafirler mi? diye hayretle sordu Kurt.</p>

  <p class="block10">Mim çoktan banyoya girmişti bile, sobaya odunları yerleştirdiği duyuluyordu. Başını banyo kapısından uzattı:</p>

  <p class="block10">— Bu âdettir, onlar güneşin doğuşundan hemen sonra gelip bizlerle beraber kahvaltı ederler. Lütfen Kurt, acele et ancak yetişiriz. Onlar rmay’a gelmişlerdir bile, bize gülmelerini istemiyorum.</p>

  <p class="block10">«Ne yapalım âdet âdettir» diye düşünen Kurt da ayağa kalkmaya mecbur oldu. Onunla beraber banyoya giren Mim, Kurt’un sırtını yıkadı. Bu arada sırılsıklam olan sabahlığına aldırmıyordu. Hayatından memnundu. Onunla mutluydu. Bunu bakışlarıyla, ellerinin vücuduna dokunmasıyla ifade ediyordu.</p>

  <p class="block10">Merdivenlerden inerken Mim’in heyecandan titrediğini fark eden Kurt her ihtimale karşı onu kolundan tuttu ama Mim ona mani oldu; bir Nemet lady’si gibi kocasını, iki adım arkasından takip etti.</p>

  <p class="block10">Misafirler ve aile fertleri onları merdiven başında bekliyorlardı ve hep birlikte rmay’a geçtiler. Bu arada hem gülüyor, hem de Kurt’un Nemet’lilerden hiç ummadığı şakalar yapıyorlardı. Neredeyse kızacaktı, ama Mim’in de güldüğünü görünce, bunun da kurallardan olduğunu anlayıp, o da gülmeye başladı. Neşeli selamlaşmadan sonra Aimu sıcak, şekerli sabah çayını getirdi. Yaşlı olanlar sandalyelerde, gençlerse, Kurt ve Mim dahil, yumuşak postlar üzerine oturup, çaylarını içip, yaşlıların konuşmalarım dinlediler. Bu arada Kta aos çalıp, şarkı söyleyerek toplantıya renk veriyordu.</p>

  <p class="block10">Mim artık evin saygıdeğer misafiri kabul ediliyor ve gelecek günlerde ev işlerinden af ediliyordu. Bununla beraber Ptas ve Aimu ile birlikte günlük işleri yapacaktı. Ama şimdi bütün dikkatler onun üzerinde bulunuyor, herkesin iltifatlarını, mutluluk dileklerini cevaplıyordu. Lord Elas’ın metresi olmaktan başka bir şansı olabileceği asla aklına gelmezken, şimdi bu şans ona gülmüştü.</p>

  <p class="block10">Kurt, kendisine yapılan şakaları hoşgörü ve saygıyla kabullenip, bir Nemet’li neşesiyle gülüyordu.</p>

  <p class="block2">&nbsp;</p>
</body>
</html>
