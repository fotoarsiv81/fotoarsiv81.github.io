<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_13">&nbsp;</p>

  <h4 class="block9">Onüçüncü Bölüm</h4>

  <p class="block2">&nbsp;</p>

  <p class="block10">Günün ilk ışıkları sis perdelerinin arasından etrafı aydınlatmaya başlamıştı. Hafif bir meltem rüzgârı çıkmıştı.</p>

  <p class="block10">Kurt Nefan’ın dış duvarlarının etrafını dolaştığında, limanda yatan, yelkensiz hayaletler gibi duran gemileri gördü. Koruyan hiçbir muhafız yoktu. Şehir burada bitiyor, açık arazi başlıyordu. Burada güneye doğru araba tekerlerin izlerini bıraktığı bir patika yol içerilere doğru uzanıyordu. Kurt bir süre bu yolu takip ettikten sonra yoldan ayrılıp, bomboş araziye doğru yürümeye başladı. Nereye gideceğine dair herhangi bir düşüncesi yoktu. Artık Elas’ların kapısı onun için kapalıydı. Oraya dönemezdi. Djan’a veya t’Tefur’a bir yerde rastlamış olsa onları öldürecekti ki, bu da Elas’ların sonu demekti. Bunun için buralardan hiçbir zaman geriye dönmemek üzere uzaklaşmalıydı. Yürümeye devam etti. Bu arada t’Tefur’un onu takip etmiş olmasını ne kadar isterdi. Hiçbir şahidin olmadığı bu yerde onu öldürecekti.</p>

  <p class="block10">Ama bu da artık Mim’i geri getiremezdi. Onu şimdi soğuk toprağın altına koymuşlardı. Buna bir türlü kendini alıştıramayacaktı. Artık gözyaşları da kalmamıştı. Koşmaya başladı. Koştu, koştu ta ki nefesi kesilip, vücudunun her organındaki sancı, Mim’in verdiği acıyı bastırana kadar koştu. Bitkin düşmüş, tüm kuvveti tükenmişti. Olduğu yere çöküp, kaldı. Birden garip bir şekilde aklının yerine geldiğini fark etti. Düşünceleri açıklık kazanmıştı, ilk defa göğsündeki kanayan yarayı fark etti. Geçen akşamki sufaki’nin ona bıçağıyla isabet ettirdiğini hatırladı. Yarası sancımaya başlamıştı. Yara pek derin değildi, ama boydan boya sağ göğsünü kesmişti.</p>

  <p class="block10">Onu sarabilecek hiçbir şeyi yoktu. Kanama da kesilmişti. El ve ayaklarına bağlanan iplerin yeri mosmor şişmiş, ona büyük acı veriyordu. Bu sancılarından dolayı mutluydu, çünkü Mim’in acısını biraz olsun dindiriyordu. Mim’i düşünmemeye çalışarak, ayağa kalkıp, yürümeye başladı. Başlangıçta yalpalayarak gidiyordu, sonra kuvvetli adımlar atmaya başladı. Hiç kimseyle karşılaşmak istemiyordu. Bunun için mümkün olduğunca patika yoldan uzak kalmaya çalıştı. Saatler geçmiş, güneş iyice yükselmişti. Hava da ısınmıştı. Güneye doğru yoluna devam etti. Ara sıra işlenmiş tarlaların yanından geçiyor, yeni çiçek açmış meyva ağaçlarına rastlıyordu. Karanlık bastırmaya başladığında, şiddetli bir açlık hissetti. Dün sabah kahvaltısından beri ağzına hiçbir şey koymadığım hatırladı.</p>

  <p class="block10">Bu toprakları bu dünyayı tanımıyordu. Bilmediği otları yemek ona riskli geliyordu. Ona ne kadar güç de gelse, yiyecek çalması gerektiğini kabullenmişti. Diğer taratan Nemet köylüleri iyi kalpli, güler yüzlü kimselerdi ama çok fakirdiler. Birden kendisinin bu planete gelmesiyle, bu dürüst insanlara ne kadar acı çektirdiğini düşündü.</p>

  <p class="block10">Fakat bunun öcünü düşmanlarından alamıyordu. Mim’i bir türlü aklından çıkartamıyordu. Yıldızlara baktığında onu görüyordu. Geceler boyunca onunla birlikte yıldızları seyretmişlerdi. Mim ona yıldızların adlarını öğretmişti. Karanlığın içinde güneyden esen rüzgâr, burnuna ateşte kızaran bir et kokusu getiriyordu. O yöne doğru gittiğinde nefis yemek kokularını almaya başladı. Yerde dirsekleri üzerinde sürünerek kokunun geldiği tepeye doğru yöneldi.</p>

  <p class="block10">Oraya ulaştığında bir çukurluğun içinde ateş yakmış, iki adamla bir çocuk gördü. Bunlar çobanlardı. Karanlığın içinden koyun melemeleri işitiyordu. Birden sessizliğin içinden bir köpek havlamasıyla irkildi. Çobanlar yerlerinden fırlayıp, silahlarına sarıldılar. Köpekler dişlerini göstererek Kurt’a saldırdı. Kurt yerinden sıçrayıp, kayalıklara doğru koşmaya başladı. Kendini emniyete aldığını zannettiği sırada köpek sol bacağını yakaladı. Ondan kendini kurtarıp, kayalıklara doğru tırmanmaya başladı.</p>

  <p class="block10">— Aşağıya gel! diye bağıran genç adam elindeki mızrağı ile onu tehdit ediyordu.</p>

  <p class="block10">— Bu canavarı uzaklaştırırsan gelirim, diye bağırdı Kurt. Genç adam kızgın köpeği zapt etmeye çalışırken, diğer çobanlar Kurt’a çevirdikleri mızraklarıyla onun kaçmasını engelliyorlardı. Kurt yavaşça aşağıya doğru indi. Sonra mızrakların ucuyla ona dürterek kamp ateşinin yanma getirdiler. Ateşin yanına çöktüğünde, başını eğip iki eli arasına aldı.</p>

  <p class="block10">— Bu bir insan, dedi adamlardan biri şaşkın durumda. Mızrağın ucu sırtına acı verir şekilde batmıştı.</p>

  <p class="block10">— Diğerleri neredeler? diye sordu adamlardan yaşlı beyaz saçlı olanı.</p>

  <p class="block10">— Ben Tamur’lin değilim, dedi Kurt. Ben yalnızım. Lütfen biraz yiyeceğe ihtiyacım var. Ben Methi’nin adamlarından biriyim.</p>

  <p class="block10">— Yalan söylüyor, diye bağırdı, genç adam.</p>

  <p class="block10">— Belki de, ama o bizim lisanımızı biliyor, dedi yaşlı adam.</p>

  <p class="block10">— Sizlerin misafirperverliğinizi istemiyorum. Sizden ricam bir parça yiyecekle, su. İki günden beri hiçbir şey yemedim.</p>

  <p class="block10">— Nereden geliyorsun? diye sordu, yaşlı adam.</p>

  <p class="block10">— Nefan’dan.</p>

  <p class="block10">— Yalan söylüyor. Methi onların hepsini öldürdü, diye bağırdı genç adam.</p>

  <p class="block10">— Belki de bu kaçtı.</p>

  <p class="block10">— Belki daha fazlası kaçtı, bunlardan, dedi yaşlı adam.</p>

  <p class="block10">— Fan’ın kutsal ışığı adına, sizlere dostlukla sesleniyorum, diyen Kurt titremeye başladı. Size yalan söylemediğime, sizin düşmanınız olmadığıma yemin ederim.</p>

  <p class="block10">— Onun Tamurlin olmadığı belli oluyor, dedi genç adam.</p>

  <p class="block10">— Sen Methi’nin dostu musun, yabancı?</p>

  <p class="block10">— Elas’ların dostuyum, dedi Kurt.</p>

  <p class="block10">— Elas’ların mı? Yaşlı adam şaşırmıştı.</p>

  <p class="block10">— Fırtınaların çocukları bir insanı evlerinin dostu mu, yaptılar? Buna inanmak çok güç, yabancı. Indra’ların bunu yapmaları gururlarını yaralar.</p>

  <p class="block10">— Şayet Elas adına hürmetiniz varsa, bana bir parça yiyecek verirsiniz. Açlıktan bayılmak üzereyim, dedi Kurt.</p>

  <p class="block10">Yaşlı adam bir süre süzdükten sonra, Kurt’u yemeğe davet ettiğine dair el işareti yaptı:</p>

  <p class="block10">— Bunu misafirperverlik olarak kabul etme, daha seni iyi tanıyamadık, yabancı. Bunun için kusurumuza bakma. Biz fakir kimseleriz. Buna rağmen sana yemek vermekten çekinmeyeceğiz. Fan’ın ışığı seni aydınlatsın, hak ettiğin şekilde iyi veya kötü seni kutsasın.</p>

  <p class="block10">Kurt yavaşça ateşin yanına oturdu. Mızrağın ucu hâlâ onu tehdit etmekteydi. Orada bulunan üç yuvarlak, yassı ekmekten birinden bir parça koparıp, deri bir torbanın içindeki peynirden bir iki kırıntı aldı. Bunları büyük bir aceleyle yedikten sonra ayağa kalkıp, Nemet’lilere has saygı ifadesiyle eğilip, oradakileri selamladı.</p>

  <p class="block10">— Şimdi gitmeliyim, dedi.</p>

  <p class="block10">— Hayır, yabancı. Senin burada kalmanı daha doğru buluyorum, burada kalırsan yarın bizimle birlikte köye gelirsin. Bu civarda pek öyle Nefan’dan gelen kimselere rastlanmaz, bizim orada emniyette olursun. Biz seni tanıdık, ama başkaları seni Tamur’lin zannedip mızraklarıyla öldürebilirler.</p>

  <p class="block10">— Benim çok önemli işlerim var, dedi Kurt ve tekrar eğildi. Bana karşı gösterdiğiniz yakın ilgiye teşekkür ederim, ama şimdi gitmeliyim.</p>

  <p class="block10">Yaşlı adam mızrağını iki eliyle tutarak:</p>

  <p class="block10">— Oğlumun haklı olduğuna inanıyorum. Sen bir yerden kaçtın, bundan eminim ve senin Elas’ların bir dostu olduğuna inanamıyorum. Daha çok Methi’den kaçtığını zannediyorum. Onun buradaki bütün insanları öldürdüğünü biliyorum.</p>

  <p class="block10">— Ben Djan Methi’den geliyorum, diye tekrarladı, Kurt. Beni tutmakla onun teşekkürünü kazanamazsınız.</p>

  <p class="block10">— Ne zamandan beri, bir Methi adamını yiyeceksiz ve silâhsız olarak araziye gönderiyor?</p>

  <p class="block10">— Benim görevim çok âcildir, bir kaza geçirdim, köylülerin misafirperverliğine inandığım için yoluma devam ettim, dedi Kurt.</p>

  <p class="block10">— Yabancı, sen bir yalancı değil, yalancıdan da kötüsün. Seni köyümüze götüreceğiz ve Afen’in senin için ne söyleyeceğini bekleyeceğiz.</p>

  <p class="block10">Kurt birden dönüp karanlığa daldı. Kurt’un orada sakin duran sürüye birden dalışı, hayvanları çok ürkütmüştü. Vahşi bir paniğe kapılıp dört bir tarafa dağıldılar. Köpeğin kızgın sesi gece karanlığı içinde yankılar yapıyordu. Kurt biliyordu ki artık ne köpekten, ne de çobanlardan korkmasına gerek kalmamıştı. Onların koyunları toplama dertleri vardı şimdi. Dik bir kayalığa tırmanmaya başladı. Elleri ve ayaklarıyla tutunarak kendini yukarıya çekiyor, kopan taşlar aşağıya yuvarlanıyordu. Yarım saat sonra yukarıdaki düzlüğe ulaşmıştı. Etraf çalılıklar ve fundalıkla kaplıydı. Koşmaya başladı, gerçi koyunların dağılması çobanları oyalamıştı ama buna rağmen kendisini takip etmeyeceklerinden emin olamazdı.</p>

  <p class="block10">Ne kadar kaçarsa kaçsın, onun burada olduğu haberinin Nefan’a ve Djan'a ulaşmasını artık engelleyemezdi. Yelkenli gemileri sahil boyunca yollayıp, bulunduğu yere yaklaşacaklar ve onu yakalayacaklardı. Uzay filikasını bulmayı başarsaydı, yaşam için gerekli olan şeyleri oradan alabilirdi, aksi halde bu topraklarda yaşama şansı yoktu. Djan’ın çobanlardan yerini haber alacağına kesin olarak bakıyordu. O da Kurt’un ne yapmak isteyeceğini anlayacak, elindeki imkânlarla orada bir tuzak kuracaktı. Uzay filikasının yerini tam olarak bilebilseydi, bir şansı olabilecekti.</p>

  <p class="block10">Günlerden beri yürüdüğü yüksek ot ve çalılıklarla kaplı arazi, doğan güneşin ilk ışıklarıyla aydınlanmaya başlamıştı. Kurt kuru bir ağaçtan kopardığı sopasına yaslanıp güneye doğru baktı. Uzay filikasından eser yoktu. Hiçbir şey yoktu orada. Bir gün daha, bu yakıcı güneş altında, yaralarının zonklayan sancılarıyla beraberdi. Ama yaşama arzusu onu ayakta tutuyordu. Yürümeye başladı. Attığı her adımda derin bir sancı tüm vücudunu kaplıyordu.</p>

  <p class="block10">Susuzluktan boğazı öylesine kurumuştu ki her yutkunmada büyük bir acı duyuyordu. Arada bir sopasına dayanıp duruyor, yere oturmamak için büyük bir uğraşı veriyordu. Kurt güneşte derileri soyulan burnunun ve ellerinin üzerindeki yanık acısını hissetmemeye çalışıyordu. Ama çıplak bacaklarının; özellikle diz kapaklarının acısına dayanamıyordu. Orada kabarcıklar oluşmuş patlayan şişiklerden kan akıyordu. İki gün önce üzerinden geçtiği küçük ırmaktan içtiği sudan başka su içmemişti. Zaman mefhumunu tamamen kaybetmişti. «Acaba uzay filikasını görmeden mi geçtim» diye düşünmekten kendini alamıyordu. Şayet böyleyse, kaderin ona oynadığı son oyun olacaktı bu. Yaşamadan ümidini tamamen kesmişken uzayın derinliklerinden bu planeti bulmuş, filika sayesinde buraya ulaşabilmişti, şimdi de onu bulamadığı için ölecekti.</p>

  <p class="block10">En sonunda batıya, denize doğru gitmeye karar verdi. Orayı şaşırması mümkün değildi. Denize yakın çukurlarda tatlı su bulması ihtimali de vardı. Öğleden sonra öylesine bitkin ve yorgun bir haldeydi ki hangi yöne gittiği umurunda bile değildi. Böylece kendini öldüreceğini biliyor, artık buna aldırmıyordu. Yüksekçe bir yokuşun kenarından kaydığında, tutunmak için hiçbir gayret sarf etmedi. Yuvarlanarak vadiye ulaştığında, taşlar ve çalılıklar güneşten yanmış derilerini parçalamıştı. Kolları, bacakları, yüzü kanla karışık toprağa bulaşmıştı. Orada ne kadar yattığını bilemedi.</p>

  <p class="block10">Acıları biraz dindikten sonra, biraz olsun düşüncelerini toparlayınca güçlükle yerinden doğruldu. Ayağa nasıl kalktığına şaştı. Ama artık bunun da hiçbir önemi yoktu. Madem hareket edebiliyordu, o halde yaşıyordu. Batmakta olan güneşe doğru yola koyuldu. Bu onun yön bulucusuydu. Sürekli denize doğru gidiyordu. Ağaçların görünmesi, içinde yeni ümit ışığının doğmasını sağladı. Karanlığın içinde bir ışık parladı. Kurt durup gözlerini oğuşturdu. Gördüğünden emin olmak istiyordu. Bu bir kamp ateşiydi. Ona doğru yürümeye başladı. Su ve yiyecek almak için gerekirse öldürecekti. Birden sesler duydu. Bunlar Nemetli sesleriydi, kendi aralarında alçak sesle konuşuyorlardı. Birden âni bir sessizlik oldu. Dalların hafif hışırtısı duyuldu. Ateşten gelen çıtırtı sesi duyulabilen ikinci sesti. Birinin kendisine doğru yaklaştığını hissedince durakladı. Korku bütün benliğini sarmıştı. Yanı başında çatırtıyla bir dalın kırılmasıyla birlikte, bir kol arkadan boynuna sarıldı, başını geriye çekti. İki adam onu kıskıvrak yakalamışlardı. Adamın bir elindeki keskin bıçağı, gırtlağına dayanmıştı:</p>

  <p class="block10">— Durun, bu t’Morgan, dedi alçak bir ses.</p>

  <p class="block10">Dikkatli bir şekilde üzerinde bir silah olup, olmadığını kontrol ettikten sonra onu yavaşça ayağa kaldırdılar.</p>

  <p class="block10">— Yalnız mısın? diye sordu, adamlardan biri.</p>

  <p class="block10">— Evet, dedi Kurt. Onu ateşin ışığına kadar taşıdılar. Bu sırada birçok Nemet’li daha toplanmıştı. Kurt donuk gözlerle onlardan birinin Kta olduğunu gördü. Doğrulmak için gayret ettiğinde, Kta onun yanına diz çöktü. Elinde bulunan matara ile yüzüne su döküp yıkadı. Sonra matarayı ağzına dayadı ve derhal çekti. Birden fazla su içmesini engellemek istemişti.</p>

  <p class="block10">— Buraya nasıl geldin, diye konuşurken söylediklerini kendi bile anlayamıyordu.</p>

  <p class="block10">— Seni arıyorduk, seni buraya çekebilmek için ateşi yaktık, Tanrıya şükür bunu da başardık. Senin oraya gideceğini düşündüğümden, senin uzay gemine gidiyorduk. Ama onu daha bulamamıştık. Tanrılar adına, bu araziyi böyle boydan boya daha kimse geçmemiştir, çıldırmış olmalısın sen? dedi Kta.</p>

  <p class="block10">— Çok zor oldu, diye kabullendi, Kurt.</p>

  <p class="block10">Kta onun keçeleşmiş saçlarını alnından çekerek, elindeki yumuşak bir bezle yüzünün yaralarını sildi.</p>

  <p class="block10">— Yüzün sanki kaynamış gibi, dedi Kta. Kendini görmelisin...</p>

  <p class="block10">Kurt sakallarını eliyle yokladı, bu görünüşüyle Nemetli’ler üzerinde vahşi bir hayvan etkisi bıraktığını kabul ediyordu. Nemet’lilerin ne yüzlerinde ne vücutlarında kıl vardı, inleyerek yerinden kalktı. Dizleri üzerinde doğrulduğunda, yanık dizinin yırtıldığını zannetti.</p>

  <p class="block10">— Yiyecek! dedi boğuk sesle.</p>

  <p class="block10">Adamlardan biri ona küçük bir parça peynir uzattı. Onu hırsla yemeye çalıştı, ama boğazı öylesine kurumuştu ki yutamadı. Kta’nın küçük şişesinden bir yudum telise aldı.</p>

  <p class="block10">Artık gücünün sonuna gelmişti. Olduğu yerde boylu boyunca, uzanıp kaldı. Üzerine kalın bir palto örtmek isterlerken, Kta onun göğsündeki cerahatlanmış yarasını fark etti. Temiz suyla yarayı sildikten sonra, bir şişe dolusu telise ile tekrar yıkadı. İltihaplanmış yarasına, yüksek dereceli alkol temas edince, Kurt çığlığı bastı.</p>

  <p class="block10">— Özür dilerim dostum, bunu yapmalıydım, dedi Kta. Benim zavallı dostum, artık her şey bitti, yine sıhhatine kavuşacaksın.</p>

  <p class="block10">Kurt bitkinlikten derin bir uykuya daldı. Adamlardan biri ateşe odun attığında, Kurt uyandı. Güneş doğuyordu. Kurt inleyerek, doğruldu:</p>

  <p class="block10">— Lütfen bana su ver Kta, diyerek ona baktı.</p>

  <p class="block10">Kta Pan isimli çocuğa, su vermesi için işaret etti. Kurt deriden yapılmış su tulumunu başına dikip, kana kana içti. Susuzluğu geçtikten sonra yeni pişirilmiş ekmekten yedi.</p>

  <p class="block10">— Şimdi, daha iyi misin? diye sordu, Kta.</p>

  <p class="block10">— Çok iyiyim, diye cevap verdi Kurt. Beni takip etmemeliydin. Sonra birden aklına gelen şeyin dehşetiyle irkildi: Yoksa seni, Djan mı benim peşimden gönderdi?</p>

  <p class="block10">Kta’nın yüzü birden kızardı. Kurt hiçbir zaman onu böyle görmemişti.</p>

  <p class="block10">— Ben, Nefan’dan kaçtım. Methi babamı ve annemi öldürdü.</p>

  <p class="block10">— Hayır, hayır, bu olamaz...</p>

  <p class="block10">Kurt dehşetle başını sallamaya başlamıştı, sanki böylece olayları geri çevirmeye çalışıyordu. Hayır, Kta.</p>

  <p class="block10">Fakat bu gerçekti. Kta’nın yüzünde nefret ve kinle dolu bir ifade vardı.</p>

  <p class="block10">— Bunun sebebi benim, benim yüzümden oldu bu, diye inledi Kurt, üzüntüyle:</p>

  <p class="block10">— Hayır, onları Djan öldürdü, dedi Kta. Mim’i öldürdüğü gibi onları da öldürdü. Mim’in anlattıklarını biz Djan’ın ağzından öğrenmiştik. Ailem şerefsiz yaşayamazdı, onlar bunun için öldüler. Babam Methi’yi, Mim’in ölümü ve yaptıkları diğer kötülükleri, suçları için senato önünde suçladı, Methi de onu senatodan kovdu. Methi olarak buna hakkı vardı. Bunun üzerine babam ve annem ölümü seçtiler...</p>

  <p class="block10">— Ya, Aimu? diye kötü bir cevaptan korkarak sordu Kurt.</p>

  <p class="block10">— Onu Bel ile evlendirdim. Başka ne yapabilirdim? Onun başka ne çaresi kalmıştı? Artık Nefan’da Elas’lar yok. Onların ocağı yanmıyor artık. Ben bir sürgünüm. Artık Methi’ye hizmet etmeyeceğim, ama ben babam, annem, Hef ve Mim için yaşayacağım. Elas’ların atalarını çağırabilecek bir ben kaldım.</p>

  <p class="block10">Kta’nın dudakları titriyordu. Kurt ona ve ailesine karşı tüm benliğini saran bir acıma duyuyordu.</p>

  <p class="block10">— Şayet, herhangi bir şekilde bana karşı kendini suçlu hissedersen, beni arayıp kurtarmakla bunu bağışlattın, dedi Kurt. Ben bu topraklarda yalnız yaşayabilirim, bana silâh ve yiyecek ver kâfi. Kta beni burada görmek istemezsen, buna anlayış gösteririm. Hatta beni öldürmek istesen bile, bunu da kabul ederim.</p>

  <p class="block10">— Ben buraya seni bulmak için geldim, dedi Kta. Bizim ananelerimizi sürdürememene, kanımızı devam ettirememene rağmen, sen bir Elas’sın. Methi sana darbe indirirken, bize de indirmiş oldu. Sen ve ben aynı eve aitiz. Bunun için gitmene asla izin veremem.</p>

  <p class="block10">Elas lordu gibi konuşuyordu ve artık bu onun hakkıydı. Mim'le beraber yaptığı bağlantı, artık çözülemezdi.</p>

  <p class="block10">— Buradan nereye gideceğiz? Ne yapacağız? diye sordu Kurt.</p>

  <p class="block10">— Kuzeye gideceğiz, dedi Kta ve birden heyecanlandı. Göğün ışığı adına, ben senin nereye gidebileceğini, derhal anlamıştım. Methi’nin de bunu düşüneceğinden şüphem yok. Keşke uzay geminle kuzey bölgeye inseydin. Burası Methi’nin adamlarınca çok iyi kontrol altında tutulabilecek bir yer. Onları yarıp kuzeye gidemezsek, ikimizin de işi bitiktir, dostum. Bizimle beraber olan bu cesur adamların da sonu gelmiş demektir.</p>

  <p class="block10">— Bel de burada mı? diye sordu Kurt. Etrafındakilerin çoğunu tanımıştı. Onun korkusu, Bel ile Aimu Nefan’da kalmışsa, onlara t’Tefur’un bir kötülük yapacağıydı.</p>

  <p class="block10">— Hayır, dedi Kta. Bel bir sufaki’dir ve babasına, esas bu günlerde lazım. Burada bulunan herkes, bir daha Nefan’a geri dönemez. Djan orayı yönettikçe bu asla mümkün değil. Ama onun mirasçısı yok. İnsan olduğu için de başka birini yerine getiremez. Bizim bekleyecek zamanımız var.</p>

  <p class="block10">— Haydi, gidiyoruz, dedi Kta. Biz...</p>

  <p class="block10">Kurt keskin bir ıslığa benzer ses duydu ve bir Nemet’linin boynuna saplanan bir okla yere yuvarlandığını gördü.</p>

  <p class="block10">Vahşi bir yaratık sürüsü ateşin aydınlığına gelmişlerdi. Bu sırada bir Nemet’li de yüzü kanlar içinde Kurt’un önünde yere yığıldı. Ne olduğunu anlayamadan sırtında acı bir darbe hissetti. Vahşi bir pençe tarafından yukarı kaldırıldığında, yüzü sakallı bir insanla karşı karşıya geldi. Elindeki baltayı Kurt’un beynine indirmek isteyen adamı da şaşırmıştı. Karşısında bir insan görmeyi belli ki hiç beklemiyordu. Vahşilerin reisi olduğu anlaşılan, bu adam durmaları için adamlarına emir verdi. Savaş durmuş, her taraf sessizliğe bürünmüştü.</p>

  <p class="block10">Sakallı vahşi kanlı elini Kurt’a doğru uzatıp yüzüne dokundu. Renksiz gözlerinde şaşkınlık ifadesi vardı.</p>

  <p class="block10">— Sen, hangi çetedensin? diye sordu.</p>

  <p class="block10">— Ben bir uzay gemisi ile geldim, dedi Kurt.</p>

  <p class="block10">Tamur’linlilerin ifadesiz gözleri kısıldı. Hırıltılı bir ses çıkartarak, Kurt’un Nemet’li elbiselerini bir hareketle yukarıdan aşağıya kadar yırttı. Böylece onun yalan söylediğini ispat etmeye çalışıyor gibiydi. Öteki Tamur’linler şaşkın sesler çıkartarak, daha yakından görebilmek için Kurt’a yaklaştılar. Onlardan biri güneşten esmerleşmiş kolunu, Kurt’un açık renkli omuzuna yaklaştırdı.</p>

  <p class="block10">— Gölgeden gelen bir adam, dedi. Gemi halkından biri bu!</p>

  <p class="block10">«Gemi, gemi, gemi,» diye hep bir ağızdan bağırarak Kurt’un etrafından dans etmeye, onu ellerindeki silahlarıyla korkutmaya başladılar. Kurt etrafına baktığında korkunç manzara karşısında dehşete düştü. Tanıdığı birçok kimse kanlar içinde sağda solda yatıyorlardı. Kta’nın kaçmış olabileceğini düşündü. Birçok adamın saldırı sırasında ağaçlar arasından kaçtığını görmüştü. Fakat o kaçamamıştı. Kurt daha dikkatli baktığında, Kta’yı ateşin yanında yere uzanmış olarak gördü. Göğsünün kalkıp, indiğinden sadece bayılmış olduğunu anladı.</p>

  <p class="block10">— Diğerlerini öldürün! diye, Tamur’linlilerin reisi emretti. Yalnız insanı beraberimizde götüreceğiz!</p>

  <p class="block10">— Hayır!., diye bağırdı Kurt ve kurtulmak için çırpınmaya başladı. Arkadaşlarını ölümden kurtarabilmek için bir bahane bulmaya çalışıyordu:</p>

  <p class="block10">— Onlardan biri Nemet lordudur, size çok faydası olabilir.</p>

  <p class="block10">— Hangisi o?</p>

  <p class="block10">— Orada ateşin yanında yatan, deyip başıyla işaret etli.</p>

  <p class="block10">— Hepsini götürelim, dedi, Tamur'linlilerden biri sırıtarak: Onları kampımızda daha eğlenceli olarak öldürürüz.</p>

  <p class="block10">Diğerleri «çok iyi» diye bağırmaya başlayınca reisleri de bunu kabul etti.</p>

  <p class="block10">— Yaşayanları buraya toplayın, bakalım bu insan gemi halkından biri midir. Değilse kim olduğunu ortaya çıkartacağız.</p>

  <p class="block10">Diğerleri bunu kabul ettiklerini bağırarak söyledikten sonra yerde yatan Nemet’lilerle meşgul olmaya başladılar. İki Tamur’linli Kta’yı kollarından tutup kaldırdılar ve yüzüne canavarca bir darbe indirdiler. Çünkü ayağa kalkarken harekete gelip, kurtulmaya çalışmıştı. Sonra kollarını arkaya kıvırıp, ellerini bağladılar.</p>

  <p class="block10">Hafif yaralı iki Nemet’liye de aynı şekilde hareket ettiler. Üçüncü bir Nemet’liyi ayağa kaldırmak istediler, ancak bacağına saplanmış bir ok yüzünden ayakta duramayınca, onu yere yuvarlayıp balta ile başını parçaladılar. Kurt bunu görmemek için yüzünü Kta’ya çevirdi. Diğer iki Nemet’liyi de canavarca öldürdüler. Baltanın her inişinde çıkan tok ses, Kurt’un yüreğini parçalıyordu. Kta’nın yüzündeki ifade ise korkunçtu. Adamlarının böylesine gözleri önünde öldürülmesi, onu gücünün sonuna getirmişti.</p>

  <p class="block2">&nbsp;</p>
</body>
</html>
