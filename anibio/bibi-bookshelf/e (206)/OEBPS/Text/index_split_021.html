<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_20">&nbsp;</p>

  <h4 class="block9">Yirminci Bölüm</h4>

  <p class="block2">&nbsp;</p>

  <p class="block10">— Kurt!..</p>

  <p class="block10">Kurt uyandığında, Kta’nın onu omuzlarından yutup sarstığını fark etti. Yukarıdan, güvertede koşuşan telâş içindeki mürettebatın sesleri geliyordu. Şaşkın bakındı. Bu sırada tüm gürültüyü bastıran bir ses yükseldi:</p>

  <p class="block10">— Gemi savaşa hazır olsun!..</p>

  <p class="block10">Kta alçak bir sesle konuştu:</p>

  <p class="block10">— Ufukta yelkenliler göründü. Bu Nefan filosu olmalı</p>

  <p class="block10">Kurt gözlerini oğuşturdu:</p>

  <p class="block10">— Nefan gemilerinin onları durdurma şansları var mı Kta?..</p>

  <p class="block10">Kta acı acı gülümsedi:</p>

  <p class="block10">— Methi’nin söyledikleri doğruysa, en ufak bir şansları bile yok!.. Şayet Nefan’da iç savaş sürüyorsa, filo çok zayıf durumdadır. Sufaki’lerin yardımı olmadan büyük gemilerin limanı dahi terk etmeleri mümkün olamaz. Bu bir katliam olacak Kurt!</p>

  <p class="block10">Bu sırada küreklerin denize indirildiği duyuldu ve gemi birden hızlandı.</p>

  <p class="block10">Kurt bu savaşta bir şey yapamamış olmanın üzüntüsünü duydu. Ne uzay gemilerinde, ne de «Tavi»de böylesine çaresiz kalmamıştı. Muhtemel bir çarpışma karşısında kendilerini emniyete almak için oturdukları yerde, zincirle bağlı bulundukları direğe sıkıca yapıştılar. Buna rağmen kısa bir süre sonra Methi’nin gemisi Nefan teknesine bindirdiğinde savrulup yuvarlanmaktan kendilerini kurtaramadılar. Bu yuvarlanma sırasında ayak bileklerindeki demir prangalar onlara feci acı vermişti.</p>

  <p class="block10">Nefan gemisi parçalanmıştı. Melhi’nin gemisiyse yoluna devam ediyordu. Bu sırada ambar kapısı büyük bir gürültüyle açıldı ve Lhe yanında üç adamı olduğu halde aşağı indi:</p>

  <p class="block10">— t’Elas, bizimle güverteye geleceksin, dedi Lhe.</p>

  <p class="block10">Kta ayağa kalktı. Adamlar ayağındaki zincir prangasını açtılar.</p>

  <p class="block10">— Beni de götürün, diye seslendi Kurt.</p>

  <p class="block10">— Bana verilen emirde yalnız t’Elas isteniyordu, diye konuştu Lhe.</p>

  <p class="block10">— t’Nethim lütfen, diye tekrar ricacı oldu Kurt.</p>

  <p class="block10">Lhe birkaç saniye düşündükten sonra adamlarına onun da zincirlerini çözmelerini işaret etti.</p>

  <p class="block10">— Fakat aksilik yapıp kuvvet gösterisinde bulunmayacağına dair bana söz vermelisin, diye konuşmayı da ihmal etmedi Lhe.</p>

  <p class="block10">— Sana söz veriyorum t’Nethim...</p>

  <p class="block10">Hep beraber çıktılar. Uzun süre karanlıkta kaldıktan sonra birden güneşe çıkınca gözleri kamaşmıştı. Muhafızlar onları kollarına girip yürüttüler. Ylith güvertede, özel olarak hazırlanmış gölgelik altında oturuyordu. Kta ile Kurt dizlerinin üzerine çöküp yere eğildiler. Böyle bir durumda bile Kta, görgü kurallarına riayette kusur etmiyordu.</p>

  <p class="block10">— Oturabilirsiniz, dedi Methi, sonra Kta’ya geminin kıç tarafını işaretle: Seni neden çağırttığımı anlıyorsun değil mi t’Elas? diye sordu.</p>

  <p class="block10">Üzerlerine doğru yavaş yavaş gelmekte olan geminin siyah yelkeni üzerinde bir kuş amblemi vaıdı. Bu Ilev evinin bir gemisiydi.</p>

  <p class="block10">— Gördüğün gibi, şu an için Nefan’lı ailelerle görüşme imkânı doğdu. Aksi halde onu denizin derinliklerine göndermemiz gerekecek. Denize düşenlerin kurtarılmaması için de adamlarıma emir vermiş bulunuyorum. Sufaki veya İndralı olmalarına bakılmayacak. Şayet sen onları ikna edebilirsen hayatlarını kurtarmış olursun...</p>

  <p class="block10">Kta öfkeli gözlerle baktı Methi’ye:</p>

  <p class="block10">— Buna razı olmayacağımı daha önce söylemiştim, diye söylendi.</p>

  <p class="block10">— Bu büyük bir şanstır t’Elas, diye konuştu Methi. Bizi durdurmaya çalışacak bu son gemiyi de tahrip etmemizi istemiyorsan, karşı koymanın bir işe yaramayacağını onlara anlatmalısın, onları ikna etmelisin...</p>

  <p class="block10">— Onlardan ne yapmalarını isteyeyim?..</p>

  <p class="block10">— Nefan’ın, İmparatorluğumuzun bir parçası olmayı kabul etmelerini istiyorum. Aksi halde bu şehir yerle bir edilecektir. Sufakiler de bunu kabul ettikleri takdirde hiçbir problem olmayacaktır.</p>

  <p class="block10">Kta dik bakışlarını Methi’ye çevirdi:</p>

  <p class="block10">— Onları hayatta bırakacağına dair yemin eder misin? diye sordu.</p>

  <p class="block10">Kta’nın bu sözleri üzerine orada bulunan muhafızlar homurdanmaya başladılar. Elleri kılıçlarının kabzasına gitti. Kta sert bir sesle:</p>

  <p class="block10">— Bana yemin et, diye tekrarladı. Senin şartlarını kabul ettiklerinde onların hürriyetlerini vereceğine yemin et. Senin sözlerinin iki tarafı keskin bir kılıç gibi olduğunu biliyorum. Ama ancak yeminine güvenebilirim.</p>

  <p class="block10">Bu sırada kılıçlarını kınlarından yarıya kadar çekmiş olan muhafızlar Methi’nin bir işaretiyle durdular, kılıçlarını tekrar kınına soktular. Kta’nın yüzünde bir memnunluk ifadesi belirdi birden:</p>

  <p class="block10">— Bırakın beni, Nefan gemisine geçip onlarla konuşayım. Sizin savaşarak alacağınız sonuçtan daha fazlasına ulaşacağımı umuyorum, diye konuştu.</p>

  <p class="block10">Ylith bir an düşündü:</p>

  <p class="block10">— Onun ve insanın bağlarını çözün, dedi adamlarına. Sonra Kta’ya döndü: Şayet onlar seni öldürmeye kalkarlarsa intikamını alacağız, diye konuştu.</p>

  <p class="block10">İlev evinin uzun gemisi savaşın ve ateşin izlerini taşıyordu. Methi’nin gemisi yanında ceviz kabuğu gibi kalmıştı. Kurt’la Kta ip merdivenlerden inerek İliev gemisine geçtiler. Kendilerinin de bu gemiden farkları yoktu; elbiseleri lime lime olmuş, her tarafları pislik içindeydi. İliev onları heyecanla karşıladı:</p>

  <p class="block10">— Tanrılar adına Kta, sen yaşıyorsun ha?., diye bağırdı, sonra aynı heyecan dolu sesle devam etti: Nasıl oldu da İndresul gemisinde bulunuyordun?..</p>

  <p class="block10">— Tavi adalar açıklarında Methi’nin gemisi tarafından batırıldı. O zamandan beri İndresul’da tutsak bulunuyoruz. Bu geminin kaptanı sen misin Ian?..</p>

  <p class="block10">— Babam öldü, o zamandan beri kaptan benim, diye konuştu Ian.</p>

  <p class="block10">— Evinin koruyucularının onu kabul etmelerini dilerim, dedi Kta.</p>

  <p class="block10">— Bugün için birçok evin atalarının, sayısı oldukça arttı, diye konuştu lan. Sonra orada bulunanlara uzaklaşmaları için işaret etti ve sonra tekrar Kta’ya döndü: Tahmin ettiğime göre, Methi seni, bizim savaşmadan teslim olmamız için gönderdi. Böylece Nefan’a rahatça saldıracak, değil mi?..</p>

  <p class="block10">— Duyduğuma göre Nefan’da iç savaş başlamış. Bu durumda Methi’ye karşı koymak pek kolay olmayacak, değil mi Ian?..</p>

  <p class="block10">Ian sert bir dille konuşlu:</p>

  <p class="block10">— Methi bize isteklerini kendisi bildirsin. Biz onunla görüşmek için gemisine gitmeye hazırız, dedi.</p>

  <p class="block10">— Ben gemimi feda ettim. Bir evin gururu için feda edilen bir mürettebat çok büyük kayıptır Ian, diye konuştu Kta.</p>

  <p class="block10">Birden etraftan homurtular yükseldi. t’Ilev sertçe bağırdı:</p>

  <p class="block10">— Sesinizi kesin!., (sonra Kta’ya döndü) Methi’den ne haber getirdiyseniz, söyleyiniz ve dönünüz...</p>

  <p class="block10">— Ian, biz çocukluk arkadaşıyız seninle, diye konuştu Kta. Neyin doğru, neyin yanlış olduğuna sen karar ver. Ama Nefan’da iç savaş sürerken, bu gemilerimizle İndresul Methi’sinin gemilerine ve ordularına karşı hiçbir şansınız olamaz. Kendinizi kurban vermeden önce onun şartlarını dinlemelisiniz, bence.</p>

  <p class="block10">Ian buz gibi bir sesle konuştu:</p>

  <p class="block10">— Şunu bilmelisin ki, burada seninle konuşmamız sadece vakit kazanmak içindir. Bizim parçalanmış gemilerimizi yok etmeleri dahi onlara büyük zaman kaybettirecektir. Nefan’daki duruma gelince... Aramızda bir tek Sufaki dahi yok. İndresul filosunun Nefan’a yaklaştığını öğrendiğimiz zaman şehrin savunması için harekete geçtiğimizde, Sufaki’ler komutayı ele almak istediler. Shan t’Tefur’a karşı gelmek isteyen bazı Sufaki dostlarımız öldürüldüler. Nefan’ı korumak için bizler gemilerimizi geceyarısı gizlice çalıp oradan uzaklaştık. t’Tefur bizim yok edilmemiz umudu içindedir şimdi. Methi’nin bizden ne istediğini biliyor musun Kta?</p>

  <p class="block10">Gemide derin bir sessizlik oldu. Adamlar merakla, fakat ümitsiz bakışlarla Kta’ya bakıyorlardı.</p>

  <p class="block10">— Onun şartlarını ne yazık ki bilemiyorum, diye konuştu Kta. Ylith’i hiç anlamıyorum. Onun eline geçirdiği bir şeyi kolay kolay bırakacağına inanmıyorum sadece. Buna rağmen âdil ve namuslu olduğunu umarım. Ne de olsa o bir İndra’dır.</p>

  <p class="block10">Sessizlik yine sürüp gitti.</p>

  <p class="block10">— Kta haklı, diye konuştu Lu t’Isulan neden sonra.</p>

  <p class="block10">— Sen onun evinin bir dostusun, dedi Nechis’lerden bir adam. Kta senin kuzeninle evlenmek istemişti...</p>

  <p class="block10">— Bu benim gerçeği göremem için bir sebep değildir, diye homurdandı t’Isulan. Onun haklı olduğuna inanıyorum. Bu t’Tefur’dan da, onun tehditlerinden de, çetesinden de bıktım artık!</p>

  <p class="block10">— Doğru, diye konuştu Lu’nun kardeşi Toj. Biz filo için yeterli adam toplayalım derken, evlerimizi korumasız bıraktık. Gördüğüm kadarıyla, şu an için bizlere Sufaki komşularımızdan gelecek tehlike, İndresul filosundan gelecek tehlikeden çok daha büyüktür. Methi’nin şartlarını dinleyelim. Şerefli tekliflerini kabul edebiliriz herhalde...</p>

  <p class="block2">&nbsp;</p>

  <p class="block11">* * *</p>

  <p class="block2">&nbsp;</p>

  <p class="block10">Ylith arkasına yaslanıp, ayaklarına kapanmış küçük gruba baktı:</p>

  <p class="block10">— Doğrulabilirsiniz, dedi.</p>

  <p class="block10">Bu yenik düşen düşmanları için büyük bir hoşgörü idi. Sonra tok bir sesle devam etti:</p>

  <p class="block10">— t’Elas, t’Morgan, sizleri tekrar görebilmiş olmam beni sevindirdi. Bu grubun başkanı kimdir?..</p>

  <p class="block10">t’Ilev hafifçe eğildi:</p>

  <p class="block10">— Ian t’Ilev Uv Ulmar... diye kendini takdim etti sonra devam etti: Ben en yaşlı olanımız olmamama rağmen, öldürülen babamın yerine başkan seçilmiş bulunuyorum...</p>

  <p class="block10">— Benim şartlarımı öğrenmeye mi geldiniz? diye sordu Ylith.</p>

  <p class="block10">— Sizi dinleyeceğiz, diye konuştu Ian.</p>

  <p class="block10">— Durumu kısaca açıklayayım, diye konuştu Ylith. Sizler isteseniz de, istemeseniz de biz Nefan’a gireceğiz. Bu Djan Methi’nin iktidarına son vereceğim. Ne onunla, ne de onun temsilcisiyle pazarlık yapmaya niyetim yok. Ben Nefan’da yeniden düzeni kurup, itimat ettiğim bir hükümeti görevlendireceğim. Bu kent bundan sonra sürekli olarak anaşehir İndresul ile bağlantılı olacaktır. Bu hususta öğrenmek istediğiniz bir şey var mı t’Ilev?</p>

  <p class="block10">— Biz sadece filoyu temsil ediyoruz, senatoyu değil, diye konuştu İan. Biz yalnız kendimiz için karar verebiliriz. Ama şuna kesinlikle inanıyorum ki, aileler hiçbir zaman Nefan’ın hürriyetini kısıtlayacak bir kararı kabul etmezler.</p>

  <p class="block10">— Bunu Sufaki’ler de isteyeceklerdir, diye ekledi Kta.</p>

  <p class="block10">Ylith onlara gülümseyen gözlerle baktı:</p>

  <p class="block10">— Ben senin şehrini çok iyi inceledim t’Elas, dedi. Bu konudaki bilgilerimi en iyi kaynaklardan aldım, bunları senden ve t’Morgan’dan öğrendim.</p>

  <p class="block10">— Peki, nasıl bir karara vardın?., diye sordu Kta.</p>

  <p class="block10">— Akıllı bir adam, hiçbir zaman gerçeklerden kaçmamalıdır. Sufaki’ler bir hakikattir. Onları yok etmekle bir şey elde edemeyiz. Tüm Sufak kıyılan onların köyleriyle dolu. t’Morgan bana insanların kendi aralarında yaptıkları savaşları anlattı. Yok edilmiş köyler, harap edilmiş tarlaların bize hiçbir yararı yoktur. Huzursuzluk kaynağı olarak kalmalarına rağmen onlara dokunmamaya karar verdim. Çünkü Nefan’daki ve köylerdeki Sufaki’ler bu halleriyle daha az tehlikelidir. Aksi halde çeteler kurup başımıza daha büyük dertler açacaklardır. Dini sorunlara gelince; bu konuda asla müsamaha edemem. Ama yıkılmış bir kente sahip olmak de istemem. Bu konuda bana hak vereceğinizi umuyorum.</p>

  <p class="block10">— Belki haklısınız, diye konuştu Ian. Ama şehrin hâkimi ailelerimizdir.</p>

  <p class="block10">— Sufaki’ler değil mi?.. Ayrıca kanunları da iyi bilmem gerekir t'Iliev. Bir Methi’nin kudreti ailelere kadar uzanamaz. Bu konular hakkında kararı İndresul’lu Ilev ailesi ve sizin aileniz verecektir.</p>

  <p class="block10">— Buna söz verir misiniz, diye konuştu Kta.</p>

  <p class="block10">Methi kollarını kaldırdı:</p>

  <p class="block10">— Fan’ın kutsal ışığı adına yemin ederim ki, söylediklerimi yapacağım. Benim istediklerim, Djan Methi’nin iktidardan uzaklaştırılması, Shan t’Tefur’un öldürülmesi ve ailelerin İndresul’a ve bana sadık olmalarıdır.</p>

  <p class="block10">— Filo ne olacak? diye sordu t’Iliev.</p>

  <p class="block10">— Siz Nefan’a yaklaşık bir günde ulaşırsınız, dedi Ylith. Demin söylediklerimi yerine getirmeniz için size bir gün daha müsaade edeceğim. Bu süre sonunda Nefan’a gireceğiz.</p>

  <p class="block10">— Nefan’ı senin için mi ele geçirmemizi istiyorsun? diye kekeledi t’Iliev. Tanrıların ışığı adına... Asla!..</p>

  <p class="block10">— Şehriniz üzerinde barışı, kendi yönetiminizi mi istiyorsunuz, yoksa savaşı mı tercih edersiniz? Nefan’ı biz alırsak, aramızdaki anlaşmaya sadık kalmaya mecbur değiliz.</p>

  <p class="block10">t’Iliev şaşırmıştı:</p>

  <p class="block10">— Karar vermek için bana zaman tanımalısın. Bu kararı yalnız başıma veremem. Ailelerle görüşmem lâzım...</p>

  <p class="block10">— Kararınız ne olursa olsun, iki gün zamanınız olduğunu unutmayınız, dedi Methi.</p>

  <p class="block10">Adamlar eğilerek selâm verdiler ve gitmek üzere döndüler.</p>

  <p class="block10">— Methi, diye öne çıktı Kta.</p>

  <p class="block10">— Onlarla birlikte Nefan’a mı gitmek istiyorsun?</p>

  <p class="block10">— Müsaadenizle Methi.</p>

  <p class="block10">— Gidebilirsin, diye konuştu Ylith. Sonra devam etti: Onların mantıklı hareket etmeleri için iknaya çalış t’Elas... Unutma ki şehrin yaşaması senin elinde. Sana başarı dilerim. t’Morgan sen de onunla gidecek misin? Senden ayrılmak beni üzecektir.</p>

  <p class="block10">— İzninizle ben de gitmek istiyorum, dedi Kurt.</p>

  <p class="block10">— Djan’ı bana getir, diye konuştu Ylith. Ama Nefan’ın Methisi olarak değil!</p>

  <p class="block10">Bu sırada Lhe t’Nethim ortaya çıkarak diz çöktü:</p>

  <p class="block10">— Methi, bırak ben de onlarla beraber gideyim. Orada halletmem gereken çok önemli bir görevim var...</p>

  <p class="block10">— Sen bana burada lâzımsın Lhe... dedi Methi.</p>

  <p class="block10">— Methi, bu benim aile ocağımla ilgili bir konu. Lütfen bana izin ver!</p>

  <p class="block10">— Ama onlar seni öldürürler. Nefan’a ulaşabilmen bile şüphelidir. Oğlunu göz göre göre ölüme gönderdiğimi babana nasıl söyleyebilirim?</p>

  <p class="block10">— Bu, ailemin şerefiyle ilgili bir konudur, diye konuştu Lhe.</p>

  <p class="block10">Methi bakışlarını Kta’ya çevirdi:</p>

  <p class="block10">— t’Elas, onu sana emanet ediyorum. Onun şerefini koru. Onun sorumluluğu sana aittir, unutma.</p>

  <p class="block10">Lhe t’Nethim minnetle Methi’nin önünde eğildi.</p>

  <p class="block10">Gemiye geçerlerken Ilev alçak bir sesle sordu:</p>

  <p class="block10">— Neden o da bizimle gelmek istedi Kta?..</p>

  <p class="block10">— O Mim’in kuzenidir, diye fısıldadı Kta.</p>

  <p class="block2">&nbsp;</p>

  <p class="block11">* * *</p>

  <p class="block2">&nbsp;</p>

  <p class="block10">Bütün gemilerin kaptanları İlev gemisindeki toplantıdan sonra t’İIev, Methi’nin şartlarını onlara iletti. Bazıları buna şiddetle karşı çıktılar. Bazıları ise makûl buldular. Aralarından Kta ve Kurt’un Nefan’a ihanet ettiklerini ileri sürenler de çıktı. Ancak bu düşmanca duygular çabuk bastırıldı.</p>

  <p class="block10">Uzun yol boyunca çay saatinde bir araya gelip uzun uzun konuştular.</p>

  <p class="block10">— Methi’nin sözünde duracağından eminim, dedi Ian. Bizi takip etmemekle de bunu kanıtladı. Methi’nin bizim halkımızdan biri olup bize yalan söylemeyeceğini de göz- önünde bulundurmamız lâzım.</p>

  <p class="block10">— Buna ben de inanıyorum, dedi t’Necis. Ama bunun bize yararı ne?</p>

  <p class="block10">— Nefan’ın yaşaması, diye konuştu Kta, sonra alçak bir sesle sordu: Şimdi Nefan’da durum nasıl?</p>

  <p class="block10">— Biz Elas’ların başına gelenlere çok üzülmüştük, diye konuştu Ian. Ama bu bir başlangıçtı. Birçok ailelerden ölenler oldu. Nechis ve Ranek bunların arasındaydı. Ypay kılıçlan daha kınlarından çıkanlmadı.</p>

  <p class="block10">Kta, t’Nechis ve t’Ranek’in anıları önünde eğildi. Onlar da bu selâma karşılık verdiler. Böylece gergin hava yumuşamış oldu.</p>

  <p class="block10">— Öyleyse kurtarılacak şehir kalmadı, diye konuştu Kta. Osanef’lerden bazı şeyler duydum. Bu konuda bana daha geniş bilgi verebilecek kimse var mı?..</p>

  <p class="block10">— Haberler kötü Kta, diye konuştu Ian. Han t’Osanef Tlefek t’Tefur’u öldürdü. Bunun üzerine diğer Sufakilere ibret olsun diye, Osanefler’in evi yerle bir edildi. Geceyarısı saldırdıklarında tüm aile uykudaydı. Yangında Lady İa yanarak öldü. Ev de temeline kadar kül oldu.</p>

  <p class="block10">— Aimu’ya ne oldu? diye bağırdı Kta. Kızkardeşime ne oldu, Bel’e ne oldu?</p>

  <p class="block10">— Bel’i bayıltıncaya kadar dövdüler. Kızkardeşin, Osanef’lerin hizmetkârı tarafından kaçırıldı. Aldığım son haber, Bel ve Aimu’nun t’İsulan’ların yanında bulunduklarıydı. ..</p>

  <p class="block10">— Peki Han nasıl öldü?</p>

  <p class="block10">— Lady İa öldükten sonra o da intihar etti. Onun cenaze töreninde büyük olaylar çıktı. Birçok kimse öldü. Seni üzdüğüm için özür dilerim Kta, fakat iş bu kadarla da kalmadı, t’Tefur çetesi yüzünden de birçok kimse canını kaybetti.</p>

  <p class="block10">— Çıldırmak işten bile değil, diye konuştu t’Nechis.</p>

  <p class="block10">— Djan Methi düzeni korumak için herhangi bir girişimde bulunmadı mı? diye sordu Kurt.</p>

  <p class="block10">— Onun kudreti var ama o t’Tefur’u kontrol altına almak istemiyor, diye konuştu t’Ranek. Bu savaş onun eseridir. O bizim İndresul’dan yardım isteyeceğimizi aklına bile getirmiyordu. Bunun için de kendi emellerine hizmet edeceğini düşündüğü Sufaki’lere tam yetki vermekten çekinmedi.</p>

  <p class="block10">— Sizlere çok önemli bir şey söylemem gerek, diye söze girdi Kurt. Afen’de insanlara ait öylesine korkunç silahlar var ki, bunların etkisini anlatsam bana inanamazsınız. Djan’ı sıkıştırırsanız bu silahlarıyla değil Nefan’ı, tüm İndresul’u dahi bir anda yok edebilir.</p>

  <p class="block10">O anda ortalığı derin bir sessizlik kapladı. Kta bile ona bir yabancı gibi bakıyordu. Kurt açıklama yapmak zorunda kaldı:</p>

  <p class="block10">— Sana doğruyu söylüyorum Kta, dedi Kurt.</p>

  <p class="block10">— t’Morgan, diye söze girdi t’İlev. Ne yapabileceğimizi bize söyleyebilir misiniz acaba?</p>

  <p class="block10">Kurt nasıl bir cevap verebileceğini bilmiyordu:</p>

  <p class="block10">— Bildiğim tek şey var, dedi. Şayet Djan Methi Afen’i idare ediyorsa, şayet Ylith Methi’nin gemileri Afen limanına girerse, o zaman bu silahların kullanıldığını görürüz. En kötüsü, bu silahlar şayet Shan t’Tefur’un eline geçecek olursa en büyük felâket işte o zaman meydana gelir. Dilerim ki Djan onları Shan’a vermemiş olsun. Size tavsiye edebileceğim tek şey, barış isteyen her Sufaki ile barış yapın ve herşeye rağmen Djan’ın yetkilerini elinden alın. Shan t’Tefur’u da ortadan kaldırın. Bence başka çıkar yol yok!</p>

  <p class="block10">— Afen’e saldıracağız!., diye konuştu Kta.</p>

  <p class="block2">&nbsp;</p>
</body>
</html>
