<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_5">&nbsp;</p>

  <h4 class="block9">Beşinci Bölüm</h4>

  <p class="block2">&nbsp;</p>

  <p class="block10">— Buna gerek yok, diye bağıran, Kurt kendisini Afen’in kapısından içeri itmeye çalışan muhafızların ellerinden kurtuldu. Ne kadar hızlı giderse gitsin, yine de itip, kakıyorlardı. Yoldan geçen Nemet’lilerin dikkatini üzerlerine çekiyorlardı. Bu Elas’ların şerefine leke sürebilirdi. Bu Nym’in onlara karşı hareketinin rövanşıydı, bunun için Afen’e gelene kadar ne yaparlarsa karşı gelmedi.</p>

  <p class="block10">Büyük avluya açılan demir kapıdan sonra Afen’in ana kapısı bulunuyordu. Dört adam onu bu kapıya doğru hep beraber itiyorlardı. Onların oyununu anlamıştı, kendisini karşı koymaya zorluyorlardı. Onlara fırsat vermemek için dayanıyordu. Ancak bu defa da sebepsiz yere ona vurmaktan geri kalmıyorlardı. Dayanamayarak avlunun içinde koşmaya başladı. Ancak korunacağı bir yer yoktu. Afen’in üzerinde bulunduğu bazalt kayalıklar avlunun güney tarafım kapatmıştı.</p>

  <p class="block10">Onu takip edenler özellikle buraya gelmesini istemişlerdi. Bunu biliyordu, ama hiç aldırmıyordu. Şayet savaşması gerekiyorsa bundan kaçmayacaktı ve kendine yapılanın iki katını onlara vermek için çarpışacaktı. t’Senife Nym’e hakaret etmişti, bu kendini beğenmiş çekik gözlü oğlanı öldürecekti. Fakat bu Elas’ları tehlikeye düşürecekti. Bu durumda hiçbir şey yapamazdı. Onlara karşı çarpışırsa, diğerlerinin hayatını tehlikeye atmış olacaktı.</p>

  <p class="block10">O anda sırtını yasladığı duvarda bir kapı gördü. Oraya koştu ve demirden yapılmış ağır kilidini kaldırarak içeri girdi. Kapının arkasında mermer plakalarla kaplı renkli kübik bir mabet vardı ‘A’ şeklinde bir kapısı olan, bu binaya doğru koşmaya başladığında, takipçileri daha da hızlandılar. Kutsal Tapınağa girdiği takdirde onu ellerinden kaçırmış olacaklarını biliyorlardı.</p>

  <p class="block10">Kapıya ulaşmak için mermer merdivenlerden çıkarken dizlerinin dermanı kesildiğinden düşme tehlikesi atlattı. Tapınağın içindeki kutsal ocak ateşi yanıyor, etrafa yüksek bir ısı yayılıyordu. Büyük ateşin alevleri geniş salonun duvarlarında altın ışıklı parıltılar meydana getiriyordu. Hiç düşünmeden, korkunun verdiği itici güçle salona kendini attı. Artık emniyetteydi. Takipçileri kapının girişinde kalakaldılar. t’Senife kendisine seslendi:</p>

  <p class="block10">— Dışarı gel! dedi, seni Methi’ye götürmek için emir aldık. Şayet kendi arzunla aşağıya gelmezsen, başına büyük dert açarsın.</p>

  <p class="block10">Kurt başka çaresi olmadığını biliyordu. Birden aklına, böylesine kutsal bir tapınakta bir insanın bulunmasının onlar tarafından asla affedilemeyecek bir günah olacağı, geldi. Yavaşça dışarı çıktı. Hunharca bir şekilde kollarından yakalayıp, mermer avluda sürükleyerek Afen’e açılan kapıya doğru götürdüler. Sonra duvara dayayıp ondan intikam aldılar. Öylesine becerikli, öylesine isabetli şekilde vuruyorlardı ki sonradan dövüldüğüne dair belirli bir iz kalmayacaktı. Kurt’un kendisine yaptıklarını, şerefini korumak düşüncesiyle Kta’ya ve ailesine anlatmayacağını biliyorlardı. Bu bakımdan izleri belli olmamalıydı. Onu Afen’in yan kapısından içeri girmeye zorladılar. Yukarı çıktıkları merdiven Kurt için yabancıydı. Fakat yukarı çıktıklarında, Afen’in merkez holünü tanıdı.</p>

  <p class="block10">Çizgili elbiseli bir başka adam onları karşıladı. Genç ve yakışıklıydı. Biraz da Bel’i andırıyordu, ama çekik gözlerinde nefret ifadesi vardı. Diğer Nemet’lerin ona karşı özel bir saygısı olduğu belli oluyordu. Ona Shan t’Tefur diye hitap ediyorlardı. Adamlar ona Kurt’un nişanlandığını ve kendilerinin geç kaldıklarını anlattılar.</p>

  <p class="block10">— <span class="tab">&nbsp;&nbsp;&nbsp;&nbsp;&nbsp;&nbsp;</span>Bunu Methi derhal öğrenmelidir, dedi t’Tefur ve bu sırada, gözleriyle holün öbür tarafındaki kapıyı işaret ettir</p>

  <p class="block10">— Ben geri dönene kadar onu bu odaya kapatın.</p>

  <p class="block10">Kurt’u dar, ince pencereli bir odaya kapadılar. Odada ondan gözlerini ayırmayan dört adama herhangi bir fırsat verip de üzerine saldırmalarım engelleyeceği ümidiyle onlara arkasını döndü nihayet t’Tefur geri gelip, Methi’nin onunla konuşmak istediğini, söyledi.</p>

  <p class="block10">Methi onunla yalnız konuşmak istediğini söyleyince t’Tefur itiraz etmeye yeltendi, ama Methi’nin öldürücü bakışları karşısında saygıyla eğilerek odayı sessizce terk etti. Methi aynı sert bakışlarını Kurt’a çevirdi:</p>

  <p class="block10">— Kutsal mabede girmen çok büyük bir hataydı, daha da ileri gitmiş olsaydın, seni ben bile kurtaramazdım.</p>

  <p class="block10">— Onu ben de düşünmüştüm, dedi Kurt.</p>

  <p class="block10">— Kim sana Nefan’da bir Nemetli kızla nişanlanmana izin verdi.</p>

  <p class="block10">— Buna izninin olmadığını, bana kimse söylemedi. Elas’ların da bundan haberi yoktu, yoksa buna izin vermezlerdi, onlar size sadakatle bağlıdırlar. Buna rağmen hiç de iyi muamele görmüyorlar.</p>

  <p class="block10">— Elas’ların bu saygısızlığı sizin bana yüklediğiniz problemlerin en küçüğüdür. Odanın sonunda camekânlı büyük bir teras vardı. Buradan bakıldığında tüm Nefan ayaklar altında uzanıyordu. Methi terasa çıkıp, uzun uzun Nefan'ı ve denizi seyretti. Kurt onun Elas’ları düşündüğünden emindi. Etraf iyice kararmıştı. Neticede geriye dönüp, ona baktı.</p>

  <p class="block10">— Elas'lara rahatsızlık verdiğim için üzgünüm, yarın onlara senin emniyette olduğun haberini göndereceğim, diye konuştu, sonra, siz daha yemek yemediniz değil mi? diye sordu.</p>

  <p class="block10">Kurt’un zerre kadar iştahı yoktu. Midesi boş ve ağrı içindeydi, havanın yumuşamış olması dahi onun korkusunu yok etmeye yetmemişti.</p>

  <p class="block10">— Siz nişanlımı korkudan ölecek duruma getirdiniz, benim cadde ortasında herkesin içinde sürüklenmeme neden oldunuz, ben sizden...</p>

  <p class="block10">— En iyisi bu konuşmamızı daha müsait bir zamana bırakalım. Zaten ben şimdi yemek yiyeceğim. Beni yemekte seyretmeyi istemezsiniz, Shan sizi daha iyi düşünebileceğiniz emin bir odaya götürebilir. Fakat siz Afen’i ancak ben izin verirsem terk edebilirsiniz.</p>

  <p class="block10">Sonra Pai ismiyle çağırdığı hizmetçi kıza, bazı emirler verdi, o da büyük bir saygıyla eğilerek bunları yerine getirmek üzere uzaklaştı. Genç kız gittikten sonra Djan:</p>

  <p class="block10">— O Afen’in hizmetçisidir. Buna miras kaldı denebilir. Kendisi çok sadık ve güvenilir biridir. Ailesi yüzyıllardan beri Methi’lere hizmet ederler. İnsanların Nefan’ı istilasından önce de insanlar varken de onlar hizmetlerini sürdürmüşlerdir, ikimizden başka Nefan’da kötü olmayan kimse yoktur. Bu bakımdan kararsızlığı bırakınız, dostum. Biliyorum bugün yine kendimi tutamadım. Ama bu çok enderdir. Bunun için üzgünüm...</p>

  <p class="block10">— Öyleyse bana söyleyeceğinizi söyleyin ve bırakın Elas’lara geri döneyim...</p>

  <p class="block10">— Acele etmeyin, dedi Djan rahat bir tavırla, Terasa gelip, yanıma oturunuz, ayakta sizinle münakaşa etmekten yoruldum.</p>

  <p class="block10">Kurt terasa çıktı. Etrafa karanlık çökmüştü, Djan denizi seyrediyordu. Buradan Nefan’ın görünüşü, çok güzeldi. Şehrin ışıkları Afen’in kayalıklarına kadar denizde yansıyordu. O sırada bir gemi limanı terk ediyordu.</p>

  <p class="block10">— Ben kurnaz biri olsaydım sizi denizin bir yerine attırırdım. Aksine karar vermek talihsizliğim oldu. Kendi kendime düşünüyorum, benim yerimde olsaydınız ne yapardınız?</p>

  <p class="block10">— Sizin düşündüklerinizin aynını ben de düşünürdüm, dedi Kurt.</p>

  <p class="block10">— Aynı şeyleri yapabilir miydiniz?</p>

  <p class="block10">— Öyle zannediyorum, dedi Kurt. Size bunun için kabahat bulmuyorum.</p>

  <p class="block10">Djan biraz alaycı, biraz da neşeli bir şekilde gülümsedi:</p>

  <p class="block10">— Öyleyse bizden önce Nefan’da yaşamış olan tüm insanlara nazaran belki de en parlak gelecek bizleri bekliyor. O insanlar Afen’in bu bölümünü inşa ettirmişler. Bu bakımdan ne Rmay, ne de kutsal ateşi burda göremezsin. Böylece burası olağanüstü bir yerdir. Kalpsiz bir kale, ruhsuz bir bina, Kta size buradaki insanlara ne olduğunu anlattı mı?</p>

  <p class="block10">— Nemetlilerin onları buradan sürdüğünü biliyorum.</p>

  <p class="block10">— İnsanlar yaklaşık yirmi yıl süreyle Nefan’a sahip oldular. Fakat Nemetlilerle samimileştiler. Üs kumandanının metresi büyük bir İndra ailesi olan, Irian’lardandı. İnsanlar Nemetlilere karşı çok zalim davranmışlar, büyük ailelerin manevi değerlerini hiçe sayarak onları aşağılamışlardır. Bir gün kumandanın metresi, kardeşlerini gizlice Afen’e alarak, tüm Nefan’ı insanlara karşı isyana teşvik etmiş, insanlar o sırada büyük bir bayramı kutluyorlardı. Çoğunluğu sarhoştu, bu sebeple silahlarını ve makinalarını kaybedip, güneye kaçtılar.</p>

  <p class="block10">Birkaç nesilden sonra da vahşileştiler, hayvanlar gibi hareket etmeye başladılar. Yalnız Pai’nin atası On t’Erefe görevi olduğuna inandığı gibi insanları Afen’de korumaya çalıştı. Son Methi ile birlikte dışarıdaki holde öldü. Kaçamayan diğer insanlar da büyük avluda katledildiler. Ben Afen olayından önce yazılmış raporu inceledim. Tedarik gemisi geri dönmemişti. Muhtemelen düşman gemileri tarafından yok edilmişti. Yıllar geçtikçe insanlar Nemetlileri kendilerine düşman ettiler, insanlar yirmi yıl süreyle Nemetlileri geminin tekrar geleceğini söyleyerek korkuttular, ancak zamanla bu da etkisini kaybetmişti. Böylece insanların Nefan üzerindeki hâkimiyeti son bulmuştu. Neticede biz geldiğimiz zaman Nemetliler eski tehdidin doğrulandığını ve bizim onları yok edeceğimize inandılar. Refakatçilerimiz de bunu yapmak Nefan’ı tahrip ederek, üssün emniyetini garantiye almak istemişlerdi. Fakat ben buna izin vermedim. Nemetliler kendilerini onlardan kurtardığım için beni Methi olarak ilan ettiler. Bazıları benim onlara tanrılar tarafından gönderildiğime inanıyorlardı. Indralar için tesadüfler yoktur, her şeyin bir mantığı vardır. Onların dünyası çok sadedir. Bu bakımdan onlara çok hayranım. Bu halkta benim onlar için çalışmama neden olacak çok şey vardır. Bu konuda sizin de benimle aynı fikirde olduğunuz kanaatindeyim. Anlaşılan siz de Elas’larla iyi anlaşıyorsunuz.</p>

  <p class="block10">— Onlar benim dostumdur, dedi Kurt.</p>

  <p class="block10">Djan kendini geriye yaslayıp denizi seyretti. Denize açılan gemi dalgakıranı geçmek üzereydi.</p>

  <p class="block10">— Bu öyle bir dünya ki, hiçbir şey acele değil, hiçbir şeyde tereddüt yoktur. Böyle iki geminin savaşmak için birbirlerine doğru hareketini tahayyül edebiliyor musun, birbirlerini gördükten sonra çok uzun bir zaman geçer, bu da sakin bir düşünce için yeterlidir. Bizim gemilerimizin süratini onlar tahayyül bile edemezler. Nemetliler çizdikleri yoldan asla ayrılmazlar.</p>

  <p class="block10">— Siz herhalde gemilerden bahsetmiyorsunuz, dedi Kurt.</p>

  <p class="block10">— Denizin öteki kıyısında ne olduğunu biliyor musunuz?</p>

  <p class="block10">Djan’ın bu sorusu karşısında kalbi duracak gibi oldu. Mim’i düşünmüştü. Yoksa Djan onun doğumundaki sırrı biliyor muydu?</p>

  <p class="block10">— İndresul, diye cevap verdi, Kurt. Nefan’la düşmanlığı olan bir şehirdi.</p>

  <p class="block10">— Sizin dostlarınız Elas’lar İndradır. Bunu biliyor muydunuz?</p>

  <p class="block10">— Evet, bunu duydum.</p>

  <p class="block10">— Nefanlı büyük ailelerin çoğu da buradan gelmiştir. Indralar Sufakilerin iç kalelerini fethedip, onları esir aldıktan sonra burada bir koloni kurup, Nefan’ı inşa ettiler. İndresul, Nefan’lı indraları bu şehrin kendilerine ait olduğu gerekçesiyle asla affetmiyor ve bunun hesabım Nefanlılardan sormak istiyorlar. Kurt Morgan, gördüğünüz gibi çok dikkatli olmak zorundayım, sizin indra dostlarınız Elaslar ve Nemetlilere verdiğiniz rahatsızlık, bugün için izin verebileceğimin en azıdır. Bu şehir için huzur istiyorum, bunu sağlamak için gereken her şeyi yapacağımdan şüphen olmasın.</p>

  <p class="block10">— Ben bu şehre hiçbir zarar vermedim, yalnız Elas’ların huzurunu bozdum.</p>

  <p class="block10">— Talihsizlik de bu ya Elaslar’ın yapacağı her şey Nefan’ı ilgilendirir. Bu da zenginlik ve kudretin verdiği tez avantajıdır. Orada gördüğün gemi İndresul’a gidiyor. İndresul Methisi aramızdaki problemlerin çözümü için ona yaptığım tüm görüşme tekliflerimi geri çevirdi. Onların Sufakilerden ve insanlardan ne kadar çekindiklerini düşününüz. Şimdi bize en azından bir elçi gönderecekler. Mor t’Uset u lorm, İndresul üzerinde çok büyük etkisi olan bir adamdır. Şayet bu gemi geri dönebilirse, onu da beraberinde getirecektir. Bugün pazar yerinde konuşma konusu olan sizin nişanınızın onun kulağına gitmiş olmamasını temenni ederim.</p>

  <p class="block10">— Ben bunun etrafa yayılmasını arzu etmemiştim, dedi Kurt.</p>

  <p class="block10">Djan ona soğuk bir bakışla baktı. Bu esnada Pai ve yanındaki genç kız ellerindeki tepsilerde çay, telize ve hafif yemeklerle içeri girdiler. Bunları pencere verandasındaki küçük masaya bıraktılar. Servis yapmak istediklerinde, Djan onlara engel olup, odayı terk etmelerini işaret etti. Onlar da saygı ile eğilip, geri çekildiler.</p>

  <p class="block10">— Yemek yiyemeyecek durumda olsanız bile hiç olmazsa çay ve telizede bana refakat etmek istemez misiniz? diye Kurt’a sordu.</p>

  <p class="block10">Kurt birden iştahının yerine geldiğini, hatta iyice acıktığını hissetti. Tam bir porsiyon yemeği yedi. Yemekten sonra kapları Djan kendisi dışarı taşıdı. Sonra geri gelip, yerine oturdu.</p>

  <p class="block10">— Çok geç oldu, Elas’a dönmek istiyorum, dedi Kurt.</p>

  <p class="block10">— Şu Nemetli kız, ismi neydi? dedi Djan.</p>

  <p class="block10">Kurt birden yediklerinin taş gibi midesine oturduğunu hissetti.</p>

  <p class="block10">— Nedir onun ismi? diye tekrar sordu.</p>

  <p class="block10">— Mim, dedi Kurt ve telize dolu bardağını bir anda içip, bitirdi.</p>

  <p class="block10">— Genç kıza karşı bir söz mü verdiniz, bunun için mi bu ani nişan yapıldı?</p>

  <p class="block10">— Onu seviyorum, diye cevap verdi.</p>

  <p class="block10">Djan soğuk bakışlarla onu inceliyordu.</p>

  <p class="block10">— Nemetliler olağanüstü güzel yaratıklar, onların özel bir çekiciliği olduğunu kabul ediyorum. Özellikle sizin cinsinizden erkekler üzerinde büyük etkileri vardır. Onlarda erkek daima haklıdır.</p>

  <p class="block10">— Sizi daha fazla rahatsız etmeyeyim.</p>

  <p class="block10">— Beni rahatsız etmiyorsunuz, dedi. Omuzlarını kaldırarak: Ben şahsen bu çocuğa karşı değilim, onun benim için problem olacağını zannetmiyorum. Bu konuda sizin zekânıza güveniyorum. Onunla evleniniz. Gördüğüm kadarıyla onlara, onların âdetlerine uyup, onlar gibi düşünüp hareket etmeye çabuk adapte oldunuz. Yalnız bu sebepten dolayı sizi denizdeki balıklara yem olarak vermekten veya Tamurlinlilere terk etmekten vazgeçtim. İnsan olarak ikimiz varız. Birleşmemizi arzu ediyorum. Gerçi Mim bir hizmetçidir fakat yine de size saygı duyulmasını sağlayacaktır. Ancak sizin de bu arada çok dikkatli olmanız gereklidir. Belki de bu seçiminiz hiç de kötü değildi. Böylece beni rahatsız etmeyeceksiniz. Ne demek istediğimi anlıyorsun değil mi, Kurt?..</p>

  <p class="block10">Bardağı tutan elleri titremeye başlayan Kurt, onu elleri arasından düşürüp parçalamamak için masanın üzerine bıraktı.</p>

  <p class="block10">— Siz hayatınızla oynuyorsunuz, Djan! benimle oynamanıza müsaade etmem!</p>

  <p class="block10">— Sizinle oynamıyorum. Yalnız beni anlamanızı istiyorum. Bu arada birbirimizi çok iyi anladığımıza inanıyorum.</p>

  <p class="block2">&nbsp;</p>
</body>
</html>
