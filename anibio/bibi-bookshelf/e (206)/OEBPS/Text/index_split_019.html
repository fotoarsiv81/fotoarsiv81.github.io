<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Uzay Düğümü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block8" id="calibre_pb_18">&nbsp;</p>

  <h4 class="block9">Onsekizinci Bölüm</h4>

  <p class="block2">&nbsp;</p>

  <p class="block10">Kurt dışarıda gürültüler duyduğunda, önce kendisine kahvaltı getirdiklerini zannetti. Ama bunun için o kadar çok adamın gelmesi gerekmezdi. Lhe gelen grubun komutanıydı. Gözlerinden uykusuz olduğu belli oluyordu. Her zaman düzgün taranmış olan saçları dağınıktı. Kemerine kısa bir kılıç takmıştı.</p>

  <p class="block10">— Siz dışarıda bekleyiniz, dedi yanındaki askerlerine. Onlar dışarı çıktıktan sonra sağ eli ile kılıcının kabzasından tutarak Kurt’un karşısına geçip durdu.</p>

  <p class="block10">— Ben bir t’Nethim’im. Seninle ilgilenmeye geldim. Mim seninle birlikte yaşamış. O benim kuzenimdi.</p>

  <p class="block10">Kurt onun tehdit dolu bakışlarıyla karşılaşmamak için başını önüne eğdi.</p>

  <p class="block10">— Ona saygı duymuştum, dedi.</p>

  <p class="block10">— Hayır, bunu yapmadın, dedi Lhe.</p>

  <p class="block10">— Lütfen onun için dua ediniz.</p>

  <p class="block10">— Bunu yaptık ve ruhunun koruyucularımızca kabul edilmesi için dua ettik. Onun yüzünden yüzyıllarca sonra atalarımız Elas’ların iyiliği için de ayrıca dua ettik. Çünkü onlar Mim’i yanlarına alıp onu korudular. Onun bir Nethim olduğunu bilmemeleri dahi önemli değil. Ama diğer şeyleri affedemeyiz. Seninle aramızda asla bir dostluk olamaz, insan. Senin bizim aile şerefimizi sürdüğün lekeyi affedemeyiz!</p>

  <p class="block10">— Mim, seçimini sizlerce de kabul göreceğinden emindir. Onun kalbinde dostluk vardı. O Nethim’leri de, Elas’ları da seviyordu, dedi Kurt.</p>

  <p class="block10">Bu Lhe’nin hiç hoşuna gitmemişti. Dudaklarını kısıp, kaşlarını çattı.</p>

  <p class="block10">— O seninle evlenmeyi istedi mi. Onu sana varması için Elas’lar, zorladı mı? diye sordu, Lhe.</p>

  <p class="block10">— Hatta onlar başlangıçta buna karşı bile geldiler. Nym ve Ptas t’Elas’la konuşmadan önce Mim’in rızasını ben almıştım. Duymaktan rahatsız olmazsan. Ben Mim’i sevmiştim.</p>

  <p class="block10">Lhe’nin şakaklarındaki damarlar gözle görülür bir şekilde atmaya başlamıştı. Konuşabilmek için kendini toparladı, bir süre sonra:</p>

  <p class="block10">— Biz hakarete uğradık. Ama onun sana inanmış, güvenmiş olduğunu anlıyoruz. Gerçek adını yalnız sana söylemiş olması da bunu gösteriyor. Elas’lara güveni yoktu.</p>

  <p class="block10">— Hayır, benim bu sırrı saklayacağıma inanıyordu, ama Elas’lara bunu söylememesi onlardan korktuğu için değildi. Evinin ismini söyleyerek onları güç durumda bırakmayacak kadar seviyordu.</p>

  <p class="block10">— Methi’ye onun ismini söyleyip, onun için dua etmemizi sağladığın için sana teşekkür ederiz. Hiçbir zaman bir insana teşekkür edebileceğim aklıma gelmemişti.</p>

  <p class="block10">— Biliyorum bu sana çok zor geliyor, dedi Kurt ve artık alışkanlık haline getirdiği kibarlıkla onun önünde hafifçe eğildi. Onun yüzüne baktığında yüz ifadesinde bir yumuşama olmadığını gördü.</p>

  <p class="block10">Kapıda acele yürüyen ayak sesleri duyuldu. Muhafızlardan biri kapıyı çalıp, araladı ve eğilerek:</p>

  <p class="block10">— Lütfen, lord Lhe, Methi insanı bekliyor. Neden geç kaldığım sormak için, t’İren’i göndermiş.</p>

  <p class="block10">— Defol! diye bağırdı, Lhe. Adam derhal başını geriye çekti. Lhe bir süre sessiz kaldıktan sonra Kurt’a kapıyı gösterip:</p>

  <p class="block10">— Git, insan. Seni cezalandırmak bana düşmez. Git!..</p>

  <p class="block10">Bu defa onu kalenin rmay’ına getirmişlerdi. Kutsal ateşten çıkan alevlerin kısa aralıklarla aydınlattığı yüzler İndresul lordlarına aitti. Ylith Methi ateş renkli bir elbise giymiş, başını altın zincirle süslemişti. Kurt daha kimse zorlamadan diz çöküp, başını yere eğerek selamladı. Buna rağmen muhafızlardan biri mızrağının ucuyla onu dürttü.</p>

  <p class="block10">— Bırakın onu otursun, o bana bakabilir, dedi Methi.</p>

  <p class="block10">Kurt doğrularak oturduğunda buna itiraz eden lordların mırıldanmaları duyuluyordu. Onlara göre onun bir Methi karşısına çıkacak kadar şerefi yoktu.</p>

  <p class="block10">— t’Morgan, dedi, alçak sesle Ylith. Kurt başını kaldırıp, Methi’ye bakmamakta ısrar ediyordu. Çünkü lordları daha fazla kızdırmak istemiyordu. Bir süre sonra Kta da salona getirildi. Kurt”un yanında diz çöküp, Methi’yi selamladı.</p>

  <p class="block10">— t’Elas, kararını vermek için bütün bir gün zamanın oldu, dedi Methi.</p>

  <p class="block10">— Büyük Methi, sana verdiğim cevabı asla değiştiremem, dedi Kta, alçak sesle.</p>

  <p class="block10">— Nefan’a olan sevgin için mi?</p>

  <p class="block10">— Evet.</p>

  <p class="block10">— Ocağını yok eden, o kadına karşı olan sevgin için mi?</p>

  <p class="block10">— Hayır, yalnız Nefan’a olan sevgim için!</p>

  <p class="block10">— Kta t’Elas, ben Vel t’Elas’la uzun uzun konuştum. Seni atalarının ocağına kabul ediyorlar. Ben de buna izin veriyorum. Bir indralı olduğunu unutmamalısın, dedi Methi.</p>

  <p class="block10">— Ben, Nefan’a aitim, dedi Kta.</p>

  <p class="block10">— Demek benim teklifimi kabul etmiyorsun, t’Elas. Bunun ne demek olduğunu biliyor musun?</p>

  <p class="block10">— Methi, lütfen, dedi Kta. Beni rahat bırak, sana cevap vermeye beni mecbur etme.</p>

  <p class="block10">— Sen indralar’ın kanunlarına hürmet etmek için eğitildin, değil mi?</p>

  <p class="block10">— Evet Methi.</p>

  <p class="block10">— Bana itaat etmeni senden istemeye hakkım olduğunu kabul ediyor musun? Senin ölmeyen ruhunu sonsuza kadar lanetleyeceğimi de biliyorsun.</p>

  <p class="block10">— Evet, dedi Kta.</p>

  <p class="block10">— Kararım senin ve insanın rahiplere teslim edilmesidir. Onlara vereceğin cevabı çok iyi düşün, t’Elas...</p>

  <p class="block2">&nbsp;</p>

  <p class="block11">* * *</p>

  <p class="block2">&nbsp;</p>

  <p class="block10">Mabet indume’nin duvarlarla çevrili büyük avlusunun en sonunda bulunuyordu. Beyaz mermerlerle inşa edilmiş kübik şeklinde muhteşem bir binaydı. Büyük kapısı üçgen şeklindeki rmay’a açılıyordu. Rmay’ın ortasındaki büyük kutsal ocağın sönmeyen ateşinin alevleri metrelerce yükseliyordu. Burası tüm planetin kutsal ocağı idi. Kta içeri girince olduğu yerde durdu. Kurt onu hiçbir zaman bu kadar korkmuş olarak görmemişti. Daha ileriye gidemiyordu. Muhafızlar onu iki kolundan tutup, sürükleyerek içeri götürdüler.</p>

  <p class="block10">Kurt onu takip etmek isteyince mide boşluğuna indirilen bir mızrak sapı darbesiyle olduğu yerde yığıldı. Sancı ile kıvranıyordu. Muhafızlar onu kollarından tutup, kaldırdıklarında Kta’nın yanında yerde yattığını gördü.</p>

  <p class="block10">Beyaz giyimli rahipler mihrabın yanında tartışıyorlardı. Onlardan biri Kurt’u Methiye karşı müdafa eden beyaz saçlı yaşlı rahipti. Kurt ona bağırmaya başladı. Fakat ateşin çıkardığı uğultuda sesini duyuramıyordu.</p>

  <p class="block10">— Rahip! diye tekrar bağırmak isteyince, adamlardan biri, kendisine söylendi:</p>

  <p class="block10">— Sus be insan burası kutsal bir yerdir, burada bağıramazsın ve hangi rahibi çağırdığını sordu.</p>

  <p class="block10">Kurt eliyle onu göstererek kendini adamlardan kurtardı. Engel olmak isteyen birini bir yumrukta yere indirip, yaşlı rahibe doğru yöneldi. Bu sırada başına yediği bir darbeyle kutsal ateşin yanına yığıldı. Baygınlığı geçip de, gözlerini açtığında rahipleri gördü. Aradığı rahibi görünce sevinçten gözlerinden yaş geldiğini hissetti.</p>

  <p class="block10">— Rahip, lütfen bizlere yardım et! dedi.</p>

  <p class="block10">— Bir insan kendini kutsal ateşin korumasını isteyemez. Bu dinimize aykırıdır. Yoksa bizim dinimizi kabul mu ediyorsun.</p>

  <p class="block10">— Hayır, dedi Kurt.</p>

  <p class="block10">— Bu kutsal yeri temizlemeliyiz, diye mırıldandı rahip ve genç rahiplerden birine dönüp: Methi’ye haber veriniz, dedi.</p>

  <p class="block10">— Lütfen bizi, mabedin koruması altına alınız, dedi Kurt.</p>

  <p class="block10">— O Elas evinin dostudur, diye konuştu yaşlı rahip.</p>

  <p class="block10">— Göklerin ışığı adına... diye diğer rahip, hayıflandı. Elas ve bu...</p>

  <p class="block10">— Nethim’de karıştı, dedi yaşlı rahip.</p>

  <p class="block10">— Tanrılar adına...</p>

  <p class="block10">Kurt’u dikkatle yerden kaldırıp, beraberlerinde götürdüler. Kutsal ateşten uzaklaştıktan sonra, heyecanla konuşmaya başladılar. Ylith yavaş yavaş döndü. Başındaki altın zincir odadaki meşalenin ışığında parlıyordu. Rahibe bir bakış attıktan sonra sandalyesine oturdu. Sonra önünde eğilmiş olan Kurt’a baktı:</p>

  <p class="block10">— Rahipler, diye söze başladı. Bu üç gün zarfında bir neticeye vardığınıza inanıyorum.</p>

  <p class="block10">Rahip titrek bir sesle konuştu:</p>

  <p class="block10">— Görüldüğünden, düşünüldüğünden çok ihtimaller ortaya çıktı .</p>

  <p class="block10">— Rahip bana evet veya hayır, diye cevap ver!</p>

  <p class="block10">Yaşlı rahip yerlere kadar eğildi:</p>

  <p class="block10">— Methi bazı arkadaşlarım insanların Tanrı krallarının torunları olduğunu, dünyayı yok etmek için gönderildiklerini söylüyorlar.</p>

  <p class="block10">— Bu çok eski bir teori. Nemetli’lerle insanların şimdiye kadar kan bağı olduğu görülmüş mü?</p>

  <p class="block10">— Hayır, büyük Methi, en azından bunu ispat eden bir şeye rastlanmadı. Ama Tamurlinli’lerin nereden geldiklerini bilemiyoruz. Ama o da şüphesiz aynı ırktan geliyor. Bunun tespitini yapacak bilgimiz yok.</p>

  <p class="block10">— Onu size vermiştim, ondan bir şeyler öğrenmeye çalışacaktınız.</p>

  <p class="block10">— Onun bize söylediği şeyleri kabul edemeyiz.</p>

  <p class="block10">— Yalan mı söylüyor? Bir yalancı her zaman için tuzağa düşürülebilir.</p>

  <p class="block10">— Biz çok denedik, büyük Methi ama o söylediklerinden vazgeçmiyor. Sürekli başka bir dünyadan başka güneşten bahsediyor. Buna inandığından hiç şüphem yok!</p>

  <p class="block10">— Sen de buna inanıyor muslin, rahip?</p>

  <p class="block10">Yaşlı adam ellerini birleştirip, hafifçe eğildi:</p>

  <p class="block10">— Affınızı dilerim, büyük Methi ama bu çok zor bir problem. O bir Nemetli değildir, o zaman nereden geldi? İnsanlar isterlerse dünyamıza makinalar ve silâhlar getirirler ki, bunları anlamaya bilgimiz kâfi gelmez. Sonra o bizim bildiğimiz yerlerden gelmediğine göre, nereden gelmiş olabilir? O geldiği yere dünya diyor. Böyle bir yeri biz tanımıyoruz.</p>

  <p class="block10">— Hakikaten başka bir dünya, başka bir güneş varsa, dinimiz bunu nasıl açıklıyor?</p>

  <p class="block10">Yaşlı rahip bulanık gözlerle Kurt’a bakıp:</p>

  <p class="block10">— Bunu bilemiyorum, dedi.</p>

  <p class="block10">— Cevap istiyorum, rahip. Bana cevap vermelisin.</p>

  <p class="block10">— Onun bizler gibi ölümlü olduğuna, hayvan olmadığına inanıyorum. Beni affet Methi, şimdi söyleyeceğim dinimize aykırıdır, ama Fan İb’in en yaşlı oğlu değildi. Belki de Fan’ın kendisine benzer bir kardeşi vardı. Onlardan binlerce de olsa, Yhia hakikatini etkilemez.</p>

  <p class="block10">— Bu dinsizliktir, rahip.</p>

  <p class="block10">— Bu doğru ama soruna başka bir cevap bulamadım.</p>

  <p class="block10">— Rahip, onun varlığı için ben de bir cevap bulamıyorum. Senin söylediğin gibiyse insanların bizim dünyamıza gelmesinin ne anlamı var? Olaylar bizi nereye sürüklüyor?</p>

  <p class="block10">— Bizim sınırlı anlayışımızla, Yhia bizden bunları olduğu gibi kabullenmemizi istiyor. Başka bir şekilde hareket etmemiz mümkün değil, büyük Methi.</p>

  <p class="block10">— Geleceğimize karşı gelirsek, yok olmaya mahkûmuz demektir.</p>

  <p class="block10">— Bundan hiç şüphem yok.</p>

  <p class="block10">— Böyle bir imkânı kabullenemeyiz, dedi Methi ve elleriyle koltuğuna vurdu. Yok olmak istemiyorum, rahip. Kısaca, rahipler meclisi bir karara varamadı.</p>

  <p class="block10">— Hayır, Methi, bunu kabul etmeye mecburuz.</p>

  <p class="block10">— Ben bu konuda yeterli otoriteye sahihim.</p>

  <p class="block10">— Sen bu planette Fan’ın temsilcisisin, büyük Methi.</p>

  <p class="block10">— Rahipler bunu kabullenecekler mi?</p>

  <p class="block10">— Rahipler problemin size verilmesini çok arzu ediyorlar. Senin insanların geldiği yer için vereceğin kararı hepimiz kabul ediyoruz.</p>

  <p class="block10">— Böyle bir kararın halk tarafından bilinmesi tehlikelidir. Bunun için, burada konuştuklarımızın bu duvarların dışına çıkmayacağına dair bana söz ver. Hayatın ve ruhun için bana söz ver, dedi Ylith.</p>

  <p class="block10">— Söz veriyorum, dedi rahip. Yaşlı rahip dönüp Kurt’a baktı, sonra Methi’ye döndü:</p>

  <p class="block10">— Bu yaratık için senden onu affetmeni diliyorum. O kötü hiçbir şey yapmadı, bu bakımdan hiçbir cezayı hak etmedi.</p>

  <p class="block10">— Bu insan Rmay’ı lekeledi.</p>

  <p class="block10">— O mabetten sığınmak iznini talep etti.</p>

  <p class="block10">— Buna izin verildi mi?</p>

  <p class="block10">— Hayır, dedi yaşlı rahip.</p>

  <p class="block10">— Öyleyse iyi. Gidebilirsin rahip, dedi Ylith.</p>

  <p class="block10">Ylith düşünceliydi. Yüzünde sert bir ifade vardı:</p>

  <p class="block10">— Nereye gidersen git herkese güçlük çıkartıyorsun, dedi Methi alçak sesle.</p>

  <p class="block10">— Kta nerede şimdi, Methi? Bana onun nerede olduğunu söylemeyecek misiniz?</p>

  <p class="block10">— Dün onu bana geri getirdiler.</p>

  <p class="block10">— Yoksa o...</p>

  <p class="block10">— Onun için daha karar vermedim, dedi Ylith ondan gözlerini ayırmadan: Onu öldürmek istemiyorum. O benim için çok değerli olabilir. Bunu o da biliyor. O Nefan'daki İndra’ların çocuklarına bizimle çarpışmamalarını söyleyebilir. Onları ikna edebilir.</p>

  <p class="block10">Kurt ona baktı hiçbir ölümlüye karşı duymadığı bir saygı duyuyordu. İsteseydi kendisini ve Kta’yı gözünü bile kırpmadan öldürebilirdi. Ylith tam anlamıyla bir Methi idi. Djan’la kıyaslanmayacak kadar vakurlu ve asildi.</p>

  <p class="block10">— Kta kendi arzusu ile olmasa da, yine de size faydalı olacaktır.</p>

  <p class="block10">Kurt bunları söylerken vicdan azabı duyuyordu. Kta’nın kırılmayacak gururunu biliyordu.</p>

  <p class="block10">— Elas’lar bir Methi’nin kurbanı oldular. Başka bir Methi onu affederse, Nefanlı’lar üzerinde olumlu bir etki bırakacaktır.</p>

  <p class="block10">— Sözlerin mantıklı. Peki ama sen ne olacaksın? Seni ne yapayım?</p>

  <p class="block10">— Ben sadece yaşamak istiyorum, dedi Kurt.</p>

  <p class="block10">Ylith ona bakıp gülümsedi:</p>

  <p class="block10">— Senin varlığın bizleri rahatsız ediyor, ama seni öldürmüş olmam bir çözüm olmayacak. Senin bir zamanlar varolduğun hakikatini inkâr edemem.</p>

  <p class="block10">— Bazıları bu çözüm üzerinde ısrar ediyorlar, dedi Kurt.</p>

  <p class="block10">— Biz buna karşı çıksak, senin varlığını kabul etsek, varlığın nerede? Nereden geliyorsun? Biz Sufaki’lerden daima nefret ettik. Çünkü onlar Nemetli’leri de, insanları da birer ırk olarak kabullendiler. Bu dinsizliktir. Bu dinimizin temizliğine leke getirir. Dinsizliğe asla müsaade edemeyiz.</p>

  <p class="block10">— Bunun için mi onları öldürmek istiyorsun? Ama bu hiçbir şeyi değiştirmez.</p>

  <p class="block10">— Dinsizliğe müsaade edersek, tüm dinimiz şüphe ile karşılanır.</p>

  <p class="block10">— Onlar hiçbir zaman denizi geçip, sizi rahatsız etmediler.</p>

  <p class="block10">Ylith eliyle sert bir şekilde koltuğunun kenarına vurdu:</p>

  <p class="block10">— Sen sabrımın sınırlarını taşırmak üzeresin, insan.</p>

  <p class="block10">Kurt başını önüne eğdi.</p>

  <p class="block10">— Sen bilinçsiz hareket ediyorsun, dedi Ylith. Buna anlayış gösteriyorum. Duyduğuma göre, Djan Methi bazı şeyleri olduğu gibi kabulleniyormuş. Sana bir defa daha söylüyorum, ben onun gibi biri değilim.</p>

  <p class="block10">— Lütfen beni dinleyiniz, beni dinlemeniz gerek.</p>

  <p class="block10">— Sen önce Nemetlilerle ilgili şeyleri bildiğini bana ispat etmelisin.</p>

  <p class="block10">Kurt onunla lüzumsuz yere münakaşa etmemek için, istemeye istemeye önünde eğildi ve sabırla müsaade bekledi.</p>

  <p class="block10">— Zamanımı almaya değer ne söyleyeceksin? Seni dinliyorum, fakat kısa olsun.</p>

  <p class="block10">— Methi, diye rahat bir şekilde söze başladı Kurt: Size söylemek istediğim şeyler, rahiplerinizin bana sormayı unuttukları soruların cevaplarıdır. Benim ırkım çok, pek çok eskidir. Binlerce, binlerce yıldan beri yapılmaması gereken birçok hatalar yapılmıştır. Sana pek çok şey anlatabilirim. Geleceği söyleyebilirim. Beni dinleyebilseydin, Nefan’a karşı savaşmak istemezdin. Benim ve Djan’ın dünyaları bu savaşlar yüzünden yanıp, yok oldular.</p>

  <p class="block10">— Bu dinsizliktir.</p>

  <p class="block10">Kurt madem ki bu konuyu açmıştı, o halde devam etmeliydi. Söylediklerinin onu korkutmadan bunu başarmalıydı.</p>

  <p class="block10">— Siz son Sufaki’liyi öldürseniz de, savaşı sürdürmek için şu veya bu şekilde bahaneler bulacaksınız. Methi beni dinlemelisin yoksa İndra’ların torunları bir gün gelecek benim şu andaki durumuma düşeceklerdir.</p>

  <p class="block10">Lhe, onu ayağa kaldırmak için zorladı. Ylith yerinden fırlayıp, sandalyesinin yanına dikilmişti.</p>

  <p class="block10">— Onu, dışarı çıkarın. Onu t’Elas’la beraber hapsedin, ikisi de deli. Kendi deliliklerini karşılıklı anlatsınlar, diye emir verdi, Ylith.</p>

  <p class="block10">Lhe ve adamları Kurt’u sürükleyerek koridora çıkarttılar. Oraya çıktıktan sonra kendini toparladı ve muhafızlara karşı direnmekten vazgeçti.</p>

  <p class="block10">— Hayatını kurtarmana ramak kalmıştı, dedi Lhe.</p>

  <p class="block10">Merdivenlerden çıkıp üst kattaki hapishaneye geldiler.</p>

  <p class="block10">Kapıya geldiklerinde Lhe muhafızları gönderdi.</p>

  <p class="block10">— Sen gerçekten delisin, siz ikiniz de delisiniz. Methi, t’Elas’a şerefini ve hayatını teklif etti. O bunu kabul etmedi. Kendini öldürmeye teşebbüs etti. Ama biz ona engel olduk. Mabetten hücresine getirirken, kendini pencereden mabedin avlusuna atmak istedi. Onu son anda tuttuk, ama merdivene düşmesini engelleyemedik. Ona her türlü konforu verdik, ama hiçbirinden yararlanmak istemedi.</p>

  <p class="block10">Kurt, başını kaldırıp Lhe’nin gözlerine baktı. Yüzünde hem kızgınlık hem de endişe ifadesi vardı. Lhe t’Nethim ondan bir şey isteyecekmiş gibiydi. Lhe kapıyı açıp, Kurt içeriye girmesi için eliyle işaret etti ve arkasından tekrar kapadı. Hücrenin her iki duvarının yanında birer yatakla ortadaki demir parmaklıklı pencerenin önünde bir masa duruyordu. Kta elbiseleriyle yatağın birine sırtüstü uzanmış yatıyordu. Yüzünde ve elbiselerinde kurumuş kan lekeleri vardı. Onu buraya birgün önce getirip, o durumda bırakmış hiç ilgilenmemişlerdi. Kurt tüm olanlar için, içinde derin bir acı duydu.</p>

  <p class="block10">— Kta, dedi üzerine eğilip yakından baktı. Kta ifadesiz gözlerle tavana bakıyordu. Kurt onun bu durumda, kendisini dinlemeyeceğini biliyordu. Ses çıkartmadan üzerinde bir su kabı ve bir leğen bulunan masaya doğru gitti. Orada temiz havlular, yeni elbiseler ve bir küçük testi telize duruyordu. Lhe her türlü konforu sağladık derken, doğruyu söylemişti. Kta kendisine sağlanan bu rahatlıktan faydalanmak istememişti. Kurt her şeyi Kta’nın yatağının yanına hazırladıktan sonra onu başının altından tutup kaldırdı. Telize testisini dudaklarına yaklaştırdı. Kta sert içkiden bir yudum alıp, öksürerek yutkundu. Havlulardan birini su kabı içinde ıslattıktan sonra, Kta’nın yüzüne bulaşmış kan, ter ve pisliği güzelce temizledi.</p>

  <p class="block10">— Kta, ne oldu sana, söyle?</p>

  <p class="block10">— Hiçbir şey olmadı, dedi Kta ve ona bakmadan: Onlar beni geri getirdiler.</p>

  <p class="block10">Kurt ona acıyla baktı:</p>

  <p class="block10">— Beni dinle dostum, senin için yapabileceğim her şeyi yapacağım. Ama bir yerin kırılmışsa, hekime ihtiyacın varsa bunu bana söylemelisin. Öyle ise yardım istemem gerek.</p>

  <p class="block10">— Sâdece birkaç sıyrık.</p>

  <p class="block10">Onlardan yardım istenmesi gerekeceği düşüncesi Kta'yı birden canlandırdı. Doğrulmak için gayret etti. Ama kuvveti kâfi gelmedi. Kurt kollarından tutarak ona yardımcı oldu. Telize de tesirini göstermeye başlamıştı. Kta’nın ciddi bir şekilde yaralanmamış olduğu, hareketlerinden belli oluyordu. Kurt yastıklardan birini duvara dayayıp, Kta’nın başını yaslamasına yardımcı oldu. Bu sırada dizindeki yara ortaya çıkmıştı. Kurt bunu görünce:</p>

  <p class="block10">— Buraya gelirken düşmüştüm, dedi Kta.</p>

  <p class="block10">— Evet bunu bana anlattılar, dedi Kurt ve elindeki havluyu tekrar suya batırarak onun yaralı dizini ve bacaklarını temizledi. Birgün önceki yaraları temizlemesi, yaranın kenarındaki kanın kurumuş olması dolayısıyla hem uzun zaman almış hem de Kta’ya çok acı vermişti. Kurt, Kta’nın zaman zaman birkaç yudum telize almasında ısrar etmekteydi. Kurt tüm yaraları temizleyip, başka işi kalmadıktan sonra yatağın ucuna oturup, çaresiz Kta’ya baktı. Kta’nın yüzünde derin bir yorgunluk ifadesi vardı. Ama bu ne uykusuzluktan, ne de yaralarındandı. Bu bitkinlik onun içinden geliyordu.</p>

  <p class="block10">Kurt bir süre sonra onun yatağa tekrar uzanmasına yardım etti. Onun üç gün süreyle uyumamış olması ihtimali karşısında vücudunun çok yorgun olacağını da hesaba katmak gerekiyordu. Fakat Kta’nın uyumak için hiçbir gayret sarfetmediği belli oluyor, ifadesiz gözleriyle tavana bakıyordu.</p>

  <p class="block10">— Kta, dedi Kurt.</p>

  <p class="block10">Ama bir cevap alamadı. Kurt onu tutup, biraz sarstı, fakat Kta sadece gözlerini kırptı.</p>

  <p class="block10">— Kta, beni duyuyorsun, değil mi? Bunu biliyorum. Yeter artık kimi cezalandırmak istiyorsun, beni mi? Kta cevap vermedi. Bunun üzerine ona ağrı verecek şekilde hafifçe yüzüne vurdu. Kta’nın dudakları titremişti. Böylece Kurt’un ona karşı suçluluk hissi daha da artmıştı. Onun daha da kötüleşmesi karşısında korkuyordu. Kurt yorgunluktan bitkin durumda onun yatağının yanına çökmüş gözlerini açık tutmak için mücadele veriyordu. Kendini yatağın üzerine atıp, derin bir uykuya dalmayı ne kadar arzu ederdi. Düşüncelerini toparlamaya dahi gücü kalmamıştı. Ya, Kta ölmek isterse o zaman ne yapacaktı.</p>

  <p class="block10">— Kurt, dedi Kta çok alçak sesle:</p>

  <p class="block10">— Söyle bana lütfen, sana nasıl yardım edebilirim? dedi Kurt.</p>

  <p class="block10">Kta gözlerini kırpıştırdı. O anda düşüncelerinin açıklık kazandığı belli oluyordu:</p>

  <p class="block10">— Kurt, benim dostum onlar, bana...</p>

  <p class="block10">— Sana ne yaptılar, Kta? Ne yaptılar, söyle?</p>

  <p class="block10">— Onlara yardımcı olmam için beni zorluyorlar, bunu yapmazsam hayatımı kaybedeceğim ve ruhumu da... Methi sonsuza dek beni lanetleyecek...</p>

  <p class="block10">Kta yutkundu ve gözlerini kapadı. Halinden biraz rahatladığı belli oluyordu.</p>

  <p class="block10">— Korkuyorum, dostum. Ama benden istediklerini nasıl yaparım?</p>

  <p class="block10">— Senin onlara yardımının Nefan’a ne zararı olur ki? diye sordu Kurt.</p>

  <p class="block10">— Djan’ın silâhlarına karşı Ylith’in gemileri var.</p>

  <p class="block10">— Bırak onlar birbirlerinin başını yesinler. Bu savaşla senin ne ilgin var? Ylith sana hayatını ve hürriyetini teklif etti, bu sana Djan’ın yapacağından az mı?</p>

  <p class="block10">— Ben Djan-Methi’nin şartlarını da kabul edemezdim.</p>

  <p class="block10">— Bu yardımı yapmak istemeni anlayamıyorum, sana karşı yapılanı tüm Nefan çok iyi biliyor. Kta kendini suçlayamazsın. İndresul tarafını tuttuğun için, seni hiç kimse suçlayamaz.</p>

  <p class="block10">— Senin bu düşüncelerini kabul etmiyorum, dedi Kta.</p>

  <p class="block10">— Bunlar çok mantıklı, diye konuştu Kurt, bunu sen de çok iyi biliyorsun.</p>

  <p class="block10">— Ben artık mantık nedir anlamıyorum, doğru olduğuna inandığım şeyler için mabet ve Methi beni lânetlemek istiyorlar. Kurt, ölmekten çok korkuyorum. Ama haksızlık bu. Tanrım, nasıl oluyor da bir adamı böylesine çaresiz bırakıyorsun?..</p>

  <p class="block10">— Senden istediklerini yap Kta, diye konuştu Kurt. Bunun kimseye bir zararı olmaz ve hayatın boyunca bunun doğru mu, yanlış mı olduğuna karar verecek zamanın bulunur hiç değilse.</p>

  <p class="block10">— Keşke gemimle birlikte batsaydım, diye mırıldandı Kta. Orada hayatımın en büyük hatasını yaptım. Tanrılar bana ölmem için çok fırsat verdiler. Nefan’da, Tamurlin kampında ve gemimde... Oralarda ölmüş olsaydım, huzurum ve şerefimi korumuş olacaktım. Ama her yerde sen vardın. Benim kaderimi hep sen bozdun Kurt...</p>

  <p class="block10">Kurt, Kta’nın üzerine battaniyesini örterken ellerinin titrediğini hissetti.</p>

  <p class="block10">— Lütfen sakin ol Kta, diye mırıldandı, artık uyumak zorundasın...</p>

  <p class="block10">— Senin suçun yok... Her zaman mantıklı olmak gerekir. Böylece...</p>

  <p class="block10">— Sesini kes artık Kta.</p>

  <p class="block10">— Nefan’da babamla birlikte ölseydim daha iyi olurdu ve adamlarım benim intikamımı alırlardı. Öyle değil mi Kurt?..</p>

  <p class="block10">— Evet, dedi Kurt ve Vel’in, Tkel’in ve diğer arkadaşlarının ona ne kadar bağlı olduklarını düşündü. Evet, onlar Shan t’Tefur’u öldürürlerdi.</p>

  <p class="block10">— Ve bu Nefan’da korkunç bir kargaşaya neden olurdu, dedi Kta. Onlar da ölüp Elas’ların karanlık dünyasına giderlerdi. Şimdi onlar öldüler, ama ben hâlâ hayattayım Kurt...</p>

  <p class="block10">— Artık sus ve uyumaya çalış.</p>

  <p class="block10">— Herhalde ben, son Elas olarak Nefan’ın kaderi için hayatla kaldım. Şayet daha önce ölmüş olsaydım, Nefan’da akacak kanlar için sorumlu olmayacaktım ve benim kanımın akması da Methi’nin elinde bulunmayacaktı. Ama ben yaşıyorum ve kaderime razı olmalıyım dostum...</p>

  <p class="block10">— Lütfen Kta, artık uyumalısın, diye söylendi Kurt. Çok telize içtin ama hiçbir şey yemedin. Kafanın içi karmakarışık. Lütfen uyu artık.</p>

  <p class="block10">— Gerçek olan, şehrimin yok olması için dünyaya gelmiş olmam, diye mırıldandı Kta. Bunun için zorluyorlar şimdi.</p>

  <p class="block10">—<span class="tab">&nbsp;&nbsp;&nbsp;&nbsp;&nbsp;&nbsp;</span>Neden beni suçlamıyorlar, neden beni suçlamıyorsun sen? diye konuştu Kurt. Senin hastalık derecesine varan kendi kendini suçlamandansa beni suçlamanı tercih ederim. Benim için ne düşündüğünü söyle...</p>

  <p class="block10">— Sen bir insansın ve senin kaderin insanlara bağlıdır, dedi Kta.</p>

  <p class="block10">— Sen sarhoşsun Kta, diye homurdandı Kurt.</p>

  <p class="block10">— Sen Djan Methi yüzünden burdasın...</p>

  <p class="block10">Kta sözünün sonunu getiremedi ve derin bir uykuya daldı. Kurt onu uzun uzun seyrettikten sonra gidip yatağına uzandı. Ancak bir türlü gözlerini Kta’dan ayırıp uyuyamıyordu. Fakat çok geçmeden göz kapaklarının ağırlaştığını hissetti, uyanık kalabilmek için çabası fayda vermedi, derin bir uykuya daldı...</p>

  <p class="block10">Duyduğu bir gürültüyle uyandığında Kta’yı yarı çıplak bir durumda ve ayakta buldu. Hücre iyice karanlıktı. Demir parmaklıklı pencereden hafif bir ışık sızıyordu. Kta masaya yaklaşıp üzerindeki kaptan su alarak yıkanmaya başladı. Hava çok soğuk olmasına rağmen kaptaki suyu bir hamlede başından aşağı boşaltmıştı. Sonra havluya sarınıp yatağına oturdu. Güneşin ilk ışıkları pencereden yüzüne düşene kadar olduğu yerde hareketsiz olurdu. Sonra ayağa kalkıp yine o yırtık elbiselerini giydi. Bu sırada Kurt’la gözgöze gelmişlerdi, gülümsedi:</p>

  <p class="block10">— Nasılsın, iyi misin Kta?.. diye sordu.</p>

  <p class="block10">— İçinde bulunduğumuz durumu saymazsak iyi savılırım, diye söylendi Kta. Sonra devam etti: Dün gece sana bazı şeyler söyledim. Aslında bunları söylememeliydim...</p>

  <p class="block10">— Telize’den olacak, diye gülümsedi Kurt. Ben onları tamamen unuttum.</p>

  <p class="block10">Sımsıcak gözlerle baktı Kta:</p>

  <p class="block10">— Seni bir kardeş gibi seviyorum, dedi.</p>

  <p class="block10">Kurt bu sözler karşısında duygulanmıştı:</p>

  <p class="block10">— Ben de seni kardeşim olarak kabul ediyorum, diye gülümsedi.</p>

  <p class="block10">Bu sırada koridordan ayak sesleri gelmeye başlamıştı...</p>

  <p class="block2">&nbsp;</p>
</body>
</html>
