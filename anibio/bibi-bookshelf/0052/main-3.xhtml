<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h5>Kâhyama Cenaze Töreni</h5>
<p>Ortada bir mumun çevresine dizilmiş yirmi mumdan oluşan ışık çemberi karanlığın içinde titreşti.</p>
<p>Tıpkı hiçbir hizmetkârınkinin bir Halibut’ınki-ne benzemediği gibi, varis kâhyanın cenaze töreni de kaptanınkine benzemiyordu. Ebedi İstirahat Çayırı’nda, tabutu aydınlatan mumların ışığında,&#160;geceleyin yapılıyordu. Yas Tahtı ya da şairane bir&#160;tören konuşması yoktu. Ve cenaze yemeği, Sessiz&#160;Avlu’ya yakın, yüksek ve kare bir bina olan Kaptan&#160;Kalesi’nde yapıldı. Mönüde de et yerine pastalar,&#160;kekler ve çörekler vardı; dolayısıyla da Halibut’la-rın mezarlarındaki gibi anma tepeceği oluşturacak&#160;kemikler de yoktu. Tek bir şey aynıydı. Çocuklar her&#160;zamanki gibi, ağaçların tepesindeydim</p>
<p>Bu kez Omniya aralarında değildi, ama cenazenin başlayacağı duyurulan saatte Hepbüyür’ün odasından gizlice çıkmıştı. Dışarı çıkmanın tehlikeli olmayacağım düşünmüştü, çünkü nasılsa herkes törene</p>
<p>katılıyordu. Varis kâhya, cenaze törenine hem hizmetkârların hem Halibut’ların katılması gereken tek hizmetkârdı. Omniya, Hepbüyür’ün odasından&#160;çıkar çıkmaz boş koridoru hızla geçip merdivenlerden Orta Blok’un çatısına çıktı. Buradan, sarmaşıklarla örülü duvarın üzerinde bir köşeden, Ebedi&#160;İstirahat Çayırı’nı görebiliyordu.</p>
<p>Çayır karanlıktı, kapkara bir göle benziyordu. Mumlardan oluşan çember öbür tarafta kalıyordu.</p>
<p>Omniya, kâhyanın ölümüne Hepbilge’ninkin-den daha çok üzülmüştü. Herkes Büyük Digby’den saygıyla söz ederdi; Hepbilge içinse böyle bir şey&#160;yoktu. Bir de kâhya her sene çocuk Halibut’lara&#160;Kaptan Kalesi’nin çatısında, hizmetkârların çocuklarına da Mahalle’de bir piknik düzenlerdi. Hepbilge&#160;ise -Omniya’nın bildiği kadarıyla- kimse için hiçbir&#160;şey yapmamıştı. Hatta bir zaman sonra, sanki kendi&#160;eğlencesi pahasına da olsa Halibut ailesi çocuklarına&#160;gıcıklık olsun diye Eğilim Salonu’ndaki kukla gösterilerini bile bırakmıştı.</p>
<p>Omniya ışık çemberinin ortasındaki insanları karaltı halinde görebiliyordu, tabutun karanlık hatlarını da seçebilmişti. Çemberin etrafında da bir&#160;dolu insan vardı, ama mum ışığının ulaşamadığı&#160;karanlığın içinde kaybolmuşlardı. Kâhyanın gömülmesini izlemeye gelen Halibut’lar ve hizmetkârlar&#160;kalabalığından, Omniya’nın tüm görebildiği bu&#160;kadardı.</p>
<p>Fakat Omniya, Orta Blok’un çatısında oturduğu yerden, başka şeyler de görebiliyordu. Uzaktaki bir&#160;binada pencereden pencereye görünüp kaybolan&#160;bir ışık vardı, birisi odadan odaya geçiyordu sanki.&#160;Ama aslında herkesin cenazede olması gerekirdi.&#160;Eğer Omniya da cenazede olsaydı -bunca sıra dışı&#160;olay yaşanmasaydı kesinlikle cenazede olacaktı-ışığı göremeyecek, herkesin, olması gerektiği gibi&#160;cenazeye katıldığını sanacaktı. Meğer birisi katılmamıştı.</p>
<p>Omniya’nın aklına Bazilika’nın söylediği bir şey geldi: Benzersiz Ev’de kimsenin dile getirmediği şeyler yaşanıyordu. Bunun gibi cenaze törenleriyse, bu&#160;tür şeyler yapmak isteyenler için biçilmiş kaftandı.</p>
<p>Yine bir ışık başka bir yerde dolanıp kayboldu.</p>
<p>Aşağıda, Ebedi İstirahat Çayırı’nda tören sürüyordu. Omniya detayları seçemiyordu; ama manzara önceki kâhyanın, ondan önceki kâhyanın, ondan da&#160;önceki kâhyanın ve ta birinci kaptana hizmet edip de&#160;kaptanın cenaze töreninde ölen orijinal Digby’ye kadar&#160;uzanan tüm kâhyaların törenlerindekinin aynısıydı.</p>
<p>Mum çemberinin ortasında koyu renk bir tabut; yanında da babasının yeşil ceketini giymiş, elinde bir&#160;mumla, babasının kâhyalığının anısına bir konuşma&#160;yapan yeni varis kâhya duruyordu. İki gün öncesine kadar Genç Digby’ydi ve istediğini giyebiliyordu, sonra birden Büyük Digby olmuş, kendini varis&#160;kâhya ceketiyle, bu pozisyonun tüm yükümlülük ve&#160;sorumluluklarıyla buluvermişti.</p>
<p>Çevresindeki yirmi mumu ağırbaşlı bir şekilde, evin yirmi kıdemli hizmetkârı tutuyordu; mutfak şefi,&#160;duvarcı başı, baş budayıcı, marangoz ustası, tesisatçı&#160;başı, büyük camcı ve diğerleri, hepsi mesleklerinin&#160;tören giysilerini giymişlerdi. Yeni kâhyanın yanında,&#160;Yas Tahtı’nda annesi oturuyordu ve mezarın diğer&#160;tarafında yeni kâhyanın en yakın asistanları, üç&#160;kahya yardımcısı ve Tobias Hildegrevv vardı.</p>
<p>Hiçbir resmi pozisyonu olmayan Tobias’ın çemberin içinde durması kâhya yardımcılarını son derece sinirlendirmişti. Bir kâhyanın kaç yardımcısı olabileceği kurala bağlanmamıştı ve geçmişte altı&#160;yardımcısı olan kâhyalar bile vardı. Birininse sadece bir tane yardımcısı olmuştu. Yıllardır Trimbleby,&#160;Withers ve Dish, onların gözünde basit bir haberciden başkası olmayan Tobias Hildegrew’un, Genç&#160;Digby göreve geldiğinde bundan çıkar sağlamasından ve bir tür baş kâhya yardımcısı filan olup onlardan daha güçlü hale gelmesinden korkuyorlardı.&#160;Önceki gün büyük kâhyanın öldüğünün anlaşıldığı&#160;andan itibaren kâhyanın ofisinde nöbet tutmuşlar,&#160;kimse yokken yeni kâhyanın Hildegrew’la birlikte&#160;içeri girmediğinden ve Büyük Digby’nin evraklarını&#160;karıştırmadığından emin olmak istemişlerdi. Ayrıca&#160;hiçbiri bir diğerine Hildegrew’dan daha fazla güvenmediği için ofisi hep birlikte beklemişler, hatta hep&#160;birlikte yiyip hep birlikte uyumuşlardı.</p>
<p>Şimdi yeni kâhya konuşmasını okurken, mumlar kıdemli hizmetkârların elinde titreşirken ve karaltı halindeki Halibut’lar ve hizmetkârlar kalabalığı&#160;kâhyayı izlerken, durmadan birbirlerine ve Hildeg-rew’a bakıyorlardı.</p>
<p>Fakat Orta Blok’un çatısındaki Omniya bundan habersizdi. Digby’yi kâhya yardımcılarından, kâhya&#160;yardımcılarını Tobias Hildegrew’dan bile ayıramıyordu ki; birbirlerine attıkları kuşkulu bakışları&#160;görebilsin. Yine de titreşen mum ışığı çemberine,&#160;orada burada kıpraşan karaltılara bakıp, söylenen&#160;hiçbir şeyi duyamadan, ama son sözlerin edildiğini&#160;ve büyük kâhyanın birazdan toprağa verileceğini&#160;bilerek izlemeye devam etti.</p>
<p>En azından dışarıda olmak güzeldi. Omniya o günü de, bir önceki gün gibi Hepbüyür’ün odasında&#160;saklanarak geçirmişti. Hepbüyür önceki gün Sessiz&#160;Avlu’da kalabalık dağıldıktan sonra gelip Büyük&#160;Digby’nin ölüm haberini vermiş, ölüm nedeniyle&#160;ilgili çeşitli kimselerden duyduklarını anlatmıştı.&#160;Cornelius Slinker’ın onu sıkıştırdığını da anlattı.&#160;Hepbüyür, Cornelius’a hiçbir şey açık etmediğini&#160;söyledi; ama kendisi için sorması gereken bazı sorular vardı!</p>
<p>Söylentiler doğru muydu? Omniya duvarın arkasına gitmiş miydi? Duvardaki delikten geçip dışarı çıkmış mıydı? Hepbüyür gerçeği bilmek istiyordu.&#160;Omniya söylentileri reddetti, ama Hepbüyür’ün&#160;şüpheli bakışlarının farkındaydı. İnanmakta tereddüt ettiği için suçlayamazdı onu. Duvarın dışına&#160;çıkabileceği fikri ne kadar inanılmaz olursa olsun;&#160;Arduvaz Kule’nin tepesinden atılıp da, havada uzanan bir ağla kurtulduğu hikâyesinden daha inandırıcı göründüğü kesindi. Birisi Omniya’ya böyle bir&#160;şey anlatsaydı, muhtemelen kendisi de gülüp geçerdi. Aslında, düşününce, Hepbüyür’ün ona inanma&#160;arzusu, beyninde bir hasar mı oldu acaba diye endişelendirdi Omniya’yı. Ayrıca Hepbüyür’ün penceresinde belirmeden önce, pekâlâ duvarın arkasına&#160;geçip geri gelmiş olabilecek kadar zaman geçtiğini&#160;kendine itiraf etmekten başka şansı yoktu.</p>
<p>Doğru söylediğini nasıl ispatlayacaktı? Omniya, Hepbüyür’e gardırobun arkasında bulduğu odayı göstermişti; Benzersiz Ev’de hiç bilmediği şeyler&#160;olduğunu, hatta bazen incecik bir alçıpan duvarın&#160;ötesinde bile olabileceğini ispatlamak ister gibiydi.&#160;Ama bu da duvarın ötesine geçmediğini kanıtlamıyordu. Ve basbayağı havadayken bir ağ sayesinde&#160;ölümden döndüğünü de kanıtlamıyordu elbette.</p>
<p>Kuzeninin Slinker’a yerini söylemediğine inanmıştı. Hem zaten Hepbüyür hâlâ gardırobunda saklanmasına izin veriyordu. Fakat doğru söylediğine ikna etmenin yolunu bulamazsa, Hepbüyür’ün&#160;birilerine anlatabileceğinin farkındaydı Omniya.&#160;Birilerine söylemesi gerektiğini düşünebilirdi. Onun&#160;yerinde olsa, Omniya da aynı şekilde hissederdi.</p>
<p>Söylentilere gelirsek, Omniya nereden çıktığını çok iyi biliyordu. Tam da Bazilika’nın öngördüğü&#160;gibi olmuştu - saldırgan onu bulamayınca başka bir&#160;yol deneyecekti. Buydu işte, denemişti. Omniya kendini bir satranç oyununda gibi hissetti ve rakibi bir&#160;hamle yapmıştı. Öylesine bir hamle de değildi. Zeki-ceydi; oyunu bitirme ihtimali olan bir hamleyle karşı&#160;karşıya olduğunu daha ilk anda anlamıştı Omniya.&#160;Nereye kaybolduğunu ancak birkaç kişi merak edecekken -muhtemelen annesiyle babası, hatta belki&#160;onlar bile merak etmezdi- şimdi bütün ev ahalisi&#160;peşine düşecekti. Bir gören olursa da haber yangın&#160;alevi gibi yayılacak, Cornelius Slinker da dahil herkes duyacaktı. Ve evde herhangi olağan dışı bir şey&#160;yaşanırsa, tüm şüpheler Omniya üzerinde toplanacaktı; çünkü o asla yapmaması gereken bir şey yapıp&#160;duvarın arkasına geçmişti.</p>
<p>Bu arada da Slinker, kendi rızasıyla ortaya çıkmazsa diye Omniya’yı aramaya devam ediyordu.</p>
<p>Peki ya Digby’nin ölümü? Kâhyanın ölümü bu bütünün bir parçası mıydı, yoksa bir tesadüften mi&#160;ibaretti? Cornelius Slinker -eğer düşmanı oysa tabii—&#160;Omniya’yı öldürmek istediğine göre demek ki cinayetin pek de uzağında biri değildi. Yine de sıradan bir&#160;çocuğu -Halibut’lardan biri olsa bile- öldürmekle,&#160;evin varis kâhyasını öldürmek arasında çok fark vardı.</p>
<p>Hepbüyür’ün duyduğuna göre kâhya bugüne kadar görülmemiş, hatta korkunç bir kazada ölmüştü. Atından düşüp başını taşa çarpmış, bilincini kaybetmiş ve yuvarlanarak yüz üstü bir çamur birikintisine batmıştı. Hem de herhangi bir çamur birikintisine değil, aylar önce kapatılmış olması gereken derin&#160;bir çukuru dolduran bir birikintiye. Başına aldığı&#160;darbe onu o dakikada öldürmediyse, bilinci kapalıyken çamurun içinde yüz üstü yatmak işini bitirmiş&#160;olmalıydı. Uzun lafın kısası, kâhya boğulmuştu.</p>
<p>‘Aslında çok da imkânsız değil,’ diye düşündü Omniya. Olur mu olurdu. Belli ki herkes de böyle düşünüyordu. Digby’nin ölümüyle kendi başına&#160;gelenler arasında bağlantı kurmak için hiçbir neden&#160;yoktu, öyle olsa Hepbilge’nin ölümüyle de bağlantı&#160;kurulabilirdi, ama herkes onun ölümünün de kaza&#160;olduğundan emindi. Bazilika dışında herkes, galiba.</p>
<p>Ayrıca birisi neden kâhyayı öldürmek isteyecekti? Amacı ne olabilirdi? Büyük kâhyanın ölümünün, zaten er ya da geç kâhyalığa yükselecek olan ve&#160;bunun için hiç de sabırsızlanmışa benzemeyen, hatta&#160;tam tersini düşünüyormuş gibi görünen Genç Digby&#160;dışında kime faydası olabileceğini anlamıyordu.&#160;Başka kimin onu öldürmek için bir gerekçesi olabilirdi? Hem zaten kazalar olurdu hayatta - tuhaf da&#160;olsa, olurdu işte.</p>
<p>Fakat duvarın dışına çıktığı söylentisi kesinlikle Omniya’ya saldıran kişinin işiydi. Öyle olmalıydı.&#160;Ve onu kapana kıstırmıştı. Artık ne söylerse söylesin, yaptığım düşündükleri şey yüzünden insanlar&#160;Omniya’ya şüpheyle yaklaşacaktı. Cornelius Slin-ker’ın neyin peşinde olduğunu kanıtlamaya öncekinden de çok ihtiyacı vardı. Ve hâlâ bir kanıtı yoktu.</p>
<p>Uzaklarda, evin karanlık binalarından birinde bir ışık belirdi. Bir pencereden diğerine geçti, sonra diğerine ve sonra kayboldu. Birisi vardı orada,&#160;törende olması gereken birisi. Omniya yine Bazi-lika’yı hatırladı. Bazilika çok şey biliyor, ama çok&#160;azını söylüyordu sanki.</p>
<p>Ebedi İstirahat Çayırı’nda birkaç kişi mum çemberine doğru ilerledi. Omniya tabutu kaldırıp yavaşça mezara indirdiklerini görebiliyordu. Sonra da yerlerine döndüler.</p>
<p>“Hoşça kal Digby,” diye mırıldandı Omniya. “Piknikler için teşekkür ederim.”</p>
<p>Ölümü bir kaza mıydı? İnsanlar Omniya’nın da Eğilim Salonu’nda düşen kiremit yüzünden ölümden&#160;dönüşünü kaza olarak yorumlamışlardı, tuhaf bir&#160;kaza; ama Omniya öyle olmadığını biliyordu. Peki&#160;Arduvaz Kule’nin dibinde ölü bulunsaydı, ne diyeceklerdi? Nasıl bir gerekçe uyduracaklardı? Sabahın&#160;altısında gözlem yapmak için kulenin tepesine çıktığını söylerlerdi belki. Bir şeyi daha iyi görebilmek&#160;için, aptalca davranıp bel hizasındaki duvarın üzerine çıktığını söylerlerdi. Ve çıkar çıkmaz da, kuvvetli&#160;bir rüzgârın onu kuleden aşağı savurduğunu.</p>
<p>Ve belki insanlar tıpkı kâhyanın sıra dışı ölüm hikâyesine inandıkları gibi buna da inanırlardı. “Bir&#160;kaza,” derlerdi belki ölümü için. Tuhaf bile değil de,&#160;tam anlamıyla talihsiz bir kaza.</p>
<p>Ebedi İstirahat Çayırı’ndaki ışıklar hareketlendi, sonra mum çemberi düz bir çizgiye dönüştü ve birbiri ardına dizilen ışıklar, sağ ve solda biriken karaltılarla birlikte çayırın zifiri karanlığında süzülür&#160;gibi, Kaptan Kalesi’ndeki kek ve pastalardan oluşan&#160;cenaze yemeğine doğru ilerlemeye başladılar.</p>
<p>Omniya gidişlerini izledi. Bir süre sonra mumlar gözden kayboldu ve çayır tamamen karanlığa gömüldü. Oralarda bir yerde, belki bir kazanın belki de daha da kötü bir şeyin kurbanı olan Büyük&#160;Digby, mezarının dibindeki tabutunda yatıyordu.</p>
<p>“Benzersiz Ev’de kimsenin dile getirmediği şeyler yaşanıyor,” demişti Bazilika.</p>
<p>Omniya’nın daha fazlasını bilmeye ihtiyacı vardı. Ve tüm tereddütlerine rağmen, yardım alabileceğini&#160;düşündüğü tek insan Bazilika’ydı.</p>
<p>lî</p><h4>boşlukta</h4>
<p>Omniya gardıroptan sessizce çıktı. Perdenin köşelerinden çok hafif, şafak vaktinin yeni yeni aydınlanan ışığı dolmuştu odaya. Omniya usulca kapıya yöneldi.</p>
<p>“Nereye gidiyorsun?”</p>
<p>Omniya eli kapı tokmağında, öylece kalakaldı.</p>
<p>Hepbüyür yatağında doğruldu. “Omniya, nereye gidiyorsun?”</p>
<p>“Merak etme,” diye fısıldadı Omniya. “Uyu sen.”</p>
<p>Hepbüyür ışığı yaktı. Saçları tutam tutam havaya dikilmişti; mavi pazen pijamasının düğmeleri boynuna kadar ilikliydi. Ama yüzünde hiç de komik bir&#160;ifade yoktu. “Yine duvarın dışına mı gideceksin?”</p>
<p>“Söyledim ya,” dedi Omniya. “Duvarın dışına çıkmadım.”</p>
<p>“Nereye gidiyorsun o zaman?”</p>
<p>“Ne önemi var?”</p>
<p>“Çok önemi var!” Hepbüyür, fazla yüksek sesle konuşursa annesini ve kardeşlerini uyandıracağını&#160;bildiği için durdu. Fısıldayarak devam etti. “Dışarı çıkmadığını nereden bileyim? Oraya gitmediğini&#160;nereden bileyim?”</p>
<p>“Gitmiyorum çünkü.”</p>
<p>“Duvardaki şu delikten, değil mi? Oradan çıkıyorsun dışarı.”</p>
<p>“Dışarı... çıkmadım!..” diye fısıldadı Omniya, sözcüklerin üstüne basa basa. Hepbüyür’ün yatağına yaklaştı. Hepbüyür gözlerini kısarak izliyordu.&#160;“Burada olduğumu kimseye söyledin mi?”</p>
<p>Hepbüyür başını iki yana salladı. “Söylemedim dedim ya.”</p>
<p>“Söylemedin mi?”</p>
<p>“Hayır! Ama söyleyebilirdim. Belki de söylerim.” Omniya doğru söyleyip söylemediğini anlamaya&#160;çalışarak dikkatle baktı. “Sana güvenebileceğimi&#160;sanmıştım,” diye fısıldadı sonunda.</p>
<p>“Ben de sana güvenebileceğimi sanmıştım.” “Neler yaşadığımı anlattım. Oftün nerede olduğumu söyledim.”</p>
<p>“O hikâyeye inanmamı mı bekliyorsun?”</p>
<p>“Doğru ama.”</p>
<p>“Akıl almaz bir şey.”</p>
<p>“Aynen öyle oldu!” Omniya’nın bakışı korkutucuydu. Sesini ayarlamaya çalışıyordu. “Hepbüyür, böyle bir şey uydurur muyum sence? Kim inanır?”&#160;“Kimse.”</p>
<p>“Kesinlikle! Düşünsene. Uydurmak isteseydim, düşüneceğim son şey bu kadar akla sığmaz bir hikâye olurdu.”</p>
<p>Hepbüyür kuşkuyla bakıyordu.</p>
<p>Omniya onun ne düşündüğünü merak etti. Birlikte büyümüşlerdi, kuzenden çok kardeş gibiydiler. Ona her konuda güvenebileceğini düşünmüştü Omniya. Ama belki de söz konusu olan Hepbüyür&#160;de olsa, güvenmenin bir sınırı olmalıydı. Belki de&#160;bu olaylar onu sınırın ötesine taşımıştı. Hepbüyür’ü&#160;kim haksız bulabilirdi ki? Omniya, Hepbüyür’ün&#160;yerinde olsa, muhtemelen sınır çoktan geçilmiş olurdu.</p>
<p>Yatakta yanma oturdu. “Hepbüyür, sana güvenemezsem başka kimseye güvenemem. O yüzden söyle bana. Sana güvenip güvenemeyeceğimi söyle.&#160;Güvenemeyeceksem, şu kapıdan çıkıp kendime saklanacak başka bir yer arayacağım.”</p>
<p>Hepbüyür gözlerini kıstı.</p>
<p>“Hepbüyür?”</p>
<p>Bir anlığına tereddüt etti Hepbüyür. “Ben de geleyim.”</p>
<p>Omniya başını iki yana salladı.</p>
<p>“Demek ki duvardan dışarı gidiyorsun.”</p>
<p>“Hayır.”</p>
<p>“İspatla o zaman. Beni de götür.” Hepbüyür ayağa kalktı. Gardıroba gidip kapağını açtı. “Üstümü değiştireceğim. Eğer çıktığımda burada olmazsan yapacağımı bilirim.”</p>
<p>Kapağı arkasından kapattı. Omniya kapanan kapağa bakakaldı, sonra çaresizce başını iki yana&#160;salladı. Başka seçeneği yoktu. Kollarını kavuşturup&#160;bekledi.</p>
<p>Beş dakika sonra Hepbüyür ile kafalarını Orta Blok’un doğu kapısından dışarı çıkarmışlardı. Omniya yanma bir battaniye almış ve sanki kendini şafak&#160;ayazından korumak istermiş gibi üzerine sarmıştı.&#160;Kısacık bir süre etraflarını kolaçan ettikten sonra,&#160;dışarı çıkıp hızla yürümeye başladılar.</p>
<p>Fakat yeterince dikkatli bakmamışlardı. Yürümeye başladıkları anda uzun boylu, karanlık bir figür, kıvrılıp oturarak etrafı izlediği kapı girişinden&#160;aydınlığa doğru çıktı. Adam vücudunu esnetti, pelerininin başlığını indirdi ve neredeyse hiç ses çıkarmadan hızlı hızlı yürüyerek peşlerine düştü.</p>
<p>Büyük Mutfak Meydam’mn serin havasına fırından yeni çıkmış ekmek kokusu karışmıştı. Bir mutfak görevlisi ellerinde birer kova et paçasıyla kapıların birinden çıktı. Bir başka görevli de başka bir kapıdan, omuzlarının üzerinde taşıdığı bütün bir&#160;kuzuyla çıktı. Omniya başlık gibi kafasına örttüğü&#160;battaniyeyle yüzünü saklayarak yanlarından hızla&#160;geçti. Hepbüyür’ü arkasına takıp Solgun Sekizgen’in&#160;merdivenlerinden çıktı, sonra bir köşeyi dönüp bir&#160;dizi merdivenden inerek Aydınlık Kule dolaylarına&#160;geldi ve karşıdaki bina kümelerine doğru yürüdü.</p>
<p>Yankılı Parkur’da ikisinin ayak sesi tepe seviyesine yükseldi ve kulaklarında gümdürdedi. Parkurdan çıktıklarında ses dindi. Dinmedi mi yoksa? Omniya&#160;durdu. “Bekle bir dakika,” diye fısıldadı Hepbü-yür’e.</p>
<p>Bir adım gerileyip tekrar Yankılı Parkur’a girdi.</p>
<p>Sesler öbür taraftan geliyor, gitgide yükseliyordu. Ayak sesleri...</p>
<p>Omniya kendini hızla dışarı attı. “Gidelim hadi!” diye fısıldayıp koşmaya başladı.</p>
<p>Hepbüyür de peşinden koştu. Bir sıra merdiven çıktılar, yukarıdaki taraçayı geçtiler, sonra iki orak-lı heykeli geçip basamakları çıktılar. Omniya sola&#160;döndü ve bir an durakladı. Kulak kabarttığı şeyin ne&#160;olduğunu bildiği için artık daha iyi duyabiliyordu.&#160;Ayak sesleri süratle merdivenden yukarı geliyordu.&#160;Omniya ve Hepbüyür tekrar koşmaya başladılar. Bir&#160;kemerden geçip sola döndüler, sonra bir daha sola&#160;döndüler ve sonra dört renk evle çevrelenmiş avluya&#160;çıktılar. Mavi Ev’e koştular. Hepbüyür giriş holünde&#160;durup etrafındaki renkli fayanslara, kaplamalara,&#160;kilim ve mermerlere baktı. Omniya onu kolundan&#160;çekiştirerek, “Hadi!” diye haykırdı ve merdivenlere ;&#160;doğru atıldı.</p>
<p>Yukarı varınca durup nefeslenerek, birkaç saniye arkasındaki Hepbüyür’ü bekledi.</p>
<p>Sonra da üst sahanlığın korkuluklarından, aşağıdaki boş hole baktı. “Git,” diye fısıldadı Hepbü-yür’e, Arduvaz Kule’ye uzanan geçidin sarı kapısını işaret ederek. “Kapının arkasında bekle.”</p>
<p>Hepbüyür kapıya gitti. Omniya sahanlıkta kaldı; korkuluklardan uzaklaşmış, sesleri dinliyordu.</p>
<p>İlk başta derin bir sessizlik hakimdi. Sonra giriş holünün mermer zemininde ayak sesleri duydu.&#160;Omniya temkinli bir şekilde korkuluklardan aşağı&#160;eğildi. Aşağısında, holün ortasında başlıklı bir adam</p>
<p>etrafına bakınıyordu. Sonra yavaşça kafasını arkaya atıp yukarı baktı.</p>
<p>Başlığı düştü.</p>
<p>Cornelius Slinker.</p>
<p>Omniya sanki ayak uçlarına kadar kam damarlarından çekiliyormuş gibi hissetti. Sanki Arduvaz Kule’nin tepesinde onu kavrayan eller yeniden&#160;dokunmuş gibi, tüyleri diken diken oldu.</p>
<p>Cornelius Slinker da onu görmüştü.</p>
<p>“Omniya Halibut!” diye seslendi Slinker.</p>
<p>Omniya koştu. Sarı kapıdan geçide çıktı, Hepbüyür’ü eziyordu neredeyse. “Hadi gel!” diye haykırdı. Arduvaz Kule’nin kapısına koştu. Hepbüyür de peşinden. Döner merdivenleri çıkmaya başladı.&#160;Yukarı, yukarı, daha da yukarı çıktıkça basamaklar başka basamaklara varıyordu. Bacakları ağrıdı.&#160;Yine de tırmanmaya devam etti. Sonunda tepeye&#160;vardı. Hemen arkasından da Hepbüyür. Duvara yaslanıp nefesini düzenlemeye çalıştı.</p>
<p>Omniya’ysa geri koşup dinledi. Ayak sesleri duydu. Slinker peşlerinden geliyordu. Merdivenlerdeydi.</p>
<p>Omniya gidip korkuluklara tırmandı.</p>
<p>Hepbüyür gözlerine inanamıyordu.</p>
<p>“Önce ben gideceğim,” dedi. “Bir dakika bekle, sonra arkamdan gel.”</p>
<p>Hepbüyür göz ucuyla, korka korka aşağıya baktı.</p>
<p>“Bazilika!” diye seslendi Omniya. “Benim, Omniya. Geri geldim!”</p>
<p>“Omniya!” diye haykırdı Hepbüyür. “Seni yine tutacağını düşünüyor olamazsın!”</p>
<p>rf</p><div>
<p>Omniya bir anlığına durup tereddüt etti. Sonra kollarını göğsünde kavuşturdu, gözlerini kapadı ve&#160;kendini korkulukların üzerinden boşluğa bıraktı.</p></div><h4>Bazilikayla Kahvaltı</h4>
<p>Omniya yukarı aşağı sekti, sağa sola sallandı, sonra denizliğin üzerinde, sonra içeride, sonra da boylu&#160;boyunca yerde buldu kendini.</p>
<p>“Çabuk!” dedi. “Biri daha geliyor.”</p>
<p>“Birine daha ihtiyacım yok,” diye cevapladı Bazilika. “Bugünlük yeterince tuttum. Daha fazlası&#160;açgözlülük olur.”</p>
<p>“Ama geliyor!” diye haykırdı Omniya. “Şimdi! Lütfen Bazilika!”</p>
<p>“Peki, tamam.” Bazilika ağını pencereden dışarı çıkardı ve bir saniye kadar sonra havadan pat diye&#160;bir şey düştü içine. Hepbüyür’ü içeri çekip halının&#160;üstüne boşalttı.</p>
<p>Merakla sordu. “Başka var mı?”</p>
<p>Omniya başını iki yana salladı.</p>
<p>“Kimseye benden söz etmeyeceksin sanıyordum.” “Özür dilerim, o sadece... benim kuzenim.”&#160;Bazilika başını iki yana sallayıp Omniya’ya mem-</p>
<p>nuniyetsizlik dolu bir bakış attı, sonra da dönüp Hepbüyür’e baktı.</p>
<p>Hepbüyür yerde oturmuş, gözlerine inanamaya-rak onları izliyordu.</p>
<p>“Gördün mü?” dedi Omniya ona. “Şimdi inandın mı?”</p>
<p>“İnanmamış mıydı?” diye araya girdi Bazilika. “Bunu seni tutmadan önce bilseydim,” dedi Hepbüyür’e, “inan bana, fark ederdi.”</p>
<p>“Haksız değil bence,” dedi Omniya. “Ben olsam inanır mıydım, emin değilim.”</p>
<p>Bazilika omuzlarını silkti. “Seni uyarmalıyım genç adam, eğer birine benden söz edecek olursan&#160;pişman olursun.” Göz ucuyla Omniya’ya baktı.&#160;“Başka kimseye söyledin mi?”</p>
<p>Omniya başını iki yana salladı.</p>
<p>“Söz mü?”</p>
<p>“Söz.”</p>
<p>“İyi. Kendi iyiliğin için. Senin de,” dedi Bazilika, Hepbüyür’e dönerek. “Merak ediyorsan söyleyeyim, penceremin önünden düşen her şeyi tutmam&#160;normalde. Omniya istemeseydi, seni kaderine bırakacaktım.”</p>
<p>“Teşekkür ederim,” diye mırıldandı Hepbüyür. Hâlâ korku ve şaşkınlıkla çarpılmış haldeydi.</p>
<p>“Bir daha şansını böyle zorlamanı tavsiye etmem.” Hepbüyür başını iki yana salladı.</p>
<p>“Güzel. Bir adın var mı peki?”</p>
<p>“Hepbüyür D. Halibut.”</p>
<p>“Ribelya’nın oğlu,” dedi Omniya, gelecek bir sonraki soruyu bildiği için.</p>
<p>“Ya, öyle mi? Ribelya’yla pek sıkı bir arkadaşlığım olmadı.” Bazilika göz ucuyla Omniya’ya baktı. “Neden bilmiyorum. Anlaşamadık sadece.” “Benim de bazı insanlarla anlaşamadığım oluyor,” dedi Omniya, bir sandalyeye yerleşerek.</p>
<p>“Evet. Örgü örerdi. Hâlâ örüyor mu?”</p>
<p>Hepbüyür başını evet anlamında salladı.</p>
<p>Omniya bıyık altından gülümsedi. “Hepbüyür’ün koca bir gardırop dolusu giysisi var.”</p>
<p>“Yok, o kadar sayılmaz,” dedi Hepbüyür. Omniya güldü. “Hiçbirini giymiyorsun!”</p>
<p>“Peki başka şeyler de örüyor mu hâlâ?” diye sordu Bazilika. “Eskiden devasa, karmakarışık şeyler örerdi. Tencereler, tavalar hatırlıyorum sanki. Bir&#160;işine yaramıyordu tabii. Niye ördüğünü hiç anlamadım.”</p>
<p>“Hiçbir zaman tencere örmeye kalkmadı!” dedi Hepbüyür.</p>
<p>“Öyle mi? Gençken annen her türlü şey örerdi. Bir ara sor bence.” Bazilika bir bildiği varmış gibi&#160;baktı Hepbüyür’e. “Örgü, tuhaf şey.”</p>
<p>“Kuşlarla balık tutmak kadar tuhaf değil,” diye homurdandı Hepbüyür.</p>
<p>“Bunun için minnettar olmalısın! Yoksa kulenin dibinde dümdüz olmuştun. Omniya gelip seni betondan ayırmak zorunda kalırdı. Böyle yüksekten&#160;düşen birinin yere nasıl yapıştığını gördün mü hiç?”&#160;bazilika cevap bekleyerek baktı Hepbüyür’e. “Hayır&#160;ve görmek istemezdin eminim.” Duraksadı. “Hadi kalk bakalım! Artık buradasın. Yerde oturmana&#160;gerek yok. Kendine bir sandalye bul.”</p>
<p>Hepbüyür odadaki bütün sandalyelere, sonra da göz ucuyla Omniya’ya baktı; Omniya omuzlarını&#160;silkti. Hepbüyür gidip onun yanındaki sandalyeye&#160;oturdu.</p>
<p>Sonra sessizlik oldu. Bazilika bir Omniya’ya bir Hepbüyür’e, sonra yine Omniya’ya baktı.</p>
<p>“Size bir soru sormam lazım,” dedi Omniya.</p>
<p>Bazilika bekledi.</p>
<p>“Birisi benimle ilgili bir söylenti çıkardı. İnsanlar duvarın dışında görüldüğümü söylüyor.”</p>
<p>“Neresi soru bunun?” dedi Bazilika. “Doğru mu peki?”</p>
<p>Omniya başını iki yana salladı.</p>
<p>“E kimin çıkardığı çok açık, değil mi?”</p>
<p>Omniya başıyla onayladı.</p>
<p>Bazilika düşünceli düşünceli gülümsedi. “Duvarın dışına çıktığını yaymak. Zekice. Bunu hiç düşünmemiştim. Çok zekice.”</p>
<p>“Bir şey daha oldu,” dedi Omniya. “Kâhya öldü.”</p>
<p>“Kâhya mı? Nasıl?”</p>
<p>“Duymamış mıydınız?” diye sordu Hepbüyür.</p>
<p>“Duysaydım sormazdım, hı? Nasıl ölmüş, biliyor musunuz?”</p>
<p>“Korkunç bir kazayla,” dedi Hepbüyür ve olayın ana hatlarını aynen duyduğu gibi anlattı.</p>
<p>“Hayret,” dedi Bazilika. “Attan düşmüş, başını çarpmış, çamur birikintisine yuvarlanmış, kendinden geçmiş ve boğulmuş. Hayret gerçekten. Ama&#160;bundan da hayret vericisi ne, biliyor musunuz?”&#160;Çocukların ikisi de cevap vermedi.</p>
<p>“Olanları gören kişi yardım etmeye çalışmamış belli ki. Şahsen ben şahit olmuş olsaydım, bir şeyler&#160;yapardım. Öylece boğulmasına izin vereceğimi sanmıyorum.”</p>
<p>“Kimse görmemiş ki,” dedi Hepbüyür.</p>
<p>“Hı, öyle mi?” diye başını salladı Bazilika bilmiş bilmiş. “Kimse görmemiş.”</p>
<p>“Ama bulunduğundaki haline bakılırsa, herkes kazanın böyle geliştiğinde hemfikir.”</p>
<p>“Öyleyse belki de nasıl bulunduğu üzerine kafa yormalıyız. Yorum yapmadan önce gerçek verilere&#160;bakalım Hepbüyür. Duyduğun her şeyi anlat bana.”&#160;Hepbüyür anlattı. Yolunda gitmeyen bir şeyler olduğunun ilk işareti, kâhyanın gelenek gereği&#160;düzenli olarak bindiği atının, eğerli bir halde Büyük&#160;Mutfak Meydanı’nda başıboş gezinirken görülme-siydi. Ahır görevlilerinden biri, kâhyaya ata binmesinde yardım ettiğini beyan etmiş, hayattayken onu&#160;son gören kişi olarak kayıtlara geçmişti. Kısa süre&#160;sonra kâhya, Batı Ahırlar’ın etrafını dolanan patikanın girişi yakınlarında, içi su dolu bir çukurun içinde yüz üstü yatarken bulunmuştu. Kafasının arka&#160;tarafında büyük bir yarık vardı ve çamurlu su dolu&#160;çukurun kenarı kanla kaplıydı. Kâhya tek başına ata&#160;binmek için çok yaşlıydı, eklem sorunları vardı ama&#160;Eldred Sturgeon’un ısrarlı uyarılarına rağmen binmeye devam etmişti. İlk düşüşü değildi bu.</p>
<p>Hepbüyür anlatmayı bitirince, “Çok üzücü,” dedi alçak bir sesle Bazilika. “Tanrı biliyor ya haklı nedenlerim vardı, ama yine de Digby’yi sevmiyor&#160;değildim. Bir süre sonra -unutamasa da- affedebiliyor insan. En kötüleri o değildi, bu kesin. Ne yaptıysa, en azından kendine göre ev için en iyisi olduğunu&#160;düşündüğünden yaptı. Saygı duyulabilecek bir şey&#160;bu.” Bazilika duraksadı, kaşlarını çattı; geçmişte&#160;yaşanan bir şeyleri hatırlıyordu sanki. Başını iki&#160;yana salladı. “Öldürülmesine çok üzüldüm.”&#160;Hepbüyür hayretle baktı ona.</p>
<p>“Ne?” dedi Bazilika. “Atından düşüp de çamurlu suyun içine yuvarlandığı gibi gerzek bir hikâyeye inanmıyorsun, değil mi? Akıllı bir çocuğa benziyorsun aslında. Peki ya sen Omniya?”</p>
<p>“Başka herkes inanıyor gibi görünüyor.” “İnanmamak için bir neden daha işte.”</p>
<p>“Ama doğru olma ihtimali de var,” dedi Hepbüyür.</p>
<p>“Var, haklısın. Fakat çok düşük bir ihtimal. Hayır, korkarım Digby’nin ölüm hikâyesi başka türlü. Çok&#160;daha az sıra dışı, ama çok daha acımasız. Atından&#160;indi. Sonra birisi onu itti, yere düşürdü, başını çukurun köşesine çarptırıp etkisiz hale getirdi. Sonra da&#160;yüz üstü çevirip, öldüğünden emin oluncaya kadar&#160;kafasına bastırdı.”</p>
<p>“Peki atından nasıl indirebildi?” diye sordu Hepbüyür. “Kâhya kendiliğinden inmiş olamaz. Ancak birisi onu kovalayıp attan aşağı çekmiştir. E o zaman&#160;niye bağırmamış Digby? Niye çığlık atmamış?”</p>
<p>“İyi senaryo,” dedi Bazilika soğuk bir şekilde. “Anlattığın gibi olsaydı çığlık atardı mutlaka. Ama&#160;öyle olmadı.”</p>
<p>“Neden?”</p>
<p>“Çünkü katiline güveniyordu,” dedi Omniya. “Lafı buraya getiriyordunuz, değil mi?”</p>
<p>Bazilika başıyla onayladı. “Katilini tanıyorsan, güvendiğin biriyse, çığlık atmazsın, öyle değil mi?&#160;İş işten geçinceye kadar da neler olup bittiğini anlamazsın.”</p>
<p>Hepbüyür göz ucuyla Omniya’ya bakıp yüzünü buruşturdu.</p>
<p>“Neden?” dedi Omniya.</p>
<p>“Neden onu öldürmek istediler?” dedi Bazilika. “Buraya gelip de sormak istediğin soru bu muydu?”&#160;Omniya başıyla onayladı.</p>
<p>“Belki de ondan hoşlanmıyordu.”</p>
<p>Omniya başını iki yana salladı. İkna olmamıştı. “Peki niye şimdi?”</p>
<p>“Şimdi derken neyi kastediyorsun?”</p>
<p>“Kaptan öldükten sonra. Biri onu sevmiyorduy-sa, herhangi bir zaman öldürebilirdi. Bu kadarı tesadüf olamaz.”</p>
<p>Bazilika gülümsedi. “Haklısın.”</p>
<p>“Ama daha demin demiştiniz ki...” Hepbüyür durdu. Bazilika tek kaşını kaldırıp gözlerini ona&#160;dikmişti. “Hı, anladım,” dedi Hepbüyür, “bizi test&#160;ediyordunuz, değil mi?”</p>
<p>“Tarihimizde kâhyaların kaptanlardan hemen sonra ölmesinin ne kadar sık yaşandığını fark etmiş&#160;miydiniz?” dedi Bazilika. “Beş kez. Üçü cenaze&#160;yemeğinde, diğer ikisi hemen haftasında. Bu da&#160;altıncı. Onda altı.”</p>
<p>“Tesadüf ama, değil mi?” dedi Hepbüyür. Omni-ya’ya döndü. “Bunu demek istiyor, değil mi?”</p>
<p>“Omniya, varis kâhyalar boynunda bir anahtar taşır. Biliyor muydun? Her gün, her dakika.”</p>
<p>“Anahtar mı?” dedi Omniya. “Yani birisi Digby’yi anahtarı almak için öldürdü, bunu mu demek istiyorsunuz? Ama eğer öldürülmüşse ve anahtar boynunda değilse, hemen göze çarpar.”</p>
<p>“Boynunda duruyor da olabilir,” dedi Bazilika. “Cinayet anma dönelim. Digby çamurun içinde yüz&#160;üstü yatıyor, başına bir şeyle vurulduğu için ya da&#160;boğularak ölmüş - kim bilebilir? Katil onu çeviriyor, anahtarı tutup kalıbını çıkarıyor - balmumuyla&#160;ya da yumuşak bir parça kille ya da başka herhangi&#160;bir malzemeyle. En fazla... on dakikasını alır. Kalıbı&#160;çıkarır çıkarmaz Digby’nin gömleğini kapatıyor, ters&#160;çevirip gidiyor. Ceset bulunduğunda anahtar da üzerinde. Ama katil artık, çıkardığı kalıptan bir kopya&#160;üretebilir; burada, evde, ya da Mahalle’de ücra bir&#160;odada kendi yaptığı bir demir döküm aletiyle ya da&#160;gitmeyi seçerse şehirde bir yerlerde üretebilir.”</p>
<p>“Dikkat çekmeden çıkıp gelebilirse tabii,” dedi Omniya.</p>
<p>“Aynen. Bir şey daha söyleyeyim size. İkinci bir anahtar daha var. Kimin boynunda durduğunu tahmin edin bakalım.”</p>
<p>Omniya’nın tüyleri diken diken oldu. “Kaptanın mı?”</p>
<p>Bazilika başıyla onayladı. “Anahtarların biri varis kâhyanın, diğeri kaptanın boynunda durur.&#160;Biri öbürü olmadan işe yaramaz. İkisi birlikte kulla-mlıncaysa Halibut hâzinesinin kapısını açarlar.”</p>
<p>Çocuklar Bazilika’ya şaşkınlıkla bakıyordu.</p>
<p>“Hazine Odası, Büyük Kule’de mi?”</p>
<p>“Orada olduğu rivayet edilir. Hâlâ anlamadın mı Omniya? Benzersiz Ev’le ilgili söylenen hiçbir şeye&#160;inanmamalısın.”</p>
<p>Sessizlik oldu. Omniya gözlerini yerdeki halıya indirip düşüncelere dalmıştı. Sonra başını kaldırıp&#160;Bazilika’ya baktı. “Sizce Hepbilge’nin başına da&#160;aynısı mı geldi? Onun da öldürüldüğünü düşünüyorsunuz, değil mi?”</p>
<p>Bazilika omuz silkti. “Kazalar olur. Bir kaza, mümkündür. Peki İkincisi? Bu kadar kısa sürede?&#160;Üstelik birinin seni de öldürmeye çalıştığını biliyoruz. Sana da kaza süsü verilebilirdi, değil mi?&#160;Üçüncü kaza.” Bazilika başını iki yana salladı.&#160;“Kazalar... Evin tarihine -bakarsanız, gerçek tarihine tabii- beklediğinizden çok daha fazla kazayla&#160;karşılaşırsınız.”</p>
<p>“Hepbilge’nin boynundaki anahtarın da kopyasını çıkarabildiyse, anahtarların ikisini de almış demektir.”</p>
<p>“Aldıysa,” dedi Hepbüyür, “en azından artık sen güvendesin demektir Omniya. Senden kurtulmaya&#160;çalışmasına gerek kalmaz.”</p>
<p>“Ama bir yandan da,” dedi Bazilika, “Omni-ya’nın eskisi kadar güvende olmadığını da düşü-</p>
<p>nebiliriz. Ya bildiklerini anlatırsa diye, Omniya’ya duyulan güveni sarsmak için dedikodu başlattı.&#160;Böylece istediğine ulaşana kadar zaman kazanmayı&#160;umuyor. Kâhyayı öldürüp anahtarı kopyaladı. Ama&#160;şimdi beklemesi gerekiyor. Kâhya yardımcıları bir&#160;şeylerden şüphelenmiştir mutlaka. Böyle üst üste iki&#160;ölüm? Herkese kaza olduğunu söyleyebilirler, ama&#160;kâhya yardımcıları aptal değil. Kendi içlerinde, onlar&#160;da şüphelenecekler. Hâzineyi korumak için önlemler&#160;alacaklar, yeni kaptanı ve kâhyayı koruyacaklarını&#160;da söylemeye gerek bile yok. Katil anahtarları aldıysa, şimdi kullanması kendisi açısından çok tehlikeli&#160;olur. Kâhya yardımcıları onu hemen yakalar. Ola ki&#160;kullanırsa diye tuzaklar kurulmuştur kesin. O yüzden, sular durulana, her şey normale dönene, kimsenin şüphesi kalmayana kadar bekleyip anahtarları&#160;güvenli bir zamanda kullanması gerekir. Belki bir ay&#160;sonra, belki de bir yıl. Fakat beklediği süre zarfında&#160;Omniya’nın onu açık etmesinden korkar. Omniya&#160;onun önündeki son engel. Yaşadığı her saniye bir&#160;tehdit oluşturuyor. O yüzden de Omniya’dan kurtulmak zorunda, Hepbüyür. Anladın mı? Bu hiçbir&#160;şeyi değiştirmez. Amacına ulaşana kadar durmayacaktır.”</p>
<p>Omniya yine gözlerini halıya indirdi. Cornelius Slinker’ın merdivenlerin aşağısından ona bakan,&#160;başlığı düşüp de görünen yüzünü aklında canlan-dırabiliyordu. Ama onu kendisinden başka gören&#160;olmamıştı. Hepbüyür o sırada kuleye giden geçide&#160;gitmişti çoktan.</p>
<p>“Şimdi,” dedi Bazilika neşeyle, ayağa kalkıp duvarları kaplayan ahşap kaplamanın içindeki&#160;küçük bir kapıyı açarak. “Kahvaltıya ne dersiniz?”</p>
<p>Masa yiyeceklerle donatılmıştı. Leziz görünen turtalar, sosisler, pastalar ve tartlar vardı. Ve resmi giyimli, gür kır saçlı, cildi pütür pütür, baykuşlarınkine benzer kara kaşları olan bir adam. Omniya ve Hepbüyür içeri girince tek kaşım havaya kaldırdı.</p>
<p>“Winnicott’tan çekinmeyin,” dedi Bazilika. “Son derece güvenilirdir.”</p>
<p>Adam usulca başını salladı.</p>
<p>Omniya yiyeceklere baktı. Garip bir kahvaltı sof-rasıydı. Hem de o kadar çok şey vardı ki!</p>
<p>“Ansızın çıkıp gelebileceğin içime doğmuştu,” dedi Bazilika. “Hazırlıklı olmak iyidir.”</p>
<p>‘Görünüşe bakılırsa kırk kişi için hazırlık yapmış,’ diye düşündü Omniya.</p>
<p>“Balıklar bereketli şu sıra,” diye ekledi Bazilika.</p>
<p>Hepbüyür bir dilim turtaya doğru hamle yaptı.</p>
<p>Winnicott yüksek sesle öksürdü.</p>
<p>“Winnicott servis edecek,” dedi Bazilika. “Onun işi.”</p>
<p>Winnicott başıyla onayladı. Gidip Omniya için bir, Hepbüyür için bir sandalye çekti. Sonra almaya çalıştığı turtayı bir tabağa koyup, Hepbüyür’ün&#160;önüne bıraktı. Hepbüyür hiç çekinmeden yumuldu&#160;tabağa.</p>
<p>“Genç hanımefendi ne arzu ederler?” diye sordu Winnicott.</p>
<p>Omniya yiyeceklere kuşkuyla baktı.</p>
<p>Bazilika onun yanına oturdu. “Ben sadece bir dilim güvercin alayım Winnicott.”</p>
<p>Winnicott güvercinli turtadan bir dilim kesip, Bazilika için tabağa koydu. Sonra tekrar Omniya’ya&#160;döndü.</p>
<p>“Şu nedir?” diye sordu Omniya, bir dilimi eksik olan bir turtayı işaret ederek.</p>
<p>“Yarasa,” diye cevapladı Winnicott. “Beni mazur görün ama çok lezzetlidir.” Dudakların kenarındaki&#160;bir kırıntıyı silkeledi.</p>
<p>“Peki ya şu?”</p>
<p>“Yeşil papağan.”</p>
<p>“Şu?”</p>
<p>“Kırmızı. Şiddetle tavsiye ederim.” Winnicott bir dilim kesti ve bıçağın ucunda Omniya’nın tabağına&#160;götürdü, onay almak istercesine baktı Omniya’ya.</p>
<p>“Peki,” dedi Omniya.</p>
<p>Winnicott başını eğip dilimi tabağa bıraktı. “Acı sos?”</p>
<p>“Olur.” Omniya, Winnicott’un yeşil acı sostan bir kaşık alıp tabağına, turtanın yanma yerleştirmesini izledi. Sonra ağzına bir çatal dolusu turta&#160;götüren Bazilika’ya baktı. Sonra o da tabağından bir&#160;çatal turta aldı.</p>
<p>Fena değildi. Hatta hiç fena değildi. Her lokmada daha da lezzetleniyordu. Hafif isli, biraz da baharatlı bir tadı vardı. Omniya papağanın bu kadar lezzetli&#160;olabileceğini tahmin etmezdi.</p>
<p>Hepbüyür ilk dilimini bitirmiş, İkincisi için masanın üzerindekilere göz gezdiriyordu.</p>
<p>Omniya’nın birden midesi kazınmaya başladı. İki gündür Hepbüyür’ün odasında, sadece Hepbü-yür’ün getirdiği reçelli çörek ve kekleri yemişti, o&#160;kadar. Kırmızı papağanlı turtanın ardından iki tane&#160;ördek sosisi, bir serçeli börek, bir dilim Bazilika’nın&#160;yediği güvercinli turtadan, ardından tost ekmeği&#160;üzerinde kaz ciğeri ve narbülbülü tartı yedi. Hepsi&#160;harikaydı. Hepbüyür de en az onun kadar yemişti, ama masa hâlâ yiyecek doluydu; bu yediklerinin&#160;dört katını daha yeseler, sofrada bir gedik açmaya&#160;yetmezdi.</p>
<p>Sadece bir dilim turta yiyen Bazilika onlar karnını doyuruncaya kadar bekledi.</p>
<p>“Size bir şey göstermek istiyorum,” dedi.</p>
<p>Omniya ve Hepbüyür’ü bir pencerenin önüne götürdü.</p>
<p>“Şu aşağıya bakın. Ne görüyorsunuz?”</p>
<p>Ta aşağıda, tamamen duvarla çevrili, küçük, baklava biçiminde bir bahçe vardı. Karmaşık şekillerde, keskin hatlı, itinalı biçimlenmiş çitlerin arasında kalan&#160;küçük çayırlık alanlar, yemyeşil elmas taneleri gibi&#160;görünüyordu. Bahçe güzeller güzeli yeşil bir mücevher&#160;gibiydi, onu çevreleyen duvarlar da kopçası.</p>
<p>“Bu bahçeyi daha önce görmüş müydünüz?”</p>
<p>Omniya ve Hepbüyür başlarını iki yana salladılar.</p>
<p>“Görmediniz, ama burada işte. Fakat içine girmenin yolunu arasanız da bulamazsınız, sizi temin ederim.”</p>
<p>“Kim kullanıyor peki?” diye sordu Omniya.</p>
<p>“Ne fark eder. Omniya, bu evde kimse her şeyi bilmiyor. Bahçeler, odalar, geçitler, tüneller. Bir yerlerde, bir binanın içinde kocaman bir orman var; binanın çatısı güneşi içeri almak için olduğu gibi camdan&#160;yapılmış. Biliyor muydunuz? Ve bir yer altı nehri var.&#160;Tamamen yerin altında! Hiç duymuş muydunuz?”</p>
<p>Yine başlarını iki yana salladılar.</p>
<p>“Keşfedene kadar babam da bilmiyordu. Küçükken beni ve kardeşimi bir gondola bindirir, bize şarkılar söylerdi. Gondolün ön tarafında yolumuzu&#160;aydınlatmak için bir fener olurdu; babam nehirde yavaşça süzülerek ilerler, sonra da yavaşça geri&#160;getirirdi bizi, sesi duvarlarda yankılanırdı. Sırt üstü&#160;uzanır, yukarıdaki kayanın çatlaklarına bakardım.&#160;Tablo gibiydi.” Bazilika bir anlığına hatıralarla sessizliğe gömüldü. “Babamın müthiş bir sesi vardı.&#160;Mor Nef’te sık sık resitaller verirdi, ama yer altındaki nehir gezileri sadece bize özeldi. Oraya nasıl gidildiğini hatırlamıyorum bile, çok küçüktüm; bugün&#160;bilen, var mı, onu da bilmiyorum. Babam orayı&#160;nasıl keşfetti, bilmiyorum. Ama sonuçta nehir orada duruyor; unutulduysa bile, bir gün birisi yeniden&#160;keşfedecektir. Kim bilir. Belki gondol hâlâ orada,&#160;babamın bıraktığı yerde duruyordun Bu ev böyle bir&#160;yer işte. Bazen acaba birinci kaptanın kendisi bile&#160;buraya inşa edilen her şeyden haberdar mıydı diye&#160;düşünüyorum.”</p>
<p>“Nasıl olmaz ki?” dedi Hepbüyür. “Planları vardı.”</p>
<p>“Belki de bazı ustalarına, ona hiç söylemeden istediklerini inşa etmelerini söylemiştir. Onu şaşırtsınlar diye.”</p>
<p>“Benim gardırobumdaki oda gibi mi, demek istiyorsunuz?”</p>
<p>“Kapatılmış bir oda var,” diye açıkladı Omniya. Ama o oda Bazilika’nın sözünü ettiği gizli yerlerden biri olamazdı, çünkü bir zamanlar açıkmış ve&#160;birisi orayı kullanmış gibi görünüyordu, sonradan&#160;kapatılmıştı. “ Hepbüyür’ün gardırobundaki duvarın arkasında buldum. Ve odada da sizin bir resminizi buldum.”</p>
<p>Bazilika gözlerini dikip baktı.</p>
<p>“Sizindi, gençlik resminiz. Siz olduğunuza eminim.”</p>
<p>“Nerede bu oda?” Bazilika’nın sesi fısıltıdan birazcık yüksekti. Hepbüyür’e döndü. “Nerede oturuyorsun sen?”</p>
<p>“Orta Blok’ta.”</p>
<p>“Kaçıncı kat?”</p>
<p>“Üç.”</p>
<p>“Çekmeceli bir dolap da var mı Omniya? Senin bulduğun odada? Duvara dayalı duran büyük bir&#160;dolap var mı?”</p>
<p>Omniya evet anlamında başını salladı.</p>
<p>Bazilika sessiz kaldı. Omniya, Winnicott’a baktı. O da kalın, gür kaşlarının altından Omniya’yı izliyordu.</p>
<p>“Bir resminiz daha var, bir erkek birlikte,” dedi Bazilika.</p>
<p>“Kaç yaşlarında bir erkek?”</p>
<p>“Genç biri. İkiniz de gülümsüyorsunuz.” Omni-ya’nın aklına bir şey geldi. “Bir kardeşiniz olduğunu söylemiştiniz. O mu acaba?”</p>
<p>Bazilika cevap vermedi. Omniya ona baktı. Resimlerdeki Bazilika’ydı, emindi bundan. Ve Bazilika odayı tanıyordu. İçinde çekmeceli bir dolap&#160;olduğunu biliyordu. Geçmişte bir vakitler, uzun&#160;zaman önce, Bazilika oradaydı.</p>
<p>“Kardeşiniz kim?” diye sordu Omniya. “Adı ne?” “Ne önemi var,” diye fısıldadı Bazilika. “Duyma-mışsındır.”</p>
<p>“Neden? Ne oldu? Öldü mü?”</p>
<p>Bazilika sessiz kaldı. Sonra birden Omniya’nın bileğine yapıştı. “Bir şeyler oluyor Omniya. Kaptanların ölümü tehlikeli zamanlardır. Ev tamamen&#160;savunmasız. Önce kaptan öldü, ardından kâhya.&#160;Gizli güçler harekete geçti Omniya. Görmüyor&#160;musun? Gizli güçler yine harekete geçti.”</p>
<p>“Bir kuş var,” dedi Hepbüyür. “Hepbilge öldüğünden beri, geceleri kocaman kara bir akbaba uçuyor.” “Ya, öyle mi?” dedi Bazilika.</p>
<p>“Büyük Kule’nin üzerinde uçuyor. İnsanlar bunu bir işaret sayıyorlar.”</p>
<p>“Neyin işareti?”</p>
<p>Hepbüyür omuz silkti. “Sizce de bir şeyin işareti mi?” “Bilmiyorum.” Bazilika duraksadı. “Sana bir şey&#160;soracağım Omniya. Hepgiderleri duymuş muydun&#160;hiç?”</p>
<p>Omniya başını iki yana salladı. Göz ucuyla Win-nicott’u fark etti. Yüzüne endişe, neredeyse korku dolu bir ifade yerleşmişti.</p>
<p>“Kim onlar?” dedi Omniya.</p>
<p>Winnicott telaşla öksürdü.</p>
<p>Bazilika ona döndü. “Daha bir şey söylemedim Winni!”</p>
<p>“Söylemek üzeresiniz ama,” diye homurdandı hizmetkâr.</p>
<p>“Özel durumlar olabilir.”</p>
<p>“Buna onlar karar verir - siz değil.”</p>
<p>Omniya şaşkınlıkla izliyordu. Hepbüyür’e baktı, o da en az kendisi kadar şaşırmış gibiydi.</p>
<p>“Neden bahsediyorsunuz?” diye sordu.</p>
<p>Fakat Bazilika ve Winnicott onu duymazdan geldiler. Winnicott başını iki yana salladı. Bazilika’ysa ona bir dakika daha sessizce baktı.</p>
<p>Sonra birden Omniya’yı omuzlarından kavradı ve çömelip yüzünü yüzüne yaklaştırdı. “Kimdi biliyor&#160;musun? Sana kimin saldırdığını biliyor musun? Biliyorsun, değil mi?”</p>
<p>Omniya önce çekindi. “Hiçbir kanıtım yok. Sadece onun sözüne karşılık benimki var.”</p>
<p>“Hizmetkâr mı?”</p>
<p>“Galiba.”</p>
<p>“Bu iyi değil işte. Asla onun yerine sana inanmazlar.”</p>
<p>“Hiç de bile!” dedi Hepbüyür. “Biz...”</p>
<p>“Ne?” diye sabırsızlandı Bazilika.</p>
<p>“Biz Halibut’ız,” dedi Hepbüyür. “Onlar hizmetkâr, öyle değil mi?”</p>
<p>Bazilika bir anlığına ona baktı, sonra tekrar Omniya’ya döndü. “Kanıtın yoksa, adam sana ulaşmadan önce mutlaka bir şeyler bulmalısın.”</p>
<p>“Nasıl bulacağım?”</p>
<p>“Onu iş üstündeyken yakalaman gerekiyor.”</p>
<p>“Ne işi? Ne yapacağını nereden bilebilirim?” “Yelteneceğinden emin olabileceğin bir şey var.”&#160;Omniya soran gözlerle baktı.</p>
<p>Bazilika ellerini çekip onu serbest bıraktı. Düşünceli bir şekilde baktı Omniya’ya. “Arada sırada bir şeyler yapabilen bir Halibut çıkar. Ya da en azından&#160;bir şeyler yapmaya çalışan, diyelim. Bir şekilde, tüm&#160;engellere rağmen her nesilden bir kişi çıkar.”</p>
<p>“Sizin neslinizde kimdi?” diye sordu Omniya sessizce.</p>
<p>“Ne önemi var,” dedi Bazilika. “Kimse kim, başaramadığı ortada işte.”</p>
<p>Bir an sessizlik oldu.</p>
<p>Omniya kaşlarını çattı. “Şu yelteneceği iş. Beni kastediyorsunuz, değil mi? Beni öldüreceğini.”&#160;Bazilika başıyla onayladı. “İzin verdiğin an seni&#160;almaya gelecek.”</p><div><img src="main-7.jpg" alt=""/></div><h4>Oyuklu Konak'm Çatısının Altında</h4>
<p>Karanlığın ortasında bacalar, kesilmiş ağaçlardan oluşan bir orman gibi görünüyordu. Ay ışığında,&#160;Oyuklu Konak’m çatısı bacalarla kaplı ve her bir&#160;baca diğerinden farklıydı.</p>
<p>Omniya sol ön köşede dört baca saydı, aynen Bazilika’nın dediği gibi; sonra geride iki baca, sonra&#160;da öbür tarafta dört tane daha. Yanında durduğu&#160;bacanın tabanı genişti ve yukarıya doğru daralıyordu; Bazilika da tıpkı böyle tarif etmişti. Omniya&#160;birkaç adım üstüne tırmanıp içine baktı. Karanlık. Zeminin ne kadar aşağıda olduğunu kestirmek&#160;imkânsızdı.</p>
<p>“Dediği bacanın bu olduğundan emin misin?” diye fısıldadı Hepbüyür.</p>
<p>Omniya öyle olmasını diliyordu. Değilse, ne kadar aşağıya düşeceğinin garantisi yoktu.</p>
<p>Tepesine tırmandı ve elleriyle tutunup kendini aşağı saldı. Sonra ellerini de bıraktı.</p>
<p>Neredeyse anında yere çarptı. Eğilerek geri geri yürüdü. Aynen Bazilika’nın dediği gibi, bir portatif&#160;merdivenin basamaklarını hissetti.</p>
<p>Sessizce Hepbüyür’e seslendi. Hepbüyür bacadan aşağı bir çanta attı ve Omniya tuttu. Basamakları inmeye başladı. Bir dakika içinde Hepbüyür de&#160;arkasından geliyordu.</p>
<p>İçeride ışık yoktu. Bazilika onlara bir fener vermişti. Omniya feneri yaktı.</p>
<p>Büyük bir odaydı. Tuhaf bir şekli vardı, tavam yüksek, ahşap zemini bomboştu. Duvarlarda ve&#160;tavanda devasa ahşap kirişler dolaşıyordu. Sanki&#160;derisinin altından, binanın iskeleti görünüyor gibiydi. İçinden atladıkları bacanın altı şömine değil,&#160;tavanın hemen aşağısından başlayan bir çıkıntıydı;&#160;merdiven de oradan başlıyordu. Odanın bir köşesinde bir musluk ve klozet vardı. Yiyeceği olduğunu varsayarsak, insan burada haftalarca, aylarca&#160;yaşabilirdi. Ama odanın bir kapısı ya da duvardaki&#160;çıkıntıdan yukarı bacaya tırmanacak bir yol yoktu.&#160;Tek çıkış, küçük bir pencereydi.</p>
<p>Bazilika’nın dediğine göre pencerenin arkasında, binanın dış duvarının şekli bir tür merdiven görevi&#160;görüyordu; çünkü üzerinde el ve ayak konabilecek&#160;derin oyuklar vardı. Duvar öylesine pürüzlüydü&#160;ki, oyuklardan oluşan bu merdiven gizli kalmıştı.&#160;Dışarıdan kimse, rasgeleymiş gibi görünen girinti&#160;ve çıkıntılarının arasında bir merdiven olduğundan şüphelenmezdi. Omniya’nın kendisi de duvarın&#160;önünden yüzlerce kez geçmiş, ama hiç fark etmemişti; çatıdaki baca ormanının altında gizli bir oda&#160;olduğu da aklının ucundan geçmezdi.</p>
<p>Omniya feneri yere bıraktı. Hepbüyür onu izliyordu.</p>
<p>“Gerçekten yapmayacaksın, değil mi?” dedi.</p>
<p>Omniya, Hepbüyür’ün neden söz ettiğini biliyordu. Bazilika’nın yanından ayrıldıktan sonra, Mor Nef’in karşısındaki tünelde gecenin çökmesini beklerlerken bir plan yapmış ve Hepbüyür’e anlatmıştı.</p>
<p>“Yapamazsın!”</p>
<p>Omniya omuz silkti. Yere oturdu. Hepbüyür de gelip karşısında diz çöktü.</p>
<p>“Yapamazsın Omniya! Çok tehlikeli.”</p>
<p>“Bazilika’nın dediklerini duydun.”</p>
<p>“Aklını kaçırmış o! Balık tutar gibi kuş tutuyor.”</p>
<p>“Ne dediğini duydun,” diye mırıldadı Omniya sessizce.</p>
<p>“O kadar şeyi nereden biliyor?” diye ısrar etti Hepbüyür. “Yanılıyordur belki. Onunki sadece bir&#160;tahmin. İkisi de, kaptanın ölümü de kâhyanınki de&#160;kaza olabilir.”</p>
<p>Omniya başını iki yana salladı. Sadece bir tahmin değildi. Bazilika’nın, tecrübelerine dayanarak konuştuğunu fark etmişti. “Gizli güçler harekete&#160;geçti,” demişti Bazilika. Yine harekete geçtiler.</p>
<p>Bazilika daha önce benzer şeyler görmüş olmalıydı. Omniya bunun, Arduvaz Kule’de dışarı çıkama-dan yaşamasıyla bir ilgisi olup olmadığını merak etti.</p>
<p>“Neyi bilip bilmediği umurumda değil,” dedi Hepbüyür. “Sana asla böyle şeyler söylememeliydi!”</p><div>
<p>188</p></div>
<p>“Kendi başıma da bulurdum. Birini tuzağa düşürmek istiyorsan, yem atmalısın.”</p>
<p>“Yem de sensin, öyle mi?”</p>
<p>“Başka kim olabilir?”</p>
<p>“O bir canavar, Omniya! Sana bunu asla öner-memeliydi.”</p>
<p>Omniya iç çekti. “O önermedi Hepbüyür. Sadece gerçeklere işaret etti, o kadar - emin olabileceğimiz tek bir şey var; o da, izin verdiğim an katilin&#160;peşimden geleceği. Bununla ilgili ne yapacağım bana&#160;kalmış. Plan benim planım Hepbüyür, Bazilika’nın&#160;değil. Yapılabilecek tek şey bu.”</p>
<p>Hepbüyür ne söyleyeceğini bilemedi. Sırtını duvara dayayıp oturdu ve düş kırıklığıyla başını iki yana salladı. Duvardaki koca kirişi tırnağıyla kazımaya&#160;başladı.</p>
<p>Omniya onu izledi. Hepbüyür bugün onu gerçekten şaşırtıyordu. Kuzeninin bir ağla yakalandığını görse bile, kulenin tepesinden atlamak büyük cesaret isterdi - hatta cesaretten de öte, kelimelerle ifade&#160;edilemeyecek bir şey. Atlamıştı Hepbüyür. Omniya o&#160;anların Hepbüyür’ün gözünden nasıl göründüğünü&#160;hayal etmeye çalıştı - kuzeni düşüyor, sonra birden&#160;bir ağ çıkıveriyor, onu yakalıyor, sonra da gözden&#160;kayboluyor. Bunu gördükten sonra bile insan atladığı zaman o ağın bir daha çıkıp onu da yakalayacağından nasıl emin olabilirdi? Omniya, Hepbüyür’ün bu kadar cesaretli davranabileceğini tahmin&#160;etmezdi. Belki de sandığından daha cesurdu.</p>
<p>Ya da belki de sadece arkalarından gelen adamdan o kadar korkmuştu ki, atlamak iyi bir seçenek gibi görünmüştü. O zaman adamın Cornelius Slin-ker olduğunu bilmiyordu henüz -Mavi Ev’in girişinden yukarı bakan Slinker’ın yüzünü görmemişti,&#160;ama kim olduğunu Omniya sonradan, Bazilika’nın&#160;yanından ayrıldıklarında söylemişti ona- ama muhtemelen tahmin ediyordu. Öyle ya da böyle, cesaret&#160;gösterip atlayabilmişti.</p>
<p>Ve tek düşündüğü Omniya’nın emniyetiydi. Ama artık Omniya, saklanmadığı sürece emniyette değildi ve bunu değiştirmenin tek yolu ona saldıran kişiyi&#160;tuzağa düşürmekti. Bunu yapmanın yolu da, kendini&#160;tehlikeye atmaktan geçiyordu.</p>
<p>Korkutuyordu bu Omniya’yı. Elbette korkutuyordu. Yapması gereken şeyden korkmamak için ancak aptal olmak gerekirdi. Şaka değildi. Oyun&#160;değildi ve planının işleyeceğinin garantisi yoktu. Her&#160;şey ters de gidebilirdi.</p>
<p>“Hepbüyür, dinle. Ne yapmanı istediğimi anlattım sana. Yarın Digby’ye gidip, ona babasının öldürüldüğünü ve benim katili bildiğimi söylemelisin. Eğer gece yarısı benimle Sessiz Avlu’da buluşursa,&#160;katilin kimliğini açıklayacağımı söyle. Kâhya yardımcılarıyla birlikte gelmeli. Başka kimseyi istemiyorum. Birilerini daha getirdiğini görürsem, kaçar&#160;giderim ve babasını kimin öldürdüğünü asla bulamaz. Çok iyi anladığından emin ol lütfen.”</p>
<p>Omniya, Hepbüyür’e ciddiyetle baktı. Eğer Hali-but’lardan biri planını duyacak olursa; biliyordu ki gece yarısında avlu ışıl ışıl, izlemek için piknik&#160;sepetlerini alıp gelen velveleci Halibut’larla dolu&#160;olur, planının işleyip işlemeyeceği üzerine bahisler&#160;tutulurdu. Avludaki tek eksik, asıl dikkatini çekmek&#160;istediği adam olurdu.</p>
<p>“Yarın, ikinci gece,” dedi Hepbüyür.</p>
<p>Omniya kaşlarını çattı. Bir kâhyanın gömülmesinden sonraki ikinci gece, yeni kâhya ve bütün ekibi resmi olarak Hizmet Binası’nı temizlerdi. Gelenek icabı temizlik tüm gece sürerdi. Yani Digby ve yardımcıları&#160;yarın gece istese de gelemezlerdi. “Sonraki gece gelsinler o zaman,” dedi Omniya gönülsüz bir şekilde.&#160;Beklemek zorunda kaldığı her gün tehlikeliydi.</p>
<p>Omniya’nın aldığı riskin düşüncesi bile, Hepbü-yür’ü fiziksel olarak hasta ediyordu sanki. “Niye hemen söylemiyorsun? Hadi Aydınlık Kule’ye gidip,&#160;kâhyaya hemen şimdi söyleyelim.”</p>
<p>“Neyi söyleyelim?”</p>
<p>“Katili bildiğini.”</p>
<p>“Bilmiyorum. Şüpheleniyorum sadece. Ve hiç kanıtım yok.”</p>
<p>“Gördün ya!”</p>
<p>“Bir tek ben gördüm. O yüzden kanıt sayılmaz. Onun sözüne karşı benimki sadece.”</p>
<p>“O zaman sıkıysa masum olduğunu ispatlasın.” “Gerek duymaz ki. Bana inanmazlar zaten. Bazi-lika’nın ne dediğini duydun.”</p>
<p>“Yanlışı var. Biz Halibut’ız!”</p>
<p>Omniya omuzlarını silkti. Kendi sözünün, bir hizmetkârın sözünün yanında geçersiz sayıldığını duyduğunda o da şaşırmıştı. Fakat Bazilika yanılıyorsa</p><div>
<p>ya da abartıyorsa bile, Omniya’nın durumunda fazladan bir sorun daha vardı. “Güya evin dışına çıkmışım, unuttun mu? îşte dedikodunun amacı buydu: bana karşı şüphe uyandırmak. Hepbüyür, kabul et,&#160;kimse söylediklerimin tek kelimesine bile inanmayacak. Sadece şüpheleri kendi üzerimden atmaya&#160;çalıştığımı sanacaklar. Ve bu arada da ortaya çıkmış&#160;olacağım, o beni bulacak ve acayip bir kaza sonucu&#160;ölüvereceğim.” Omniya başını iki yana salladı. “Tek&#160;çıkar yol var Hepbüyür: onlara göstermek. Tuzak&#160;kurup katilin peşimden gelmesini ve bunu onların&#160;kendi gözleriyle görmelerini sağlamak.”</p>
<p>“Tek başına yapamazsın.”</p>
<p>“Biriyle beraber olduğumu görürse yanıma gelmez. Hepbüyür lütfen, yalnızca dediklerimi yap. Kâhyaya ve yardımcılarına avluda saklanmalarını&#160;söyle. Kimseye görünmemeye dikkat etmeliler.”</p>
<p>“İzin ver de en azından...”</p>
<p>“Hayır, benimle gelemezsin. Buraya kadar beraberdik. Bundan sonrasına tek başıma devam etmeliyim. Avluda peşime düşmesini sağlamam gerekiyor. Kâhya ve yardımcılarının da olanları görmesi.”&#160;“İkimizin birden de peşine düşebilir.”</p>
<p>“Hayır.”</p>
<p>“E sabah öyle olmadı mı?”</p>
<p>“Şimdiki farklı. Bu sefer beni nerede bulacağını biz söylüyoruz ona. Tuzak kurduğumu düşünürse geri durur. Kabul et Hepbüyür. Eğer tek başıma&#160;olursam tuzak kurduğumu düşünmesi çok düşük bir&#160;ihtimal.”</p></div>
<p>Hepbüyür düş kırıklığıyla kirişi kazıyıp duruyordu ve en sonunda uzun, keskin bir kıymık kopardı.</p>
<p>“Peki burada güvende olduğunu ne biliyorsun?” diye ısrar etti. “Bazilika’ya nasıl güvenirsin? Hayatını tehlikeye atmanı söylerken ona nasıl güvenirsin?&#160;Bizimle beraber gelmeyi filan teklif ettiğini duymadım.”</p>
<p>“Bu onun sorunu değil.”</p>
<p>“Yani kulesinde öylece oturup sana kendini öldürtmeni söyleyebilir, öyle mi?”</p>
<p>“Hayatımı kurtardığını unutuyorsun. Ve şeninkini de.”</p>
<p>“Ben kendim atladım.”</p>
<p>“Ama ben ilk seferinde kendim atlamamıştım.” Hepbüyür sessiz kaldı.</p>
<p>“Hepbüyür, ben ona güveniyorum.”</p>
<p>“Önceden güvenmiyordun ama! Saklanacak bir yer ararken benim yanıma gelmiştin, unuttun mu?”&#160;“Artık güveniyorum. Ayrıca, şimdiye kadar söylediklerinin hepsi doğru çıktı.” Omniya duraksadı.&#160;“Fakat yine de senin yardımına ihtiyacım var.”</p>
<p>“O zaman seninle gelmeme izin ver! Tek başına yapamazsın. Yapamazsın...”</p>
<p>“Yapabilirim!”</p>
<p>“Hepbakar tek başına gitmene izin vermezdi!” “Hepbakar burada değil!” Omniya iç çekti.&#160;Amcasının ne yapacağını konuşmanın anlamı yoktu,&#160;çünkü şu anda burada değildi ve asla da olamayacaktı. “Hepbakar bunu yapmaya mecbur kaldığımı&#160;anlardı.”</p>
<p>“Tek başına yapmana izin vermezdi.”</p>
<p>“Ama sen Hepbakar değilsin, öyle değil mi?”</p>
<p>Hepbüyür dudağını ısırdı.</p>
<p>“Özür dilerim Hepbüyür. Böyle demek istememiştim. Gerçekten. Yardım etmek istiyorsan sadece dediklerimi yap. Lütfen. Yarın kâhyaya gidip mesajımı ilet.”</p>
<p>Sessizlik oldu. Hepbüyür tahtayı kazımaya devam etti.</p>
<p>“Katillere ne yapıyoruz?” diye sordu sonunda.</p>
<p>Omniya bilmiyordu. Benzersiz Ev’de cinayet işlendiğini duymamıştı daha önce.</p>
<p>“Bugüne kadar kimse katil olmamıştır belki,” dedi Hepbüyür.</p>
<p>‘Ya da yakalanan olmamıştır,’ diye düşündü Omniya. On iki artı çeyrek yıldır Benzersiz Ev’de&#160;yaşıyordu ve bir hafta öncesine kadar evle ilgili her&#160;şeyi bildiğini sanıyordu. Şimdiyse çok az şey bildiğini düşünmeye başlamıştı. Üstelik bilmedikleri sadece&#160;gizli odalar ve merdivenler filan değildi. Bazilika,&#160;Benzersiz Ev’de hiçbir şeyin göründüğü gibi olmadığını söylemişti ve Omniya onun mimari unsurlardan çok başka şeyleri kastettiğini şimdi şimdi&#160;anlıyordu.</p>
<p>“Akbabanın bir işaret olduğunu düşünüyorum,” dedi Hepbüyür.</p>
<p>“Öyle mi?” Omniya kuşkulu gözlerle baktı. Onu, gölgesi bütün evi kaplamış olarak resmeden Hepcoş-kun da akbabanın bir işaret olduğunu düşünüyordu.&#160;Fakat Omniya bu tür şeylere inanmazdı. Gerçekte&#160;yaşanan olaylar o kadar sıra dışıydı ki, gökyüzünde&#160;de işaretler aramaya gerek kalmıyordu.</p>
<p>Omniya başını duvara yaslayıp gözlerini kapadı. Bazilika’nın dediği bir şeyi ve o sırada Winnicott’un&#160;yüzünde beliren ifadeyi düşündü. Hepgiderler. Ne&#160;ya da kimlerdi? Önemli olmalıydılar ve Omniya’nın&#160;haklarında bir şey bilmemesi gerektiği çok açıktı.&#160;Bazilika kim olduklarım anlatmak istememiş, anlatacağına dair bir ümit de vermemişti.</p>
<p>Omniya gözlerini açıp odaya baktı. Fenerin ışığı yerdeki ahşap kaplamaları aydınlatıyordu. Kirişler dev gibi, güçlü ve yılların iziyle çatlak çatlaktı.&#160;Omniya bu kirişlerin, ta birinci kaptan zamanındaki&#160;işçilerin Oyuklu Konak’ın çatısını kapladığı ahşaptan yapıldığını tahmin etti. İnsana güven veriyorlardı. İki yüzden fazla yıldır burada durmuş, güçlü ve&#160;güven verici bir şekilde koca çatının ve üzerindeki&#160;baca ormanının ağırlığını taşımışlardı; ‘Bir iki yüzyıl daha taşımamaları için hiçbir neden yok,’ diye&#160;düşündü Omniya ve bir iki yüzyıl daha.</p>
<p>Birden Hepbüyür kaşlarını çattı. “Omniya, hesap etmediğin bir şey var. Sadece kâhya ve yardımcılarına söyleyeceksem ve kimseye söylememelerini&#160;tembihleyeceksem, Cornelius Slinker nereden duyup&#160;gelecek?”</p>
<p>Omniya başını çevirdi. “Bir şekilde ona da söylemen gerekiyor.”</p><div><img src="main-8.jpg" alt=""/></div><h5>Aydınlık Kule'nin İçinde</h5>
<p>Büyük bir pirinç saatin altında, iki adam yüksek bir masada oturmuşlardı. Biri bıyıklıydı ve sadece yanaklarında uzayan sakallan vardı. Diğerinin&#160;bıyığı ve sakalı yoktu; olsa, birbirlerinden ayırt&#160;edilmeleri neredeyse imkansızlaşırdı. İkisi de önden&#160;düğmeli, yüksek yakalı ve turuncu dikişli, ceviz&#160;renginde memur ceketi giymişlerdi ve bir şeyler yazmakla meşgullerdi. Birincisi kafasını kaldırıp baktı,&#160;sonra İkincisi baktı ve sonra ikisi kafalarını başlarını&#160;indirip yazmaya devam ettiler.</p>
<p>“Affedersiniz,” dedi Hepbüyür. Hizmet Binası olarak kullanılan Aydınlık Kule’nin içine ilk kez&#160;giriyordu. Halibut’lar kural gereği buradan uzak&#160;durur ve buna teşvik edilirlerdi. Uzun, daracık merdivenlerden çıkmış ve en üst kattaki odanın girişinde&#160;bunlarla karşılaşmıştı: bir masa, bir saat ve onu görmezden gelen iki memur.</p><div>
<p>199</p></div>
<p>“Affedersiniz,” dedi tekrar. “Kâhyayla görüşmeye geldim.”</p>
<p>Sakallı memur başını kaldırıp baktı. “Kimsiniz acaba?..”</p>
<p>“Hepbüyür D. Halibut,” diye cevapladı Hepbü-yür.</p>
<p>“Sahiden mi?” dedi memur ve kafasını tekrar kaldırmış olan öteki memura baktı, sırıtmaya başladılar.</p>
<p>“Kâhyayla görüşmeye geldim,” diye tekrarladı Hepbüyür.</p>
<p>“Gerçekten mi?” dedi sakallı memur kendi kendine konuşur gibi ve yazısına geri göndü. Diğer memur çoktan yazmaya koyulmuştu zaten.&#160;“Omniya Halibut’la ilgili.”</p>
<p>Memurların ikisi de kafasını kaldırıp ona baktı. “Ne olmuş Omniya Halibut’a?” dedi sakallı&#160;memur.</p>
<p>“Bilgi vereceğim.”</p>
<p>“Ne bilgisi?”</p>
<p>“Kâhyaya.”</p>
<p>“Bize söyleyebilirsin.”</p>
<p>Hepbüyür başını iki yana salladı.</p>
<p>Memur gözlerini kıstı. “Bize söyleyebilirsin, dedim.”</p>
<p>“Hayır,” diye karşılık verdi Hepbüyür. Kollarım kavuşturdu. “Sadece kâhyaya söyleyeceğim.”</p>
<p>“Kâhyanın seni dinlemek isteyeceğini nereden çıkarıyorsun peki?”</p>
<p>“Ben bir Halibut’ım.”</p>
<p>I</p>
<p>Memurlar birbirlerine bakıp kahkahaya boğuldular. O kadar eğlenmişlerdi ki, gözlerinden yaş geldi neredeyse. Birisi gözlerini kuruladı.</p>
<p>Hepbüyür şaşkınlıkla izledi onları. “Omniya Halibut’la ilgili bildiklerim var! Sadece kâhyaya söyleyeceğim! Kendim, yüz yüze!”</p>
<p>Bunun üzerine memurların ikisi de sustu. Sakallı olan ayağa kalktı. Boylu boslu, iri kıyım bir adamdı ve yüzü öfkeden kızarmıştı. “Sadece kâhyaya mı&#160;söyleyeceksin?” diye sordu.</p>
<p>Hepbüyür hiç istemeden birkaç adım geriledi. Ama başını evet anlamında sallamayı başardı, sonra&#160;da ellerini beline götürdü. “Evet,” dedi.</p>
<p>Bir anlığına sessizlik oldu. Sonra memur parmağıyla Hepbüyür’ün arkasındaki, hemen girişin oradaki sandalyeyi nişan aldı. “Şurada bekle,” dedi&#160;ve masanın arkasındaki bir kapıdan çıkıp gitti.</p>
<p>Masada kalan öbür memur Hepbüyür’e şöyle bir bakıp tekrar yazısına döndü.</p>
<p>Hepbüyür oturdu. Girişin diğer yanındaki sandalyede, geldiğinde hiç fark etmediği başka bir memur daha oturuyordu. Sarı saçları ve çilli yüzüyle çok&#160;gençti, ergenlikten henüz çıkmış gibi görünüyordu.&#160;Hepbüyür’e gülümsedi. Gençliğine uygun olarak,&#160;ceviz rengi ceketi masadaki memurlarınkinden daha&#160;kısaydı ve görevi, kendinden kıdemli memurların&#160;ayak işlerini yapmaktı. Ama bu tür bir iş -kâhyaya&#160;bir Halibut’ın onunla görüşmeye geldiği mesajını iletmek- yeni başlayanlara göre değildi ve genç memur&#160;başka bir ayak işi için beklemeye bırakılmıştı.</p>
<p>1</p><div><div><img src="main-9.jpg" alt=""/></div></div><div><div><img src="main-10.jpg" alt=""/></div></div>
<p>Fakat oldukça durgun bir sabahtı. Gelen giden yoktu. Masanın tepesindeki saate göre on dakika&#160;geçti. Sonra bir on dakika daha. FFepbüyür yeniden&#160;genç memura baktı, memur ona gülümsedi ve sanki&#160;bu şekilde beklemekten başka çare olmadığını söylemek ister gibi hafifçe omuzlarını silkti. Bu arada&#160;masadaki memur kayıt defterine bir şeyler karalıyor,&#160;zaman zaman başını kaldırıp önündeki başka bir&#160;defterden bir şeylere bakıyordu.</p>
<p>“Affedersiniz,” dedi Hepbüyür sonunda, masanın ardındaki memura. “Neler olduğunu söyleyebilir misiniz?”</p>
<p>“Bekliyorsunuz,” diye homurdandı memur, gözlerini işinden ayırmadan.</p>
<p>“Neyi bekliyorum?”</p>
<p>“Bay Fellowes’un geri gelmesini.”</p>
<p>“Nereye gitti?”</p>
<p>“Öğle yemeğine.” Memur omuzunun üzerinden saate baktı. “Aa,” dedi alaycı bir şekilde, “saat daha&#160;onmuş. Belki de kâhyayı bulup ona sizin vakanızı&#160;sormaya gitmiştir.”</p>
<p>“Ne vakası, ben vaka filan değilim,” dedi Hep-büyür.</p>
<p>“Ah, evet öylesiniz bayım. İzin verirseniz, oldukça garip bir durumunuz var. Oldukça mühim bir konunun öznesi olan bir kişiyle ilgili bilgi vermek&#160;isteyen, fakat bildiklerini iki giriş memuruna -tekrar ediyorum, iki giriş memuru, sadece bir değil-,&#160;yani saygıdeğer Bay Fellowes ve Bay Childesa, -ki&#160;Bay Childes’ın nitelikleri konusunda yorum yap-</p>
<p>mak bana düşmez- zira Bay Childes ben oluyorum, aktarmayı reddeden bir oğlan vakasısınız.”</p>
<p>“Neden söz ettiğinizi anlamıyorum,” dedi Hep-büyür.</p>
<p>“Sizin vakanızdan söz ediyorum Hepbüyür D. Halibut.”</p>
<p>“Ama vaka filan değilim ben.”</p>
<p>“Artık öylesiniz. Az önce deftere kaydediyordum.” Childes kayıt defterini havaya kaldırdı. “İşte burada, aynen kaydettim.” Bir bir sayfaları çevirdi.&#160;“Daha başka nasıl bir kanıt istersiniz?”</p>
<p>“Garip bir vaka olduğunu düşünmüyorum,” dedi Hepbüyür.</p>
<p>“Bu sizin takdir edebileceğiniz bir şey değil,” diye karşılık verdi memur sert bir şekilde ve sanki Hep-büyür’ün son yorumuyla vaka daha da garipleşmiş&#160;gibi, yüzünde büyük bir ciddiyetle yazmaya koyuldu. “Sizin yerinize başkaları takdir edecek.”</p>
<p>Hepbüyür kaşlarını çattı. Konuşmaları ilgiyle dinleyen genç memura baktı, yine anlayışlı bir şekilde omuzlarını silkti oğlan. Hepbüyür’ün beklediği&#160;türden bir karşılama olmamıştı bu. Hizmet Binası&#160;memurları Halibut’ların işlerini idare etmek için&#160;vardı, hep böyle düşünmüştü Hepbüyür. Ama şimdi hiç de öyle hissetmiyordu. Sanki onunla hiç ilgisi&#160;olmayan bir yere izinsiz girmiş gibiydi; sanki burada, masanın ardındaki memurlar, o da dahil Hali-but’ların hiçbiri yaşamasa daha mutlu olacaklarmış&#160;gibi hissediyordu.</p>
<p>Saate baktı. Saat, beyaz zeminin üzerindeki ara ara hareket eden tartı ve çarklardan oluşan karmaşık mekanizmasıyla, tarihi yapının bir parçasıydı.</p>
<p>Bekleyiş hiç bitmeyecekti sanki. Kıdemli memur yazdı. Genç memur izledi. Hepbüyür’ün konuşmaya&#160;niyetlendiği her seferinde, kıdemli memur sanki hissetmiş gibi, eğer bir şey söylerse Hepbüyür vakasının&#160;ancak daha da garipleşeceğini ve diğer memurun&#160;gelmesinin daha da gecikeceğini ima eden bir ifadeyle başını kaldırıp ona bakıyordu.</p>
<p>Sonunda masanın arkasındaki kapı açıldı ve Fel-lowes geri döndü. Hepbüyür’e bir şey söylemedi, ama hemen diğer memurun yayma gidip kayıt defterine baktı. Sayfa sayfa dikkatle okudu. Bitirince&#160;başını yukarı aşağı sallayıp Hepbüyür’e baktı.</p>
<p>“Kâhya sizinle şimdi görüşecek,” diye bildirdi.</p>
<p>Hepbüyür şaşkınlıkla baktı. Tam cevap vermek üzereydi ki, daha bir şey diyemeden Fellovves araya&#160;girdi.</p>
<p>“Sizi uyarıyorum, vakanız garip bir vaka.”</p>
<p>“Ben uyardım,” dedi Childes.</p>
<p>“Konuşmadan önce bunu hatırlayın Hepbüyür D. Halibut. Size tavsiye vermek haddime değil; ama&#160;bana kalırsa, söyleyeceğiniz her şey sadece garipliği&#160;daha da artırır, o kadar. Şimdi, bu tavsiyeyi kullanıp&#160;kullanmamak size kalmış, fakat yine de sizi, tavsiyemi kullansanız da kullanmasanız da yapacağınız her&#160;şeyin vakanızı daha da garipleştirebileceği konusunda uyarmalıyım. Aslında, neredeyse kesin.”</p>
<p>Öbür memur başını sallayarak ciddiyetle onayladı. Kalemini yazmak üzere hazır tutuyordu, Hepbü-</p><div style="border-rigth:solid;">
<p>yür’ün herhangi bir hareketini kolluyordu anlaşılan.</p>
<p>Hepbüyür ayaklandı. Bir anlığına tereddüt etti; bakışlarına sabırsız, hatta neredeyse yırtıcı ifadelerle&#160;karşılık veren memurlara bakıyordu.</p>
<p>“Kâhya benimle görüşecek mi demiştiniz?” diye sordu.</p>
<p>“Hafızasında sorun yok,” diye homurdandı Fellovves, Childes’a ve Childes deftere geçirdi.</p>
<p>“Nerede?” diye sordu Hepbüyür.</p>
<p>“Bilmek istemez misiniz?”</p>
<p>“İsterim. Beni görmek istediğini söylemiştiniz, öyle değil mi?”</p>
<p>“Uzatmayın,” diye cevapladı Fellovves öfkeyle. “Hadi, gidiyoruz.”</p>
<p>Hepbüyür masanın etrafından dolanıp memurun kullandığı kapıya yöneldi.</p>
<p>“O kapıdan değil!” diye haykırdı Fellovves, Chil-des’sa atılıp gövdesini kapıya siper etti. “Burası memur kapısı bayım. Siz bir memur musunuz bayım? Memur musunuz bayım?”</p>
<p>“Değilim,” dedi Hepbüyür.</p>
<p>“Peki öyleyse hangi nedenden ötürü memur kapısını kullanma ihtiyacı duyduğunuzu açıklayabilir misiniz?”</p>
<p>“Hayır,” dedi Hepbüyür.</p>
<p>“Hayır,” dedi Fellovves, “açıklayabileceğinizi sanmıyorum.” Başını geriye attı, boğazını temizledi, sakallarını sıvazladı ve ceviz rengi ceketinin&#160;nasıl olduysa heyecandan dağılmış olan klapalarım&#160;düzeltti.</p></div>
<p>Childes da aynı şeyleri yaptı; bir tek sakallarını sıvazlamadı, çünkü sakalı yoktu. Hepbüyür’e güvensizlik dolu bir bakış attı ve yeniden yerine oturdu.</p>
<p>“Şu kapı,” dedi Fellowes, başka bir kapıyı işaret ederek.</p>
<p>Hepbüyür tereddütle baktı.</p>
<p>“Bu kadar işte bayım. Gidin hadi!” Fellowes hor görür bir ifadeyle elini kapıya doğru savurdu.</p>
<p>Hepbüyür çilli genç memura son bir kez bakıp, kapıyı açtı ve çıktı. Kendini bir koridorda buldu.&#160;Bir dakika içinde de bir köşeden Fellowes çıkıverdi.</p>
<p>“Beni izleyin,” dedi ve hızla, Hepbüyür’ün arkasından gelip gelmediğini kontrol etmeden yürümeye başladı.</p>
<p>Odalardan geçtiler ve Hepbüyür her kapı ağzından, duvarlardaki raflar dolusu kâğıt ve dosyalarla çevrili, üzerleri kâğıt ve dosyalarla kaplı masaların&#160;ardında çalışan memurlar gördü. Merdivenlerden&#160;çıktılar, köşelerden döndüler, merdivenlerden indiler, yine köşelerden döndüler ve durmaksızın çalışan&#160;memurlarla dolu başka başka odalardan geçtiler.&#160;Benzersiz Ev’de kontrol edilmeyen hiçbir iş yoktu,&#160;her şey tekrar tekrar kontrol edilir ve Hizmet Binası&#160;arşivinde sonsuza dek saklanırdı. Dışarıdaki dünyadan alınıp, kiralanıp kullanılan veya çürümüş,&#160;bozulmuş ya da iade edilmiş olan her şeyin notu&#160;tutulur ve kaydedilirdi. Devasa bir bal peteğine benzeyen odalarla dolu kulenin derinliklerinde bir yerlerde, birinci kaptan zamanından kayıtlar duruyordu; içlerinde evin inşaatı, alınan malzemeler, çalıştırılan işçiler, ödenen yevmiyeler, yemek giderleri, geri&#160;ödenmiş masraflarla ilgili kayıtlar vardı. Tozlu bir&#160;odanın tozlu bir rafında, onarımdaki bir çatıdan ya&#160;da bir kulenin tepesinden düşüp hayatını kaybeden&#160;işçiler için kazılan mezarların maliyetlerini içeren&#160;yüzlerce sayfalık bir defter bile vardı.</p>
<p>Tüm bunların ortasında Varis Kâhya Digby otururdu.</p>
<p>Sonunda memur durdu. Kırmızı bir kapıyı iki kere çaldı, bekledi, Hepbüyür’e son kez şüphe dolu&#160;bir bakış attı ve kapıyı açıp kenara çekildi. “Önden&#160;buyrun,” diye tıslayıp, kapıyı arkasından kapamadan önce Hepbüyür’ü öne iteledi.</p>
<p>Odada, üzeri tepeleme yapılacak işler ve biten işlerin evrak dosyalarıyla dolu kocaman bir masa&#160;vardı. Her yanda metal kasalar ve asma kilitli çekmeceli dolaplar vardı. Duvarlarda ilk kâhya&#160;Digby’ye kadar uzanan, gelmiş geçmiş tüm kâhyaların tabloları asılıydı; hepsi de bu aynı odada,&#160;aynı masada, aynı dosya yığının ardında otururken&#160;resmedilmişlerdi. Tablolardaki adamların hepsi, ilk&#160;Digby’den şimdi masanın ardındaki sandalyede oturan son Digby’ye varıncaya kadar, kahverengi gözlü,&#160;ufak tefek adamlardı.</p>
<p>Önündeki evraklarla dolu yığınının arasından başını çıkardı.</p>
<p>“Gelmen çok uzun sürdü,” dedi kâhya. “Bir saatten fazladır seni bekliyorum.”</p>
<p>“Ama girişte çok bekledim,” dedi Hepbüyür. “Bu saate kadar getirmediler.”</p>
<p>Digby daha iyi görebilmek için, yapılacak işler evraklarının kenarından başını uzatıp ona kuşkuyla&#160;baktı. Sonra iç çekti. Babasının ölümü üzerine varis&#160;kâhyalığa getirilmişti, ama sanki her şeyi memurların kontrol ettiği gibi bir his vardı içinde ve ona neyi&#160;ne kadar anlatıp anlatmadıklarından emin değildi.&#160;Tobias Hildegrevv olmasaydı tamamen kaybolup&#160;gidebilirdi, öyle hissediyordu.</p>
<p>“Benim garip bir vaka olduğumu söylediler,” dedi Hepbüyür. “O yüzden bu kadar uzun sürdü&#160;sandım.”</p>
<p>“Ne vakası?”</p>
<p>“Size söylemediler mi?”</p>
<p>Digby başını iki yana salladı.</p>
<p>Hepbüyür kaşlarını çattı. “Bildiğinizi sanıyordum.”</p>
<p>“Oyalanma da...”</p>
<p>Kapı açıldı. İçeri üç kâhya yardımcısı, Trimbleby, Withers ve Dish girdiler.</p>
<p>“Geç olmadan anlat,” diye iç çekti Digby.</p>
<p>Kâhya yardımcılarının hepsi iri yarı adamlardı, erik rengi ceketleri neredeyse patlayacak gibi duruyordu.&#160;Trimbleby’ın turşu gibi çukurlu, büyük, pembemsi&#160;bir burnu vardı. Withers’ın öbür türlü tamamen kel&#160;görünecek olan kafasına itinayla yarım düzine kadar&#160;saç teli yapıştırılmıştı. Ve Dish, küçük çenesi ve aşağı&#160;sarkık yanaklarıyla bir av köpeğini andırıyordu.</p>
<p>Büyük kâhya öldüğüne göre, her biri yeni kâhya için bir numaralı yardımcı olmaya çalışıyorlardı. O&#160;yüzden de, işlerini yapmak yerine vakitlerinin çoğunu ya kâhyanın odasında geçiriyor ya da aralarından kimsenin kâhyayla birebir zaman geçirmediğinden emin olmak için birbirlerini kolluyorlardı.</p>
<p>“Devam et!” dedi Trimbleby yüksek sesle. Zaten yüksek tondan konuşan bir adamdı, ama stratejik&#160;olarak normalinden daha da yüksek bir ses kullanıp her şeyin kontrolünü eline almaya çalışıyor ve&#160;kâhyanın bundan etkilenmesini umuyordu.</p>
<p>“Bay Digby müsaade ederse,” dedi Withers, doğası gereği kâhyaya saygıda kusur etmemeye çabalıyor, böylece onun beğenisini kazacağını umuyordu.</p>
<p>Sessiz bir tip olan Dish ise farklı bir yol izledi. Başını iyice doğrulttu, sarkık yanaklarını sıvazladı ve sanki, “Diğer ikisi sizi etkilemeye çalışırken,&#160;güvenmeniz gereken asıl kişi benim,” dercesine sessiz kaldı.</p>
<p>Digby yine iç çekti. Bu yardımcıları başından savmak ve Hizmet Binası’nın başka bir yerinde çalışmaya göndermek isterdi, ama burada işlerin nasıl&#160;yürüdüğünü hiç bilmiyor ve risk almaya korkuyordu. Tobias Hildegrevv onlara gayet güzel kafa tutabiliyordu, ama Digby tek başına yapamıyordu işte.&#160;‘Keşke Tobias burada olsaydı,’ diye geçirdi aklından. Ama Tobias daha önemli işlerle uğraşıyordu&#160;muhtemelen; üç kâhya yardımcısı için asla söylenemeyecek bir şeydi bu.</p>
<p>Bitkin bir halde Hepbüyür’e döndü. “Bana ne söylemek istiyorsun?”</p>
<p>“Omniya Halibut’tan bir mesaj getirdim,” diye cevapladı Hepbüyür. “Şu anda kendisi saklanıyor...”</p>
<p>“Nerede?” diye atıldı Trimbleby hemen. “Nerede saklanıyor?”</p>
<p>“Lütfen sessiz olun Bay Trimbleby,” dedi Digby. “Bırakın da konuşsun çocuk.”</p>
<p>“Bence de,” diye homurdandı Withers. “Ben asla bu şekilde araya girmezdim.”</p>
<p>Dish anlamlı anlamlı ayağını yere sürttü, kâhyanın dikkatini çekip sessiz kaldığını göstermek istiyordu.&#160;“Devam et,” dedi Digby, Hepbüyür’e.</p>
<p>“Hakkında söylenenlerin hiçbiri doğru değil. Asla dışarı çıkmadı.”</p>
<p>“Palavra!” diye cevabı yapıştırdı hemen Trimbleby. “Dışarıda görenler var.”</p>
<p>“Hayır, yok. Yalan bu. Ondan bir mesaj getirdim.” Hepbüyür kâhyaya döndü. “Omniya babanızı kimin öldürdüğünü biliyor.”</p>
<p>Önce hayretle soluma sesi geldi, ardından kâhya yardımcıları bir ağızdan bağırmaya başladılar. “Öldürdüğünü mü?” “Hayır!” “Nasıl olur?”&#160;“Mümkün değil?” “Ne zaman?”</p>
<p>“Lütfen...” diye inledi Digby.</p>
<p>Hepbüyür şaşkınlıkla izliyordu. Bazilika, kâhya yardımcıları’nın da kâhyanın sözde kazasından şüpheleneceklerini söylemişti. Ama anlaşılan durum&#160;pek de öyle değildi.</p>
<p>“Neden söz ediyorsun sen?” diye sordu Trimbleby, gür sesiyle diğerlerini bastırarak. “Öldürülmüş mü? Bu kadar saçma bir şey duyulmamıştır.”</p>
<p>“Omniya’nın kanıtı var. Kimin yaptığını biliyor.” “Kim yapmış?”</p>
<p>“Bana söylemedi.”</p>
<p>“Bana söyleyecek ama!” diye böğürdü Trimbleby.</p>
<p>“Hayır, söylemez. Sadece kâhyaya söyleyecek.”</p>
<p>Trimbleby burnundan soluyordu. Withers başını iki yana salladı. Dish ise öfkeyle yanaklarını ovuşturdu.</p>
<p>Bu arada kapı açıldı ve içeri Tobias Hildegrew girdi.</p>
<p>“Çok şükür,” diye mırıldandı Digby sevinçle.</p>
<p>“Evet, tam da bekleneceği gibi, üstüne vazife değilken damlayıveriyor,” diye homurdandı Trimbleby küçümseyerek ve Withers ile Dish dik dik baktılar. Kâhya yardımcıları tek bir ortak paydada bulu-şabiliyorlarsa, o da Tobias Hildegrew’a duydukları&#160;kıskançlıktı.</p>
<p>“Çık dışarı!” dedi Trimbleby. “Resmi bir iş bu.”</p>
<p>“Evet, hadi, dışarı!” dedi Withers.</p>
<p>“Neler oluyor?” diye sordu Hildegrew, onları tamamen görmezden gelerek. “Hepbüyür’dü, değil&#160;mi?”</p>
<p>Hepbüyür başıyla onayladı.</p>
<p>“Babamın öldürüldüğünü söylüyor,” dedi Digby, “ve Omniya Halibut kimin yaptığını biliyormuş.”</p>
<p>“Saçmalığın daniskası!” diye atıldı Trimbleby.</p>
<p>Kâhya iç çekti. “Bay Trimbleby, sizce en azından dediklerini dinlemeye...”</p>
<p>“Hayır, Bay Digby, gerek yok. Babanızın öldürüldüğüne dair yapılan şu konuşma, bunun başkalarının yanında...” Trimbleby durup elini Hepbüyür’e doğru savurdu.</p>
<p>“Kimin yanında?” dedi Tobias Hildegrew.</p>
<p>“Kim sence?” diye atıldı hemen kâhya yardımcısı.</p>
<p>“Gayet açık,” diye homurdandı Withers, Dish’se başını sallayıp ciddiyetle onayladı.</p>
<p>“Omniya iddiasını kanıtlayabilir,” dedi Hepbüyür.</p>
<p>“Kanıtlayabilir mi?” dedi Tobias Hildegrew. “Nerede şimdi?”</p>
<p>“Saklanmakla meşgul,” diye homurdandı Wit-hers alaycı bir şekilde.</p>
<p>“Duvarın dışına asla çıkmadı,” dedi Hepbüyür. “Yalan söylüyorlar.”</p>
<p>“Ya?” dedi Trimbleby. “E bunu da kanıtlayabilir o zaman, öyle değil mi?”</p>
<p>Tobias Hildegrew, Digby’ye döndü. “Çok küçük de olsa, babanın öldürülmüş olması ihtimali varsa,&#160;belki de ben...”</p>
<p>“Çocuğun önünde böyle konuşmaV’ diye tısladı öfkeyle Trimbleby.</p>
<p>“Sanki biz düşünemedik bunu,” dedi Withers. “Tedbirli davranıyoruz herhalde.”</p>
<p>“Birileri aksi şekilde davranmayı keserse,” dedi Dish, Hildegrew’a doğru içerlemiş bir bakış fırlatarak, “daha başka tedbirler de alacağız.”</p>
<p>Hepbüyür izliyordu. Neler olup bittiğini anlamaya başlamıştı. Kâhya yardımcılarının da şüphelendiği şeyler vardı aslında, ama ona çaktırmak istememişlerdi. Ya da muhtemelen, herhangi bir Halibut’a çaktırmak istemiyorlardı.</p>
<p>Kâhya yardımcıları susunca Hildegrew, “Belki de gidip onu dinlemeliyim,” dedi Digby’ye-</p>
<p>“Ah evet, ne diyecekse gidip dinlemeliyiz,” dedi Trimbleby. Hepbüyür’e döndü. “Bizi ona götür!”&#160;“Nerede olduğunu bilmiyorum. Ondan bir mesaj&#160;getirdim sadece.”</p>
<p>“Yalan atma! Gayet iyi biliyorsun. Yalan söyleyen Halibut’lara ne yaptığımızı biliyor musun peki?”&#160;“Bay Trimbleby...” dedi Digby.</p>
<p>“Biliyor musun?” diye ısrar etti Trimbleby ve yaklaşıp eğilerek koca turşu burnunu Hepbüyür’ün&#160;yüzüne soktu. “Ne yaptığımızı biliyor musun?”&#160;“Bay Trimbleby...” dedi Digby tekrar.</p>
<p>Trimbleby gözlerini kısıp Hepbüyür’e bir dakika daha tehditkâr bir şekilde baktı ve sonra yavaşça&#160;doğruldu.</p>
<p>“Hepbüyür,” dedi Tobias Hildegrew. “Doğru mu gerçekten? Nerede olduğunu bilmiyor musun?”&#160;“Sadece bir mesaj getirdim. Size tek söyleyebileceğim onun ne yapmak istediği.”</p>
<p>“Ne yapmak istiyor?”</p>
<p>“Babasını kimin öldürdüğünü söylemek için Bay Digby’yle buluşmaya hazır.”</p>
<p>“Niye şimdi gelmedi?” diye sordu Digby. “Çünkü...” Hepbüyür bir an bildiklerinin ne&#160;kadarını söylemesi gerektiği konusunda tereddüt&#160;etti. “Çünkü insanlar onu arıyor. Eğer buraya gele-meden bulurlarsa, yakalarlar onu.”</p>
<p>“Sonra da buraya getirirler,” dedi Withers. “Fena mı?”</p>
<p>Hepbüyür yine tereddüt etti. “Görüşme gece olmalı. Bir de bu var.”</p>
<p>“Neden?”</p>
<p>“Öyle işte. Omniya öyle söyledi. Değiştiremem. Onu bir daha görmeyeceğim. Size sadece dediklerini&#160;aktarmaya geldim. Yarın gece, gece yarısında, Sessiz&#160;Avlu’da.”</p>
<p>“Saçmalık!” diye dudak büktü Trimbleby. “Başından beri söylediklerinin hepsi saçmalık. Beni aptal yerine koyma evlat! Onu bir daha görmeyeceksin,&#160;öyle mi? Tabii ki göreceksin. Gördüğünde söyle,&#160;buluşmayı filan unutsun. İsterse kendi gelebilir ya da&#160;isterse sonsuza kadar saklansın. Aynen böyle söyle,&#160;bakalım hoşuna gidecek mi!”</p>
<p>Hepbüyür endişeyle Trimbleby’a baktı. Eğer gerçekten götüreceği cevap buysa, Omniya’nın ne yapacağını bilmiyordu.</p>
<p>“Yerini bilmiyormuş gibi yapmayı kes, genç adam. Bir an önce git de, söylediklerimi ilet hadi.”</p>
<p>“Kimlerle buluşmak istiyor?” diye sordu Tobias Hildegrevv.</p>
<p>Hepbüyür hemen ona döndü. “Sadece Bay Digby’yle. Ve kâhya yardımcılarının da gelmesini&#160;istiyor.</p>
<p>Trimbleby hıh yaptı.</p>
<p>Hildegrevv dönüp kâhyaya baktı. “Kabul etmemek için bir neden göremiyorum. Böyle olmasını istiyorsa, olsun.”</p>
<p>“Gece yarısı Sessiz Avlu’da mı dedin?”</p>
<p>Hildegrevv gülümsedi. “Biraz teatral, ama ne fark eder. Böyle olsun istiyorsa, bırakalım da eğlensin&#160;biraz.”</p>
<p>“İşimiz onu eğlendirmek değil!” diye atıldı hemen Trimbleby.</p>
<p>Hildegrevv duymazdan geldi. “Tam olarak nasıl olmasını istediğini anlatır mısın Hepbüyür?”</p>
<p>“Bay Digby ve yardımcıları yarın gece Sessiz Avlu’da olmalılar. Kimseye görünmemeye özen göstermeleri gerekiyor. Omniya tam gece yarısında&#160;gelecek.”</p>
<p>“Peki bu arada ona yardım etmek için yapabileceğimiz bir şey var mı?”</p>
<p>Hepbüyür başını iki yana salladı. “Sadece, kimseye söylemeyin. Eğer avluda sizden başkasını görürse dönüp gidecek. Onu göremeyeceksiniz bile.”</p>
<p>“Göremeyecek miyiz?” dedi Withers. “Nasıl gelecek peki? Büyük kara kuşun sırtında uçarak mı?”</p>
<p>Dish sırıttı.</p>
<p>Kâhya, Tobias Hildegrevv’a baktı.</p>
<p>“Kabul etmemek için bir neden göremiyorum,” dedi Tobias yine.</p>
<p>“Ben görüyorum!” diye atıldı Trimbleby. “Koşulları belirleyecek son kişi o! Bay Digby; bu oğlana, Omniya Halibut’a hemen buraya gelmesini söylemesini, söylemelisiniz!”</p>
<p>Sessizlik oldu. Herkesin gözleri kâhyanın üzerindeydi.</p>
<p>Kâhya bir kez daha Tobias’a baktı. Hildegrevv hafifçe başıyla onayladı.</p>
<p>“Orada olacağım,” dedi kâhya. “Yardımcılarım da orada olacak.”</p>
<p>Kâhya yardımcıları ateş saçan gözlerle bakakaldılar.</p>
<p>“Eğer onu görürsen Hepbüyür, dediklerini aynen yapacağımızı ilet.”</p>
<p>Girişteki odada, Hepbüyür’ün döndüğünü gören memurlar kafalarını kaldırıp baktılar, ama yanında&#160;Tobias Hildegrew’u görünce hiçbir şey demeye cesaret edemediler. Genç memur hâlâ kapının yanında&#160;oturuyordu ve Hepbüyür giderken ona son bir kez&#160;gülümsedi.</p>
<p>Hepbüyür aşağı indi. Görevi henüz bitmemişti. Daha Cornelius Slinker’ı bulması gerekiyordu. Tuzak ancak o zaman tamamlanacaktı.</p>
<p>Fazla araması gerekmedi. O Slinker’ı değil, Slinker onu buldu. Neredeyse Aydınlık Kule’nin avlusunu&#160;geçer geçmez, birinin adını fısıldadığını duydu Hepbüyür. Etrafına bakındı. Bir sütunun arkasında, belli&#160;belirsiz seçilen biri eliyle onu yanma çağırıyordu.</p>
<p>Cornelius Slinker haberci pelerinin başlığını kafasından indirdi. “İçeri girdiğini gördüm,” dedi dişlerinin arasından. “Seni bekliyordum.”</p>
<p>“Beni takip mi ettin?”</p>
<p>“Omniya nerede?”</p>
<p>“Nereden bilebilirim?”</p>
<p>Slinker çukurlaşmış gözleriyle dik dik baktı. “Beni ona götür.”</p>
<p>“Dedim ya, nerede olduğunu bilmiyorum.”</p>
<p>“Korunması gerekiyor.”</p>
<p>“Ve siz de onu koruyacaksınız, değil mi?” dedi</p><div style="border-rigth:solid;">
<p>f</p>
<p>Hepbüyür. “Dün bizi o yüzden takip ettiniz herhalde. Peşimizden koşmanızın nedeni buydu, değil mi?”</p>
<p>Haberci başıyla onayladı. “Beni ona götür. Yardıma ihtiyacı var.”</p>
<p>Hepbüyür, Cornelius Slinker’ın aklındaki yardım planını düşünmek bile istemiyordu. “Onu görmek&#160;istiyorsunuz, öyle mi?”</p>
<p>Slinker hemen başını salladı.</p>
<p>“Öyleyse size bir sır vereyim. Yarın gece yarısında Sessiz Avlu’da olacak. Ama sakın kimseye söylemeyin, yoksa gelmez.”</p>
<p>Slinker başını iki yana salladı. “Yarma kadar bek-leyemem. Çok büyük bir tehlikede.”</p>
<p>“Tüh, öyle mi? Yarın gece; daha erken olamaz. Kimseye söylemeyin. Eğer onu görmek istiyorsanız&#160;orada olun.”</p>
<p>Slinker, Hepbüyür’ü kolundan tuttu. “Beni hemen ona götür!”</p>
<p>Hepbüyür kolunu çekip kurtuldu. “Yarın gece yarısı! Tek şansınız.” Birkaç adım geriledi. “Ve&#160;sakın peşimden geleyim demeyin! Gelmeye kalkarsanız, Omniya’yı göremezsin.”</p>
<p>Hepbüyür koşarak uzaklaştı. Omniya’nın istediği her şeyi yapmıştı. O gece yiyecek götürmek için Oyuklu Konak’a gidecek, planı için her şeyin&#160;hazır olduğunu söyleyecekti. Onun da bir planı&#160;vardı - ama Omniya’ya anlatmayı kesinlikle düşünmüyordu.</p>
<p>Kulenin yanındaki merdivenlere açılan kemerli girişte durup, Slinker’ın peşinde olup olmadığını</p></div>
</body>
</html>