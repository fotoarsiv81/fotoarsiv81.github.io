<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div><a id="caption1"></a><h2>ELLIOT SKELL</h2></div><div>
<p>TÜRKİYE BANKASI</p></div>
<p>Yüksek duvarlarla çevrili küçük bir kasaba büyüklüğündeki BenjCCSt^ (Ev, sıra dışı bir aile&#160;. olan Halibut'Iarın yuvasıdır. Nesillerdir bu tuhaf&#160;evde yaşayan Halibut'lar dış dünyadan habersiz bir&#160;yaşam sürmektedirler. Evin bütün işleri kalabalık bir&#160;hizmetkârlar topluluğu tarafından yapılmakta, kimse&#160;de duvarların dışındaki dünya ile ilgilenmemektedir.</p>
<p>Ta ki...</p>
<p>Bir gün evin kaptanı ölü bulunur. Bu ölüm yetkililer tarafından sıradan bir kaza olarak açıklansa da,&#160;aslında oldukça tuhaf bir olaydır. Üstelik bunu başka&#160;tuhaf olaylar da takip eder: Koruda gezinen gizemli&#160;bir figür, çatılarda uçan dev bir siyah kuş, duvardaki&#160;küçük bir gedik... Ancak 12 yaşındaki Omniya&#160;Halibut dışında, evin sakinlerinin hiçbiri bunları&#160;fark etmez. Omniya'nın alışılmadık dikkati ise onu&#160;ölümcül bir tehlikeye sürükleyecektir.</p><div><img src="main-1.jpg" alt=""/></div><div><div><img src="main-2.jpg" alt=""/></div></div>
<p>ELLIOT SKELL</p>
<p>BENZERSİZ EV</p>
<p>Özgün Adı</p>
<p>NEVERSUCH HOUSE</p>
<p>First published in Great Britain in 2011 by Simon and Schuster UK Ltd, ACBS COMPANY&#160;Text Copyright © Elliot Skell 2011</p>
<p>Türkiye’de Yayın Haklan: © 2011, Türkiye İş Bankası Kültür Yayınları Sertifika No: 11213</p>
<p>Çeviren</p>
<p>Gökçe Ateş Aytuğ Editör</p>
<p>Nevin Avan Özdemir ISBN 978-605-360-492-1</p>
<p>1. &#160;&#160;&#160;Basım: Ocak 2012</p>
<p>2. &#160;&#160;&#160;Basım: Ocak 2013&#160;Genel Yayın Numarası: 2441</p>
<p>Bu kitabın tüm yayın hakları saklıdır.</p>
<p>Tanıtım amacıyla, kaynak göstermek şartıyla yapılacak kısa alıntılar dışında gerek metin, gerek görsel malzeme yayınevinden izin alınmadan hiçbir yolla&#160;çoğaltılamaz, yayınlanamaz ve dağıtılamaz.</p>
<p>BASKI</p>
<p>KİTAP MATBAACILIK SAN. TİC. LTD. ŞTİ.</p>
<p>(0212) 482 99 10</p>
<p>DAVUTPAŞA CADDESİ NO: 123 KAT: I TOPKAPI İSTANBUL</p>
<p>Sertifika No: 16053</p>
<p>ELLIOT SKELL</p>
<p>Benzersiz</p>
<p>Ev</p>
<p>Kara Akbaba</p>
<p>Gecesi</p>
<p>Çeviren</p>
<p>Gökçe Afeş Ayfuğ</p>
<p>TÜRKİYE İŞ BANKASI KÜLTÜR YAYINLARI</p>
<p>İSTİKLAL CADDESİ, MEŞELİK SOKAK NO: 2/4 BEYOĞLU 34433 İSTANBUL</p><div>
<p>TÜRKİYE BANKASI</p>
<p>Kültür Yayınları</p></div>
<p>Tel. (0212) 252 39 91 Fax. (0212) 252 39 95&#160;<a href="http://www.iskultur.com.tr">www.iskultur.com.tr</a></p>
<p>İv</p><h4>Kukla Salonu'nck</h4><div>
<p>Erken ölümü gizemini koruyan Evelina Hartslip Codd’un anısına...</p></div>
<p>Sandalyenin tekerlekleri gıcırdadı. Hasırdan yapılmış eski bir sandalyeydi, tekerlekleri plastiktendi ama yılların yüküyle sertleşip çatlamışlardı. Sandalye odada gezindikçe tekerlekler gıcırdıyor, durunca&#160;sesleri kesiliyor, hareketlenince yine gıcırdıyorlardı.</p>
<p>Burası odadan ziyade, tavandan sarkan bir sıra cam fenerin sarı ışığıyla aydınlanan uzun ve yüksek&#160;tavanlı büyük bir salondu. Zemin mermer kaplıydı&#160;ve iki yan duvarda tepeye kadar kırmızı ahşaptan&#160;raflar diziliydi.</p>
<p>Salon boyunca raflardan aşağı bakan, ta tavana kadar sıralanmış bir dolu surat vardı.</p>
<p>Ahşaptan, kâğıttan, porselenden ya da balmu-mundan yapılmışlardı. Kimi küçük, kimi büyüktü. Kimi gülüyor, kimi somurtuyordu. Kiminin ipler tutturulmuş bir gövdesi; kimininse altında, bir elin girebileceği genişlikte, silindir şeklinde basit bir kumaş&#160;parçası vardı. Masum çocukların, kan kırmızısı teni</p>
<p>ve alev saçan gözleriyle cadıların, iyi kalpli devlerin, inildeyen ve acı çığlıklar koparan iblislerin yüzleriydi bunlar. Fenerlerin sarı ışığı altında, iyisiyle kötüsüyle tüm dünya burada temsil ediliyordu sanki.</p>
<p>Fakat odadaki tek gerçek insan, tekerlekli sandalyedeki adamdı. Yaşlıydı ve eski zamanlardan kalma bir gemi kaptanı üniformasından modellenmişe benzeyen, altın sarısı kordonlarla bezeli mavi bir ceket&#160;giymişti. Beyaz saçları çok seyrek, ama ceketinin&#160;yakasına dökülecek kadar uzundu. Yassı bir burnu&#160;vardı ve dudakları adeta sabit bir memnuniyetsizlik&#160;ifadesiyle sımsıkı kapalıydı. Çenesini göğsüne gömmüştü ve boynundaki sertleşme yüzünden başını kal-dıramıyordu. Raflara bakabilmesinin tek yolu, gözlerini olabildiğince yukarı döndürmekti.</p>
<p>Sağ elinde kocaman bir yakut yüzük vardı. Elleriyle sandalyenin tekerleklerini döndürdükçe, yüzük parıldayıp ışık saçıyordu.</p>
<p>Salon boyunca ilerliyordu adam; bir ara durup gözlerini yukarı çevirdi, yüzlerden birine baktı, sonra tekrar yoluna devam etti. Bazen neredeyse insanı&#160;sağır edebilecek kadar yükselen tekerlek gıcırtısı onu&#160;rahatsız etmezdi. Fakat başkalarını rahatsız ediyor&#160;ve böylece herkesi uzak tutmaya yarıyordu.</p>
<p>Yine durdu. Gözü raflardan birindeki bir figüre takıldı. Sivri burnu ve delici siyah gözleriyle şeytani,&#160;kin dolu bir yüzü vardı. Yaşlı adam bir anısını hatırlayarak uzun uzun seyretti onu.</p>
<p>Derken arkasında bir ses duydu. Ama nereden geldiğini görebilecek kadar çeviremedi başını. Ayak&#160;sesleri duydu.</p>
<p>“Kimsin?” diye sordu, kaşlarını çatıp cevap bekledi. “Kim var orada?”</p>
<p>Cevap gelmedi.</p>
<p>Adam tekerleklerden birini sabit tutup diğerini itti. Sandalye korkunç tiz bir ses çıkararak döndü.</p>
<p>Arkasında, siyah giysilerinin üzerine uzun başlıklı bir pelerin geçirmiş genç bir adam duruyordu.</p>
<p>“Ne istiyorsun?” diye sordu yaşlı adam.</p>
<p>“Gelip sizi almam söylendi.”</p>
<p>“Sen mi alacaksın? Daha önce seni göndermemişlerdi hiç. Wilson’la Tate nerede?”</p>
<p>“Başka yere çağırıldılar.”</p>
<p>“Başka yere mi çağırıldılar? Ne için? Buraya gelip beni almaktan daha önemli ne olabilir?”</p>
<p>Genç adam omuzlarını silkti.</p>
<p>“Tek başınasın. Aşağı inmem için iki kişi gerekiyor. ”</p>
<p>“Halledebilirim.”</p>
<p>Yaşlı adam derin bir nefes aldı. “Çok erkencisin. Ne zaman gelmen gerektiğini söylemediler mi sana?&#160;Hadi git de yanma birini alıp gel.”</p>
<p>“Şimdi gelmem söylendi.”</p>
<p>“Daha çok erken!” dedi yaşlı adam öfkeyle. “Tek istediğim haftada bir kez burada yalnız başıma bir&#160;saat geçirmek. Şu ceketi giymeye mecbur bırakıldığımdan beri bir tek bunu istedim. Çok mu yani?&#160;Bunu da mı yapamayacağım?”</p>
<p>“Benimle ilgisi yok. Ben ne söylenirse onu yaparım.” “Öyleyse dediğimi yap. Git, yarım saat sonra&#160;yanma birini alıp gel!”</p>
<p>Genç adam başını iki yana salladı. Sandalyenin arkasına geçti, tutaklarından kavrayıp itmeye başladı.</p>
<p>Yaşlı adam tekerlekleri durdurmaya çalıştı, ama genç adama direnecek gücü yoktu; tekerlekler avuçlarının içinde kayıp döndü. Bağırdı, ama tekerleklerin gıcırtısı sesini bastırıyordu.</p>
<p>Salonun sonundaki kapıya vardılar. Uzun, yüzden fazla basamaklı, düz bir merdiven uzanıyordu aşağıya. Salon, kapalı avlulu bir binanın en üst katın-daydı. Yaşlı adam tekerlekli sandalye kullanmaya&#160;başladıktan sonra bile, kuklalarının daha rahat girip&#160;çıkabileceği bir yere taşınmasını reddetmişti. Her&#160;hafta merdivenlerden yukarı taşınması ve sonra da&#160;aşağı indirilmesi gerekiyordu; aşağıda da bir başka&#160;hasırdan tekerlekli sandalye hazır beklerdi.</p>
<p>Karşısında merdivenler vardı. Dik taş basamaklar göz alabildiğince aşağı uzanıyordu.</p>
<p>“Sana söylüyorum,” diye bağırdı, “inmem için iki kişi gerekiyor!”</p>
<p>“Bugün değil,” dedi arkasındaki adam ve sandalyeyi aşağı itti.</p>
<p>4</p><h2>2</h2><h4>Öncesi</h4>
<p>Bu, Omniya Halibut’ın ve on iki çeyrek yaşındayken içine düştüğü sıra dışı olayların hikâyesi. Az önce anlattığım suç işlendiği sırada Omniya Kukla&#160;Salonu’nda değildi. Salonun varlığından haberdardı&#160;aslında, ama o upuzun merdivenlerden yukarı çıkmamıştı hiç. Fakat işte o salonda yaşanan şey çok&#160;geçmeden Omniya’yı öylesine sıra dışı bir hikâyeye&#160;dahil edecekti, belki bazı okurlar -fazla olmaz umarım- yaşananların gerçekliğinden şüphe bile edebilir.</p>
<p>Ancak, başlamadan önce, Kukla Salonu diye bir yerin nasıl var olduğunu ve orada neden mavi bir&#160;kaptan ceketi giymiş, parmağında koca bir yakut&#160;yüzük olan, tekerlekli sandalyeli yaşlı bir adamın&#160;gezindiğini bilmeniz gerekiyor. Başka bir' deyişle,&#160;genelde yapıldığı gibi, ilerlemeden önce geriye dönmemiz gerekiyor.</p>
<p>Omniya doğmadan uzun zaman önce yüz yıl önce, yüz yıldan bir yüz yıl daha önce ve hatta ondan da&#160;önce, sisli bir gecede, aysız gökyüzünün altında&#160;Pettifog diye küçük bir kasabanın ıssız kumsalına&#160;bir sandal yanaştı ve içinden Kaptan Hepgenç C.&#160;Halibut indi. Beraberinde sıkıca mühürlenmiş altı&#160;tane büyük sandık ve Digby adında ufak tefek bir&#160;adam getirmişti. Kaptan Halibut’la Digby, sandıkları indirdikten sonra sandalı kumsalda ateşe verdiler;&#160;bir tek Pettifog gözetleme kulesindeki liman şefinin&#160;görebileceği büyüklükte alevler yükseldi, hepsi o.&#160;Kaptan Halibut’la Digby’nin o geceyi nasıl geçirdiğini ya da sandıklardan ne çıktığını kimse bilmiyor.&#160;Şafak söktüğünde iki adam yaban arazilere doğru&#160;yola koyuldular. Ertesi sabah liman şefi teftişe geldiğinde, sadece sandaldan geriye kalan kapkara köz&#160;parçaları bulda; onlar da çoktan gelgite kapılmış,&#160;sürüklenip gidiyordu.</p>
<p>Üç yıl boyunca ne kaptanı ne de yardımcısını gören oldu. Sonra sonra, bu süre içinde ne yaptıklarına dair dedikodular dolaşmaya başladı. Sıradağların arasındaki derin vadileri kazarak elmas ararken&#160;görüldüklerini iddia edenler oldu. Bazıları ücra, ıssız&#160;yollarda tam da onların eşkalinde iki adam tarafından durdurulup soyulduklarını iddia etti. Bazıları batıda bir vadide -ya da bazen güneyde, bazen&#160;kuzeyde- uçsuz bucaksız bir tarlada binlerce işçiyi&#160;köle gibi çalıştırdıklarına şahit olan insanlar tanıyan&#160;insanlarla konuştuklarını iddia etti. Bir de sonraları, aslında Hepgenç C. Halibut’ın o ilk gece altı&#160;mühürlü sandığın içinde büyük hâzinesini getirdiğini ve yardımcısıyla birlikte ortadan kaybolduğu süre&#160;boyunca hâzinenin Pettifog’un dışındaki kumsalda&#160;gömülü durduğunu iddia edenler oldu.</p>
<p>Gerçek her neydiyse, o geceden üç yıl sonra, iki adam yabandan çıkıp kasabaya geldiler. Kaptan&#160;kasabanın en büyük otelinde bir oda tuttu ve arazi satın almak istediğini duyurdu. Ödemeyi altınla&#160;yapacağı ve fiyat konusunda pazarlığa girmeyeceği&#160;söylentisi yayılınca; çok geçmeden, ta sokaktan&#160;başlayıp otele, merdivenlerden yukarıya, oradan&#160;da kaptanın odasının olduğu koridora uzanan bir&#160;kuyruk oluştu. Kaptan parasını idareli bir şekilde&#160;dağıtmak üzere bir masanın gerisinde, yüzü kapıya&#160;dönük oturuyordu. Onu o gün görenler bir daha&#160;asla unutmadılar. Altın sarısı kordonları olan mavi&#160;bir kaptan ceketi giymişti ve parmağında kocaman&#160;bir yakut yüzük parıldıyordu.</p>
<p>Önce, kasabanın dışında, kimsenin istemediği, işe yaramaz arazilerin tapu senetleriyle belediye başkanı geldi. Kaptan hepsini satın aldı. Civarda başka&#160;alabileceği ne varsa onları da aldı. Günün sonunda&#160;kasabanın on katı büyüklüğünde malı mülkü; bir&#160;sürü tepesi ve vadisi, gölü ve akarsuyu, korusu ve&#160;bataklığı olmuştu.</p>
<p>Peki kaptan kendine mal mülk alırken yardımcısı neredeydi? Ufak tefek, kimselere benzemeyen tuhaf&#160;adam Pettifog’un caddelerinde koşuşturuyor, tuğla&#160;taşıyabilecek ya da eli kürek tutacak kadar güçlü&#160;görünen kim varsa kulağına bir şeyler fısıldıyordu.&#160;Mağaza görevlileri tezgâhlarından çıkıp geliyor; sarhoşlar önce şaşkınlıkla bakıyor, sonra hemen ayak-tanıyorlardı. Kısa süre içinde Pettifog’da, kasabanın&#160;işlerini yürütecek, çalışacak kadar dinç kimse kalmamıştı. Kasabanın işverenleri sokaklara çıkıp kaygıyla&#160;birbirlerine baktılar. Ertesi sabah Kaptan Halibut&#160;ile Digby işe aldıkları insanlarla birlikte Pettifog’un&#160;dışına doğru yürümeye başlayınca, hem müşterilerinin hem de çalışanlarının önlerinden geçip gittiğini&#160;gören dükkân sahiplerine de kapılarını kilitleyip&#160;kafileye katılmaktan başka seçenek kalmamıştı.</p>
<p>Pettifog’da kimse kalmadı. Denizden yayılan sis sokakları kaplayıp bomboş şehrin üzerine çöktü.&#160;Ziyaretçiler tahta çakılmış pencerelerle, kilit vurulmuş kapılarla karşılaştı. Fakat çok azı aldırış etti bu&#160;duruma, çünkü zaten pek çoğu kaptanın arazisine&#160;doğru gidiyordu.</p>
<p>Kaptanla yardımcısı nitelikli işçi arıyorlardı ve teklif götürdükleri her kişinin ardından on kişi, elli&#160;kişi, yüz kişi daha talip oldu. Kaptanın yeni arazisinde herkese iş vardı. Kasabanın kuzeyinde büyük bir&#160;inşaat olduğunu duyan her çeşit, her ulustan duvar&#160;ustası, marangoz, oymacı, tuğlacı, fayansçı, musluk-çu, sıvacı, boyacı ve işçi Pettifog’un boş sokaklarını&#160;arşınlayıp geldi. İhtiyaçları karşılanması gereken bir&#160;ordu dolusu çalışan vardı artık; kısa süre sonra doktorlar, dişçiler, aşçılar ve terziler de geldi. Kaptanın&#160;Pettifog’un dışındaki yeni arazisinde, onun için çalışan muazzam büyüklükte bir kamp oluşmuştu.</p>
<p>Önce, kaptanın satın aldığı uçsuz bucaksız arazinin etrafını çeviren, kilometrelerce uzunlukta bir duvar yükseldi. Sonra da epey içerilerdeki tepelerden birinin üzerinde bir bina belirmeye başladı, en&#160;üstünde iki kocaman yuvarlak penceresi otan yüce&#160;bir kuleye dönüşene kadar da yükselmeye devam&#160;etti. Diğer yapılar onun etrafına yerleşti. Binalar&#160;arazide kalın bir küf tabakası gibi yayılıyordu. Çatılarının üzerindeyse döner kuleler, çan kuleleri ve&#160;bacalardan bir orman bitti. Sonu yokmuş gibi görünen inşaatın planları altı mühürlü sandığın birinden&#160;çıkmıştı ve kaptan saatlerce oturup onları inceliyor&#160;ya da koltuğunun altına sıkıştırıp o bina senin bu&#160;bina benim geziyordu. Bu geziler sırasında Digby&#160;de yanında oluyor, çalışanlara direktif veriyor ya&#160;da gidişatı kontrol ediyordu. Kaptan ve yardımcısı&#160;dışında kimse planları görmemişti ve yapı öylesine&#160;büyüktü ki, çalışanların tek bildiği her bölümün&#160;inşasının sürmekte olduğuydu, o kadar. Kaptan&#160;ve yardımcısından başka kimse inşaatın ne kadar&#160;büyük olduğunu ya da bütün bölümlerin birbiriyle&#160;nasıl birleştiğini söyleyemezdi.</p>
<p>Sonraları, kaptan ile Digby’nin gizlice binaların tam ortasına, Büyük Kule’nin tam altına, ta temele&#160;kadar kazarak kaptanın hâzinesi için bir oda inşa&#160;ettikleri söylentisi yayıldı. Söylentinin bir başka&#160;türevi de, gizli odanın özel seçilmiş on adama yaptırıldığıydı. Ama bu on adamdan birine bile rastlayan&#160;olmadı ve odanın inşaatı bittikten sonra mı ortadan&#160;kayboldular -belki de öldürülüp kendi yaptıkları döşemenin altına gömülmüşlerdi- yoksa zaten&#160;başından beri böyle bir ekip hiç yok muydu, kimse&#160;öğrenemedi.</p>
<p>Zorlu inşaat beş yıl sürdü ve beş yılın sonunda arazinin ortasında bahçeler, korular ve bataklıklarla&#160;kuşatılmış acayip bir binalar ve kuleler demeti yükseliyordu; tıpkı dört yanı karayla çevrili bir denizin&#160;içinde yükselen kayalık ve tepelik bir ada gibiydi.&#160;Arazi o kadar genişti ki, ortasındaki binalarla, etrafını çeviren duvarın arasında, kilometrelerce mesafe&#160;vardı. Kaptan duvara tek bir kapı açılmasına izin&#160;vermişti. İş bitince çalışanlar ordusu dışarı çıkarıldı&#160;ve kapı arkalarından kilitlendi.</p>
<p>Çıkınca dönüp arkalarına baktılar ve kapının üzerindeki taşa oyulmuş iki sözcük gördüler. Okuma bilenler bilmeyenlere söyledi. Bu iki sözcük,&#160;kulaktan kulağa çığ gibi yayıldı.</p><h4>benzersiz Ev</h4>
<p>İşte böylece ev tamamlanmış oldu; adı ‘ev’di gerçi ama bırakın evi, malikâne de dense saray da, Petti-fog’un dışında yükselen böylesine devasa, acayip bir&#160;şeyi tarif etmeye yetmezdi. Bilindiği kadarıyla bu&#160;devasa şeyin içinde, etrafını çeviren duvarın ardında, yankılı koridorlarında, insanın başını döndüren&#160;merdivenlerin üzerinde, binlerce odasında, çatı katlarında ve kulelerin içindeki odalarda sadece Kaptan&#160;ve yardımcısı yaşıyordu.</p>
<p>Kaptan buranın adını Benzersiz Ev koymuştu, çünkü bu tek kapılı uzun duvarın içinde yükselen&#160;yapının bir benzeri daha yoktu - hatta böylesi daha&#160;önce hayal bile edilmemişti. Fakat bir süre sonra</p>
<p>Pettifog sakinleri “Keşke böyle bir ev hiç yapılma-saydı,” demeye başladılar. İnşaat bittikten sonra kendi evlerine dönmüşler, kilitleri açıp pencerelerindeki tahtaları çıkarmışlardı, ama kasabadaki hayat&#160;asla eskisi gibi olmadı.</p>
<p>İnsanlar sürekli olarak birileri tarafından gözetlendikleri hissine kapıldı. Evin ortasındaki karanlık, alabildiğine uzanan kulenin görüş alanına girmeyen yer yoktu. En tepedeki iki pencere, bir çift fal&#160;taşı gibi açılmış göz misali kasabayı izliyordu sanki. İnsanlar evin iki sakininin, yani bir pencereden&#160;kaptanın, öbür pencereden yardımcısının onlara&#160;baktığını düşünüyordu. Haylaz çocukları, “Kaptan&#160;görürse gelir, seni alıp götürür” diye korkutuyorlardı. Evin inşasına bulaştıklarına pişman oldular. Ne&#160;yaptıklarını ancak şimdi, iş işten geçince anlayabilmişlerdi. Kaptandan, sonsuza dek tepelerinde dikilecek bir yer yapmak için para almışlardı.</p>
<p>Ama kaptan kuleden izliyorduysa bile, yaramaz çocukları almaya gelmedi. Son çalışanları da işten&#160;çıkarıp arkalarından kapıyı kapadığından beri, onu&#160;duvarın dışında gören olmamıştı.</p>
<p>Fakat zamanla evde yaşayanların sayısı artmaya başladı. Digby arada bir şehre iniyor; her seferinde&#160;ondan bir-iki gün sonra kasaba sakinlerinden biri&#160;Benzersiz Ev’e gidiyor, kapının önünde bekliyor,&#160;sonra da uşak, bahçıvan, marangoz ya da aşçı olarak içeri giriyor ve onu bir daha gören olmuyordu.&#160;İnsanlar diyordu ki: “Kaptanın yardımcısı yanınıza gelirse, sizi eve gitmeye ikna edinceye kadar ne&#160;kadar para gerekirse teklif ediyormuş.” Bazıları korkuyla, bazılarıysa gelmesi umuduyla yaşıyordu. Bir&#160;de, inşaatında çalışanlar ayrılırken tam takır olan&#160;evin ihtiyaçlarıyla yüklü gemiler yanaşıyordu Petti-fog’a. Sandıklarca mobilya, halılar, duvar kilimleri,&#160;tablolar, gümüşler ve türlü türlü lüks eşya -ya da&#160;kasabalılar lüks olduklarını düşünüyordu- getirildi.&#160;Evin sayısız odasının en iyisinden mobilyalara dindirilemez bir açlığı vardı sanki. Pettifog’un nakliye&#160;şoförleri eşyaları kapının önüne bırakıp dönüyor, bir&#160;süre sonra eşyalar duvarın ardında kayboluveriyor-du; onları kimin içeri aldığını gören olmazdı.</p>
<p>Bir gün, evin inşasından yaklaşık on yıl sonra, Pet-tifog’a öncekilerden çok farklı bir yükü olan bir gemi yanaştı. Gemi limana demirledi, içinden güzel bir&#160;genç kadın ve iki hizmetkâr indi. Kaptanın yardımcısı&#160;üstü kapalı bir at arabasında onları bekliyordu. Kadını ve hizmetkârları alıp götürdü ve Benzersiz Ev’in&#160;kapısı arkalarından kapandı. Birkaç gün sonra eve&#160;belediye başkanı davet edildi. Gizlilik yemini edip,&#160;sessiz kalmak için yüklüce bir para alan başkan, orada ne gördüğünü ya da ne yaptığım hiç açıklamadı.&#160;Ama ertesi gün, belediye ofisinde, Matmazel Begonya&#160;Frieslander ve Kaptan Hepgenç C. Halibut’ın evliliğini beyan eden bir cüzdan hazırlandı.</p>
<p>Sonraki on dört yıl boyunca, belediye ofisinde altı nüfus cüzdanı hazırlandı. Evlilikten bir yıl sonra adını Hepyeşil H. Halibut koydukları bir oğlan&#160;dünyaya geldi. Ardından da Hepdoğru V. Elalibut&#160;adını verdikleri oğlan doğdu. Sonra da üç kız geldi:</p>
<p>Ribonya Halibut, Estonya Halibut ve Yivonya Halibut. En son da, Yivonya’dan beş sene sonra Hepiyi X. Halibut diye bir oğulları oldu.</p>
<p>Altıncı ve son çocuğun doğumundan on iki yıl sonra, yani altı mühürlü sandıkla kıyıya yanaşmasının üzerinden kırk üç yıl geçmişken de, Kaptan&#160;Hepgenç C. Halibut’ın ölümü kayda geçti.</p>
<p>İşte böylece, döngü sürüp gitti. Sonraki iki yüzyıl boyunca Halibut’lar ve kasabalılar yan yana -Hali-but’lar duvarın arkasında, kasabalılar dışında- biri&#160;diğerinden habersiz, birbirlerini fazla umursamadan&#160;yaşayıp gittiler.</p>
<p>Duvarın ardında bir nesil diğeri büyütüyordu; hâlâ kaptanın muazzam servetiyle yaşıyorlardı.&#160;Zaman zaman Pettifog limanına biri gelir, eve götürülür, birkaç gün sonra da belediye ofisinde yeni bir&#160;evlilik cüzdanı hazırlanırdı. Sonra da yeni nüfus cüzdanları ve peşinden de ölüm kayıtları gelirdi. Hali-but’ların yanında, aileleriyle birlikte hizmetkârlar da&#160;yaşıyordu; Kaptanın yardımcısı Digby’nin tavlayıp&#160;getirdiği hizmetkârların soyundan gelen hizmetkârlar, bildiklerini nesilden nesile aktararak nesilden&#160;nesile Halibut’lara hizmet ediyorlardı.</p>
<p>Duvarın dışındaysa dünya değişmişti. Savaşlar yaşanmış, yeni ülkeler kurulmuş, keşifler yapılmış,&#160;icatlar tamamlanmıştı. Nüfus artmış, Pettifog küçük&#160;bir kasaba olmaktan çıkıp bir şehre dönüşmüş; sahil&#160;tarafından önce batıya, sonra doğuya doğru genişlemiş ve sonunda Halibut’ların evinin kıyısında kuzeye doğru da büyümeye başlamıştı. Ama kaptanın&#160;zamanında çalışanların ördüğü duvarla çevrili Benzersiz Ev, kapısının dışındaki koca şehir kadar bir&#160;alan kaplayarak aynen duruyordu.</p>
<p>Eğer gözlemleme şansınız olsaydı, o duvarın ardında yıllar boyu hiçbir şeyin, hatta hizmetkârların bile değişmediğini düşünebilirdiniz. Benzersiz&#160;Ev’de gelenek her şeydi. Ve ‘İki yüzyıl içinde orada&#160;garip bir düzen kurulmuştur herhalde’ diye düşünürseniz, evet, haklısınız. Garip bir hayal gücünüz&#160;yoksa hayal edebileceğinizden de garip bir düzen&#160;kurulmuştu. Ama bir şey söylememe izin verin.&#160;Kendi hayat düzeniniz, yani sizin için çok tanıdık ve&#160;anlaşılır olan düzen, uzaklardan gelen birine bir o&#160;kadar acayip görünebilir. Ya da şu yönden bakalım;&#160;başka türlüsünü bilmeyen için kendi hayat düzeni,&#160;nasıl olursa olsun, hiç garip değildir.</p>
<p>Halibut’lara dönersek... Benzersiz Ev’de Hali-but’lar hiçbir zaman resmi olarak bir başkan seçmediler. Pek çok konuda olduğu gibi, bu konuda da kendilerine özgü acayip bir yöntem oluşturdular. Eler neslin mutlaka, bir önceki neslin liderinin&#160;uygun gördüğü yeni bir lideri olurdu. Uygun görülen bu kişinin evin yeni kaptanı, yani Halibut’ların&#160;lideri olması gerektiği hiçbir yerde yazmıyordu, ama&#160;olmaması gerektiği de yazmıyordu. O yüzden her&#160;nesilde, bir öncekinin ölmesinin ardından, uygun&#160;görülen kişi yeni kaptan olurdu. Bazen oğullardan,&#160;bazen yeğenlerden, bazen kuzenlerden biri, bazen de&#160;bir başkası olurdu yakut yüzüğü takmaya, Hepgenç&#160;C. Halibut’ın giydiği mavi ceketten giymeye seçilen.</p>
<p>Birinci kaptan öldüğünde, oğlu Hepdoğru V. Hali-but seçilmişti. Onun ardından, ilk kaptanın anısına Hepgenç adını alan yeğeni, sonra Hepsakin, Hep-yeşil, Üçüncü Hepgenç, İkinci Hepdoğru, Dördüncü&#160;Hepgenç ve son olarak da evi yirmi dört yıl yöneten&#160;Hepbilge B. Halibut başkan oldular.</p>
<p>Seksen yedi yaşına geldiğinde güçsüz, kırılgan ve geçimsiz biriydi artık ve kaptan olmadan önce biriktirdiği kuklalarından başka bir şey düşünmez olmuştu. Üç yıldır tekerlekli hasır sandalyelerine mahkumdu ve üç yıldan beri de, evin bütün kaptanlarından&#160;her sene beklendiği üzere birinci kaptanın Pettifog’a&#160;gelişinin yıldönümü olan Varış Günü’nde Büyük&#160;Kule’nin merdivenlerini çıkamıyordu. Kukla Salo-nu’nun merdivenlerinden aşağı itildiğinde Hepbilge&#160;öyle yaşlı ve kırılgandı ki, ölümünün pek de uzak&#160;olmadığı düşünülüyordu; fakat yine de, bu şekilde&#160;ölebileceği kimsenin aklına gelmezdi. Wilson ve Tate&#160;-normalde onu haftalık ziyaretinden sonra geri götürmeye gelecek olan iki hizmetkâr- birileri tarafından&#160;yolda birkaç dakika oyalanmışlar, geldiklerinde de&#160;Hepbilge’yi merdivenlerin dibinde ölü bulmuşlardı.</p>
<p>Evin başhekimi ve birinci kaptandan beri doktor olarak hizmet vermiş Sturgeon ailesinin en büyüğü&#160;olan Eldred Sturgeon, cansız bedenini inceledikten&#160;sonra Hepbilge’nin merdivenden düşüp öldüğünü&#160;açıkladı. Bu sonuca herkes kendi kendine de varabilirdi zaten. Düşme sebebi hakkındaysa hiçbir fikri&#160;yoktu; hem, böyle bir bilgiyi neden ondan beklediklerini anlamıyordu, o sadece bir doktordu.</p>
<p>Hiç kimse şüphelenilecek bir durum olduğunu öne sürmek için bir gerekçe bulamadı. Kukla Salonu&#160;her zamanki gibi görünüyordu, herhangi bir boğuşma ya da direnme izi yoktu. Hepbilge’nin ölümünün&#160;bir kaza olduğu apaçık ortadaydı. Kısa süre sonra,&#160;nasıl düşmüş olabileceğine dair teoriler üretildi.&#160;Hepbilge yaşı ilerledikçe öyle sabırsız, öyle asabi bir&#160;adama dönüşmüştü ki, Wilson’la Tate geç kalınca,&#160;merdivenlerin dibindeki ikinci sandalyesine kendi&#160;başına gitmeye karar vermiş ve tepede sandalyesinden kalkmaya çalışırken onu da kendisiyle birlikte&#160;aşağı çekerek düşmüş olmalıydı. Ya da Wilson’la&#160;Tate’in gelip gelmediğine bakmak için sandalyesini&#160;merdivenin ucuna götürmüş ve kazayla aşağı düşmüştü. Ya da -bazen sırf inadına yaptığı gibi- kendini geri geri itelemeye çalışırken tekerleğin üzerindeki elleri kaymış, sandalyeyi istediğinden daha hızlı&#160;itivermişti.</p>
<p>Halibut’ların bazısı Hepbilge’nin ölümünü talihsiz bir kaza, bazısı tuhaf bir kaza ve hatta bazısı korkunç bir kaza olarak niteledi; ama herkes Hepbilge’nin kendi sabırsızlığı ve asabiyetinden kaynaklanan bir kaza olduğu konusunda hemfikirdi.</p>
<p>Böylece cinayetin ardındaki gerçek perdelenmiş oldu ve ev halkına göre ölümünün tek endişe verici&#160;yanı, Hepbilge’nin kendisinden sonra kimi kaptanlığa uygun gördüğünü işaret etmeden gitmiş olmasıydı. Yirmi dört yıllık kaptanlığı süresince -ne bir&#160;sözle, ne bakışla, ne de bir göz kırpmayla- hiçbir&#160;ipucu vermemişti. Herkes böyle bir şeyin ilk kez&#160;yaşandığının farkındaydı. Köklü geleneklerle yönetilen bir düzende, bu durumda ne yapmak gerektiğini&#160;bilen yoktu.</p>
<p>Fakat bir şey apaçık ortadaydı: Hepbilge ölmüştü ve gömülmesi gerekiyordu. Tıpkı evin diğer kaptanları gibi onun da Düşler Tarlası diye bilinen&#160;yere, çimlerle kaplı tepeciklerin arasına gömülmesi ve yeni kaptanın bir cenaze konuşması yapması&#160;gerekiyordu. Ama Hepbilge tekerlekli sandalyesiyle&#160;merdivenlerden düşmeden önce kaptanlığa uygun&#160;gördüğü kişiyi işaret etmediğine göre, yeni kaptanın&#160;kim olacağı belli değildi.</p>
<p>Epeyce tartışılıp münakaşa edildi. Kayıtlar incelendi, geçmişte yaşananlar değerlendirildi, ama yine de bir cevap bulunamadı. Bir gönüllü de çıkmadı.&#160;Sonunda cenaze konuşmasını, en yaşlı ama henüz&#160;elden ayaktan düşmemiş Halibut kim ise onun&#160;okumasına karar verildi. Bu kişi, kendisinin işaret&#160;edildiğini fark ettiğinde dehşete kapılan, doksan iki&#160;yaşındaki Hepparlak P. Halibut’tı.</p>
<p>Hepparlak evin gayri resmi yer bilimcisiydi ve gençliğinde evin arazisinden toplayarak muazzam&#160;bir koleksiyon oluşturduğu taşlardan başka hiçbir&#160;şeyle ilgilenmezdi. Aynı ölçüde muazzam büyüteç&#160;ve mikroskop koleksiyonuyla huzur içinde taşlarını&#160;incelemekten öte dileği yoktu. Fakat karşı koyamayacak kadar yaşlı ve güçsüzdü; birinci kaptandan&#160;miras mavi ceket giydirildi, yakut yüzük ittire kaktı-ra parmağına geçirildi ve güç bela Düşler Tarlası’na&#160;götürüldü.</p><div><img src="main-3.jpg" alt=""/></div><div>
<p>Böylece, kaptanın cansız bedeninin Kukla Salo-nu’na çıkan merdivenlerin dibinde bulunmasından iki gün sonra, Hepparlak cenaze konuşmasını yaptı&#160;ve evin onuncu kaptanı Hepbilge B. Halibut toprağa&#160;verilebildi.</p>
<p>Omniya Halibut, Hepbilge’nin cenaze töreninin olduğu gün on iki çeyrek yaşındaydı. Tam söylemek&#160;gerekirse, on iki yaşında, üç aylık ve üç günlüktü;&#160;ama böyle detaylara takılmasak iyi olur. Anlatılmayı&#160;bekleyen çok daha önemli şeyler var. Henüz farkında değil ama -zaten henüz fark ettirecek herhangi&#160;bir şey olmadı- bir dizi sıra dışı olay eli kulağında&#160;bekliyor ve Omniya onların tam ortasında kalacak.</p></div><h2>3</h2><h4>Düşler Tarfeı'ncMü Cenaze Töreni</h4>
<p>Sıradan bir tabut değildi. Siyah ahşaptan yapılmıştı ve iki kişinin rahatça sığabileceği kadar büyüktü; her köşesinde, sanki tabutun kapağını açmaya cüret&#160;eden olursa üstüne atılacakmış gibi duran, dişleri&#160;dışarıda, elleri pençe gibi hazırlanmış, sinmiş bekleyen bir iblis oyması vardı. Tabut, Düşler Tarlası’nda,&#160;önceki gömüleri işaretleyen tepeciklerin arasına&#160;kazılmış açık bir mezarın yanında duruyordu.</p>
<p>Mezarın bir tarafında, kolçaklarında aynı iblis oymalarından olan kırmızı Yas Tahtı’nın üzerinde&#160;Hepbilge’nin dul karısı Alevya oturuyordu. En yaslı kişinin cenaze günü ayaklarını yere basmaması&#160;gerekirdi, o yüzden Alevya’yı mezarın yanma kadar&#160;tahtın içinde getirmişlerdi. Alevya’nın arkasında&#160;Halibut’lar duruyordu. Mezarın diğer tarafındaysa&#160;hizmetkârlar, onların başında da yeşil kadife ceketiyle ufak tefek, kambur bir adam olan varis kâhya,&#160;yani birinci kaptanla birlikte gelen Digby’nin toru-</p><div>
<p>r</p></div>
<p>nunun çocuğunun çocuğunun çocuğunun çocuğunun çocuğunun çocuğu vardı.</p>
<p>Cenaze konuşmasının gönülsüz okuyucusu Hep-parlak -iki yanında olur da bacakları pes ederse yardımına koşacak olan iki hizmetkâr- mezarın başında duruyordu. Başı tamamen keldi; titreyen ellerinin arasındaki kâğıttan baktığı kelimeleri ağzında gevelerken, yumurta şeklindeki kabak kafası öne arkaya&#160;oynuyordu. Ancak görkemli törenlerde kullanılan&#160;birinci kaptanın ceketi üzerine çok büyük gelmişti.&#160;Manşetleri neredeyse parmaklarının ucuna kadar&#160;iniyordu.</p>
<p>Cenaze, Halibut törenleri standartlarına göre bile uzuyordu. Bir kaptan için hazırlanan cenaze konuşmasının kafiyeli olması ve en az otuz sekiz kıta ve bu&#160;kıtaların da en az altı dizeden oluşuyor olması gerekirdi - ve Hepparlak’ın da dünyanın en hızlı okuyan&#160;kişisi olduğu söylenemezdi. Başlık bile kafiyeliydi:&#160;Kukla Salonunun Merdivenleri - Bir Kaptanın&#160;Kazara Ölümünün Tek Şahidi - Dünyanın En Üzücü Trajedisi - Anısına Bir Cenaze Şiiri. Hepparlak’ın&#160;sadece başlığı okuması bile yaklaşık beş dakikayı&#160;bulmuştu.</p>
<p>Yine de eğer orada olsaydınız, bu cenazenin -devasa tabutun üzerindeki şeytani yaratıklar ve elbette, kırmızı tahtta oturan kadın ve katılanların iki ayrı&#160;grup halinde durmaları ve kafiyeli konuşmasını&#160;mırıl mırıl okuyan adamın kendisine ait olmadığı&#160;çok belli olan eski, rengi solmuş bir ceket giymesi&#160;dışında- gayet sıradan bir tören olduğunu düşünürdünüz. Ama bu söylediğim, Düşler Tarlası’nın&#160;etrafındaki ağaçlara bakmazsanız geçerli. Çünkü&#160;ağaçlara baksaydınız -er ya da geç- birinin üzerinde oturan büyücek gövdeyi fark ederdiniz. Bir kuş,&#160;sincap ya da bir ağaçta rastlanır türden herhangi&#160;bir hayvan olamayacak kadar büyüktü. Ve bir kez&#160;dikkatinizi çekseydi, ondan bir tane daha, bir tane&#160;daha görür ve çok geçmeden, tüm alana yayıldıklarını; dallara oturmuş, ağaçların gövdesine sarılmış bir&#160;halde yaprakların arasından aşağılarındaki cenaze&#160;törenini izlediklerini anlardınız.</p>
<p>Hepyeşil F. Flalibut’ın evin kaptanı olduğu zamanlara uzanan bir gelenekti bu. Çocuklar cenazeleri ve belli başlı törenleri ancak ağaçlardan izleyebiliyordu. Beşinci Kaptan Hepyeşil’in kendisi zamanının&#160;çoğunu ağaçlarda, özellikle de çam ağaçları ve servilerde geçirmiş; yetişkinlerin büyük kısmını gelmeye ikna edemese de, marangozlara yaptırdığı ağaç&#160;evlerde çocuklara katılımın yüksek olduğu partiler&#160;vermişti. Ona göre, büyüyen akıllar ve uzuvlar için&#160;ağaç dallarında vakit geçirmekten daha sağlıklı bir&#160;şey olamazdı.</p>
<p>Bu yüz seneden de uzun zaman önceydi ve marangozların Fiepyeşil için inşa ettiği ağaç evler çoktan harap olmuş, fırtınalarla parçalanmış, yağmurlarla&#160;çürüyüp gitmişti. Fakat çocukların ağaç tepelerinde&#160;oturması geleneği -herhangi bir gerekçesi olmasa&#160;da- Benzersiz Ev’deki pek çok gelenek gibi hâlâ&#160;sürüyordu. Kimse çocukları kollamaz ya da nereye&#160;kadar tırmanabileceklerini söylemezdi. Bazen aralarından biri cenaze ya da herhangi başka bir tören&#160;sırasında paldır küldür ağaçtan aşağı düşer, bu düşüşün olası sonuçlarına katlanmak zorunda kalırdı.</p>
<p>Herhangi bir güvenlik donanımı ya da başlarında kimse olmadan çocukların istedikleri kadar yükseğe&#160;tırmanmasına izin verilmesinin, Halibut yetişkinlerinin ilgisizliğini, düşüncesizliğini ve hatta daha&#160;da fenasını gösterdiğini düşünebilirsiniz. ‘Ama eğer&#160;bir çocuk çok yükseğe tırmanıyorsa ya da ağırlığını&#160;taşıyamayacak kadar ince bir dala oturuyor, esintili&#160;bir günde rüzgârı hesaba katmıyorsa ya ahmak ya&#160;gösterişçidir ve böyle bir çocuğun kaybında mutlaka bir hayır vardır.’ Ya da daha doğrusu, Halibut&#160;yetişkinlerinden birine sorulsa böyle derdi, diyelim.&#160;Onlar da çocukken aynı şeyi yapmışlardı ve -ağaçtan düşenlerin dışında- hepsi de büyümeyi başarmış,&#160;bundan bir zarar görmemişlerdi.</p>
<p>Omniya kocaman bir meşe ağacının alttan beşinci dalına tünemişti; burası cenaze törenleri için favorisiydi. Ağacın öbür tarafında, neredeyse Omniya’yla&#160;aynı hizada kuzeni Hepbüyür D. Halibut oturuyordu. Alnının üzerinde dümdüz bir çizgi oluşturacak&#160;şekilde kesilmiş kahverengi saçları olan Hepbüyür,&#160;Omniya’dan sadece birkaç ay küçüktü ama yaşma&#160;göre daha ufak görünüyordu. Hınzır çocuklardan&#160;bazıları ona Hiçbüyümez derdi.</p>
<p>“Bir şey duyabiliyor musun?” diye sordu Omniya.</p>
<p>Hepbüyür başını iki yana salladı.</p>
<p>Omniya yaşlı adamın aşağıdaki araziden yayılan sözcüklerini seçmeye çalışarak daha dikkatle dinledi. Adam öylesine kısık sesle okuyordu ki, mezarın&#160;etrafındakiler bile duymakta zorlanıyor olmalıydı;&#160;çocuklar için çok daha zordu. Arada sırada esintiyle&#160;bir-iki kelime taşınıyordu ama onlar da -tıpkı korkmuş bir kuzunun melemesi gibi- anlaşılamayacak&#160;kadar belli belirsizdi.</p>
<p>“Rezalet!” dedi Omniya.</p>
<p>“Bu kadar uzun bir konuşma yapmak hiç kolay olmasa gerek,” dedi birkaç dal aşağılarında oturan&#160;kız. Sororya Halibut, Omniya’nın tanıdığı en iyi&#160;niyetli insandı; ne zaman bir tartışma çıksa iki tarafı&#160;barıştırmaya çalışır ve olaylara karşı tarafın gözünden de bakardı. Bazen iyi niyetliliği o kadar ileri&#160;götürürdü ki, insanı sinir ederdi.</p>
<p>Omniya, Sororya’ya tereddütle baktı. Konuşmaya ilk başladığında da yaşlı adamın sesi daha gür değildi ki.</p>
<p>Belli belirsiz mırıltı aynı tonda devam ediyordu. Omniya tekrar Hepparlak’a baktı. Çocuklar bile&#160;Hepparlak’ın yeni kaptan olamayacağının farkındaydı. Kaptanın nasıl seçileceğine gelince, çocuk ya&#160;da yetişkin herkes bu konuda ümitsizdi; ne yapacaklarını bilmiyorlardı. Birkaç kişi Hepbilge’nin,&#160;törenden sonraki yemekte baş kâhyanın okuyacağı&#160;vasiyetinde bir ipucu bırakmış olabileceğini söylemiş&#160;ve herkes buna bel bağlamıştı.</p>
<p>Omniya ıslığa benzer bir ses duydu. Hemen yukarı bakıp, kafasına doğru uçan kozalağı tam&#160;zamanında yakaladı. Fazla uzakta olmayan bir ağacın tepesinden bir kız ona nanik yaptı. Evesya Hali-but ve ikiz kardeşi Artesya yan yana oturmuşlardı,&#160;ikinin de kafasında turuncu şapka vardı. İkizler&#160;görünüş olarak birbirlerinin neredeyse aynısı, kişilik&#160;olaraksa taban tabana zıttı. Omniya Artesya’nın çok&#160;yakın arkadaşıydı, o yüzden de Evesya onu düşman&#160;bellemişti.</p>
<p>Evesya bugün daha bir düşmanca davranıyordu ve cenaze töreni ilerledikçe, oturduğu ağaçtan zaman zaman kozalak koparıyor, Omniya’ya fırlatıp&#160;onu aşağı düşürmeye çalışıyordu. Ama ilk kozalak&#160;teğet geçince, Omniya yaprakların arasından kozalak fısıltısı kollamaya ve gelen kozalakları yakalamaya başlamıştı. Yakalayınca sol tarafındaki karaağaçta oturan sekiz yaşındaki cılız oğlan Hepmavi J.&#160;Halibut’a seslenip kozalağı ona atıyor, Elepmavi de&#160;seslenip başkasına atıyor ve Evesya’mn kozalakları&#160;ağaçtan ağaca, ta ki biri düşürene kadar Düşler Tar-lası’nın etrafını dolanıyordu.</p>
<p>Omniya farkında değildi, ama Benzersiz Ev’de gelenekler böyle başlıyordu işte. Çok büyük olasılıkla gelecek yıllarda çocuklar ne zaman bir cenaze&#160;olsa, birbirlerine kozalak atacak ve bunu neden yaptıklarını bilmeyeceklerdi.</p>
<p>“Hepmavi,” diye seslendi Omniya, sonra da kozalağı ona doğru fırlattı.</p>
<p>Mezarın yanında Hepparlak yarım saatten fazladır mırıl mırıl okumaya devam ediyordu. Konuşmayı, Sororya’nm büyük teyzesi Pedagogya Halibut yazmıştı. Pedagogya kendini evin baş şairi olarak&#160;görür ve genellikle ne zaman kafiyeli bir yazı gerekli&#160;olsa, gönüllü olurdu. Ayrıca çok uzun ve karmaşık&#160;tabirler kullanmak konusunda uzmandı ve bu da&#160;Hepparlak için işleri iyice zorlaştırıyordu.</p>
<p>Dalların arasından ıslık gibi bir sesle bir kozalak daha geldi. Omniya yakalayıp, Hepmavi’ye atmadan önce Evesya’ya sırıttı. Evesya da turuncu şapkasının altından ona dik dik baktı.</p>
<p>Mırıltı kesildi. Ama konuşma bitmemişti. Hepparlak kâğıdı çevirmek için duraksamıştı sadece; sırf titriyor diye değil, bir de ceketin manşetleri ellerini&#160;kullanmasını zorlaştırdığı için bu kadar uzamıştı&#160;konuşması. Hizmetkârlardan biri bıkkınlıkla öne&#160;çıkıp da yardım etmeseydi, hiç başaramayacaktı&#160;belki. Yas Tahtı’nm üzerindeki Alevya Halibut’sa&#160;uyuyakalmış gibi görünüyordu.</p>
<p>Omniya kuzenine bakıp gözlerini devirdi. Bugüne kadar bir sürü cenazeye katılmıştı ve bu seferki de diğerlerinden pek farklı değildi. Oysa bir kaptanın cenazesinde sıra dışı bir şeyler olmasını beklerdi&#160;Omniya, ne de olsa bundan önce evin tarihi boyunca sadece dokuz kez yaşanan bir şeydi. Fakat tersine, en az diğer cenazeler kadar sıkıcı gidiyordu.</p>
<p>“Hiç beklediğimiz gibi değil,” dedi Hepbüyür’e. “Kabul et.”</p>
<p>Hepbüyür başını evet anlamında salladı.</p>
<p>“Evin kaptanısın, onca yıl tekerlekli sandalyeye hapsoluyorsun, sonra da korkunç bir kazayla ölüyorsun ve tüm bunlardan sonra böyle bir cenaze&#160;töreninin oluyor; onun yerinde olsak hiç memnun&#160;kalmazdık bence.”</p>
<p>“Cenazeyi izleyemezdik ki o zaman,” dedi Hep-büyür.</p>
<p>“îzleyebilseydik, diyorum.”</p>
<p>“Konuşmayı duyamadığımız için öyle geliyor,” dedi Sororya. “Duyabildiğimizi düşünsenize! Ne&#160;kadar özel olurdu kim bilir.”</p>
<p>“Haklısın, epey özel olurdu.” Omniya, Hep-büyür’e baktı ve yine gözlerini devirdi. Hepbüyür sırıttı. İkisi de daha önce Pedagogya’nm şiirlerinden&#160;bir sürü dinlemişlerdi ve şiirler zaten hiçbir zaman&#160;olayların akılda kalan ilginç kısmı olmazdı.</p>
<p>“Çok acımasızsın Omniya,” dedi Sororya, “Hepparlak elinden geleni yapıyor. O kadar da kötü değil.”</p>
<p>‘Buna verilecek bir cevap yok,’ diye düşündü Omniya. Sororya kendisi kadar iyi niyetli olmayan&#160;herkesin acımasız olduğuna inanırdı - saçmaydı&#160;tabii, çünkü zaten kimsenin Sororya kadar iyi niyetli&#160;olması mümkün değildi.</p>
<p>Omniya tekrar Hepbüyür’e baktı. “Acıktın mı?”</p>
<p>Hepbüyür başını evet anlamında salladı.</p>
<p>“Dua edelim de cenaze yemeği, töreni telafi etsin,” dedi Omniya; büyük olasılıkla Düşler Tarlasındaki herkesin aklından aynı şey geçiyordu.</p>
<p>Sonunda, Hepparlak yine durdu. Bu sefer nihayet konuşmayı bitirmişti. Alevya, birisi dürter dürtmez&#160;uykusundan sıçrayarak uyandı. Hizmetkârlardan on&#160;iki tanesi dev tabutu kaldırmak için geldiler. Dengede tutmaya çalışarak, iplerle aşağı indirdiler. Tabut&#160;epeyce bir yana yattı ve çukurun dibine ulaşınca küt&#160;diye yere çarptı.</p>
<p>Hizmetkârlar bellerini tuta tuta geri çekildiler. Hepparlak törenin son sözlerini söyledi. Sonra bir&#160;sessizlik oldu. Hepparlak, yapması gereken bir şey&#160;daha olup olmadığını anlamak için kâhyaya baktı. Kâhyaysa başını hafifçe iki yana sallayıp karşıyı&#160;işaret etti. Hepparlak da toparlanıp Düşler Tarla-sı’nda ağır aksak yürümeye başladı. Dört hizmetkâr&#160;Alevya’nın üzerinde oturduğu Yas Tahtı’nı kaldırıp&#160;Hepparlak’ın arkasına takıldılar. Ardından diğer&#160;Halibut’lar, onların peşinden de -önlerinde Digby&#160;ile- diğer hizmetkârlar peşlerine koyuldu. Alanın&#160;dört bir yanındaki çocuklar da onlara katılmak için&#160;ağaçlardan aşağı atlıyorlardı.</p>
<p>İlk başta, çimlerle kaplı tepeciklerin arasından ilerleyen düzenli bir sıra oluşturmuşlardı. Ama en öndeki Hepparlak o kadar yavaş yürüyordu ki, birkaç dakika içinde o düzenli sıra bir hengameye dönüştü.</p>
<p>Cenaze alayı Düşler Tarlası’ndan ayrıldı, Aydınlık Kule’nin arkasındaki merdivenlerden çıkıp sütunlarla&#160;bölünmüş bir taraçaya vardılar. Omniya kuleye ulaştığında; merdivenler ve yukarıdaki sütunların orada,&#160;itişen, durmaksızın konuşan Halibut’lar ve hizmetkârlardan oluşan bir sel uzanıyordu. Omniya, Hep-büyür’le Sororya’yı kaybetmişti; kalabalığın arasında&#160;bir yerlerde olmalıydılar. Sütunlara ulaşınca, izdiham&#160;halindeki insan seli Omniya’yı da içine katıp yemeğin&#160;olduğu yere doğru sürükledi. Herkes oraya geliyordu. Aslında, tam olarak herkes sayılmaz. Omniya iki&#160;sütunun arasından geçip gözden kaybolan bir gölge&#160;fark etti.</p>
<p>Gölgenin peşinden gidince bir avluya vardı. Avlunun öbür tarafındaki adam bir kapıyı açmak üzereydi. Siyah, başlıklı bir haberci pelerini giymişti.</p>
<p>“Bekle!” diye bağırdı Omniya.</p>
<p>Adam döndü. Uzun boylu, zayıf, gözleri çukurlaşmış, yanakları çökmüş bir gençti; adı Cornelius Slin-ker’dı. Birinci kaptanın ilk günlerinden beri haberci olarak çalışan köklü bir hizmetkâr ailesindendi.&#160;Gizlilik, sessizlik, çabukluk, Slinker’ların mottosuy-du ve Cornelius bu özelliklere yenilerini de eklemişti.&#160;Neredeyse hiç konuşmaz, yüzünde hep ciddi ve dikkatli bir ifade olurdu. Onu sadece yanınızdan süzülüp&#160;giderken görürdünüz ve genellikle de gördüğünüzü&#160;algılayana kadar o çoktan gitmiş olurdu. Halibut&#160;ailesi çocuklarının hiçbiri Cornelius Slinker’dan hoşlanmaz, pek çoğu da ondan korkardı.</p>
<p>Omniya’ysa tam olarak korkmuyordu ya da en azından merakına galip gelecek kadar korkmuyordu diyelim.</p>
<p>“Yemeğe gelmiyor musun?” diye sordu.</p>
<p>Cornelius başını iki yana salladı.</p>
<p>Omniya yanma yaklaştı. “Neden?”</p>
<p>“Bir yere bir şey götürmem gerekiyor,” dedi haberci.</p>
<p>Omniya, Slinker’ın siyah pelerinin cebinden büyük bir zarfın taştığını gördü. Cornelius onun zarfa baktığını fark etti ve telaşla cebine iyice sokuşturdu.</p>
<p>“O ne?” dedi Omniya.</p>
<p>Cornelius cevap vermedi.</p>
<p>“Götürdüğün şey mi? Nedir o?”</p>
<p>“Ölüm kâğıdı,” diye homurdandı haberci. “Hepbilge’ninki mi?”</p>
<p>Cornelius başıyla onayladı.</p>
<p>“Şehre mi götürüyorsun?”</p>
<p>Cornelius yine başını salladı.</p>
<p>“Bakabilir miyim?”</p>
<p>Cornelius kaşlarını çattı.</p>
<p>Omniya, Cornelius’a yaklaştı. “Bakmamın kimseye zararı olmaz, değil mi?” Ellerini kavuşturup, “Lütfen,” dedi.</p>
<p>“Mühürünü açamam,” dedi Cornelius.</p>
<p>“Açarsan kim fark eder?”</p>
<p>Başını iki yana salladı.</p>
<p>“İzin ver de bakayım.”</p>
<p>Cornelius elini cebinin üzerine kapadı.</p>
<p>“Ne sakıncası var?”</p>
<p>Cornelius çukura kaçmış gözleriyle Omniya’ya uzun uzun baktı. Hiç kırpmadı gözlerini. Yalnızca&#160;baktı, kımıldamadan.</p>
<p>Bakışı sinir bozucuydu. Omniya onu sırf merakından takip etmişti. Yapmacık bir kahkaha attı. “Yemeği kaçıracaksın.”</p>
<p>“Kâhya gitmemi söyledi.”</p>
<p>“Her söyleneni yapıyorsun galiba, hı?”</p>
<p>Cornelius başıyla onayladı.</p>
<p>“İyi de az önce ölüm kâğıdını göstermeni söylemiştim.”</p>
<p>Cornelius’un ifadesi değişmedi. Bir tebessümden filan eser yoktu. Kapıyı açtı, Omniya’ya son kez&#160;baktı, başlığını kafasına geçirdi ve gözden kayboldu.</p>
<p>Omniya sütunlardaki kalabalıktan yükselen sesleri duyabiliyordu. Boş avluda bir dakika daha kaldı. Cornelius Slinker’ın yemeğe katılmaması tuhaftı aslında, çünkü normalde herkesin orada bulunması&#160;gerekirdi. Fakat tabii kâhya gitmesini istemişse, gitmek zorundaydı. İyi ama kâhya neden gitmesini istemişti? Neden yarma kadar beklememişti?</p>
<p>Ve taşıdığı şey sadece kaptanın ölüm kâğıdıysa, Cornelius neden ona zarfı bile göstermek istememişti?</p>
<p>O sırada Omniya habercinin koridorlar ve apartmanlardan oluşan Batı Bloğu’na doğru inip, birkaç merdiven, avlu ve geçitten geçip, bloğun sonundaki,&#160;Benzersiz Ev’in binalarının dışarı açılan kapılarından biri olan kemere varacağım biliyordu. Oradan&#160;da acele acele -fişek gibi bir haberci hızında- beş&#160;kilometre yürüyecek, evin etrafını çevreleyen duvardaki tek kapıya ulaşacaktı.</p>
<p>Omniya biliyordu ki, kapı açıldığında Cornelius Slinker artık taşıdığı her neydiyse onu yerine ulaştırmak için Benzersiz Ev’i çevreleyen şehrin sokaklarına karışacaktı.</p>
<p>Fakat Omniya bunları sadece hayal edebiliyordu. Diğer Fialibut’lar gibi, o da evden dışarı çıkmamıştı&#160;hiç.</p><div><img src="main-4.jpg" alt=""/></div><h4>Mor ISfeffe Cenaze Yemeği</h4>
<p>Büyük Mutfak Meydam’ndaki ocakların ateşi, kaptanın cenaze yemeği hazırlıkları için yirmi dört saat boyunca yanmıştı. Mor Nef’te boydan boya uzanan&#160;masaların üstü tepeleme yemek doluydu. Hepbil-ge’nin anısına tepsi tepsi, en sevdiği yemek olan enginar doldurulmuş güvercin kızartması ve türlü türlü&#160;et kızartması vardı. Masalarda kalın sarı mumlar&#160;yanıyordu ve duvardaki uzun şamdanların içinde de&#160;aynı mumlardan vardı. Burası uzun, yüksek kubbeli&#160;bir salondu. Fakat çok rutubetliydi ve yıllardır kullanılmadığı için tavandaki mor boya yer yer dökülmüş,&#160;alttan nokta nokta beyaz sıvalar çıkmıştı; tıpkı karanlık bir gökyüzünde asılı yıldızlar gibi görünüyorlardı.</p>
<p>Omniya vardığında salon epeyce kalabalıktı. Masaların bir ucunda, hâlâ Düşler Tarlası’ndan&#160;buraya taşınan Yas Tahtı’nda oturan Alevya; onun&#160;yanında da Hepparlak vardı. Öbür sandalyelerin&#160;hepsinde önden önden gelen Flalibut’lardan biri&#160;oturuyordu; ama herkese yetecek kadar sandalye&#160;olmadığı için, yeterince hızlı davranamayan diğer&#160;Halibut’lar oturanların arkasında ayakta dikilmişti.&#160;Masaların öbür ucunda, Alevya’nın tam karşısında,&#160;varis kâhyanın yemek boyunca önderlik edeceği hizmetkârlar toplanmıştı.</p>
<p>Kâhyanın işaretiyle, Hepparlak birkaç laf geveledi ve yemek başlamış oldu.</p>
<p>Herkes yağlı yağlı parıldayan kızarmış etlere hücum etti. Arkadakiler yiyecek kapmak için öne&#160;uzanınca, sandalyedekiler bir anlığına ezilir gibi oldu.&#160;Etlere ulaşılır ulaşılmaz yemek başladı. Tüm salon&#160;çiğniyor ve ısırıyordu. İnanılmaz bir gürültü vardı.</p>
<p>Üç saat boyunca salon, et koparma, ilik emme ve kemiklere çarpan diş sesleriyle çınladı. Cenaze&#160;yemekleri, ölen kişiye bir hediye niteliği taşırdı ve&#160;yemek sonunda toplanan kemikler mezara saçılacak,&#160;üzerine toprak örtülecekti. Kemik yığının üzerinde&#160;çimen bitince de mezar, Düşler Tarlası’ndaki tepeciklerden biri haline gelecekti. Mesela İkinci Hep-genç’in, yani belki de evin gelmiş geçmiş en sevilen&#160;kaptanının devasa mezarı popülaritesini perçinlemeyi&#160;sürdürüyor, cenaze yemeği hâlâ dillerde dolaşıyordu.</p>
<p>Yetişkin Halibut’ların arasından itiş tepiş masaya uzanmaya çalışan çocuklar da tabaklarına et doldurup Mor Nef’in etrafına dağıldı; yere oturup etleri&#160;kemiklerinden sıyırdılar, parmaklarını yaladılar. Her&#160;biri kemiklerin Hepbilge’nin mezarına gideceğini&#160;bildiği için üstüne düşeni yaptı.</p>
<p>Omniya yemeğini Hepbüyür, Sororya, ikizler</p>
<p>Artesya ve Evesya ve birkaç arkadaşıyla birlikte yedi. Çizgili gömlek düşkünü Hepzeki O. Hali-but grubun en şakacısıydı. Türlü türlü maskaralık&#160;yapardı. Çok geçmeden, arkadaşlarını güldürmek&#160;için burun deliklerine tavuk kemikleri tıkıştırmaya&#160;başladı. Herkes oflayıp pofladı. Bir tek Hepzeki’nin&#160;kendisi gülümsemişti, o kadar. Kemikler burnundan&#160;düşünce de yemeğine devam etti. Müthiş iştahlıydı,&#160;belli ki babasının izinden gidiyordu. Babası Hep-tombul Y. Halibut evin en oburlarından biriydi;&#160;bunu ispatlayan kocaman bir göbeği vardı.</p>
<p>Omniya arkadaşlarıyla birlikte biraz daha et almak için masaya gitti. Çiğneme, emme ve kemiğe&#160;çarpan diş sesleri aynen sürüyordu. Bir tek Yas&#160;Tahtı’nda oturan Alevya doymuş gibiydi; bir şeyler&#160;yediyse tabii. Önünde dopdolu bir tabak duruyordu, ama bir lokmasına bile dokunulmamıştı sanki.&#160;Omniya onun, başını tahtın sırtına dayamış, yıldızlı&#160;tavanı izliyor olduğunu fark etti.</p>
<p>Hemen yanında oturan Hepparlak ise yemeğe gömülmüştü; her bir elinde kâh bir but kâh külbastı&#160;kâh bir pirzola tutuyordu; üstündeki birinci kaptanın ceketinin manşetleri yağ içindeydi. Yerken bir&#160;yandan da şaşkın bir ifadeyle sağına soluna bakınıyordu. Sanki evin yeni kaptanı olabileceğine ya da&#160;evin geçici kaptanı olduğuna ya da şu anda her ne&#160;idiyse o olduğuna herkesten fazla şaşırmış -ya da&#160;korkmuş- ve bütün bunların nasıl olup bittiğini ya&#160;da ne anlama geldiğini ve bundan sonra neler olacağını anlayamamış gibiydi.</p>
<p>Bu muammayı açıklığa kavuşturabilecek tek kişi olan Digby, yani varis kâhya üstünde koyu yeşil&#160;kadifeden kâhya ceketiyle ayakta durmuş, sakince&#160;yemeğini yiyordu. Ceketin ceplerinden birinde Hep-bilge’nin vasiyetini taşıyordu ve yemek bittiğinde&#160;herkese okuyacaktı.</p>
<p>Tüm Digby’ler gibi varis kâhya da ufak tefek bir adamdı; kıpkırmızı, çapaklı gözleriyle epeyce&#160;yaşlıydı. Yemek boyunca üç yardımcısı hep yanı&#160;başındaydı: Trimbleby, Withers ve Dish. İri yapılı&#160;kâhya yardımcılarının üçü de erik kurusu rengin-deki resmi ceketlerini giymişlerdi. Yanlarındaysa&#160;kâhyanın oğlu, yani babası Büyük Digby ölünce&#160;onun yerine geçecek olan Genç Digby vardı. Onun&#160;yanında da hizmetkârlardan biri olan Tobias Hil-degrew duruyordu. Hildegrew bir zamanlar, tıpkı&#160;Cornelius Slinker gibi, haberci ailesinden gelen bir&#160;haberciydi ama sonra doğal yeteneği ve neşeli yapısıyla Genç Digby’ye arkadaş ve asistan olmuştu.&#160;Üç kâhya yardımcısı, Hildegrevv’u kıskanıyorlardı.&#160;Başka örneği olsun olmasın, bir haberci parçasının&#160;geleceğin kâhyasıyla böylesi yakın bir arkadaşlık&#160;kurmasını onaylamıyorlar ve Büyük Digby gittiğinde yerlerini Hildegrevv’a kaptırmaktan korkuyorlardı. Durmadan onun hiçbir şeye yardım etmediğini ve&#160;çok zor biri olduğunu söyler, üstü örtülü imalarda&#160;bulunurlardı. Ama Hildegrew’un yardım etmeyen&#160;ve zor biri olduğu doğru değildi. Aslında, kâhya&#160;yardımcıları dışında herkes onu severdi. Akıllı ve&#160;candan bir insandı. Kıvırcık siyah saçları, düzgün&#160;fiziği ve boyu bosuyla yakışıklıydı da. Genç hizmetçi hanımların çoğu bir gün, Tobias Hildegrew kâhya&#160;yardımcısı olduğunda -olması gerektiğinden emindiler- onun karısı olabilmeyi ümit ediyordu. Genç&#160;Halibut hanımlarının çoğu da gizliden gizliye Tobias&#160;Hildegrevv’un karısı olmanın hayalini kurardı; fakat&#160;bu ancak Halibut’larla hizmetkârların evlenmesine&#160;izin verilirse olabilecek bir şeydi ve tabii ki böyle bir&#160;izin verilmiyordu.</p>
<p>Halibut’ların muazzam servetini bir tek evin kaptanı bilirdi ve Hepbilge bu konuda sadece bir&#160;sonraki kaptanın açabileceği bir mektup bırakmıştı.&#160;Birinci kaptandan kalan bu serveti kimseye devretme yetkisi yoktu ve dolayısıyla da vasiyetinde yer&#160;almıyordu. Digby’nin taşıdığı vasiyet, Hepbilge’nin&#160;kişisel varlığından ibaretti. Minyatür portelerden&#160;oluşan bir koleksiyonu vardı. İpek şeritli keçe çizmeleri vardı; sanki olabildiğince fazla Halibut’tan&#160;hınç almak istermişçesine, ayakları büyüdükçe yenisini yaptığı için hemen her numaradan mevcuttu. Ve&#160;hepsinden önemlisi, kuklaları vardı; gençliğinden&#160;beri kuklacılıkla uğraştığı için çok fazlaydılar. Bu&#160;saydıklarımın hiçbirinin maddi değeri yoktu, ama&#160;herkes bir şeyler almayı arzu ediyordu; çünkü vasiyetinde yer almak, Hepbilge’nin bu hediyeye daha&#160;uygun birini düşünememiş olduğu anlamına gelirdi.&#160;Fakat vasiyetin bu kadar ilgiyle beklenmesinin asıl&#160;nedeni, Hepbilge’nin hayattayken cevaplamaya fırsat bulamadığı büyük sorunun sırrını çözebilmesi&#160;ihtimaliydi. Hepbilge yerine kimin geçmesini istiyordu? Yaşlı ve sarsak Hepparlak değilse, yeni kaptan&#160;kim olacaktı?</p>
<p>Sonunda yemek faslı bitmeye yüz tuttu. İnsanlar tıka basa doymuş bir halde sandalyelerine gömüldüler ya da düşüp kaldıkları yerde yayılmaya başladılar. Daha önce düzenlenen yemeklerde aşırı yemekten ölenler olmuştu. Bu kez kimse ölmedi, ama&#160;midelerini tuta tuta oradan oraya yuvarlananlar birkaç mum devirip ufak tefek yangınlara neden oldular; hatta yangınlardan birinde bir hanımın elbisesi&#160;tutuştu. Yalnızca evin en oburları, yani Alevya’nın&#160;hemen yakınında oturan grup, Heptombul, Hepdol-gun V. Halibut ve karısı İntasya ve birkaç kişi daha&#160;ciddiyetle yemeye devam ediyordu; ama artık onlar&#160;bile yavaşlama belirtileri göstermeye başlamıştı.</p>
<p>Üç kâhya yardımcısı önce sessizlik sağlayabilmek için masaya vurdu, sonra da tabak çanakları kenara&#160;itip yol açarak Büyük Digby’nin masaya çıkmasına&#160;yardım ettiler.</p>
<p>Varis kâhya kalabalığın önünde doğruldu. Ceketinin cebinden büyükçe bir balmumuyla mühürlenmiş bir belge çıkarıp kaldırdı. Salonda sessizlik hakimdi. Yere yığılmış olanlar inlemeyi kesmişti.&#160;Hatta oburlar yemeyi bile kesmişlerdi.</p>
<p>Digby, tıpkı büyük büyük büyük büyük büyük büyük büyükbabasının -sonunda üzerinde yemek&#160;yediği masaya yığılıp öldüğü- bu cenaze yemeklerinin ilkinde birinci kaptanın vasiyetini okumadan&#160;önce yaptığı gibi, yağlı parmaklarını ceketine sildi&#160;ve boğazını temizledi. İlk kâhyadan sonraki iki varis&#160;kâhya da benzer şekilde ölmüşlerdi, o yüzden Digby&#160;konuşmasına başlarken biraz gergindi.</p>
<p>“Vasiyete dikkatle bakın!” diye bağırdı. Belgeyi kaldırıp, Mor Nef’in her köşesinden görülebilecek&#160;şekilde yavaşça havada gezdirdi ki, görmeyen kalmasın. “Mühüre dikkatle bakın!” diye bağırdı ve&#160;yine havada gezdirdi ki, herkes mühürün bozulmamış olduğunu görsün. “Şimdi mühürü açıyorum!”</p>
<p>Açtı ama kâğıdın bir parçası da mühüre yapışıp üzerinde kalıverdi. “Özür dilerim,” diye homurdandı Digby ve kalın, buruşuk belgeyi açmaya başladı.</p>
<p>Herkes bekliyordu.</p>
<p>“Bir dakika,” diye geveledi ve okuma gözlüğü için cebini yokladı.</p>
<p>Masanın etrafındakiler gözlerini döndürdü.</p>
<p>“Böyle daha iyi. Evet, nerede kalmıştık? Ah, evet!” diye bağırdı kâhya, kendini toparlayarak.&#160;“İşte Hepbilge B. Halibut’ın, yani evin onuncu kaptanının vasiyetinde yazanlar.”</p>
<p>Kâğıda baktı, konuşmak üzere ağzını açtı, ama kaşlarını çatıp kaldı.</p>
<p>Tüm gözler masanın tepesindeki uzun yeşil ceketli bu ufak tefek adamın üzerindeydi.</p>
<p>“İşte vasiyetinde yazanlar,” dedi Digby tekrar, ama bu kez sesinin tonunda bir değişiklik vardı.&#160;Bir tereddüt, neredeyse bir hayret ifadesi yerleşmişti&#160;sanki. “Ben artık öldüm, o yüzden...”</p>
<p>“Ölmedin!” diye bağırdı oburlardan biri olan Hepdolgun, ağzından etler saça saça. “Oku hadi şu&#160;vasiyeti!”</p>
<p>Kâhya da ona, “Vasiyet bu zaten!” diye bağırdı. Biraz durdu. “Baştan başlayacağım.” Boğazını temizledi. “Ben artık öldüm, o yüzden neler olacağı umurumda değil. Bu arada, hiçbirinizi sevmedim zaten. Eşyalarımdan hangisini beğenirseniz, onun için savaşabilirsiniz ve kim neyi alırsa, o onun olur.” Digby’nin kaşları&#160;iyice çatıldı. “Hizmetkârlar da dahil.”</p>
<p>Bir sessizlik oldu.</p>
<p>“Bu doğru olamaz,” dedi Hepdolgun zor anlaşılır bir şekilde ve güçbela masanın üzerine tırmanıp tabakları bardakları eze eze kâhyaya doğru yürümeye başladı, ardından da kâğıdı çekip elinden aldı.</p>
<p>Uzun uzun baktıktan sonra başını kaldırdı. “Hakikaten öyle,” dedi şaşkınlıkla.</p>
<p>Bir anlık bir sessizlik daha oldu, sonra biri bağırdı: “Kim ne kaparsa!” Birkaç saniye içinde çocuklar ve büyükler, Halibut’lar ve hizmetkârlar kapıya ulaşmak için çekişiyor, birbirini ittiriyor, ezip geçiyorlardı. Biraz önce aşırı yedikleri için inildeyen&#160;insanlar şimdi ayaklanmış, dışarı çıkmak için savaş&#160;veriyordu. Hepdolgun birkaç hizmetkârı ezerek&#160;masadan aşağı atladı, kalabalığın arasına karıştı ve&#160;yolunun üstünde beş-altı kişiyi daha dümdüz etti.</p>
<p>Bir dakika içinde kalabalığın çoğu gitmiş, sadece içler acısı bir halde homurdana homurdana emekleyerek kapıya ulaşmaya çalışan birkaç yaralı Halibut&#160;ve hizmetkâr kalmıştı. Onlar da gidince salon tamamen boşaldı; yerler ve masanın üstü kırık tabaklar,&#160;ezilmiş cam bardaklar ve un ufak olmuş kemik parçalarıyla doluydu.</p>
<p>Ya da daha doğrusu, salon hemen hemen boşalmıştı diyelim. Çünkü masanın en ucunda, Yas Tah-tı’nın üzerinde, bugün ayağının yere değmemesi gerektiğini unutmamış tek kişi olan Alevya Halibut&#160;oturmaya devam ediyordu. Ve onun yakınında,&#160;duvara yaslanmış duran Omniya vardı.</p>
<p>Az önceki korkunç gürültünün ardından -bağırış çağrış, feryat figan, tehditler, sövgüler- Mor Nef tüyler ürpertici bir sessizliğe bürünmüştü.</p>
<p>Omniya masaya yaklaştı. Alevya başını hiç kımıl-datmamıştı. Gözleri açık bir şekilde, yana doğru, Yas Tahtı’nın sırtına dayanmış duruyordu; vasiyetin&#160;okunmasının çok öncesinden beridir bu haldeydi&#160;sanki. ‘Belki de,’ diye düşündü Omniya, ‘yemek sırasında öldü de kimse farkına varmadı.’</p>
<p>Yaşlı kadın ansızın başını çevirdi.</p>
<p>Omniya hava sıçradı.</p>
<p>“Neye bakıyorsun?” diye sordu Alevya.</p>
<p>“Hiçbir şeye,” dedi Omniya.</p>
<p>Yaşlı kadın ona pek inanmamış gibi baktı. “Sen gitmiyor musun? Çok geç kalacaksın bak. Oyalanırsan hiçbir şey kalmaz.”</p>
<p>Omniya omuzlarını silkti. Neden diğerleriyle birlikte koşup gitmediğini o da bilmiyordu; gitmemişti işte. Ve şimdi durup düşününce, on dört farklı&#160;numara keçe çizmeler yapan seksen yedi yaşındaki&#160;bir adamın eşyalarından hangisini almak isterdi,&#160;bilemedi.</p>
<p>“Kuklalara ne dersin?” diye ısrar etti Alevya, sanki Omniya’nın aklından geçenleri okumuş gibi. “Bir kukla istemez misin?”</p>
<p>“İstemem,” dedi Omniya.</p>
<p>“Neden?” diye sordu Alevya kızgın bir şekilde. “Senden başka herkes kukla istiyor. Öldüğünden&#160;beri tek konuştukları şey bu.”</p>
<p>Omniya cevap vermedi. Kuklaların da onu çizmelerden daha fazla heyecanlandırdığı söylenemezdi.</p>
<p>“Buraya gel,” dedi Alevya tahtta hiç kımıldamadan. Başının etrafına kıvır kıvır dökülen beyaz saçları, yassı bir yüzü ve çok aralık dişleri vardı. Gözleriyle Omniya’yı takip etti. “Göreyim seni. Hah, böyle daha iyi. Tanışıyor muyuz peki? Adın ne?”&#160;“Omniya Halibut.”</p>
<p>“Omniya,” diye tekrarladı yaşlı kadın. Düşündü. “İlginç. Sana bir şey soracağım Omniya. Sence isim mi&#160;insanı belirler, insan mı ismi? Hı? Ne düşünüyorsun?”&#160;“Bilmece gibi bir şey,” dedi Omniya.</p>
<p>“Belki de. İlk duyduğumda senin kadar filandım ve hâlâ kararımı vermiş değilim. Cevap ne sence?”&#160;“Belki ikisi de doğrudur.”</p>
<p>“İkisi de mi?”</p>
<p>“Belki ikisi de yanlıştır.”</p>
<p>“Ne biçim cevap bu?! Bilmişlik taslama.” Yaşlı kadın ona dikkatle baktı. Sonra iç çekti. “Yine de,&#160;vaktin var. Belki de bilmeceyi sen çözersin. Belki&#160;çözmek senin kaderindir.”</p>
<p>“Ben kadere inanmıyorum,” dedi Omniya. Alev-ya’nın yanma oturdu. “İnsana kendisinden başka herhangi bir gücün bir şey yaptırabileceğine inanmıyorum.”</p>
<p>“Ama sen çocuksun,” dedi Alevya.</p>
<p>“Yani?”</p>
<p>“Çocuklar çok az şey bilir ve bildiğini sandığı şeylerin neredeyse hepsi yanlıştır.”</p>
<p>“Bu doğru değil!”</p>
<p>“Bal gibi de doğru.” Alevya yemeğin enkazına bakmak için başını çevirince, kulağındaki büyük&#160;elmas küpeler mum ışığında parıldadı. “Bütün bunlar için ne düşünüyorsun?” Elini sallayarak bomboş&#160;salonu işaret etti. “Tam da Hepbilge’nin gönlüne&#160;göre. Onları böyle koştura koştura çıkarken görseydi, katıla katıla gülerdi. Bazen yapardı biliyor&#160;musun, kusana kadar gülerdi. Ama ancak güzel&#160;esprilere. Bunu görse kesin gülerdi. Şimdi nerede-ler? Onun eşyalarını kapışıyorlar. Kuklaları almak&#160;için birbirlerini eziyorlar. Şuraya yazıyorum, Kukla&#160;Salonu’nun merdivenlerinde birbirlerinin kemiklerini kıracaklar. Kemiklerini kıracak, kaburgalarını&#160;çatlatacaklar. Ve yukarı ulaşabilenler, yıllar boyu&#160;kim kimin elinden neyi kaptı diye tartışıp duracak.&#160;Hepbilge bir yerlerden izliyorsa, katılana kadar&#160;gülecek. Hatta öyle gülecek ki, gülmekten tekrar&#160;tekrar ölecek.”</p>
<p>“Korkunç bir şey bu,” dedi Omniya.</p>
<p>“Bir daha ölemez, merak etme.”</p>
<p>“Yok, eşyalarım kapışan insanlara gülmesini diyorum.”</p>
<p>Alevya omuzlarını silkti. “Onları sevmezdi. Herkes biliyor - vasiyetinde de söylemiş. Dinlemedin mi?”</p>
<p>“Kaptanımız olmasaymış öyleyse.”</p>
<p>“Bir zamanlar seviyordu,” dedi Alevya. “Kaptan olduktan sonra sevmemeye başladı. Şu vasiyet var&#160;ya, onu sadece sorun çıkarmak için yazdı. İnsanlar&#160;yıllar yılı didişecekler. Ama biliyor musun Omniya,&#160;Hepbilge’nin ardında bıraktığı asıl lanet, vasiyetinde&#160;yazdığı değil, yazmadığı şey.”</p>
<p>“Bir bilmece daha mı?”</p>
<p>“Çok açık değil mi? Yeni kaptan kim olacak? Bu bilmeceye cevap ver hadi, verebilir misin? Heppar-lak mı? O mu kaptan olacak?” Alevya soğuk soğuk&#160;güldü. “Taşlarından başka hiçbir şey umurunda&#160;değil. Onlara kavuşmak için sabırsızlanıyor. Ve diyelim ki Hepparlak kaptanlığa başkasını seçti, onun&#160;seçeceği kişiye güvenecek misin? Düşün biraz. Hepparlak seçiyor.”</p>
<p>“Biz birini buluruz,” dedi Omniya.</p>
<p>“Kimi? Gönüllü var mı? Kimsenin kendinden başka bir şey düşündüğü yok. İşte Hepbilge bunu&#160;gördü. Onları yapmak istedikleri şeyden alıkoymadığın sürece, ne olursa olsun umurlarında değil.”&#160;Alevya başını acıyla iki yana salladı. “Sen daha&#160;çocuksun. Çocuklar her şeyin düzeleceğini sanır.&#160;Ama öyle olmaz. Her zaman olmaz. Daha doğrusu, çoğu zaman olmaz. Beni çok da ilgilendirmiyor&#160;zaten. Yaşlandım artık. Ama sen... sen gençsin. Kaç&#160;yaşındasın?”</p>
<p>“On iki çeyrek.”</p>
<p>Alevya başını salladı. Sonra da kaşlarını çatıp Omniya’ya baktı. “Sen neden gitmedin?”</p>
<p>“Gitmedim işte.”</p>
<p>“Gitmeliydin. Hepbilge bana herkesin gideceğini söylemişti. Göreceksin, demişti, bir Allah’ın kulu&#160;bile kalmayacak. Halibut’larm içinde kalabalığın&#160;peşinden gitmeyecek kimse yok.”</p>
<p>“Yanılmış o halde, değil mi?”</p>
<p>Alevya bir anlığına, Omniya’ya sanki karşısındaki kız o güne kadar karşılaştığı en küstah çocukmuş gibi dik dik baktı. Sonra da aralık dişlerini göstere&#160;göstere gülmeye başladı.</p>
<p>“Bu cevap Hepbilge’nin hoşuna giderdi,” dedi kahkahalarının arasında.</p>
<p>Hepbilge’nin hoşuna gidip gitmemesi umurunda değildi Omniya’nın, özellikle de Alevya’nm anlattıklarından sonra. Hem zaten ölüydü o artık, o yüzden&#160;de neyi beğenip beğenmeyeceğinin önemi yoktu.</p>
<p>Alevya gülmeyi kesti. Yüzünde yine o sorgulayan, çatık ifadeyle Omniya’ya bakıyordu.</p>
<p>“Vasiyetinde ne olduğunu biliyordunuz, değil mi?” diye sordu Omniya.</p>
<p>“Herkes yeni kaptanı işaret etmesini bekliyordu,” diye cevapladı Alevya. “Ama yapmadı.”</p>
<p>“Size de mi söylemedi?”</p>
<p>Alevya başını iki yana salladı. Sonra birden gözlerini kocaman açıp Omniya’nın bileğine yapışıverdi. Aceleyle, neredeyse fısıldayarak konuşmaya başladı. “Beni dinle Omniya. Bir kuş gördüm. Hepbilge&#160;öldükten bir gece sonra. Büyük, kara bir kuş gördüm!”</p>
<p>“Nerede?” diye sordu Omniya. “Rüyanızda mı?”</p>
<p>“Emin değilim. Camdan dışarı bakıyordum ve Büyük Kule’nin etrafında süzüldüğünü gördüm.</p><div>
<p>Ay’ın ışığıyla gördüm. Dev gibi, kapkara bir kuştu Omniya, daha önce hiç görmediğim türden bir kuş.”&#160;“Ama bir rüyaydı, öyle mi? Rüyanızda kendinizi&#160;camdan dışarı bakarken mi gördünüz?”</p>
<p>“Bilmiyorum dedim ya. Uyanık mıydım, uyuyor muydum bilmiyorum.” Yaşlı kadın Omniya’nın&#160;bileğini daha da sıkmaya başlamıştı. “Senden başka&#160;kimseye söylemedim.”</p>
<p>“Bana neden söylüyorsunuz?”</p>
<p>“Bilmiyorum. Ne demek oluyor sence bu?”</p>
<p>“Ne demek olduğunu bilmiyorum,” dedi Omniya. Alevya ona dikkatle baktı. “Neden gitmedin&#160;Omniya? Hepbilge bana herkesin gideceğini söylemişti. Neden diğerleriyle birlikte koşmadın?”</p></div>
<p>i</p><h3>Şafak Vakfi</h3>
<p>Bir kokuya uyandı. Tatlı, rutubetli, neredeyse bayıltıcı bir aroma kapısının altından süzülmüş; korkunç bir ağırlıkla odayı kaplamıştı. Omniya kokunun&#160;nereden geldiğini biliyordu. Yan odadaki ağabeyi&#160;yine deneylerinden birini yapıyor olmalıydı, ama bu&#160;kez her zamankinden erken başlamıştı. Veya bütün&#160;gece uyumamış da olabilirdi.</p>
<p>Yataktan kalkıp camı açtı. Şafak vaktinin serin, taze havası doldu içeri. Omniya, Benzersiz Ev’in&#160;binalarının en sonundaki Uzun Güney Bloğu’nday-dı. Karşısında bir vadi ve uzaklarda bir göl uzanıyordu. Onun da arkasında koru vardı ve korunun&#160;gerisinde bir yerlerde Halibut’ların arazisini çevreleyen duvarın olduğunu biliyordu Omniya.</p>
<p>Halibut’lardan hiçbirinin duvarın ötesine geçmemesi, değişmez bir gelenekti. Dışarıdaki şehirden bir ihtiyaçları olmadığı için değildi bu. Benzersiz Ev&#160;nüfusunda, küçük bir kasabanınki kadar denemese</p>
<p>de büyük bir köyiınki kadar nüfusu olan bir evin pek çok şeye ihtiyacı olur. Fakat ihtiyaçları halletmeye, varis kâhyanın seçtiği bir hizmetkâr giderdi.</p>
<p>Kulağa tuhaf gelebilir, hatta Benzersiz Ev’de yaşamayan biri bunun haksızlık olduğunu bile düşünebilir, ama Halibut’lar durumu öyle görmüyordu. Küçük yaşlarından itibaren dışarıdaki dünyanın&#160;çetin, kirli, pis kokulu ve acımasız olduğu öğretilirdi onlara. Söylendiğine göre, orada insanlar hayatta&#160;kalma mücadelesi veriyorlardı ve karınlarını doyurup&#160;da ertesi sabah tekrar işe gitme gücünü bulabilecek&#160;kadar para kazanmak için tüm gün çalışırlardı. Sadece başka bir seçeneği olmayan biri dışarıda yaşamayı&#160;seçerdi. Ve her Halibut’ın -birinci kaptanın bıraktığı&#160;hazine sayesinde- bir seçeneği olduğuna göre, hiçbirinin bunu yapmasına gerek yoktu.</p>
<p>Onlara dışarıdaki dünyada yaşamanın gerçekten nasıl bir şey olduğunu bir tek, zaman zaman Halibut’lardan biriyle evlenmek üzere eve girenler&#160;anlatabiliyordu. Bu kişiler asla Pettifog’dan değil,&#160;uzaklardan bir yerlerden gelirdi. Fiepsi genç, fakir ve&#160;genellikle de ya kimsesiz ya da fazla uzun yazlamayacak kadar yaşlı birkaç akrabası olan birileri olurdu. Bu gelenler evde evlendikleri zaman bir Fialibut&#160;adı alırlar, böylece artık Flalibut oldukları için bir&#160;daha asla evden çıkmazlardı. Yıllar geçtikçe de hatıraları yok olmaya yüz tutar, önceki hayatlarından&#160;bir tek, on ya da yirmi ya da otuz yıl önce terk ettikleri yoksulluk ve mahrumiyet kalırdı akıllarında;&#160;oysa şimdiki hayatları kısa süre içinde kendilerinin&#160;bile tanıyamayacağı kadar değişmiş olurdu.</p>
<p>Öbür yandan, Benzersiz Ev’de doğanlar asla herhangi bir mahrumiyet yaşamazdı. Eler Halibut’ın, kendi dünyasının prensi ya da prensesi olduğunu&#160;söylenirdi.</p>
<p>Flalibut ailelerin her biri, birinci kaptanın inşa ettiği bu engin binalar yığınında nereyi seçerse orada&#160;yaşayabilir, oturan yoksa istediği kadar oda alabilirdi. Halibut’ların yaşadığı kuleler, salonlar ve kanatların dışında; henüz hiç oturulmamış kuleler, salonlar, kanatlar ve hatta kaptanın inşa ettiği günden beri&#160;hâlâ keşfedilmeyi bekleyen yerler bile vardı. Binlerce&#160;değilse de yüzlerce oda daha hiç açılmamıştı. Aileler isterse kendi yemeğini kendi pişirebilir, isterse de&#160;mutfakların üzerindeki, mutfak şefinin aralarından&#160;seçildiği, herkesin korku duyduğu Coffier ailesinin&#160;bir yardımcı ekiple birlikte, muazzam ölçülerde, hiç&#160;bitmeyen yemekler yaptığı Tavlı Salon’da yiyebilirdi.&#160;İsraf, tabii ki de bir Flalibut’ın dert etmesi gereken&#160;bir şey değildi.</p>
<p>Paraya gelince, her Flalibut dışarıdaki dünyadan ne isterse alabilirdi. Kimse kimsenin ne kadar harcadığının hesabını tutmazdı. Sipariş verilir, eşya eve&#160;ulaşır, faturası gelir ve Fiizmet Binası olarak kullanılan Aydınlık Kule’de bir yerde bir memur ödemeyi&#160;yapardı.</p>
<p>Böyle bir düzende açgözlülüğün kaçınılmaz olduğunu ve Fialibut’ların alışveriş çılgınlığına kapılacağım düşünebilirsiniz. Ama durum öyle değildi. Eğer siz de her istediğinizi alabilecek durumda&#160;olsaydınız -çok şeyi değil, her şeyi- ve etrafınızdaki&#160;herkes de tıpkı sizin gibi ne isterse alabiliyor olsaydı,&#160;tuhaf gerçeği keşfetmeniz fazla uzun sürmezdi: İstediğiniz pek bir şey olmazdı. Gerçek şu ki, eğer etrafınızdaki herkes arzuladığı her şeye sahip olabiliyorsa,&#160;bir şeylere sahip olmak anlamını yitirir.</p>
<p>Hayır, Halibut’ların üzerinde başka türlü bir etkisi olmuştu. Her şeye sahip olmaya çalışmaktansa, her Halibut başka kimsenin ilgilenmediği tek bir&#160;şey üzerinde yoğunlaşıyordu. Hepparlak Halibut ile&#160;taşları gibi örneğin. Ya da Omniya’nın babası Hep-yakın K. Halibut ile kelebekleri gibi.</p>
<p>Omniya’nın babası tüm hayatını Benzersiz Ev’in kelebekleri üzerine çalışarak geçirmiş, bu konuda&#160;kendi resimlediği kapsamlı kitaplar yazmıştı. Sahip&#160;olmadığı bir tek kelebek kepçesi, kutusu, kavanozu ya da maşası yoktu. Ailesiyle yaşamak için&#160;Benzersiz Ev binalarının en ucundaki Uzun Güney&#160;Bloğu’nu seçmesi bile kelebek tutkusundandı. Güney&#160;Bloğu’nun aşağısındaki vadide havalar ılınır ılınmaz&#160;kelebekler dans eder, korunun ötesindeki göl ise her&#160;türden kelebeğe ev sahipliği yapardı.</p>
<p>Halibut’ların en kayda değer özelliklerinden biriydi bu. Çocukluktan sıyrılır sıyrılmaz her biri&#160;farklı bir şeye, başkalarına çok saçma gelebilecek&#160;ama onlar için dünyadaki en önemli şeye dönüşen&#160;bir şeye takılıp kalıyordu. Eve sonradan gelenler bile&#160;er ya da geç bu alışkanlığı benimserdi.</p>
<p>Odalarında, kulelerinde, stüdyolarında, gözlemevlerinde, kütüphanelerinde, laboratuvarlarında Halibut’lar büyülendikleri şey üzerine araştırma&#160;yapar, kafa yorarlardı. Sanki Halibut’ların genlerinde değilse de Benzersiz Ev’in havasında bir şey,&#160;onları zamanla kendi hayal dünyalarına itiyor, gerçek dünyadan uzaklaştırıyordu.</p>
<p>Bu lüksten mahrum olan tek kişi evin kaptanıydı. Sadece kaptan kendi menfaatindense diğerlerinin menfaatiyle, kendi hayal dünyasındansa gerçek dünyayla ilgilenmeye mecburdu. Başka bir yerde&#160;olsa kaptan olabilmeyi herkes ister, bunun için&#160;mücadele ederdi. Kaptanlığı ele geçirmek için entrikalar çevirir, kumpas kurarlardı. Ama Halibut’larda&#160;kaptanlık için mücadele edilmez, ondan köşe bucak&#160;kaçılırdı.</p>
<p>Omniya’nın ağabeyi Hepdüzgün T. Halibut on yedi yaşındaydı ve şimdiden yetişkin Halibut’ların&#160;tuhaf eğiliminin etkisi altındaydı. Hepdüzgün geçen&#160;yıl saç şekillendiricilerine gittikçe artan bir ilgi duyar&#160;olmuştu. Yalnızca kabaran kıvırcıklarını yatıştırmak&#160;için azıcık kullanmak şeklinde oldukça masum bir&#160;ilgi olarak başlamıştı ama sonra sonra o bilindik&#160;Halibut ekseninde ilerlemeye, şiddetli bir takıntıya dönüşmeye yüz tutmuştu. Artık Hepdüzgün her&#160;gün en az bir saatini ayna karşısında dikkatle saçını avuç dolusu şekillendirici ve jöleyle toplayarak,&#160;bağlayarak, sivrilterek, diken diken, dalgalı, kıvırcık&#160;gibi türlü karmaşık şekillere sokarak geçiriyordu.&#160;Sakalları ve bıyığı çıksın diye sabırsızlanıyordu ki,&#160;onları da şekillendirebilsin. Kendi jölelerini yapmaya başlamıştı; Orta Asya’dan reçineler ve Güney&#160;Amerika’dan kâğıda sarılmış kokulu demetler halinde nadide ağaçların özsularını getirtiyordu. Cam&#160;kaplar, deney tüpleri ve ocaklar gelmiş; Hepdüzgün&#160;odasını, ısıttığı yağlardan yükselen kokularla dolu&#160;bir laboratuvara dönüştürmüştü. Daha şimdiden&#160;odasının yetmediğini dillendirmeye ve aklındaki&#160;büyük jöle işi için ihtiyaç duyduğu gerçek bir labo-ratuvar kurmak için daha büyük bir yer bulmaktan&#160;söz etmeye başlamıştı. Omniya, ağabeyinin bir elli&#160;yılını daha jöle yapmakla geçirmesinden korkuyordu. Laboratuvarım kurup içinde kaybolduktan&#160;sonra, onu bir daha görememekten endişeleniyordu.</p>
<p>Cenaze yemeğinin ertesi sabahı Omniya’nın odasına dolan tatlı, bayıltıcı koku, Hepdüzgün’ün bütün gece yeni karışımı üzerinde çalıştığının göstergesiydi. Artık geceleri neredeyse hiç uyumuyordu ve&#160;Omniya onu ne zaman görse -gitgide daha az görür&#160;olmuştu- saç şekillendirici yapmak için gece serinliğinin harika olduğunu söyleyip duruyordu.</p>
<p>Omniya pencerenin önünde taptaze sabah havasını içine çekti. Eğer Hepdüzgün’ün deneyinden yayılan berbat koku yüzünden ciğerlerine temiz hava çekme ihtiyacı duymasaydı, muhtemelen pencereye&#160;çıkmayacak ve hatta henüz uyanmamış olacaktı. Bu&#160;durumda, yaşamak üzere olduğu şeyleri başına Hepdüzgün’ün açtığı söylenebilir.</p>
<p>Ama işte Omniya pencerede durdu ve temiz havayı içine çekerken dışarı baktı. Binanın öbür&#160;yanından doğan güneş, öndeki vadiye iki uzun kulesiyle Uzun Güney Bloğu’nun gölgesini düşürmüştü.&#160;Uzaklarda da gölün suyu ışıldıyordu.</p>
<p>Epeyce ötede, gölün de gerisinden, korunun içinden biri çıktı.</p>
<p>Omniya gözlerini kısıp baktı. Siyahlar içinde, büyük olasılıkla kendini sabah ayazından korumak&#160;için başlığını başına geçirmiş biriydi. Ama başlığı&#160;yüzünü kapatmasaydı bile, kim olduğunu anlayamayacağı kadar uzağındaydı Omniya’nın.</p>
<p>Hızlı hızlı yürüyordu. ‘Haberci hızında,’ diye düşündü Omniya. Ve bir haberci pelerini.</p>
<p>Omniya kaşlarını çattı. Sabahın köründe kime ne haberi götürüyor olacaktı ki? Üstelik birisine acil bir&#160;haber götürüyorsa, evden çıkıyor olması gerekirdi;&#160;eve doğru gelmesi değil.</p>
<p>Yoksa bütün gece dışarıda mı kalmıştı? Eğer öyleyse de, neden korunun içinden geliyordu? Orası&#160;duvardaki kapıdan oldukça uzaktı.</p>
<p>Omniya adamın hızlı hızlı gölün çevresini dolanmasını izledi. Cornelius Slinker’ı bir önceki gün dışarı giderken görmüştü; ama Cornelius’un ona tek&#160;söylediği, Hepbilge’nin ölüm kâğıdını şehre götürüyor olduğuydu. Bir de, gitmesini kâhyanın emrettiğini söylemişti. Omniya bu işin neden bugünü bek-leyemediğini hâlâ anlamış değildi ya, neyse. Neden&#160;o belgeyi götürmek için cenaze yemeğini kaçırmak&#160;zorunda kalmıştı?</p>
<p>Eğer gerçekten Cornelius’sa, bütün geceyi dışarıda geçirmişse, dediğinden başka işleri de olmalıydı! Omniya ölüm kâğıtlarının şehrin neresine götürüldüğünü bilmiyordu, ama neresi olursa olsun gidip&#160;dönmek bu kadar vakit alamazdı. Alsa bile, bu onun</p>
<ul><li><a href="main-1.xhtml">t</a></li><li><a href="main-2.xhtml">t</a></li><ul><li><a href="main-3.xhtml">Kâhyama Cenaze Töreni</a></li><li><a href="main-4.xhtml">20</a></li></ul></ul>
</body>
</html>