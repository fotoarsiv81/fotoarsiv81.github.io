<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div>
<p>neden kapıdan girmediğini ve duvardan nasıl geçtiğini açıklamıyordu.</p>
<p>Adam hızla sağdan sağdan ilerledi ve kısa sürede Uzun Güney Bloğu’nun ucuna bitişik olan Kemerli&#160;Ev’in köşesinde gözden kayboldu.</p>
<p>Vadi yeniden bomboş kalmıştı; göl güneş ışığıyla parıldıyordu.</p>
<p>Omniya az önce gördüklerini ve bu konuda ne yapması gerektiğini düşünerek pencerenin önünde&#160;kaldı.</p>
<p>Kendisi bilmese de kısa süre içinde Omniya, başına gelmek üzere olan sıra dışı olayları ateşleyecek olan adımı düşünmeye başlamıştı.</p></div><h1>t</h1><h3>Korunun Öbür Tarafı</h3>
<p>Cenaze yemeğinin ertesi sabahı kahvaltıya sadece evin en iştahlı oburları gelmişti. Geri kalanlar hâlâ Hepbilge’nin şerefine yedikleri aşırı miktardaki etleri sindirmeye çalışıyordu. Fakat öğle yemeği vaktinde salon her zamanki gibi, acıkmış&#160;Halibut’larla doldu. Servis asansörüyle çorba, etli&#160;börek, sosis ve büyük kâselerde tereyağlı taze fasulye taşındı; kırmızı üniformalı servis görevlileri yiyecekleri masalara dağıttı. Fırında kızartılmış kuzu&#160;butları, domuz, geyik ve süt danası etleri dilimlenmeye hazır bekliyordu. Tepsilerce kızarmış balık ve&#160;kâselerce patates kızartması geldi. Jöleler, pastalar,&#160;kremalar ve tartlar da yoldaydı. Servis asansörünün&#160;her açılışında aşağıdaki mutfağın sıcak buharı içeri&#160;doluyor, yemek yiyenlerin dikkatini çekiyor, herkes&#160;ne geldiğini görmek için etrafına bakıyordu.</p>
<p>Benzersiz Ev’in mutfağı, Büyük Mutfak Meydanı</p>
<p>ve Halibut’ların yemek yediği büyük yemek odası olan Tavlı Saloıı’un altında uzanan bir dizi devasa,&#160;kubbeli odadan oluşuyordu. Bıçaklardan, bütün&#160;haldeki etlerden, fokurdayan demliklerden ve pişen&#160;etlerden oluşan bir yer altı dünyasıydı. Ocaklar her&#160;gün şafak sökmeden yakılır, geceye kadar yanar ve&#160;asla tam soğumasına izin verilmeden tekrar yakılırdı.&#160;Kahvaltı, öğle ve akşam yemeği için aşçılar, doğra-yıcılar, kesiciler, dilimleyiciler, bulaşıkçılar ve duru-layıcılardan oluşan bir ekip sıcakta, mutfak şefinin&#160;bakışları altında çalışır, yiyeceklerle doldurdukları&#160;servis asansörlerini yukarıdaki salona gönderirlerdi.</p>
<p>Tavlı Salon’un tavanı bakırdandı ve gösterişli turuncu parıltısını korumak için ayda iki kez yirmi&#160;iki kişilik bir kalaycı ekibi gece boyunca çalışırdı.&#160;Dünyanın en büyük bakır tavanıydı, ama Hali-but’lar kimsenin bilmesine izin vermediği için dünya&#160;bunun farkında değildi.</p>
<p>Omniya arkadaşlarının masasına oturdu. Önceki gece onlar da kaptanın odasına koşmuştu, hepsinin anlatacakları vardı. Aşırı bir izdiham yaşanmış; Halibut’lar ve hizmetkârlar önlerine ne gelirse&#160;almaya çalışmışlar. Omniya’nın kuzeni Hepbüyür&#160;bir çizmenin sadece sol tekini alabilmiş, üstelik kırk&#160;beş numaradan bile büyükmüş çizme. Sororya kendine bir çift minyatür çivava köpek portresi almış;&#160;iki tane almış aslında ama iyi kalpliliğinden birini,&#160;gücü yetmediği için hiçbir şey alamayan, odaların&#160;hepsi talan edildikten sonra bir köşede oturmuş&#160;ağlarken bulduğu yaşlı bir Halibut’a vermiş. Hep-zeki, kaptanın çalışma odasında bir sürü bacağın&#160;arasından emekleyerek geçmiş, ama ala ala ancak&#160;bir şişe kurumuş mürekkep alabilmiş. Artesya ile&#160;Evesya Kukla Salonu’na girebilmiş ve bir kötü kraliçe kuklası kapmayı başarmışlar, ama sonra kim&#160;alacak kavgası yaparlarken kukla parçalanıvermiş.&#160;Evesya’nm elinde gövdesi, Artesya’nın elinde kafası kalmış. Her yanda kavgalar koptuğunu ve öbür&#160;kuklaların da hemen hepsinin parçalandığını anlattılar.</p>
<p>Masadaki herkes ikizlerin Kukla Salonu’na girebilmesine şaşırdı. Hepbilge’nin en popüler eşyaları kuklalardı ve insanlar yığınlar halinde yukarı hücum&#160;edince, o daracık dimdik merdivenlerde neler yaşandığına dair şimdiden hikâyeler yayılmaya başlamıştı.&#160;Alevya’nın önceden tahmin ettiği gibi kemikleri kırılanlar olmuştu. Kaim mor çizgili bir gömlek giyen&#160;Hepzeki, üç Halibut’ın ve dört hizmetkârın merdivenlerde ezilip ciddi şekilde yaralandığını, hayati&#160;tehlikelerinin devam ettiğini duyduğunu söyledi.</p>
<p>“Ya sen Omniya?” diye sordu Artesya. “Ne aldığını anlatmadın.”</p>
<p>“Hiçbir şey almadım,” diye cevapladı Omniya.</p>
<p>“Hiçbir yere giremedin mi?”</p>
<p>“Yok, gitmedim ki.”</p>
<p>Masadaki bütün gözler ona döndü.</p>
<p>Omniya omuzlarını silkti. “Gitmedim işte.” Yemekten sonra neden diğerleriyle birlikte koşmadığını kendisi de hâlâ bilmiyordu. Şimdi düşününce&#160;gerçekten de tuhaf geliyordu bu.</p>
<p>“Kaçırdıklarına yan o zaman!” dedi Evesya küçümser bir tavırla.</p>
<p>Omniya kaçırdıklarını düşündü. Arkadaşlarının hepsi bir şeyler alabildiği için inanılmaz mutlu görünüyordu, ama Omniya’nın anladığı kadarıyla eşyalar&#160;ya işe yaramaz, ya kırık, ya da yırtıktı. Hepbilge’nin&#160;neredeyse tüm varlığı açgözlü kalabalık tarafından&#160;tarumar edilmişti. ‘Hepbilge görseydi çatlayana&#160;kadar gülerdi,’ diye düşündü Omniya, Alevya’nın&#160;sözlerini hatırlayarak. İnsanlar Kukla Salonu’nda,&#160;çalışma odasında, Hepbilge’nin bütün odalarında&#160;çekişip itişmişti; kim kimin elinden neyi kaptı kavgası da uzun yıllar süreceğe benziyordu. Eğer gerçekten kemikleri kırılan ya da ezilerek ölenler olduysa,&#160;Hepbilge daha da katıla katıla gülerdi kesin.</p>
<p>Masada sessizlik oldu. Evesya’nın lafından sonra herkes Omniya’nın kaçırdıklarını düşünüyordu. Birden hepsinin, aldıkları işe yaramaz şeyler ya da&#160;tanık oldukları tartışmalar ya da Hepbilge’nin eşyaları yüzünden çıkan kavgalar üzerine söyleyecek&#160;sözü tükenivermişti sanki.</p>
<p>“Bilin bakalım bu sabah ne duydum?” dedi anlatacakları da, dedikodusu da hiç bitmeyen Hepzeki. “Büyük Kule’nin orada kocaman siyah bir kuş uçuyor muş.”</p>
<p>“Ee, ne yapalım?” diye sordu Evesya.</p>
<p>“Kocaman diyorum!”</p>
<p>Omniya dikkat kesildi. Hepzeki durmadan bir şeyler uydurduğu, şakalar yaptığı için masadaki-ler ona inanıp inanmayacaklarını bilemediler. Ama</p>
<p>Omniya bu kuşun lafını daha önce de duymuştu. Alevya da uyduruyor olamazdı ya.</p>
<p>Hepzeki’nin dediğine göre kuşu üç kişi görmüş, hepsi de bir nedenle cenaze yemeğinden sonra gece&#160;yarısı sularında camdan dışarı bakıyorlarmış. Büyük&#160;Kule’nin üstünden yükseldiğini, ay ışığında dönerek&#160;karanlığa doğru süzüldüğünü görmüşler. Anlattıkları birbirine o kadar yakın ve kuşun boyutları o&#160;kadar olağan dışıymış ki, aynı yaratığı gördüklerine&#160;hiç kuşku yokmuş.</p>
<p>Hepzeki, “Bir insan kadar büyükmüş!” diye bağırdı heyecanla.</p>
<p>“İnsan kadar büyük bir kuş yoktur,” diye itiraz etti Artesya.</p>
<p>Evesya, “Evet, var,” dedi ters ters, sırf kardeşine karşı çıkmak içinmiş gibi.</p>
<p>Bütün gözler, ne düşündüğünü anlayabilmek için masadaki oğlanlardan birine döndü. Hephaklı E&#160;Halibut, Sororya’nın erkek kardeşiydi ve hemen herkes tarafından evin en akıllı çocuğu kabul edilirdi.</p>
<p>“Akbaba olmalı,” dedi Hephaklı. “Akbabalar dünyanın en büyük kuşlarıdır.”</p>
<p>“Akbabanın burada ne işi var?” diye zorladı Evesya.</p>
<p>“Niye ki?” dedi Hepzeki. Sırıttı. “Biz burada yaşıyoruz da, akbaba niye yaşamasın?”</p>
<p>“En doğrusunu Hepkıpır bilir,” dedi Sororya.</p>
<p>Ne yazık ki, evin önde gelen kuş uzmanı Hepkıpır N. Halibut onu gören üç kişiden biri değildi; ne tür&#160;bir kuş olduğunu muhakkak söylerdi yoksa.</p>
<p>“Belki yuva yapıyordur,” dedi Omniya.</p>
<p>Hepbiiyür ona ilgiyle baktı. “Büyük Kule’nin tepesinde mi?”</p>
<p>Omniya başıyla onayladı. “Ya kendine dev gibi bir yuva yaptıysa?”</p>
<p>“Olabilir,” dedi Hephaklı. “Yuva yapacaksa en uygun yer kulenin tepesi zaten.”</p>
<p>Salona sıcak hava hücum etti. Etraflarına baktılar. Bir servis asansörüyle, kalın dilimler halinde omletlerle dolu tepsiler gelmişti. Bir düzine Halibut&#160;ayağa fırlayıp koşmaya başladı.</p>
<p>“Yuva yaptıysa yumurtaları da vardır,” dedi Hep-zeki kıs kıs gülerek, gözünü omletlerden ayırmadan.</p>
<p>“Çok kötüsün Hepzeki!” diye haykırdı Sororya. “Daha kuşu görmedik, yumurtalarını yemek istiyorsun.”</p>
<p>Hepzeki iştahla gülümsedi. “Büyüklerdir kesin. İddiaya girerim, tek bir tanesi hepimize yeter.”</p>
<p>“Hepzeki! Sus artık!”</p>
<p>Hepzeki güldü.</p>
<p>Birden koşarak küçük, kızıl saçlı bir kız geldi masaya. Hepzeki’nin kız kardeşlerinden biri olan&#160;Amelya’ydı.</p>
<p>“Kuleye çıkıyorlar,” diye haykırdı. “Kuleye çıkıyorlar! Kuleye!”</p>
<p>“Kuşa bakmaya mı?” diye sordu Omniya.</p>
<p>Amelya başını sallayarak onayladı; heyecanla bir o ayağının bir öbürünün üzerinde zıplıyordu.&#160;Diğerleriyse kuşkuyla ona bakıyorlardı. Amelya&#160;ağabeyinden bile daha yalancıydı ve ilgi çekmek için&#160;söylemeyeceği şey yoktu.</p>
<p>“Amelya,” dedi Hepzeki, “doğru mu söylüyorsun?”</p>
<p>“Doğru söylüyorum!”</p>
<p>Öbür masalar da kendi aralarında heyecanla konuşuyorlardı. Ayaklanıp dışarı koşuşmaya başladılar.</p>
<p>“Doğru değilse görürsün gününü.”</p>
<p>“Doğru! Doğru!”</p>
<p>Çocuklar birbirlerine baktılar. Diğer masalardan kalkanlara baktılar. Sonra da servis asansörlerine&#160;baktılar. Pudingler henüz gelmemişti, ama ne zaman&#160;isterlerse dönüp yiyebilirlerdi nasılsa.</p>
<p>Ayaklanıp koşmaya başladılar.</p>
<p>Amelya’nm anlattıkları tam değil, ama yaklaşık olarak doğruydu.</p>
<p>Büyük Kule’nin tek bir girişi vardı, o da Revaklı Sessiz Avlu’nun gerisindeki kapıydı; ama revak-h avlu bugün hiç de sessiz değildi. Omniya’yla&#160;.ırkadaşları vardığında, kuleye çıkılacağını duyan&#160;ve neler olacağını görmek için sabırsızlanan Hali-but’larla dolmuştu. Bazıları yanlarına yiyecek almış,&#160;gösterinin tadını çıkarmak için avlunun bir köşesindeki süs havuzunun etrafında piknik hazırlıklarıyla&#160;meşguldüler. Akın akın gelenler vardı.</p>
<p>Kalabalığın ortasında, ufak tefek, hafifçe kambur, kafasını hep hızlı, kesik kesik, kuşlarınkine benzer&#160;hareketlerle oynatıp duran bir adam olan Hepkıpır&#160;duruyordu. Yanında da Digby.</p>
<p>Eğer o dev kuş gerçekten kulenin tepesindeyse oraya çıkmalı mı, yoksa onu rahat mı bırakmalıydılar? Hepkıpır kararsız kalmıştı; bir sürü Halibut ona&#160;bağırarak tavsiyelerde bulunuyordu, ama bunun&#160;faydası yoktu. Zavallı adam bütün gün tek başına&#160;bir ağacın tepesinde oturup kırmızı sorguçlu bir&#160;kulağakaçan, kükürt sarısı göbekli bir muhabbetku-şu ya da benzer nadirlikte bir hayvan görmeyi beklemeye alışkındı, böyle bir ilginin odağı olmamıştı&#160;hiç. Ürkek bir kaz gibi başını bir o yana bir bu yana&#160;eğiyor, aklını bir türlü toplayamıyordu.</p>
<p>Omniya, Hepbüyür’e baktı ve ikisi birlikte kalabalığın arasına karışıp, kimse fark etmeden kuleye girmenin bir yolunu aradılar. Ama kâhya yardımcıları Trimbleby, Withers ve Dish, kolları sıvanmış erik&#160;kurusu rengindeki ceketleriyle kararlı bir biçimde&#160;girişin önünde durmuş, yukarı çıkan yolu kapamışlardı. Onlar hizmetkâr, ciyak ciyak konuşan gürültücü Halibut’larsa patrondu güya; ama hiçbir Halibut&#160;onlara çekilmelerini söylemeye cesaret edemezdi.&#160;Omniya yukarı baktı. Avlunun çatısının hemen üzerinde, kulenin duvarında bir pencere vardı; ama&#160;orada da iki yardımcı kâhya yardımcısı, Hepkıpır&#160;kararını açıklamadan önce çatıya tırmanıp da içeri&#160;girmeye kalkan olursa diye nöbet bekliyordu.</p>
<p>Hepkıpır kararını epeyce uzun bir süre sonra açıkladı. Aslında, bu kadarı onun için çok fazlaydı.&#160;Digby’ye kitaplarını karıştırması gerektiğini söyledi&#160;ve başım yukarı aşağı sallaya sallaya koşup gitti.&#160;Halibut’lar gittiğini fark etmemişe benziyordu ya&#160;da fark ettilerse de umursamamışlardı. Avlunun&#160;her köşesinde, bayram havasında piknik yapmaya&#160;devam ettiler. Halibut’lar ilk kez olduğunu varsaydıkları şeylere ya da özel günlere bayılırdı. En&#160;az ayda iki kez özel bir gün ya da olay olsun ister,&#160;her seferinde bir yemek düzenlerlerdi. Beklenmedik&#160;bir ikramiye olan kaptanın cenazesi dışındaki son&#160;büyük etkinlik, bir hafta önceki Bağırma Günü’ydü;&#160;Yankılı Parkur’da bir bağırma yarışması düzenlenmişti. Bir sonraki etkinlik bir hafta sonraki Parke&#160;Günü’ydü; halka ve boynuzlarla bir ata oyunu oynanacaktı.</p>
<p>Avluda piknik dışında olup biten bir şey yoktu. Büyük kuş uzmanı da gittiğine göre, başka ne olabilirdi ki? Omniya sıkılmaya başlamıştı.</p>
<p>Hepbüyür’e baktı. “Biliyor musun bu sabah tuhaf bir şey gördüm.”</p>
<p>“Şu kuşu mu gördün sen de?” dedi Hepbüyür.</p>
<p>“Hayır. Ebruli Koru’dan biri çıktı. Pencereden bakarken gördüm.”</p>
<p>Hepbüyür hayal kırıklığına uğramış gibiydi. Kulağa pek de heyecanlı gelmiyordu Omniya’nın bu&#160;söylediği.</p>
<p>“Şafak sökerken.”</p>
<p>“Şafak sökerken pencerede ne işin vardı?”</p>
<p>“Hepdüzgün etrafı berbat kokuttu.”</p>
<p>Hepbüyür, Omniya’nın ne demek istediğini anlamıştı, başını salladı. Tam da bu sebepten artık o ve arkadaşları Omniya’nın ziyaretine nadiren gidiyorlardı.</p>
<p>“Sence de tuhaf değil mi?” dedi Omniya.</p><div>
<p>w</p></div>
<p>“Hepdüzgün etrafı hep kötü kokutur.”</p>
<p>“Yok, şafak vakti korudan çıkan birini görmekten söz ediyorum.”</p>
<p>“İyi de bunun dün geceki kuşla ne ilgisi olabilir, anlamadım,” dedi Hepbüyür.</p>
<p>Omniya gözlerini döndürdü. “İlgisi var demedim ki. Sadece o saatte birinin korudan çıkıp geldiğini&#160;görmenin tuhaf olduğunu söylüyorum, o kadar.”&#160;“Belki avlanıyordun”</p>
<p>“Sanmam. Hiçbir şey yakalamamıştı. Bir yerden dönüyor gibiydi.”</p>
<p>“Belki mantar filan topluyordur.”</p>
<p>“Topladıklarını içine koyacağı bir şey yoktu elinde, görmedim.”</p>
<p>“Kimdi peki?”</p>
<p>“Tam bilmiyorum.” Omniya duraksadı. Şüphelendiği biri olduğu belliydi.</p>
<p>“Mantıklı bir açıklaması vardır.”</p>
<p>“Hı hı,” diye homurdandı Omniya.</p>
<p>Hepbüyür, Omniya’nın yüzündeki bu ifadeye hiç yabancı değildi. “Omniya, aklından ne geçiyor?”&#160;“Hiçbir şey.”</p>
<p>Hepbüyür tek kaşını havaya kaldırdı.</p>
<p>“Gidip baksam mı diye düşünüyordum.”</p>
<p>“Neye bakacaksın?”</p>
<p>“Ne bulabilirsem.” Omniya etrafına göz gezdirdi. Artık iyice şenlenmiş piknikler dışında saatlerce bir şey olacağa benzemiyordu. Fikrini duymak için&#160;Hepbüyür’e baktı.</p>
<p>Hepbüyür iç çekti. “Ebruli Koru’ya mı?”</p>
<p>Omniya başıyla onayladı.</p>
<p>“İyi de orası çok uzak!”</p>
<p>»I* '&quot;e îf-</p>
<p>Omniya halat merdivenin bir ucunu babasının kütüphanesinin penceresinden aşağı bıraktı. Merdiven duvardan sahana sahana altı kat aşağıdaki&#160;zemine kadar uzanınca; Omniya ile Hepbüyür basamakları birer birer inip, Uzun Güney Bloğu’nun bitiminden başlayan çayırlığa girdiler. Çimenler uzundu&#160;ve etrafta kelebekler uçuşuyordu. Göle varınca su&#160;kenarından yürüyüp, sonunda Ebruli Koru’nun kıyısına varabildiler.</p>
<p>Adam buralardan bir yerlerden çıkmıştı. Omniya dönüp Güney Bloğu’na baktı. Uzaktan bakınca; yedi sıra pencereli, tepesinde iki çan kulesi yükselen&#160;uzun, pembemsi bir bloktu. Omniya hasır merdiveni&#160;seçemeyecek kadar uzaktaydı, ama hangi pencerenin babasının kütüphanesininki olduğunu biliyordu:&#160;Altıncı kattaki pencerelerin soldan yirmincisi; kendi&#160;odasıysa onun üç pencere yanıydı.</p>
<p>Bu sabah, adamın da onu görmüş olup olamayacağını anlamaya çalıştı. Fakat adamın bu kadar uzak bir mesafeden, özellikle de sabah güneşine&#160;doğru baktığı düşünülürse, pencereden bakan bir&#160;yüzü görebileceğine ihtimal vermedi. Adam korudan çıktıktan sonra vadinin yeşil çimenlerinde kara&#160;pelerini ile apaçık seçilebildiği için, Omniya onu&#160;görebilmişti.</p>
<p>Koruya girdiler. Arada bir ağaçların arasından fırlayıp gözden kaybolan bir şeyler görüyorlardı.&#160;Koruda geyikler yaşardı, biliyorlardı. İçlere doğru&#160;ilerlediler. Bir patika açılmışa benziyordu ve Omniya&#160;da o patikayı izledi.</p>
<p>“Ne aradığımız hakkında bir fikrin var mı?” diye sordu Hepbüyür.</p>
<p>“Hayır,” dedi Omniya.</p>
<p>“Öyleyse bulduğumuzu nasıl anlayacağız?”</p>
<p>Omniya güldü. “Belki anlamayız. Belki de...”</p>
<p>Ağaçların arasından bir şey geçiverdi ve ikisi de oldukları yerde sıçradılar. Etraflarına bakındıklarm-daysa, çoktan gözden kaybolmuştu.</p>
<p>“Belki de hiçbir şey olmadığını anlarız,” dedi Omniya ve yürümeye devam ettiler.</p>
<p>Patikayı bırakmadan en az yarım saat yürüdüler. Sonunda korunun diğer tarafına gelmişlerdi. Ağaçların arasından baktıklarında, Benzersiz Ev’in tarihi&#160;duvarı karşılarında uzanıyordu. Beş metre yüksekliğinde, solgun ve çatlak çatlaktı; yarısına kadar da&#160;yosun tutmuştu. Yakınındaki ağaçlar kesilmişti ki,&#160;kimse duvarı aşmak için kullanamasın.</p>
<p>Duvarın bir kısmı kırıktı.</p>
<p>Küçük bir bölümü çökmüştü. Taşlar yerde duruyordu. Ama yıllar önce çökmüş olmalıydı, çünkü tamir görmüştü ve o dolgu bile epeyce eski görünüyordu. Duvardaki delik, dikey demir çubuklar ve bir&#160;de onları sabitleyen yatay çubuklarla doldurulmuştu. Demirler paslanmıştı ve aynen duvar gibi yosun&#160;kaplıydı.</p>
<p>Duvarda bir delik bulmanın büyük bir keşif olduğunu düşünebilirsiniz, ama çocukların ikisi de&#160;gördükleri şeye şaşırmadı. Benzersiz Ev iki yüzyıldan da uzun zaman önce inşa edilmişti ve bir yerleri&#160;yıkılıp dökülmeyen binası neredeyse yoktu. Kaplamalar gevşemiş, heykeller devrilmiş, köşeler ufalanmış, çatılar çökmüştü ve evin duvar ustalarının işi&#160;başından aşkındı. Benzersiz Ev’in sakinleri, binaların tamir gerektiren bölümlerini ya da geçmişte&#160;yapılan onarım izlerini görmeye alışkındı.</p>
<p>Omniya’nın da Hepbüyür’ün de duvarın ardını ilk görüşleri değildi. Duvarın ardındaki, uzaklardaki; dediklerine göre hayatın çetin, kirli, pis kokan&#160;ve acımasız olduğu, insanların karınlarını doyurup&#160;da ertesi sabah tekrar işe gitme gücünü bulabilecek&#160;kadar para kazanmak için tüm gün çalıştığı şehir,&#160;evin kulelerinden de görülürdü. Ama bu kadar&#160;yakından görmemişlerdi hiç.</p>
<p>İki arkadaş demirlere doğru yürüdüler. Dar bir şerit halinde uzanan açıklığın gerisinde, korudakiler&#160;gibi yabani olmayan ve sırayla ekilmiş bir dizi uzun&#160;ağaç vardı. Bundan gerisini göremiyorlardı. Pür dikkat bakarlarken ağaçların arasından bir sincap fırladı, açıklığa doğru koştu ve tam karşılarına oturdu.&#160;Sonra da demirlerin arasından geçip koşarak korudaki bir ağacın tepesinde gözden kayboldu.</p>
<p>Omniya demir çubuklara yakından baktı. Birinin üzerinde diğerlerine göre daha az yosun vardı. Onu&#160;tutup çekti. Demir elinde kaldı, duvarda büyük bir&#160;boşluk açılıverdi.</p>
<p>Hepbüyür gevşek olup olmadığını anlamak için bir çubuk daha çekti, ama bu seferki yerinden oynamadı.</p>
<p>Omniya kaşlarını çattı. Demir çubuklardan birinin yerinden çıkabildiğini bulmak onu pek şaşırtmamıştı. Onarım gören yerlerin de bir süre sonra yeniden onanma ihtiyacı oluyordu ve bu yer sırf duvarın üzerinde diye hemen paniğe kapılmak gerekmezdi.&#160;Sonuçta, hiçbir duvar -ne kadar uzun olursa olsun-gerçekten içeri girmek isteyen kimseye engel olmazdı. Duvarı inşa ettiren birinci kaptan da, Benzersiz&#160;Ev’in tüm sakinleri de bunun farkındaydılar.</p>
<p>Duvar bir engel olmaktan çok, bir beyanat işlevi görüyordu: Burası Benzersiz Ev’in arazisidir. Girilmez. Evin asıl koruması, sınırlarını belirleyen duvar&#160;değil, duvarın içinde yaratılmış olan dünyaydı. Birbirlerini ezelden beri tanıyan insanların arasında&#160;yeni bir yüz er ya da geç dikkat çekerdi. Benzersiz&#160;Ev’deki gibi tuhaf alışkanlıklara aşina olmayan biri,&#160;oturup da ona her gün irili ufaklı yüzlerce garip&#160;şeyin nedenini açıklayan kimse olmazsa, hemen kendini ele verirdi. Geçmişte eve sızmaya çalışanların&#160;hepsi yakalanmıştı; zaman zaman yaşanırdı böyle&#160;şeyler. Duvar sadece, evi koruyan daha güçlü ama&#160;daha az görünür kalkanların fiziksel göstergesiydi.</p>
<p>Ama şimdi Omniya ile Hepbüyür bir insanın rahatlıkla geçebileceği kadar bir açıklığın karşısın-daydılar. İkisi de istese, öylece dışarı çıkabilirlerdi.</p>
<p>Fakat istemediler. Aslında, duvarın dışına adım atmak akıllarından bile geçmedi. Nedenini ancak,</p>
<p>Benzersiz Ev’de büyümenin ne demek olduğunu hayal ederseniz anlayabilirsiniz.</p>
<p>Gitmemeleri sadece, sürekli dışarıdaki dünyanın çetin, kirli, pis kokan ve acımasız olduğu öğretildiğinden değildi. Sonuçta, korkunç bir yerle karşılaşacağınızı bile bile, sırf nasılmış diye bakıp görmek&#160;için o yere gitmek isteyebilirsiniz. Asıl neden -tıpkı&#160;muhtemelen size iyi bir insanın yalan söylemeyeceğinin, kimseye el kaldırmayacağının, hırsızlık yapmayacağının öğretildiği gibi- gerçek bir Halibut’ın, iyi&#160;bir Halibut’ın, oraya gitmek istemeyeceğinin -oraya&#160;gitmenin, bir şekilde, Halibut adına ihanet etmek&#160;anlamına geleceğinin- öğretilmiş olmasıydı. Sizin&#160;için arkadaşınızın kitabını, yüzüğünü, parasını sırf&#160;bir anlığına unutuverdi de kimin çaldığını asla bilemezler diye almak ne kadar anormalse, onlar için de&#160;duvarın öbür tarafına geçmek o kadar anormaldi.</p>
<p>Omniya demir çubuğu yerine koydu. Biraz durup düşündü.</p>
<p>Duvarın çöken bir bölümünü keşfetmek de, tamir için kullanılan malzemenin koptuğunu görmek de&#160;şaşırtıcı değildi. Ama o sabah korunun içinden biri&#160;çıkmıştı ve eğer dışarıdan geliyorduysa -Omniya&#160;bunu kesin olarak bilmiyordu tabii- eve girmek için&#160;duvarın bu çökük kısmından faydalanmıştı muhtemelen.</p>
<p>Omniya etrafta kuru yaprak aradı. Gevşek çubuğu çıkardı ve çubuğun duvarın alt kısmında taşa oturduğu yere birkaç yaprak sıkıştırdı.</p><div>
<p>Ertesi sabah şafak sökerken, ağabeyinin son icadı olan jölesinden yayılan keskin koku odasını doldurmaya başladığında; Omniya çoktan uyanmış, dışarıyı izliyordu. Korudan gelen kimseyi görmedi.</p>
<p>Sonra, duvarı kontrol etmeye gitti. Yapraklar koyduğu yerde, tam da hatırladığı biçimde duruyordu.</p>
<p>Fakat Omniya sırf oraya geri giderek, kendi kaderini kendisi belirlemiş oldu. Demir çubuk yerinden oynatılmış mı diye dikkatle kontrol ederken,&#160;arkasında, ağaçların arasında, bir çift gözün onu&#160;izliyor olabileceği yüzlerce gizli nokta olduğunu&#160;düşünmemişti.</p></div>
<p>^7</p><h3>İlk Sıra Pişi Olay (ya da İki Olay)</h3>
<p>Eğilim Salonu, Mor Nef’in yakınlarındaydı. Duvarlarında kitaplıklar sıralıydı; salonun ön tarafındaki yükseltinin üzerinde bir kürsü, kürsünün aşağısında&#160;da sıralar vardı. Tıpkı salonun adının işaret ettiği&#160;gibi yükselti de, kürsü de, kitaplıklar ve sıralar da,&#160;her şey yana eğimliydi.</p>
<p>Ne var ki aslında salonun adı Eğilim Salonu olarak planlanmamıştı. Birinci kaptanın evin çocuklarına eğitim verilmesini amaçladığı salonun adını girişe kazıyan duvarcı bir harfi yanlış yazmıştı, hepsi o.</p>
<p>Her duvarcının yapabileceği türden bir hatayı; özellikle de pek bilgili sayılmayan ve evin temelinden yükselmeye başladığı o çılgın çalışma günlerinde, yapması gereken yüzlerce başka işi olan bir&#160;usta haydi haydi yapabilirdi böyle bir hataydı. Ve&#160;duvarcıları denetleyen her ustabaşının, özellikle de&#160;denetleyeceği başka yüzlerce şey varsa, gözden kaçırabileceği türden bir hataydı. Ya da belki de ustabaşı</p>
<p>fark etmiş ama bekleyen diğer işlerin yanında pek önemli olmadığına, ileride binlerinin nasıl olsa fark&#160;edeceğine ve isterlerse düzeltebileceklerine karar&#160;vermiş olabilirdi.</p>
<p>Ama bu salon birinci kaptanın gelecek nesiller için, evin nüfusu arttığında kullanılmak üzere hazırladığı binalardan biriydi. Kendisinin altı çocuğunun&#160;da, onların çocuklarının torunlarının da bu kadar&#160;büyük bir yere ihtiyacı olmamıştı; ama işte onlardan&#160;sonraki neslin işine yaradı. O zamana kadar birinci&#160;kaptan da yardımcısı da çoktan ölmüştü ve herkes&#160;orayı Eğilim Salonu olarak tanıyordu; girişinde öyle&#160;yazıyordu çünkü.</p>
<p>Sonunda kapısını açıp içeri girdiklerinde, salonun eğimli olmamasına bir anlam veremediler. Zemin&#160;dümdüzdü. O yüzden evin işçilerinden bu hatayı düzeltmeleri istendi ve iş bittiğinde zemin gözle&#160;görülür şekilde yana doğru eğilmiş; salondaki tüm&#160;eşyalar, bulundukları yerlere göre, ya öne ya arkaya&#160;ya da yana yatmıştı ve büyük parçalar yanlışlıkla&#160;çarpan olursa düşecek gibi duruyordu. Özellikle de&#160;çok yüksek ve dar oldukları için kitaplıklar her an&#160;devrilecek gibiydi ve Eğilim Salonu’ndan bir kitap&#160;almak, binlerce kitabın patır patır düşmesini istemiyorsanız, büyük dikkatle yapılması gereken bir&#160;şeydi - küçük çocukların hayatına mal olabilecek,&#160;büyükleriyse ciddi şekilde yaralayabilecek kadar&#160;ağır kitaplıkların devrilmesinden hiç söz etmiyorum&#160;bile.</p>
<p>Eğilim Salonu’nun içinde yaşananlara gelirsek;</p>
<p>çocukların çoğunun gittiği okullarla kıyaslayınca, muhtemelen Benzersiz Ev’deki eğitimin eşine rastlanmayan türden bir şey olduğunu düşünürdünüz.&#160;Çocuklar -Halibut’ların ve hizmetkârların çocukları- okuma yazmayı, el ayak parmaklarının ve küçük&#160;çakıl taşlarının yardımıyla basit matematik soruları&#160;çözmeyi öğrendikten sonra iki gruba ayrılıyorlardı.&#160;Hizmetkârların çocuklarına büyüdüklerinde yapacakları işler, genellikle anne babaları, büyükanne ve&#160;büyükbabaları, büyük-büyükanne ve büyük-büyük-babaları onlardan önce ne yaptıysa o öğretiliyordu.&#160;Diğer yandansa, Halibut ailesi çocukları ne isterlerse öğrenmekte -ya da hiçbir şey öğrenmemekte-serbesttiler. Öğrenmek isterlerse, kitaplıklarındaki&#160;kitaplar ve büyük Halibut’ların verdikleri derslerle&#160;Eğilim Salonu emirlerine amadeydi. Öğrenmek istemezlerse de dışarıda, öğretecek çok şeyi olan çayırlar, koru ve bataklıklar onları bekliyordu.</p>
<p>Hal böyleyken tek bir çocuğun bile Eğilim Salo-nu’na gitmediğini sanabilirsiniz. Fakat insanlar acayip varlıklardır; yetişkinler için de çocuklar için de durum öyle değildi. Çoğu zaman sıraların büyük&#160;kısmı, kitap okuyan ya da hangi ders varsa onu&#160;dinleyen çocuklarla dolu olurdu. Fakat çocukların&#160;çoğunun gittiği okullardakiyle kıyaslarsanız, bunlara ders demeyebilirsiniz. Daha çok, dersi veren yetişkin Halibut’ın mizacına ve takıntılı olduğu konuya&#160;göre değişen konferanslar, nutuklar, hatta şarkılar,&#160;gösteriler, tiyatro oyunları gibiydiler.</p>
<p>Herhangi bir yetişkin Halibut -ne kadar az kişi ilgilenirse ilgilensin, faydası ne kadar az olursa&#160;olsun- herhangi bir konuda ders verebilirdi. Hep-bilge B. Halibut evin kaptanı olmadan önce kukla&#160;gösterileri yapmıştı. Yeğeni Hepdinç U. Halibut ise&#160;hâlâ kürsüye geçiyor, o sabah başından geçenlerle&#160;ilgili bir dizi espri yapıyordu. Fakat Hepdinç istisnai&#160;bir örnekti ve hem evin önde gelen şairi hem de okulun kendi kendini atamış, resmi olmayan müdürü&#160;Pedagogya Halibut, şiddetle onun cesaretini kırmaya çalışıyordu. Ama Pedagogya’nm ne kadar isterse&#160;istesin kimseyi okuldan uzaklaştırma hakkı yoktu,&#160;çünkü kimse onu resmi olarak müdür yapmamıştı;&#160;dolayısıyla da “öğretmen” -doğru sözcük olsa da&#160;onlara ne kadar öğretmen denebileceği tartışmaya&#160;açık bir konu- seçme konusunda kimseden üstünlüğü yoktu.</p>
<p>O yüzden Halibut ailesinin çocukları, herhangi bir okulun müfredatında asla bulamayacağınız, arkası hiç kesilmeyen “derslere” -doğru sözcük olsa&#160;da onlara ne kadar ders denebileceği tartışmaya çok&#160;daha fazla açık bir konu- maruz kalıyorlardı. Salonda yapılanların çok azı çocukları gerçek dünyada&#160;faydalanabilecekleri bilgilerle donatmaya yarıyordu;&#160;ki okulların çoğunun amacı budur. Ama düşününce,&#160;Benzersiz Ev’de doğmayanlara saçma gelecek pek&#160;çok şey, o evde doğanlar için gayet anlamlıydı. Benzersiz Ev’in yetişkinleri gerçek dünyayla başa çıkmak zorunda kalmadığı için, evin çocuklarına da bu&#160;yönde bir şeyler öğretmenin bir anlamı yoktu.</p>
<p>Ayrıca, öğretmenlerinin çoğu evden dışarı hiç çıkmadıkları için varsa yoksa evi biliyor, evle ilgileniyorlardı, derslerin çoğu evle ilgiliydi; çocukların&#160;ihtiyacı olan şey de buydu zaten. Gerçi bunca detay&#160;öğrenmeleri şart değildi ya, neyse.</p>
<p>Yıllar içinde, evle ilgili okutulan dersler alt konulara, alt konular da daha küçük konulara bölündü. Evin mimarisi, tarihi, hayvanları, bitki örtüsü, ilkimi, toprakları, taşları, gölleri, koruları - her nesil bu&#160;konularda eğitim alarak büyüdü, her nesil hayatını&#160;bu konuları çalışarak geçirdi, o yüzden de her nesil&#160;kendinden sonraki nesile bunları öğretti.</p>
<p>İşte bu nedenle Omniya Halibut da, duvardaki demir çubuklarla kapatılmış deliği fark ettikten iki&#160;gün sonra, yaprakları kontrol edip demirin yerinden oynamadığından emin olduktan sonra -sadece&#160;yaprakları bıraktıktan sonraki sabah değil, ertesi&#160;sabah da kontrol etmişti- Hepince D. Halibut’ın&#160;evin binalarının oluşturduğu gölgeler üzerine verdiği&#160;derse girmişti.</p>
<p>Bir gözü başka, bir gözü başka renk -biri mavi, biri gri-, zayıf bir beyefendi olan Hepince, kendini&#160;evin tüm mimari öğelerinin -kulelerin, duvarın, çan&#160;kulelerinin, çatıların, köşelerin- oluşturduğu gölgelerin yılın her günü ve günün her saati ölçümüne,&#160;haritalarının çıkarılmasına ve kaydının tutulmasına adamıştı. Kırk senedir yöntemini sistemli olarak&#160;uygulayarak binaların onda birini anca tamamlayabilmişti ve tüm hayatı boyunca çalışsa bile, böyle&#160;büyük bir işin ancak çok küçük bir bölümüne yetişebileceğini fark etmeye başlamıştı. İşi devam ettirecek birini arıyordu ve Omniya bazen, uzun uzun&#160;ona baktığını görünce, Hepince’nin görevi onun&#160;devralmasını umduğunu düşünüyordu. Omniya’nın-sa buna hiç niyeti yoktu! Gölgelerin hepsi iyiydi&#160;güzeldi ama, bir var bir yoklardı. ‘Keşke Hepince de&#160;aynen böyle olsa,’ diye düşündü Omniya bıyık altından gülümseyerek.</p>
<p>Omniya’nın dikkati dağılmıştı - burada oturup ders dinlemek anlamsız geldi. Pencereden dışarı baktı, bir güvercin gördü. Güvercin ona, herkesin sözünü ettiği o kocaman, kara kuşu hatırlattı.</p>
<p>Yaratığı bir daha gören olmamıştı, ama Hepbil-ge’nin cenazesinin akşamı gördüğünü söyleyenlerin sayısı gittikçe artıyordu. Tarifleri birbirine o kadar&#160;yakındı ki, gerçekten bir şey görmüş olmalıydılar.&#160;Belki de şu anda Büyük Kule’nin tepesinde, dev bir&#160;yuvanın içinde kuluçkadaydı. Kuş uzmanı Hepkıpır&#160;onca düşünüp taşındıktan, kitaplar karıştırdıktan&#160;sonra kulenin tepesinde keşfe çıkmaya ikna olmuştu; ağlardan, halatlardan ve hatta parçalar halinde&#160;taşınacak, kuş ağa yakalanınca birleştirilecek, sonra&#160;da halatlarla aşağı sarkıtılacak olan bir kafesten oluşan ekipman hazırlanıyordu.</p>
<p>Omniya, Hepkıpır’ın azman kuşa sessizce yanaştığını hayal etmeye çalıştı. O bir kuş gözlemcisiydi, kuş avcısı değil. Yüce bir kulenin tepesinde Hepkı-pır’ın dev bir kuşu yakalamaya çalışması fikri, feci&#160;bir kaza ihtimalini beraberinde getiriyordu - kuşun&#160;değil, Hepkıpır’ın başına gelecek bir kaza.</p>
<p>Omniya işte tam bunları düşünürken -ya da düşünmemeye çalışırken diyelim- adının söylendiğini duydu.</p>
<p>Yeniden kürsüye baktı. Hepince elinde birazı açılmış bir branda rulosu tutuyordu; üzerinde, Kemerli Ev’in oluşturduğu gölgelerin, kendi buluşu olan bir&#160;sisteme göre farklı renklerde çizgilerle gösterilen&#160;mevsimsel seviyeleri vardı.</p>
<p>“Omniya, lütfen gelip öbür ucundan tutar mısın? Tamamını görebilelim.”</p>
<p>Omniya, Artesya’ya bakıp gözlerini devirdi. Büyüyünce asla Hepince’den işi devralmayacaktı.&#160;Artesya kıkırdadı.</p>
<p>“Hadi Omniya, herkes seni bekliyor.”</p>
<p>Omniya’nın görebildiği kadarıyla, dinleyenler konuya ancak bu kadar ilgisiz olabilirdi. Ama yine&#160;de kürsünün oraya gitmek üzere ayağa kalktı.</p>
<p>“Teşekkürler Omniya. Gel de...”</p>
<p>Bir şeyin hafifçe değerek tam yanından geçip düştüğünü hissetti Omniya. Çok şiddetli bir çarpma sesi duyuldu.</p>
<p>Hepince’nin sesi kesilmişti. Bütün salonu bir şaşkınlık sessizliği kaplamıştı.</p>
<p>Omniya’nın sadece birkaç saniye önce oturduğu sandalye paramparçaydı. Yerlere de taş kiremit parçaları saçılmıştı.</p>
<p>Omniya yukarı baktı. Tavandaki dikdörtgen delikten mavi gökyüzü görünüyordu. Deliğin önünden hızla bir gölge -güneşin önünden geçen bir&#160;bulut, belki- geçip kayboldu.</p>
<p>Şimdi herkes çevresine bakınıyordu ve salondaki sessizlik tipik Halibut velvelesine dönüşmeye başlamıştı. Dört bir yanda çocuklar Omniya’ya, Hepince&#160;onu tam da kiremit düşmek üzereyken çağırmamış&#160;olsaydı neler olabileceğini söyleyip duruyorlardı.&#160;Omniya’nın bunu başkalarından duymaya ihtiyacı vardı ya sanki. Ne olacaktı; kafasından geriye,&#160;ayaklarının dibindeki sandalye parçalarından fazlası&#160;kalmazdı.</p>
<p>“Yıllardır söylüyorum!” diye haykırdı Pedagog-ya, ellerini beline koyarak. “Çatıyı onarmamız gerekiyor. Yoksa birimiz canından olacak! Yıllardır&#160;söylüyorum!”</p>
<p>Duygularının kabardığı zamanlarda romantik yapısı nedeniyle olayları abartma eğilimi gösterebilen Pedagogya hiçbir zaman böyle bir şey söylememişti aslında. Bir-iki kez aklından, ‘Acaba çatının&#160;güvenli olup olmadığını kontrol etmek gerekir mi?’&#160;diye geçirmişti, o kadar. Şimdi olana bakılırsa da,&#160;endişelenmekte haklı çıkmıştı.</p>
<p>Düşen kiremitin sesini duyan birkaç kişi -Hali-but’lar ve hizmetkârlar- koşarak salona geldiler. Pedagogya gelen her yeni kişiye, “Yıllardır söylüyorum!” diye bağırıyor, velveleyi iyice ateşliyor, bu da&#160;daha fazla insanın duyup gelmesine neden oluyordu.</p>
<p>Velvele arttı. Birisi kalabalığı sakinleştirmek için bir şeyler yapmazsa, birazdan ellerinde piknik sepetiyle gelenler başlardı.</p>
<p>Sonunda yatıştırıcı bir ses yükseldi. “Bayanlar ve baylar! Lütfen. Lütfen. Paniklemeye gerek yok.”</p>
<p>Kâhyanın oğlunun arkadaşı olan Tobias Hildeg-rew’du bu. Diğerleri gibi gürültüyü duyup gelenlerdendi.</p>
<p>Bağrış çağırış dindi. İnsanlar nihayet ne yaptığını bilen birinin çıkmasıyla rahatlayıp, bu yakışıklı yüze bakmaya başladılar. Tobias son derece sakin&#160;ve kendinden emin görünüyordu. Ondan başkası,&#160;böylesine aşırı heyecanlanmış Halibut’ların güvenini&#160;kazanamazdı.</p>
<p>“Biraz sakinleşelim,” dedi. “Böylesi daha iyi. Pekâlâ. Şimdi, en önemlisinden başlayalım. Kimseye&#160;bir şey oldu mu?”</p>
<p>“Bu sefer olmadı,” dedi Pedagogya. “Ama yıllardır söylüyorum! Bu çatı çok tehlikeli.”</p>
<p>“Evet Pedagogya Hanım. Çok haklısınız. Onarmadan geçirmemiz gerekiyor.”</p>
<p>“Ben de aynı şeyi söylüyorum!”</p>
<p>“Size katılıyorum! Ama bir yerine bir şey olan var mı? Asıl önemlisi bu.”</p>
<p>Hildegrew, Omniya’nın yanına diz çöktü. “İyi misin Omniya?”</p>
<p>Omniya başım evet anlamında salladı.</p>
<p>“Emin misin?”</p>
<p>“Evet. Eminim.”</p>
<p>“Tam zamanında çağırmışım,” dedi Hepince. “Gölgeleri göstermek için. Omniya, gölgelerin,&#160;hayatını kurtardığı söylenebilir.”</p>
<p>‘Unut gitsin Hepince,’ diye geçirdi içinden Omniya. ‘İşini devralmayacağım.’</p>
<p>Tobias tavana baktı. “Kıl payı kurtulmuşsun</p>
</body>
</html>