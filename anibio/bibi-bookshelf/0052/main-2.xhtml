<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>t</h1><div>
<p>Omniya. Taş kiremit! Çok şükür ki, düştüğünde orada oturmuyormuşsun.”</p>
<p>Omniya da tavana baktı. Evet, şanslıymış. Şanslıdan da öte hatta. Sıra dışı bir olay. Sıra dışı iki olay. Birincisi, taş kiremitin tekinin tam da sabahtan beri&#160;oturduğu yere düşeceği varmış. İkincisi, kiremit düştüğünde Omniya orada oturmuyor olacakmış.</p></div><h4>f3i r Pavef</h4>
<p>Talihsiz bir kaza, işte Eğilim Salonu’ndaki olay genel olarak böyle yorumlanmıştı. Ama Albert&#160;Gondolier’e göre sadece talihsiz değil, tuhaftı da.&#160;Albert Gondolier evin duvarcı başı, birinci kaptandan beri Halibut’lara duvarcılık yapan Gondolier&#160;ailesinin reisiydi.</p>
<p>Albert Gondolier, ekibindeki en deneyimli dört duvarcıyla birlikte uzun bir merdivenle çatıya çıktı. Sırayla, dikkatle çatıyı incelediler ve bir saatlik&#160;değerlendirme sonucunda, diğer tüm taş kiremitler&#160;-hem de o kadar çok kiremit vardı ki- sapasağlam&#160;yerlerinde dururken, tek bir kiremitin nasıl olup da&#160;gevşeyip düştüğünü açıklayacak bir gerekçe bulamamışlardı. Tekrar incelemeye koyuldular, ama bir&#160;saat sonra hâlâ bir cevap bulamamışlardı. O yüzden&#160;Albert Gondolier detaylı bir rapor hazırladı, aşağı&#160;inip Kâhya Digby’ye götürmesi için duvarcılardan&#160;birine verdi, Digby de kâhya yardımcılarından birine,</p>
<p>o da baş dosyacıya ve o da hizmet memurlarından birine verdi. Memur da raporu, Benzersiz Ev’de iki&#160;yüzyıldan fazladır dosyalanan fişlerin, faturaların,&#160;makbuzların ve raporların durduğu tozlu odalardan&#160;birindeki tozlu kutulardan birinin içindeki “Tuhaf Kazalar” dosyasına ekledi. Sonra duvarcı başı,&#160;duvarcılardan birinin çatıdaki deliği tamir etmesini,&#160;tam o noktaya aynı kiremitten koyup, tıpkı eski kire-mitin -tuhaf bir şekilde esneyip Omniya Halibut’ın&#160;iki saniye önce oturuyor olduğu sandalyenin üstüne&#160;düşene kadar- sabit durduğu gibi sabitlemesini izledi.</p>
<p>Ve olay böylece kapandı. Albert Gondolier ve duvarcı ustaları çatıdan indi, merdivenlerini de&#160;alarak tempolu adımlarla salondan çıkıp gittiler.&#160;Evdeki diğer herkes de, kara kuşun yakalanması&#160;için Büyük Kule’ye yapılacak keşif gezisiyle daha&#160;çok ilgileniyordu; bir duvar parçasının düşmesi, tam&#160;olarak böyle ölümcül sayılabilecek sonuçlar doğurmuyorsa da, evin bir yerlerinde her gün yaşanıyor&#160;olsa gerekti. Keşif gezisi o gün öğleden sonra yapılacaktı. Ve akşam olduğunda bile herkes keşif gezisiyle daha çok ilgiliydi; oysa gezide ne bir kuşa, ne&#160;de bir yuvaya rastlanmıştı; tek buldukları, düzenli&#160;olarak oraya tüneyen güvercinlerin pislikleri olmuştu; bu pislikler normalde, her sene evin kaptanının&#160;kulenin tepesine çıkması beklenen Varış Günü’nden&#160;önce temizlenirdi.</p>
<p>Ertesi sabah Omniya, Eğilim Salonu’na gitti ve önceki gün oturduğu yere bir sandalye çekti. Etraftaki çocukların bakışlarını görmezden gelerek oturdu.</p>
<p>“Yok artık, orada oturmayacaksın, değil mi?” diye sordu Hepbüyür bir süre sonra.</p>
<p>Omniya ona şaşkınlıkla baktı. “Sence daha güvenli bir yer olabilir mi?”</p>
<p>“İyi de kiremit tam oraya düştü!”</p>
<p>“Evet. Ama onarıldı artık. Geri kalan kiremitler en son ne zaman sağlamlaştırılmıştır?” Omniya önce tavana, sonra da anlamlı anlamlı çocuklara&#160;baktı; hepsinin gözleri ondaydı.</p>
<p>Sonra da hepsi tavana baktılar.</p>
<p>Hepbüyür ayağa kalkıp, sıralardan birini Omni-ya’nın yanma kadar çekti.</p>
<p>Ardından Omniya’nın arkadaşı Artesya ve onun peşinden de Omniya’nın düşmanı Evesya birer sıra&#160;çektiler. Peşlerinden de bütün çocuklar. Çok kısa&#160;sürede çocukların oturduğu bütün sıralar eğimli&#160;salonun ortasında, Omniya’nın etrafında dizilmişti.</p>
<p>Pedagogya gelip herkese sıralarını yerlerine almalarını söyledi. Ama kimse kımıldamadı. Hepdalgın M. Halibut, Tatarcık Konağı’nın çatısında yaşayan&#160;sincapların meşe palamudu toplama alışkanlıkları&#160;üzerine -çocuklara göstermek üzere getirdiği dişlenmiş palamutlarla desteklenen- bir konuşma yapmak&#160;üzere gelince, Pedagogya da çocuklara yanaşıp tam&#160;•ırkalarında durdu; farkında olmadan, Omniya’nın&#160;oturduğu noktaya olabildiğince yakın olmak için&#160;öne eğilmeye başladı.</p>
<p>O gün öğleden sonra Omniya, duvardaki deliği bir kez daha kontrol etmek üzere koruya gitti.&#160;Önceki sabahtan beri ilk kez gidiyordu, çünkü yap-</p><div>
<p>80</p></div><div><div><img src="main-5.jpg" alt=""/></div></div>
<p>rakların yerinden oynamasına ihtimal vermiyordu artık. Sonuçta Hepbilge’nin cenazesinden sonraki&#160;o sabah korudan çıkarken gördüğü kişinin burayı&#160;kullandığına ya da bu delikten haberdar olduğuna&#160;dair bir gösterge yoktu. O gördüğü Cornelius Slin-ker’sa bile, muhtemelen örneğin kuş yumurtaları&#160;toplama, mantar toplama ya da bir insanın gündüz&#160;vakti koruda yapabileceği yüz şeyden biri gibi gayet&#160;mantıklı bir şey yapıyor olduğuna neredeyse kendini&#160;inandırmıştı. Duvardaki demir çubuklardan birinin&#160;gevşemesi hiçbir anlama gelmezdi. Omniya herhangi&#160;bir şeyin seneler boyu ihmal edilmesi halinde böyle&#160;sonuçlar doğabileceğini gayet iyi biliyordu.</p>
<p>Yine de, kendine bu seferkinin son olduğunu söyleye söyleye, bakmaya gitti Omniya. Ve eğer gitmeseydi, başına gelecek olan sıra dışı olaylar zinciri&#160;tam orada, neredeyse hiç başlamadan bitmiş olacak,&#160;Omniya da dahil herkes, sonsuza dek Eğilim Salo-nu’ndaki kiremit olayının tuhaf bir kaza olduğuna inanacaktı. Ama o zaman bu pek ilgi çekici bir&#160;hikâye olmazdı -bir kitabı dolduracak kadar uzun&#160;da olmazdı- ve o yüzden ben de oturup yazmazdım,&#160;haliyle siz de Omniya Halibut’ı hiç tanımaz, şu anda&#160;başka bir şey okuyor olurdunuz; o okuduğunuz şey&#160;de bu kadar heyecanlı ve düğümleri çözülmek üzere&#160;olan bu hikâye kadar inanması güç olmazdı. Fakat&#160;bu hikâyenin her sözcüğü, anlattığım her olay en az&#160;Benzersiz Ev’in kendisi kadar gerçek.</p>
<p>Tüm bunları, hatta bu kitabı alana kadar adını hiç duymadığınız Benzersiz Ev’i nereden bildiğimi merak ediyorsunuzdur. Makul birkaç açıklama&#160;düşünebilirdim aslında, ama hikâye uydurmakta&#160;pek iyi değilimdir. Ölüm döşeğindeki, adını hiç&#160;öğrenemediğim yaşlı bir hanımdan dinlediğimi söyleyebilirdim. Ya da bir gün yapacak daha iyi bir&#160;şeyim olmadığı için, tozlu bir tavan arasını karıştırırken bulduğum bir günlükten okuduğumu. Ama&#160;gerçek, uydurabileceğim her şeyden daha garip;&#160;gerçekler genellikle böyledir zaten. Benzersiz Ev’i&#160;nereden bildiğimin kendisi başlı başına bir hikâye&#160;aslında ve onu da bir gün anlatmayacağımı kim&#160;söyleyebilir? Fakat on iki çeyrek yaşındaki Omniya&#160;Halibut’ın başına gelen sıra dışı olayları anlatmaya&#160;başladığıma göre -bir tanesi başına geldi bile ve her&#160;biri başlı başına bir hikâye sayılır- bununla devam&#160;etmeliyim sanırım.</p>
<p>Öyleyse Omniya’ya dönelim... O öğleden sonra duvara bakmaya gider. Demir çubuğun altındaki yapraklar hâlâ tıpkı önceki kontrollerindeki gibi öylece&#160;duruyordur, ama bu kez yeni bir şey vardır. Katlanıp&#160;taşların arasına sıkıştırılmış bir kâğıt parçası.</p>
<p>Omniya kâğıdı alıp açar. Mürekkep nem yüzünden hafifçe dağılmıştır, ama yazılar gayet okunaklıdır. Sadece iki sözcük vardır:</p>
<p>Soluna bak.</p>
<p>Omniya bakar. Önce, dallarında bir şey vardır belki diye ağaçlara bakar. Ama sonra bakışlarını&#160;aşağı çevirir. Ve onları görür. Sözcükler. Ancak birkaç metre ötede, yere kazınmışlardır:</p>
<p>EĞİLİM SALONU’NDA GERÇEKTEN NE OLDUĞUNU ÖĞRENMEK İSTİYORSAN&#160;YARIN SABAH SAAT ALTIDA&#160;ARDUVAZ KULE’YE GEL.</p><h3>9</h3><h4>Kemerli Ev'deki Tek Ocjalı Daire</h4>
<p>Omniya hızlı hızlı yürüdü. Korunun atmosferi şimdi çok farklı geliyordu ona. Tekinsiz ve karanlık. Birisi&#160;onun duvara gelip gittiğini öğrenmişti. Hatta görmüş bile olabilirdi.</p>
<p>Koşmaya başladı.</p>
<p>Sonunda ağaçların arasından çıkabildi. Durdu. Karşısındaki iki çan kulesiyle Uzun Güney Bloğu,&#160;üzerini örten yarım daire şeklindeki bir dizi büyük&#160;kemer nedeniyle Kemerli Ev diye adlandırılmış&#160;binayla birleşiyordu; kemerlerin gerisinde de evin&#160;diğer çatı katları ve kuleleri uzanıyordu.</p>
<p>Okuduğu sözcükler kafasının içinde dönmeye başladı. Eğilim Salonu’nda gerçekten ne olduğu...&#160;Ne demekti bu? Eğilim Salonu’nda ne olduğunu&#160;biliyordu Omniya, bilmiyor muydu? Bir kiremit&#160;düşmüştü. Bir kazaydı. Talihsiz bir kaza. Tuhaf bir&#160;kaza. Ama kesinlikle bir kazaydı.</p>
<p>Başka söylenecek ne vardı? Ve duvarın oraya</p>
<p>gittiğini fark eden kişi neden ona bunu söylemek işteşindi?</p>
<p>Mesaj, Arduvaz Kule’ye gelmesini söylüyordu. Arduvaz Kule, evin alçaklı yüksekli siluetinde Büyük&#160;Kule’den sonraki ikinci büyük yükseltiydi. Omniya&#160;uzaktan sivri ucunun ana hatlarını görebiliyordu.</p>
<p>Bildiği kadarıyla Arduvaz Kule’de yaşayan yoktu ve senelerdir de kullanılmıyordu. En üstünde bir tane odası olan yuvarlak bir kuleydi ve cephesi&#160;tamamen gri-yeşilimsi arduvazla kaplıydı, adını da&#160;buradan almıştı. Pencereleri hep karanlıktı, bazısı&#160;panjurlarla kapalı, bazısı panjurları kırık olduğu&#160;için açık ve çıplaktı. Kulenin adam akıllı bir bakıma ihtiyacı vardı; zaman zaman, fırtınalı gecelerde,&#160;arduvaz kaplamalarından birkaçının gevşeyip yere&#160;indiği olurdu.</p>
<p>Neden orası? Eğer birisinin Omniya’ya söyleyecekleri varsa, niye başka yerde söylemiyordu?</p>
<p>Omniya gölün kıyısında yürümeye başladı. Bir ara durup, uzaklarda yükselen Arduvaz Kule’nin&#160;tepesine baktı. Oraya nasıl gidildiğini bilmediğini&#160;fark etti. Arduvaz Kule evin ücra bölümlerinden&#160;birinde, derin avlulara ve dolambaçlı geçitlere bakan&#160;eğimli çatıları olan yüksek konaklar ve sıralı kanatların oluşturduğu karmakarışık yapıların oralarda&#160;bir yerlerdeydi. Girişinin nerede olduğunu bilmiyordu Omniya.</p>
<p>İlle de gitmesi gerekmiyordu. Mesaj ondan gitmesini istedi diye gitmek zorunda değildi. Neden Arduvaz Kule? Neden sabahın altısı? Notu bırakan&#160;kişi onun oraya yine gelip notu bulacağını nereden&#160;bilmişti? Ayrıca mesajı neden toprağa yazmıştı? En&#160;hafif deyimle, kuşkulu görünüyordu bunların hepsi.</p>
<p>Peki ya Eğilim Salonu’nda olanlar ne anlama geliyordu? Mesajda yazanlar Omniya’yı meraklan-dırmıştı. Eğer olaylar gerçekten göründüğünden&#160;farklıysa, neler olduğunu bilmek istiyordu Omniya.</p>
<p>Fakat yine de, sabahın altısında, yalnız başına, Arduvaz Kule’nin tepesinde...</p>
<p>Pekâlâ, hiç olmazsa oraya nasıl gidileceğini öğrenebilirdi. Bir şey ifade etmezdi ki bu. Gerçekten gideceği anlamına gelmezdi, değil mi?</p>
<p>Kime akıl danışabilirdi? Yapacaklarına burnunu sokmayacak, soru sormayacak, neden sorduğunu&#160;öğrenmek için ısrarcı olmayacak, sonra da öğüt vermeye çalışmayacak birine ihtiyacı vardı. Birisi ona&#160;Arduvaz Kule’ye nasıl gideceğini söylemeli ve konuyu bir daha da deşmemeliydi.</p>
<p>Omniya’nın gözleri Kemerli Ev’de sabitlendi. Kendi kendine evet anlamında başını salladı.</p>
<p>Hepcoşkun L. Halibut ile Heptitiz E. Halibut hep birlikteydiler, onları birbirlerinden ayrı düşünmek imkânsızdı. Kemerli Ev’in en üstündeki devasa&#160;pencerelerden muazzam ışık alan tek odalı daireyi&#160;paylaşıyor, bütün gün birbirleriyle ve ziyaretlerine&#160;gelenlerle sohbet ede ede işlerini yapıyorlardı.</p>
<p>Hepcoşkun, Benzersiz Ev’in tarihinden olayları resimleyip coşkun bir hızla renklendirdiği büyük&#160;tuval tablolar yapan bir ressamdı; bazen bir tabloyu&#160;bir günde bitirdiği olurdu. Tuvalleri, stüdyo dairenin&#160;duvarlarındaki üç metre yüksekliğinde, sekiz metre&#160;derinliğindeki özel raflarda istiflenmişti. Heptitiz&#160;ise, birbirinden mükemmel mikroskoplarla baktığı&#160;küçücük minyatürler üzerinde çalışan bir heykeltıraştı; sonsuz bir sabırla oyarak, yontarak aylarca&#160;aynı eser üzerinde çalışabilirdi. Yaşamı boyunca&#160;yaptıklarının hepsi, masasının üzerindeki yeşil porselen kibrit kutusunun içindeydi.</p>
<p>Omniya içeri girdiğinde her zamanki gibi mırıl mırıl birbirleriyle konuşuyorlardı. Heptitiz özenli&#160;bir şekilde bağladığı kravatıyla siyah bir takım giymiş, mikroskobuna eğilmişti; karmakarışık saçları,&#160;al suratıyla Hepcoşkun ise boya lekeleriyle kaplı&#160;önlüğü ve kıpkırmızı fuları ile uzun adımlarla etrafta dolanıp, devasa bir tuvale boya serpiyordu. Yeni&#160;bir tablo üzerinde çalışıyordu. Şimdiden arka planda fırtınalı bir gökyüzü boyanmıştı, bir grup adam&#160;bir kapıdan kahramanca çıkıyor ve gözleri alev alev&#160;yanan, gagası açık, tüm sahneye gölgesi düşen anormal büyüklükteki kanatlarıyla azman bir güvercine&#160;benzeyen dev bir kuş havada yükseliyordu.</p>
<p>Hepcoşkun elinde fırçasıyla arkasına dönünce, biriyle karşılaştığına hiç şaşırmadı sanki. “Omniya,&#160;nasıl buldun? Adını, Kara Akbaba’yı Avlamak Üzere Büyük Kule’ye Keşif koydum.”</p>
<p>“Ben de adını değiştirmesini önerdim,” dedi Heptitiz, mikroskobunun lensinden bakarken. “Gizem eklemeli. Ya da gizemli. Gizemli Akbaba de,&#160;Hepcoşkun. İnsanlar böyle başlıkları sever. Herkes&#160;bayılacak.”</p>
<p>“Hep aynı şeyi söylüyorsun.”</p>
<p>“Sadece yardım etmeye çalışıyorum.”</p>
<p>“Seni dinleseydim yaptığım bütün tablolar bir gizem olurdu. Senin heykellerin gibi yani.” Hepcoşkun güldü. “O kadar küçükler ki, hepimiz için çok&#160;gizemliler.”</p>
<p>Heykeltıraş gülümsedi. “Sağ ol. Bunu iltifat kabul ediyorum.”</p>
<p>Bir kez daha, “Nasıl buldun Omniya?” diye sordu Hepcoşkun.</p>
<p>Omniya kaşlarını çattı. “Bence başlıkta gizeme gerek yok. Gizemliye de. Bu haliyle zaten çok dikkat çekici.”</p>
<p>“Aynen!” dedi Hepcoşkun. “Şimdi resme bak Omniya. Başlığı boş ver, resme bak! Hı? Nasıl buldun? Bir şaheser mi sence?”</p>
<p>Omniya uzun uzun tuvale baktı. “Dünkü keşif gezisini anlatıyor, değil mi?”</p>
<p>“Elbette,” dedi Hepcoşkun.</p>
<p>Omniya göz ucuyla Heptitiz’e baktı; omuzlarını silkmiş ama ellerini bir milim bile kımıldatmaktan sakınırcasına, kelimenin tam anlamıyla sadece&#160;omuzlarını oynatmıştı; yontarken bile parmaklarını&#160;o kadar az oynatıyordu ki, hareket ettiklerini zar zor&#160;fark ediyordunuz.</p>
<p>“Dün hava bulutlu değildi,” dedi Omniya.</p>
<p>“Etki yaratabilmek için o,” dedi Hepcoşkun.</p>
<p>Omniya kaşlarını çattı. “Şu, Digby değil herhalde, değil mi?” diye sordu, Digby olduğunu bile bile. Yeşil kadifeden kâhya ceketiyle, neredeyse yüzünden</p>
<p>dışarı fırlayacak çapaklı gözleriyle tastamam Digby, elinde büyük bir ağla, Büyük Kule’nin tepesine&#160;doğru hamle yapan iki adamın önünde, son basamaklardan kuşa doğru atılırken görülüyordu. Fakat&#160;aslında Digby dün kuleye çıkmamıştı; hatta yıllardır,&#160;romatizması tepeye ulaşmasına mani olacak kadar&#160;arttığından, hiç çıkmıyordu. Hepkıpır’ın yanına, üç&#160;kâhya yardımcısını ve kuşu yakalamak için kullanılacak ağları ve kafes parçalarını taşıyacak beş yardımcı kâhya yardımcısı göndermişti. Kötü şans bu&#160;ya, gittiklerinde kuş orada değildi; resmin gerçekle&#160;örtüşmeyen yanlarından biri de buydu.</p>
<p>“Omniya,” dedi Flepcoşkun, “gelecek nesiller, tarihimizin böylesine önemli bir anında kâhyamızın&#160;orada olmadığını bilse ne düşünürler? Üç kâhya yardımcısı ve bir kuş gözlemcisini görmeyi kim ister?”</p>
<p>“Peki ya kuş?” dedi Omniya.</p>
<p>“Varis kâhyayı boş bir çatıya hücum ederken görmeyi kim ister?”</p>
<p>“Ne anlamı olur?” diye sordu Heptitiz.</p>
<p>“Ne anlamı olur?” dedi Hepcoşkun.</p>
<p>“Aptal gibi görünür,” dedi Heptitiz dişlerinin arasından.</p>
<p>“Geri zekâlı gibi,” dedi Hepcoşkun.</p>
<p>Omniya tereddütle tuvale baktı.</p>
<p>“Bu bir olay,” dedi Hepcoşkun kendiyle övünerek. “Gelecek nesiller için ölümsüzleştirilecek bir olay.”</p>
<p>Gözlerini mikroskoptan ayırmadan, “Biz sanatçıyız,” dedi Heptitiz, “tarihçi değil.”</p>
<p>“Kesinlikle. Sanatçıyız. Bir tablo sadece görüneni anlatmaz, yorum da içermelidir. Görünen, hiçbir şeydir. Aslolan yorumdur.”</p>
<p>“Yorum nedir peki?” diye sordu Omniya.</p>
<p>“Görmüyor musun? Baksana! Fırtınalı gökyüzü! Gölgesi düşen bir kuş! Omniya, yorumu göremiyor&#160;musun?”</p>
<p>“Bittiğinde daha iyi görebilir belki,” dedi Heptitiz.</p>
<p>“Şimdi de görebilir. Çok açık. Daha ne kadar açık olabilir?”</p>
<p>“Çok çok açıktır belki ama,” dedi Omniya. “birazcık açıklayamaz mısın?..”</p>
<p>“Omniya, kuş bir simge.”</p>
<p>“Neyin simgesi?”</p>
<p>“Hah! Niye şimdi geldi? Niye birdenbire ortaya çıktı?”</p>
<p>Hepcoşkun dikkatle, anladı mı acaba diye Omni-ya’ya baktı. Heptitiz de gözlerini mikroskoptan kaldırmış, Omniya’ya bakıyordu.</p>
<p>“Niye?”</p>
<p>“Kim bilir?” diye haykırdı Hepcoşkun, abartılı bir şekilde ellerini havaya kaldırarak.</p>
<p>“Bir sanatçı o,” dedi Heptitiz. “Sorular sorar, cevaplarını vermez.”</p>
<p>“Tabloya bak Omniya! Kuşun bir simge olmadığını mı söylüyorsun? Kanatlarını gördün mü? Gölgesini? Nasıl da her şeyi kapladığını gördün mü?&#160;Benzersiz Ev’in üzerini. Hatta arka planı bile.”</p>
<p>“Bittiğinde daha iyi anlayacak,” dedi Heptitiz.</p>
<p>“Altına yatan düşünceyi bu haliyle de anlayabilir!” dedi Hepcoşkun ve fırçayı siyah boyaya daldırıp, arka plandaki binaların üzerindeki gölgeyi koyultmak için hızlı hareketlerle tuvale sürmeye başladı.</p>
<p>Omniya izledi. “Gerçekten de kuşun bir simge olduğunu mu düşünüyorsun?”</p>
<p>“Tabloya bak!” diye haykırdı Hepcoşkun yine. Biraz daha siyah boya çaldı. “Gölgeye bak! Tablo&#160;yalan söylemez.”</p>
<p>Omniya göz ucuyla Heptitiz’e baktı.</p>
<p>“Sanatçı bilir,” dedi Heptitiz. “Nedenini söyleye-mese de sanatçı bilir.”</p>
<p>Omniya bir adım öne çıktı. Hepcoşkun’un tablosunun arka planındaki bir kule karaltısına işaret etti. “Arduvaz Kule mi burası?”</p>
<p>“Evet, tabii ki Arduvaz Kule,” dedi Hepcoşkun. “Oraya nasıl gidiliyor?”</p>
<p>“Bir evin içinden geçerek.”</p>
<p>“Mavi Ev’in,” diye mırıldandı Heptitiz, gözlerini yine mikroskoba indirmişti.</p>
<p>“Mavi Ev’inmiş,” dedi Hepcoşkun. Ayrıntısını bilmiyordu. Sadece, tıpkı tablolarındaki gibi büyük&#160;fırça darbeleri, büyük hareketlerle düşünmekle iftihar ederdi. Gündelik şeyler Heptitiz’in işiydi.</p>
<p>“Mavi Ev’in en üst katma çıkıyorsun,” dedi Heptitiz. “Kapıyı açınca karşına iki avlunun arasında bir geçit beliriyor. Onu geçince de kuledesin.”</p>
<p>“Dikkatli ol,” dedi Hepcoşkun. “Av köpeği sürüsü çok yakınında olacak. Aralarına düşmek istemezsin.”&#160;“Hepcoşkun! Kızı korkutmasana.”</p>
<p>Ressam kıkır kıkır güldü.</p>
<p>“Mavi Ev’e nasıl gidiliyor peki?” diye sordu Omniya.</p>
<p>“A, o kolay,” dedi Hepcoşkun. “Azrail Merdiveninden çık, bulursun.”</p>
<p>“Merdivenlerden çıkınca sola dön,” dedi Heptitiz. “Dar bir kemerli koridor göreceksin. Oraya gir, sonra tekrar sola dön. Kare şeklinde küçük bir meydana varacaksın. Mavi Ev orada işte.”</p>
<p>“Doğru yerde olduğumu nereden anlayacağım?”</p>
<p>“Anlarsın. Anlamazsan yanlış yerdesin demektir.”</p>
<p>“Peki Azrail Merdiveni?..” dedi Omniya.</p>
<p>“Küçük Taraça’yı biliyor musun?” diye sordu Hepcoşkun.</p>
<p>Omniya başını evet anlamında salladı.</p>
<p>“Granit Kemer’i?”</p>
<p>“Granit Kemer’le ne alaka?” dedi Heptitiz sabırsızlanarak. “Evin ta öbür tarafında o. Omniya, Yankılı Parkur’u biliyor musun?”</p>
<p>“Tabii.”</p>
<p>“Parkuru geç, küçük bir merdiven dizisine varacaksın. En tepeye kadar çık, orada açıklık bir alan var. İşte Küçük Taraça orası. Bir yanında ağaçlar&#160;filan var.”</p>
<p>“Meşe!” diye bağırdı Hepcoşkun.</p>
<p>“Çam,” dedi Heptitiz. “Bir yanında çamlar var, sen öbür tarafa gideceksin. Azrail Merdiveni’ni&#160;görürsün zaten.”</p>
<p>“O kadar mı?”</p>
<p>“O kadar.”</p>
<p>Omniya anladığından emin olmak için güzergâhı tekrar etti. Heptitiz -gözleri mikroskopta- başını&#160;sallayarak onayladı.</p>
<p>“Peki kule?” diye sordu Omniya. “Açık oluyor mu?”</p>
<p>“Açık oluyor mu Heptitiz?” dedi Hepcoşkun, bir yandan da tablosundaki gölgeleri koyultmaya&#160;devam ediyordu.</p>
<p>Heptitiz yine ellerini hiç kıpırdatmayacak şekilde omuz silkti. “Hiçbir fikrim yok. Yıllardır gitmedim.&#160;İçinde kimse yaşamıyor. Kilitli olabilir.”</p>
<p>‘Ama birisi oraya çağırdığına göre kilitli değildir,’ diye düşündü Omniya.</p>
<p>Gitmeye karar vermiş değildi henüz. Sadece ola ki karar verirse nasıl gideceğini öğrenmeye çalışıyordu.</p>
<p>Heptitiz merakla başını kaldırıp baktı. “Neden sordun? Oraya mı gidiyorsun?”</p>
<p>Omniya omuz silkti. “Bilmem, belki.”</p>
<p>VİO</p><h4>Arduv^z Kule'nin Tepesinde</h4>
<p>Hava serindi, Omniya omuzlarına bir battaniye sardı. Hepdüzgün’ün kapısının altından hem ışık, hem de yeni karışımının kokusu geliyordu. Omniya koridordan sessizce geçip merdivenlerden indi ve Uzun&#160;Güney Bloğu’ndan dışarı çıktı.</p>
<p>Hava hâlâ karanlıktı. Evin saatleri beşi vuralı çok olmamıştı. Omniya, Uzun Güney Bloğu’nun&#160;önündeki meydanı geçip, kestirme olsun diye Üçgen&#160;Konak’a girdi. Kapalı kapıların ardından Hali-but’ların horultuları, burun çekmeleri, soluk alış&#160;verişleri ve sayıklamaları duyuluyordu. Omniya&#160;konağın öbür ucundan çıkıp yürümeye devam etti,&#160;başka merdivenlerden, başka koridorlardan, başka avlulardan geçti. Büyük Mutfak Meydanındaki&#160;fırın bacalarından duman tüttüğünü gördü; serin&#160;hava tazecik ekmeklerin kokusunu taşıyordu. Başını kaldırınca da Tavlı Salon’un pencerelerinde ışık&#160;yandığını gördü; kahvaltı hazırlıklarına başlanmıştı.</p>
<p>Hemen önündeki bir kapıdan, bir tepsi dana ciğeri taşıyan bir mutfak görevlisi çıktı. El arabası dolusu&#160;ayıklanmış balık taşıyan bir mutfak görevlisi daha&#160;geçti önünden.</p>
<p>Omniya birkaç kat merdivenle oradan ayrıldı ve Solgun Sekizgen’e vardı, sonra birkaç merdiven&#160;daha geçince Aydınlık Kule’ye yaklaşmış oldu. Kulenin etrafına dizilmiş binaların arasından ilerledi.&#160;Uzun Gezi Parkuru’na geldi, parkurun sonunda da&#160;yine bir binalar labirentinin ortasında kaldı. Birkaç&#160;dönemeç sonra, binaların arasında boylu boyunca&#160;bir yılan gibi uzanan Yankılı Parkur’a vardı.</p>
<p>Yankılı Parkur, tıpkı Başlıklı Çan Kulesi, Homurtu Salonu ya da takozbolun icadına daha elli sene varken inşa edilen büyük Takozbol Sahaları gibi,&#160;birinci kaptanın sanki haylazlığın suretiymişçesine&#160;inşa ettiği tuhaf yapılardan biriydi. Duvarcılar da&#160;hepsine aynı duyguyla oymalar yapmıştı; insan yüzlü&#160;hayvanlar, şaşkın gözlerle bakan insanlar en beklenmedik anlarda karşınıza çıkar, havaya hoplamanıza&#160;neden olurdu. İçe doğru bombeli duvarları, kemerli&#160;tavanıyla bir çeşit tünele benzeyen parkur, sesleri&#160;yükseltmek ve yankıyı artırmak üzere inşa edilmişti.&#160;Bağırma Günü’nde, yankısını en uzun sürdürebilen&#160;kimse, bağırma yarışmasının birincisi olurdu ve en&#160;yüksek sesli Halibut’lar zevkle kapışırlardı.</p>
<p>Yürürken Omniya’nın ayak sesleri birbirinin üzerine binerek tünelin içinde yankılandı; sesler&#160;kulak tırmalayan sürekli bir gürültü oluşturmuştu.&#160;Sonunda parkurdan çıkabildi ve artık duyduğu tek&#160;ses kendi hızlı, hafif ayak sesleriydi. Heptitiz’in tarifine uyarak, parkurun sonundaki merdivenlerden&#160;çıktı, Küçük Taraça’daki ağaçların karşı tarafından&#160;ilerleyip, iki yanında uzun oraklı, tırpanlı figürlerin&#160;durduğu dar basamaklara vardı. Heykellerden biri&#160;kanlı canlı bir genç adam, diğeri ise sıska bir yüz ve&#160;ellerle yaşlı bir adamdı.</p>
<p>Omniya merdivenlerden çıktı. Yukarı varınca sola yürüdü ve kemerin altından tekrar sola döndü.&#160;Dört tane dar ve yüksek evle çevrelenmiş küçük kare&#160;bir meydana varmıştı. Heptitiz’in hangisinin Mavi&#160;Ev olduğunu anlayacağını, anlamadıysa zaten yanlış&#160;yere gittiğini söylerken ne kastettiğini şimdi anlıyordu Omniya. Evlerin her birinde tuğlaların üstüne&#160;uzun şeritler halinde döşenmiş renkli kaplamalar&#160;vardı. Mavi kaplamalı ev, sağındakiydi.</p>
<p>İçerisi süslü bir şekilde döşenmişti; duvarlar, sütunlar, zemin ve tavanlar, her yer mavinin tonlarında malzemelerle kaplıydı. Heptitiz en üste çıkmasını söylediği için Omniya hızla merdivenlerden&#160;tam dört kat yukarı çıktı. En üst katta sarı bir kapı&#160;vardı. Açtı.</p>
<p>Yüzüne rüzgâr vurdu. Karşısında uzun bir taş geçit, onun arkasında da Arduvaz Kule uzanıyordu. Kulenin pencereleri -bazısı kapalı, bazısı açık ve&#160;karanlık- baş döndürücü bir şekilde ta gökyüzünde&#160;kadar yükseliyordu.</p>
<p>Omniya geçitte ilerlemeye başladı. İki yanında da, çok aşağılarda birer avlu; avluların ardında,&#160;şafak vaktinin gri aydınlığında görebildiği kadarıyla&#160;gelişigüzel dizilmiş çatılar vardı. Sağ tarafında epey&#160;uzakta, altındakilerden çok daha büyük bir avlu&#160;daha vardı ama ancak açık bölümünü görebiliyordu&#160;Omniya. Aşağılara pus çökmüştü anlaşılan; her şey&#160;belli belirsiz görünüyordu.</p>
<p>‘Omniya acaba av köpekleri sürüsü orada mı yaşıyordur?’ diye düşündü. Hepcoşkun’un dediğine göre yakınlarda bir yerlerdeydiler, ama sonra da&#160;Heptitiz ona Omniya’yı korkutmamasını söylediği&#160;için Omniya ciddi olup olmadıklarını anlamamıştı.&#160;Söylentilere göre bu sürü, birinci kaptanın zamanında duvarcı ustalarının yanlışlıkla dört taraftan da&#160;kapattıkları bir avluda kısılı kalan iki köpekten üre-mişti. İki yüzyıldan fazladır çoğalmış da çoğalmışlardı ve kimse şimdi kaç tane olduklarını bilmiyordu. Yüzlerce, belki binlerceydiler. Yağmurda biriken&#160;suları içiyor, avluya atılan etlerle ve fazla alçaktan&#160;uçma gafleti gösteren kuşlarla besleniyorlardı. Bir&#160;de, söylentilere göre, onları göreyim derken aşağı&#160;düşen insanların bedenleriyle.</p>
<p>Omniya dikkatle kulak kabarttı. Sanki uluma sesleri geliyordu büyük avludan. Bir çeşit köpek uluması. Ya da belki de sadece kulaklarına dolan rüzgârın sesiydi.</p>
<p>Yine yukarı baktı. Hava aydınlanıyordu artık. Mesajda saat altıda Arduvaz Kule’nin tepesinde&#160;olması istenmişti.</p>
<p>Omniya geçitten geçti. Karşı uçtaki kulenin kapısı açıktı.</p>
<p>İçeride döner merdivenler vardı. Omniya çıkmaya başladı. Merdivenlere uzun ve dar açıklıklardan ışık vuruyordu. Basamaklar sarmal bir kavisle uzanıyor, Omniya önünde sadece geride bıraktıklarının&#160;birebir aynısı olan beş ya da altı basamak görebiliyordu. Bacakları ağrımaya başlamıştı. Sonunda&#160;karşısında bir kapı belirince, Omniya son basamağı&#160;da çıktı. Bir anlığına tereddüt etti, başını kapıdan&#160;uzattı, sonra kendisi de çıktı.</p>
<p>Rüzgâr burada, yukarıda daha kuvvetli esiyordu. Omniya kendini kulenin uca doğru sivrilen külahının hemen altında bulmuştu. Çevresinde, bel&#160;hizasında korkulukları olan dar bir balkon vardı.&#160;Omniya korkulukların gerisinden evin neredeyse&#160;tüm arazisini görebiliyordu; sadece Halibut’ların&#160;yaşadığı evleri değil; arazinin hemen hemen bir&#160;buçuk kilometre kuzeyindeki, hizmetkârların yaşadığı karanlık, düzensiz binalarla kaplı Mahalle’yi de&#160;görebiliyordu. Hizmetkârların mahallesi, evin inşaatı sırasında işçi kampının olduğu yere kurulmuştu&#160;ve Halibut’ların oraya girmemesi değişmez bir gelenekti. Ama işte şimdi Omniya, aşağıdaki iyice kalınlaşan pus tabakası yüzünden belli belirsiz de olsa,&#160;görebiliyordu Mahalle’yi. Tam altındaysa Benzersiz&#160;Ev gri bir sis örtüsüyle kaplanmıştı, sadece örtüyü&#160;delip çıkan kulelerin tepeleri görünüyordu. Arduvaz&#160;Kule’den uzun tek yapı olan Büyük Kule sisi aşmış,&#160;açık gökyüzünde dimdik yükseliyordu.</p>
<p>Omniya’yı bekleyen kimse yok gibiydi. Omniya yeniden, sanki arduvaz kaplamalara tutunmuş birini&#160;görmeyi beklermiş gibi, kulenin yukarıdaki külahına baktı. Kuzgunlar çarpa çarpa külahın etrafında&#160;dönüyorlardı.</p>
<p>Uğuldayan rüzgâr, Omniya’nın omuzlarındaki battaniyeyi savuruyordu.</p>
<p>“Kimse yok mu?” diye seslendi Omniya.</p>
<p>Cevap gelmedi.</p>
<p>İleride bekleyen biri vardır belki diye balkonda yürümeye başladı.</p>
<p>Kimse yoktu. Balkon Omniya’yı gerisin geri kulenin kapısına getirdi.</p>
<p>Ve tam orada gördü onu.</p>
<p>Yüzünün tamamını karanlıkta bırakan geniş başlıklı uzun, siyah haberci peleriniyle kapıda durmuştu.</p>
<p>Omniya durdu. Ağzı kurumuştu birden. “Buraya gelmemi isteyen sen miydin?” dedi. Bir an bekledi.&#160;“Mesajı sen mi bıraktın?”</p>
<p>Karşısındaki cevap vermedi.</p>
<p>“Ne söylemek istiyordun?” diye ısrar etti Omniya, bu kez daha yüksek sesle. “Söylesene! Geldim işte!”</p>
<p>Karşısındaki ona doğru bir adım attı. Başlığının altından alçak bir tıslama duyuldu.</p>
<p>“Kimsin? Cornelius Slinker? Sen misin? Yüzünü göster!”</p>
<p>Karşısındaki hamle yaptı. Omniya geriye doğru sıçradı ve dönüp koşmaya çalıştı. Ama çoktan bir&#160;el, omuzundan yakalamıştı onu. Çığlık attı. Şimdi de adam diğer eliyle onu tutup havaya kaldırdı&#160;ve ayaklarını yerden kesti. Birden Omniya havada&#160;sallanıp, aşağıdaki pus örtüsüne bakar halde buldu&#160;kendini. Geriye uzanıp umutsuzca bir şey yakalamaya, bir şeye tutunmaya çalıştı. Eline bir kumaş&#160;geldi, saldırganın pelerini ya da başlığı olmalıydı.&#160;Ama yetmedi.</p>
<p>Adam Omniya’yı kuleden aşağı attı. Omniya düşüyordu.</p><div><img src="main-6.jpg" alt=""/></div>
<p>11</p><h4>Umulmadık Bir İniş</h4>
<p>Çığlık attı. Yakaladığı pelerini de kendisiyle birlikte çekmişti Omniya ve bir anlığına onu kara bir kuş&#160;gibi havada dalgalanırken gördü. Sonra bir şekilde&#160;duruverdi ve havanın orta yerinde, kolları bacakları&#160;birbirine dolanmış halde yukarı aşağı sekmeye başladı.</p>
<p>Sonra da kendini bir odanın içinde, yerde buldu.</p>
<p>Elinde ağ tutan bir kadın duruyordu başında.</p>
<p>“Kimsin?” diye sordu kadın.</p>
<p>Omniya’nın kalbi hâlâ düşmenin dehşetiyle deli gibi çarpıyordu. Az önce neler olmuştu? Bu kadın&#160;mı yakalamıştı onu? Bu ağla mı?</p>
<p>“Adını ne? Bir adın var, değil mi?”</p>
<p>“Omniya Halibut,” dedi Omniya belli belirsiz, kadına bakarak.</p>
<p>Kadın gözlerini kıstı. Öylesine koyuydu ki gözleri, neredeyse simsiyahtılar. Omniya’nın annesiyle hemen hemen yaşıt görünüyordu. Örgülü, aralarda&#160;grilikler seçilen koyu renk saçları sırtının yarısına&#160;kadar inmişti. Düzgün, uyumlu hatları ve parlak cildiyle sert bir yüzü vardı.</p>
<p>“Hiç duymamıştım,” dedi. “Annenle baban kim?”</p>
<p>“Babam Hepyakın K. Halibut, annemse...” “Hepyakın mı? Kandilya’yla evlenmemiş miydi o?”&#160;“Evet, doğru,” dedi Omniya.</p>
<p>“Demek sen Hepyakın’ın kızısın, öyle mi? Kaç yaşındasın?”</p>
<p>“On iki çeyrek.”</p>
<p>“Kardeşin var mı?”</p>
<p>“Bir erkek kardeşim var.”</p>
<p>“Adı?”</p>
<p>“Hepdüzgün T. Halibut.”</p>
<p>“Yaşı?”</p>
<p>“On yedi, sekizde beş.”</p>
<p>Kadın başını yukarı aşağı salladı; sanki aklının köşesinde bir yerlerdeki bir bilginin eksiklerini tamamlıyormuşçasına, kaşlarını hafifçe çatmıştı.</p>
<p>Ağını da yanına alıp, odanın dört bir yanına dağıtılmış kırmızı kadife kaplı sandalyelerden birine oturdu. Yerler gri arduvazdandı ve duvarlar da&#160;büyük bloklar halinde arduvaz ve üzerlerinde eski,&#160;solgun kilimlerle kaplıydı.</p>
<p>“Otursana,” dedi. Elini odada gezdirdi. “İstediğin yere oturabilirsin.”</p>
<p>Omniya ayağa kalktı, gidip sandalyelerden birine oturdu; hâlâ tam olarak nasıl kendini bu odada bulduğunu anlamaya çalışıyordu.</p>
<p>Kadın Omniya’ya öyle uzun uzun baktı ki; Omni-ya sanki inceleme altında bir yaratıkmış da, kadın bir şekilde derisinin altını görebiliyormuş gibi hissetti.</p>
<p>“Siz kimsiniz?” dedi Omniya.</p>
<p>“Bazilika Halibut,” diye cevapladı kadın. “Adınızı hiç duymamıştım.”</p>
<p>Kadın güldü. “Duysaydın şaşkınlıktan sandalyemden düşerdim zaten.”</p>
<p>“Neden ki?”</p>
<p>Bazilika cevap vermedi. Sadece bir kaşını kaldırdı. “O ağla mı yakaladınız beni?”</p>
<p>“Öyle görünüyor.”</p>
<p>“Ne yapıyordunuz onunla?”</p>
<p>“Seni kurtarıyordum, sanırım.”</p>
<p>“Ama neden?”</p>
<p>“Bu soruyu sen benden daha iyi cevaplarsın herhalde.”</p>
<p>“Yok hayır,” dedi Omniya. “Ağın neden elinizde olduğunu sormak istemiştim. Ben düşerken nasıl böyle hazır bir şekilde bekliyordunuz?”</p>
<p>“Bazen balık tutmaya çıkarım.”</p>
<p>“Balık tutmaya mı?”</p>
<p>“Ağla tutuyorum gördüğün gibi. Oltayla değil. Sabahları erken çıkarım. Hangi balıkçıya sorsan,&#160;balık tutmak için en iyi saatlerdir.”</p>
<p>Omniya boş gözlerle bakıyordu kadına.</p>
<p>“Balık tutmak diyorum. Hiç duymadın mı yoksa?”</p>
<p>“Ama...”</p>
<p>“Havada tutuyorum tabii,” dedi Bazilika sabırsızlanarak. “Buradan başka türlü tutulamaz, tutulabilir mi?”</p>
<p>“Ne yakalıyorsunuz?”</p>
<p>“Genellikle kuş.”</p>
<p>“Öyleyse yaptığınız şey balık tutmak değil,” diye karşı çıktı Omniya.</p>
<p>“Değil mi? Öyleyse evin balık uzmanı sensin, öyle mi? Heptutar A. Halibut sanıyordum. Sensen bile&#160;bu konuda Heptutar’dan öğreneceğin bir-iki şey var&#160;anlaşılan.”</p>
<p>“Öldü o.” Omniya kuşkuyla kadına baktı. “İki yıl önce öldü.”</p>
<p>“Aa.” Bazilika bir anlığına kaşlarını çattı. “Peki, her neyse, balıkçılıkla ilgili senden daha fazla şey bildiğimi iddia ediyorum! Diyelim ki birisi gölde balık tutmaya gitti, ama gölden balık yerine bir&#160;çizme çıkardı, yine de balığa gitmiş sayılır, sayılmaz&#160;mı? Başka neye gitmiş olabilir sence? Çizme tutmaya mı? Eğer balık yerine çizme tutulabiliyorsa, ben&#160;neden kuş tutamıyorum?”</p>
<p>“Ama niyeti çizme tutmak değil ki,” dedi Omniya. “Benimki de kuş tutmak değil!”</p>
<p>“Ama en azından onun balık tutma şansı var!” “Benim de var,” dedi Bazilika.</p>
<p>“Havada mı?”</p>
<p>“Havada her türlü şey tutabilirsin.”</p>
<p>“Ne gibi mesela?” diye zorladı Omniya.</p>
<p>“Küçük bir kız gibi mesela,” diye cevapladı Bazilika.</p>
<p>Omniya cevap vermek için ağzını açtı, ama sonra gülmeye başladı.</p>
<p>“Anladın mı?” dedi Bazilika. “Ağımı dışarı-çıkarıyorum, iki saniye sonra sen düşüyorsun. Buna en hafifinden, umulmadık bir durum derim. Senin&#160;yerinde olsam, şans derdim.”</p>
<p>“Ben tuhaf derdim.”</p>
<p>“Ne istersen de.”</p>
<p>Omniya kaşlarını çattı. “Anlamıyorum. Eğer balık tutmak istiyorsanız, neden balık tutmaya gitmiyorsunuz? Yani, usulüne uygun bir şekilde. Beni&#160;tuttuğunuz için size minnettarım tabii, onu demek&#160;istemiyorum. Ama Derin Göl’e gidebilirsiniz. Akarsulardan birine gidebilirsiniz. Bir sürü seçenek var.”&#160;“Gidebilecek olanlar için seçenek var elbette,”&#160;dedi Bazilika.</p>
<p>“Siz neden gidemiyorsunuz? Yerlerini mi bilmiyorsunuz?” Omniya, Bazilika yaşında birinin göller ve akarsuların yerini bilmemesine çok şaşırdı.</p>
<p>“Yo, biliyorum.”</p>
<p>Omniya kadına yine dediklerine anlam veremeye-rek baktı. “Peki o zaman neden...”</p>
<p>“Ağıma nasıl takıldığını söylesene.”</p>
<p>“Ama hâlâ neden gidip de...”</p>
<p>“Bak, şunu söyleyeyim, bu sabah bir kuzgun tutsam mutlu olurdum. Ya da bir papağan. Ya da hatta güvercin bile. Hiç güvercin tuttun mu? Tutmamış-sındır, sanmıyorum. Bu işin bir püf noktası var, bilirsin. O kadar kolay sanma. Genel bir yanılgıdır bu.&#160;Tamamen ağı nasıl kullandığına bağlı. Güvercinler&#160;kaygan yaratıklardır, düzgün tutmazsan kaçıp elinden kurtulurlar. Fakat...” Bazilika anlamlı bir şekilde parmağını kaldırdı. “Konumuza dönersek. Bu&#160;sabah neden camımın önünden aşağı düşüyordun?”</p>
<p>Omniya anlatmaya çekindi. “Çok sıra dışı bir hikâye aslında.”</p>
<p>“Böyle bir davranışı haklı çıkarmak için,” dedi Bazilika, “öyle olmalı zaten.”</p>
<p>“Bir de şunu söyleyebilirim, hiçbir mantıklı açıklaması yok.”</p>
<p>“İnsanın yaptığı her şeyin mantıklı bir açıklaması vardır,” diye çıkıştı kadın sertçe. “Gerekçeyi ortaya&#160;koyarsan mantık peşinden gelir.”</p>
<p>“Şunu dinleyin öyleyse,” dedi Omniya. Şafak vakti birinin korudan çıktığını gördüğü günden başlayıp hikâyeyi anlatmaya koyuldu; oradan başlaması gerekiyordu, çünkü duvardaki deliği keşfetmesini,&#160;Eğilim Salonu’ndaki kazayla ilgili bir mesaj bulmasını ve son olarak da, o sabah saat altıda Arduvaz&#160;Kule’nden aşağı düşüşünü açıklayabilmek için o gün&#160;önemliydi.</p>
<p>Fakat Bazilika daha hikâyenin yarısında bile değilken gülmeye başladı.</p>
<p>“Ne oldu?” diye sordu Omniya.</p>
<p>“Demir çubuğun altına yaprak mı koydun? Kimin fikriydi bu?”</p>
<p>“Benim.” Omniya mahcup bir şekilde gülümsedi. “Pek iyi bir fikir değildi sanırım.”</p>
<p>“Bir yandan çok iyi fikir aslında. Ya da kısmen iyi diyelim. Fakat planının aksayan bir yeri var elbette.</p>
<p>Kim olursa olsun çubuğu kaldırmadan önce kontrol edeceğini düşünemedin, değil mi?”</p>
<p>Omniya başım iki yana salladı. Hiç aklına gelmemişti.</p>
<p>“Bundan bir ders çıkarmalısın. Karşında aptallar yok. Bir dahakine daha dikkatli davran.”</p>
<p>“Bir dahakine mi dediniz?”</p>
<p>“Yine benzer şeyler olacaktır, emin olabilirsin.” Omniya kaşlarını çattı. Bazilika yüzde yüz emin&#160;bir tonda konuşmuştu.</p>
<p>“Beni şaşırtan, planın değil, planını hayata geçirmiş olman. Birincisi, duvarı incelemek isteyecek kadar merak ettin. İkincisi, böyle özgün bir şey&#160;düşünebildin. Mükemmel bir plan değilse de kötü&#160;de değil. Üçüncüsü, harekete geçtin.” Bazilika ona&#160;dikkatle baktı. “Merak, özgünlük, harekete geçmek.&#160;Bir Halibut olduğuna emin misin?”</p>
<p>“Tabii ki de Halibut’ım.”</p>
<p>Bazilika yine güldü. “Olacak şey değil. Korudan çıkan her kimse, birilerinin onu görebileceğini biliyordu. Bir riskti bu. Neden bu riski aldı sence? Çünkü diyelim ki fark edilse bile, şu Halibut dünyasından birinin bu konuda bir şeyler yapma zahmetine&#160;katlanma olasılığı... şey, sıfır diyebilirim. Ama adam&#160;gidip de bir şeyler yapma zahmetine katlanacak birine göründü. Hayatının şokunu yaşamıştır.” Bazilika&#160;güldü. “Olacak şey değil.”</p>
<p>‘Bu yönden bakınca,’ diye düşündü Omniya, gerçekten oldukça komikti. Ya da en azından ironik. Ama yine bu yönden bakınca, Bazilika’nın Hali-but’lar hakkında söylediklerini doğrular nitelikte bir&#160;şey söylemiyordu.</p>
<p>“Bana birini hatırlattın,” dedi Bazilika.</p>
<p>“Kimi?”</p>
<p>“Önemli değil. Uzun zaman önceydi.” Bazilika iç çekti. “Öyle biri yok artık.”</p>
<p>“Arkadaşınız mıydı?”</p>
<p>Bazilika buna cevap vermedi. “Sana bir şey soracağım. İsim mi insanı belirler, insan mı ismi?”</p>
<p>“Başkası da sormuştu bunu,” dedi Omniya. “Alevya Halibut. Kim olduğunu biliyorsunuz, değil&#160;mi?”</p>
<p>“Elbette biliyorum.”</p>
<p>“Cenaze yemeğinde sordu.”</p>
<p>“Öyle mi? Sen ne cevap verdin peki?”</p>
<p>“Kulağa bir bilmece gibi geldiğini söyledim. O da belki de bu bilmeceyi çözmenin benim kaderim&#160;olduğunu söyledi. Ama ben kadere inanmam. Herkesin hayatta kendi seçimlerini yaptığına inanırım.”&#160;“Peki sen nasıl seçimler yaptın Omniya?” diye&#160;sordu Bazilika ciddi bir şekilde.</p>
<p>“Yaprakları yerleştirdim mesela.”</p>
<p>“Evet, yerleştirdin.”</p>
<p>“Yerleştirmemiş olsaydım, şimdi burada olmazdım.”</p>
<p>Bazilika onaylarcasına başını salladı. Karşılık vermeden Omniya’ya baktı.</p>
<p>“Devam edeyim mi?”</p>
<p>“Evet,” dedi Bazilika. “Anlat bakalım.”</p>
<p>Omniya nasıl olup da sabahın köründe Bazilika’nın penceresinin önünden düştüğünün hikâyesini anlatıp bitirdi. “Anlayamadığım şey,” dedi, “o yukarıdaki kişi gerçekten beni kuleden aşağı atmaya&#160;mı gelmişti; yoksa sahiden bana bir şey söylemek&#160;istiyordu da, bir şekilde bir tür yanlış anlaşılma oldu&#160;ve böyle sonuçlandı. İkincisi pek mümkün görünmüyor, ama neden birisi bana böyle bir şey yapmak&#160;ister, anlayamıyorum.” Omniya duraksadı. “Benim&#160;ona saldırdığımı filan düşünmüş olamaz, değil mi?”</p>
<p>“Kim olduğu hakkında bir fikrin var mı?” diye sordu Bazilika.</p>
<p>Omniya cevap vermedi. Cornelius Slinker olabilirdi. Slinker’ın boylarındaydı, başka da bir şey bilmiyordu. İşin kötü yanı, elini uzatıp pelerini&#160;çekerken yüzü aşağı dönüktü, o yüzden de adamın&#160;suratına bakamamıştı.</p>
<p>Bazilika tek kaşını kaldırdı.</p>
<p>“Şüphelendiğim biri var,” dedi Omniya.</p>
<p>Bazilika bekledi, ama Omniya söylemedi.</p>
<p>“Haklısın Omniya. Yeterince düşünmeden bir sonuca varma.”</p>
<p>“Ama yine de ne yapmaya çalıştığını...”</p>
<p>“A, o konuda anlaşılmayacak bir şey yok,” diye sözünü kesti Bazilika. “Kendimiz kandırmayalım.&#160;Seni öldürmeye çalışıyordu tatlım.”</p>
<p>Omniya bakakaldı.</p>
<p>“Üstelik Eğilim Salonu’ndaki kiremit düştüğünde de seni öldürmeye çalışıyordu. Kaza filan değildi.&#160;Senin üstüne attı. Tabii ki de aynı kişiydi. Bu dediklerimi sen de anlamışsındır zaten, değil mi?”</p>
<p>“Çok sakin anlatıyorsunuz,” dedi Omniya.</p>
<p>Neden telaşlanmam gereksin ki? Öldürmeye çalıştığı kişi sensin Omniya, ben değilim. Ben tamamen güvendeyim.”</p>
<p>Omniya başıyla onayladı. Bazilika haklıydı.</p>
<p>Toprağa yazılan mesaja gelirsek; şimdi oraya geri gittin diyelim, sence neyle karşılaşırsın?”</p>
<p>Omniya’nın bir kere daha gitmeye hiç niyeti yoktu. Düşüncesi bile tüylerini ürpertti.</p>
<p>“Hiçbir şey. O yazıların silindiğine, nesine istersen iddiaya girerim. Birinin sana kuleye gelmeni söylediğine dair hiçbir kanıt bulamazsın. Tek bir not. Soluna bak’, öyle miydi? Bu ne anlama gelir? Hiçbir&#160;şey. Seni kulenin dibinde bulduklarını düşünsene.&#160;İnsanlar ne düşünürdü?”</p>
<p>Omniya düşündü. “Bir kaza olduğunu,” diye homurdandı.</p>
<p>“Aynen. Bir kaza. O not üstünden çıksa bile, bir .ınlam ifade etmezdi. Olanları düşünelim. Birisi seni&#160;öldürmeye ve buna kaza süsü vermeye çalışıyor.</p>
<p>I hıvarda çok büyük olasılıkla o adamın kullandığı bir delik bulmanla ilgisi olduğundan kuşkulansak&#160;da, adamın bunu neden yaptığını ve kim olduğunu&#160;bilmiyoruz - gerçi belli ki senin şüphelendiğin biri&#160;var.”</p>
<p>“Ama yapraklar yerinden kımıldamamıştı,” dedi (hnniya.</p>
<p>Evet ama sen yaprakları çubuğun etrafına yer-h'ştirebiliyorsan, başkaları da yerleştirebilir demek-l&quot;'. \a da belki de senden kurtulana kadar deliği kullanmamaya karar verdi. Şimdi, bu kişi senin,&#160;kimliğini tespit ettiğinden kuşkulanıyor olabilir ya&#160;da kuşkulanmıyorsa da, deliğin kullanıldığını açığa&#160;çıkaracağını düşünebilir. Sırf bu bile planlarını mahvetmeye yetiyordur belki. O yüzden de seni öldürmeye karar vermiştir.” Bazilika duraksadı. “Bir&#160;gerekçesi var, öyle değil mi? Hâlâ hikâyenin mantıklı&#160;bir açıklaması olmadığını söyleyebilir misin?”&#160;Söyleyemeyeceğini düşündü Omniya.</p>
<p>“Bu arada, sanırım o kişinin senin ölmediğini bildiğini de hesaba katmalıyız. Eğer birini bir kulenin tepesinden aşağı atarsan, ilk yapacağın şey arkasından bakmaktır.”</p>
<p>“Öyleyse beni kurtardığınızı görmüştür.”</p>
<p>“Büyük olasılıkla. Hatta belki de biz konuşurken, o buraya girmenin bir yolunu arıyordur.”</p>
<p>Omniya endişeyle etrafına baktı.</p>
<p>Bazilika gülümsedi. “Havada balık tutmamın bir nedeni var.”</p>
<p>“Nedir? Neden...”</p>
<p>“Omniya, şu anda gerçekten önemli olan tek bir soru var. Seni bir kez öldürmeye çalıştı. Sonra ikinci&#160;kez öldürmeye çalıştı. Soru şu ki...”</p>
<p>“Üçüncü kez öldürmeye çalışacak mı?”</p>
<p>“Sanırım bu sorunun cevabı çok açık. Aslı soru, ona üçüncü bir şans tanımazsan ne yapacağı?”&#160;“Neden bir şey yapsın ki?”</p>
<p>“Omniya, bu kişi -artık her kimse- seni hoşlanmadığı için filan öldürmeye kalkmıyor. Bir şey bildiğin için -duvardaki delikten çıkıp geri geldiğini bildiğin için- öldürmek istiyor. Bu onun için bir&#160;tehdit. Ne yapmak için gidip geliyor? Mutlaka bir&#160;nedeni vardır ve bu neden bir sırdır. Sana ulaşamazsa ve sırrının ortaya çıkmak üzere olduğunu düşünürse ne yapacak?”</p>
<p>“Durun biraz! Deliği girip çıkmak için kullandığını nereden biliyorsunuz?”</p>
<p>“Başka ne yapıyor olabilir?”</p>
<p>Omniya kaşlarını çattı. Daha önce buna benzer bir şey yaşandığını duymamıştı. O da binlerinin&#160;duvardaki deliği kullanıyor olabileceğini düşünmüştü elbette. Yaprakları bu yüzden bırakmıştı. Ama&#160;eğer kullanıyorlarsa sıra dışı bir şeydi bu. Gündelik&#160;hayatta karşılaşabileceğiniz türden bir olay değildi.</p>
<p>“Anlayamıyorum,” dedi Omniya sonunda. “Sanki dünyadaki en doğal şeymiş de, siz de daha önce tanık olmuşsunuz gibi konuşuyorsunuz.”</p>
<p>“Öyle mi yapıyorum?”</p>
<p>“Evet! Ve bu hiç normal değil. Birinin duvardaki bir delikten gidip geri gelmesi normal bir şey değil,&#160;değil mi? Ve birinin Eğilim Salonu’nda üzerime kiremit düşürmesinin normal olduğunu da sanmıyorum.&#160;Ya da herhangi birinin üzerine de olabilir, fark etmez.&#160;Ve birinin beni kulenin tepesinden aşağı atmasının kesinlikle normal olduğunu düşünmüyorum. Ve&#160;bunun için sabahın köründe uyanmam gerekti.”&#160;“Ama düşünsene, daha geç bir saatte olsa belki&#160;seni yakalayamazdım.”</p>
<p>“Ne fark eder ki! Bu normal değil! Bu kesinlikle normal değil!”</p>
<p>“Katılıyorum,” dedi Bazilika. “Ama diğer taraftan, anormal de değil.” Biraz durdu. “Dinle beni Omniya. Benzersiz Ev’de bazı şeyler yaşandı.”</p>
<p>“Ne gibi şeyler? Bunun gibi mi? Ben hiç duymadım!”</p>
<p>“Kimsenin konuşmadığı şeyler var. Kimsenin sözünü etmediği insanlar var.”</p>
<p>“Kim mesela?”</p>
<p>Bazilika ona dikkatle baktı. Sonra da, “Bir cenaze yemeğinden bahsettin az önce. Alevya Halibut’tan&#160;bahsettin. Hepbilge öldü, değil mi?” dedi.</p>
<p>Omniya başıyla onayladı.</p>
<p>“Ne zaman öldü?”</p>
<p>“Birkaç gün önce.” Omniya duraksadı. “Haberiniz yok mu yoksa?”</p>
<p>“Neden öldü?”</p>
<p>Omniya bakakaldı. “Bilmiyorsunuz, değil mi? Öldüğünü bile bilmiyordunuz. Böyle bir şeyden&#160;nasıl haberiniz olmaz?”</p>
<p>“Nasıl öldü?”</p>
<p>“Kukla Salonu’nun merdivenlerinden düştü.” “Sahiden mi? Bir kazaydı herhalde, değil mi?”&#160;Omniya başıyla onayladı.</p>
<p>“Düşerken gören olmuş mu?”</p>
<p>“Hayır.” Omniya kaşlarını çattı. “Kaza olmadığını mı söylüyorsunuz? Bu olayların onun ölümüyle bir bağlantısı olduğunu mu söylüyorsunuz?”</p>
<p>“Nereden bilebilirim Omniya. Orada değildim ki.” “Ama söyleme şeklinizden...”</p>
<p>“Yeni kaptan kim?”</p>
<p>“Hepparlak.”</p>
<p>“Hepparlak P. Halibut mu? O Hepbilge’den daha yaşlıydı. Hepparlak’ı kesinlikle Hepbilge seçmiş olamaz!”</p>
<p>“Hepbilge kimseyi seçmedi. Alevya’nın dediğine göre bu, Hepbilge’nin oynadığı en büyük oyunmuş.”</p>
<p>Bazilika başını iki yana salladı. “Tam ona göre. En azından son yıllarda hain bir adam olmuştu. Pek&#160;çoklarından daha iyi tanırım onu. O adam kuklalarını herhangi bir insanoğlundan çok daha fazla&#160;sevdi.”</p>
<p>“Ama bize yeni kaptanın kim olacağını söylememesi felaket bir şey. Üstelik kimsenin bu konuda bir şey yapmaya niyeti yok gibi. Hepparlak’la alay&#160;ediyorlar, ama kaptanlığı devralmaya gönüllü olan&#160;yok.”</p>
<p>“Değişen bir şey yok,” diye homurdandı Bazilika kendi kendine. Kaşlarını çattı. “Demek Hepparlak&#160;kaptan oldu, öyle mi?”</p>
<p>“Geçici bir süreliğine. Asıl kaptanın nasıl seçileceğini kimse bilmiyor.”</p>
<p>“Omniya, tek şansın, seni öldürmeye çalışan kişiyi bulmak.”</p>
<p>“Ama daha az önce, yeniden denemeye kalkacağını söylemiştiniz!”</p>
<p>“Kesinlikle. O yüzden ona tuzak kurmalısın.”</p>
<p>“Kimseye anlatmayayım mı peki? Kâhyaya filan?”</p>
<p>“Anlatabilirsin.”</p>
<p>Omniya, Bazilika’ya dikkatle baktı. Söyleme şeklinden, “anlatabilirsin” demesinin, “anlatmalısın” anlamına gelmediği çok belliydi.</p>
<p>“İnanacaklarını sanmam,” dedi Bazilika.</p>
<p>“Sizden söz ederim. Beni tuttuğunuzu anlatırım.” “Hayır! Yapabileceğin en kötü şeyi yapmış olursun. Beni gördüğünü kimseye söylemeye kalkma&#160;sakın. Söz ver.”</p>
<p>“Neden?”</p>
<p>“Çünkü ikimize de faydası olmaz. İnan bana. Bir bildiğim var ki söylüyorum.”</p>
<p>“Neden ama? Onlara beni düşerken tuttuğunuzu anlatabilirsiniz.”</p>
<p>Bazilika başını iki yana salladı.</p>
<p>“Anlatamaz mısınız?”</p>
<p>“Beni dinle Omniya. Senin için yapabileceğim çok az şey var; ama şunu söyleyeyim, hayatta kalmak istiyorsan kendine güven, başkasına değil.&#160;Bu kişinin kimliğini açığa çıkarmalısın. İnsanların&#160;sana inanmasını istiyorsan, kimseye bir şey söylemeden önce onu kendini göstermeye zorlamalısın.&#160;Ancak böyle güvende olursun.” Bazilika duraksadı.&#160;“Düşünmen gereken, bunu nasıl yapacağın. Duvardaki deliğin oraya gidip bekleyebilirsin belki.”</p>
<p>“Bir daha yakınından bile geçmem! Tam da bunu yapmamı bekliyordur zaten. Beni anında yakalar.”&#160;Bazilika gülümsedi. “Çok iyi. Haklısın. Öyleyse&#160;başkasını gönder.”</p>
<p>“Hayır! O zaman da onu öldürür.”</p>
<p>“Yine haklısın.”</p>
<p>“Öyleyse ne yapacağım?”</p>
<p>“İşte onu bilmiyorum. Ama ne düşündüğümü söyleyeyim. Eğer hayatta olduğunu biliyor ama</p>
<p>seni bulamıyorsa, yapmayı planladığı şey her ne ise -gerçek amacı neyse- foyası ortaya çıkmadan, bir&#160;an önce yapacaktır. Muhtemelen hiç istemediği bir&#160;hamle yapmak zorunda kalacak. Risk almaya zorlanacak.”</p>
<p>“Nasıl bir hamle?”</p>
<p>“Hiçbir fikrim yok. Ama eğer şanslıysan, yaptığı şey kimliğini belli eder. Onu açığa çıkarmanın en iyi&#160;yolu, kendi kendine ortaya çıkana kadar kendine&#160;dikkat etmen.”</p>
<p>“Uzun Güney Bloğu’nda oturduğumu biliyordur.”</p>
<p>“Yerinde olsam ben de aynı şeyi düşünürdüm.”</p>
<p>“Nerede saklanabilirim?”</p>
<p>Bazilika hemen cevaplamadı. Sanki aklında bir şey tartıyormuş gibi sessizdi. “Oyuklu Konak’ı biliyor musun?” diye sordu sonunda.</p>
<p>Omniya başını evet anlamında salladı.</p>
<p>“Nereden gidildiğini biliyor musun?”</p>
<p>“Evet.”</p>
<p>Bazilika eliyle Omniya’yı yanına çağırdı. Omniya kalkıp Bazilika’nın yanındaki sandalyeye oturdu.&#160;Alçak sesle, neredeyse fısıldayarak, Bazilika ona&#160;Oyuklu Konak’a varınca nereye gitmesi gerektiğini&#160;söyledi. Omniya dikkatle dinledi.</p>
<p>“Bir de, kimse yerini bilmesin,” dedi Bazilika. “Söz mü?”</p>
<p>Omniya başını evet anlamında salladı. “Peki. İhtiyacım olursa size nasıl ulaşabilirim?”</p>
<p>“Omniya, senin için başka ne yapabilirim bilmiyorum.”</p>
<p>“Olsun, size nasıl ulaşacağım?”</p>
<p>“Ben hep buradayım.”</p>
<p>“Tamam ama yanınıza nasıl geleceğim?”</p>
<p>“Ben seni tutarım.”</p>
<p>Omniya şaşkınlıkla baktı ona. “Başka bir yolu olmalı...”</p>
<p>“Kulenin tepesindeki kapının aşağısındayım.” “Yani siz şimdi ciddi ciddi diyorsunuz ki...”</p>
<p>“Her balıkçının bellediği bir yer vardır. Bu da benimki.”</p>
<p>Omniya şaşkınlıkla baktı. “Tamam da, en azından geleceğimden haberiniz olması gerekmez mi? Bir işarete filan ihtiyacınız yok mu?”</p>
<p>“Sabah erken saatler iyidir,” dedi Bazilika. “Balık boldur o saatlerde.”</p>
<p>Omniya ciddi olup olmadığını anlamak için dikkatle bakıyordu ona.</p>
<p>Bazilika ayağa kalktı. Duvardaki kilimlerden birini köşesinden tutup kaldırdı. Arkasında küçük, kare bir kapı vardı. Kapıyı açınca küçük bir boşaltma&#160;oluğu göründü.</p>
<p>“Nereye gitmen gerektiğini hatırlıyorsun. Nasıl gideceğini hatırlıyorsun, değil mi?”</p>
<p>Omniya başını evet anlamında salladı.</p>
<p>“Doğruca oraya git. Orada bekle. Kimse seni görmediği sürece güvende olursun.”</p>
<p>Omniya eğilip güç bela boşaltma oluğuna sığışmaya çalıştı.</p>
<p>“Önce ayakların,” dedi Bazilika.</p>
<p>Ama Omniya tekrar doğruldu. “Kimseye söylememe konusunda hâlâ emin değilim. Kâhyaya söylememe konusunda hiç emin değilim.”</p>
<p>“Söyle. Hayatının kıymeti yoksa söyle tabii.” “Haklı olduğunuzu nereden bileyim?”</p>
<p>“Sana sadece tavsiye verebilirim. Benden kimseye bahsetmeyeceğine söz verdin. Onun dışında istediğini yapabilirsin, sana kalmış. Tavsiyemi ister dikkate&#160;al, ister alma.”</p>
<p>“Sizin de bu işte parmağınız olmadığını nereden bileyim? Beni bir ağla yakaladınız. Olacak şey mi&#160;sizce?”</p>
<p>“Senin yerinde olsam, kesinlikle değil diye düşünürdüm. Ama öbür yandan da, seni öldürmeye çalışıyor olsaydım tutup yakalamazdım.”</p>
<p>“Belki de beni öldürmeye çalışmıyorsunuzdur. Belki başka bir amacınız vardır. Bana gidip Oyuklu&#160;Konak’ta saklanmamı söylemediniz mi? Belki de o&#160;adam ve siz beni kasten oraya gönderiyorsunuzdur.&#160;Adam beni atıyor, siz tutuyorsunuz, sonra da ben&#160;kalkıp ikinizin istediği yere gidiyorum.”</p>
<p>“Mümkün tabii,” dedi Bazilika. “Aslına bakarsan, çok zekice bir dolap olurmuş. Ama tek sorun Omniya, bunu yapmak için bir gerekçem yok. Gerçi&#160;sen bir şeyler bulabilirsin belki, hı?” Bazilika biraz&#160;durdu. “Bulamadın mı? Tüh. Ne düşündüğünü duymayı çok isterdim. Tabii bulamaman bir gerekçem&#160;olmadığını göstermez. Sonuçta, dediğin gibi bir plan&#160;yapmışsam da bunu itiraf edeceğimi düşünmüyorsun herhalde, değil mi?”</p>
<p>“Kabul ediyorsunuz öyleyse?”</p>
<p>“Aklından geçenlerin mümkün olabileceğini kabul ediyorum. Doğru olduğunu kabul etmiyorum. Ama,&#160;senin yerinde olsam yalan söylediğimden kuşkulanabileceğim! de kabul ediyorum.” Bazilika omuzlarını&#160;silkti. “Kendi kararını kendin vermelisin.”</p>
<p>Omniya tereddütle baktı ona.</p>
<p>Bazilika hâlâ boşaltma oluğunun kapısını tutuyordu. “Önce ayakların,” dedi sert bir şekilde.</p><div>
<p>12v</p>
<p>Gece</p></div>
<p>Omniya bir dala tutunup kendini yukarı çekti. Sarmaşık kocaman ve yaşlıydı; duvarın neredeyse tamamım kaplamıştı. Ana gövdesi bir meşe ağacınınki kadar kalındı, öyle ki, Hepyeşil Halibut döneminde&#160;dallarına asılan bir ağaç ev bile yapılmıştı. Ağaç ev&#160;yok olalı epey olmuştu, ama sarmaşık genç bir asma&#160;gibi duvarı sarmaya devam ediyordu; her baharda&#160;bahçıvanlar pencerelere uzanan dallarını keserdi ki,&#160;denizliklerin üzerini aşıp camları olduğu gibi kapatmasın.</p>
<p>Fakat sarmaşığın dolandığı duvar, Bazilika’nm Omniya’ya gitmesini söylediği Oyuklu Konak’ın&#160;duvarı değildi.</p>
<p>Karanlık çökmüştü ve Omniya tırmandıkça sarmaşığın karaltısı içinde gözden yitiyordu. Daldan dala geçiyor, geçerken yapraklar yüzüne sürünüyordu. Üçüncü kata varıncaya kadar tırmandı. Varınca&#160;da durup pencerelerden birini tıklattı. Sarmaşığa</p>
<p>asılı halde bekledi. Bir kez daha tıklattı, daha sertçe. Sonra da gözünün kestiği kadar şiddetle vurdu. Pencere açıldı. Biri başını dışarı uzattı.</p>
<p>“Hepbüyür,” diye fısıldadı Omniya. “Buradayım.”</p>
<p>Kuzeni etrafına bakındı ve onu görünce az kalsın içeri kaçacaktı. “Omniya! Ne işin var burada?”&#160;“Şşşşşşt! Sarmaşıkta biraz takılayım dedim, sonra&#160;da Hepbüyür’e uğrasam ya diye düşündüm.”&#160;“Gerçekten mi?”</p>
<p>“Tabii ki hayır. İzin ver de içeri gireyim!” Hepbüyür geriledi ve Omniya içeri tırmandı.&#160;Arkasından da perdeyi kapadı hemen.</p>
<p>Hepbüyür onu şaşkınlıkla izliyordu. “Neler oluyor? Neredeydin bugün? Seni aradım, ama kimse nerede olduğunu bilmiyordu.”</p>
<p>“Niye aradın?” diye sordu Omniya.</p>
<p>“Öylesine,” dedi Hepbüyür. “Ben sadece... Neler oluyor?”</p>
<p>“Kapın kilitli mi?”</p>
<p>Hepbüyür başım iki yana salladı.</p>
<p>“Kitler misin?”</p>
<p>Hepbüyür kapıya gitti. Omniya pencerenin hemen altına, yere oturdu. Başını duvara dayadı. Yorgun ve&#160;açtı.</p>
<p>Hepbüyür yanma geldi. “Neredeydin bugün?” “Boş ver. Yiyecek bir şeyler var mı?”</p>
<p>“Pek sayılmaz. Ama gidip...”</p>
<p>“Gitme! Burada bir şey yok mu?”</p>
<p>“Bir bakayım.” Hepbüyür çekmeceli bir dolaba gitti. Çekmecelerden birini açıp baktı, çam kozalakları, bir parça tahta ve iri taşlar çıkardı.</p>
<p>Omniya, biriktirdiği eşyaların yanı sıra yiyecek bir şeyler de bulması umuduyla izliyordu onu. Öylesine açtı ki, yiyeceğin ne olduğu fark etmezdi. Bütün&#160;gün bir şey yememişti.</p>
<p>Bazilika Halibut’ın odasındaki boşaltma oyuğundan aşağı hızlı, döne döne bir yolculuk yapmış; bir tünele düşmüştü. Zemindeki büyük ızgaralara gelene&#160;kadar tüneli takip etmişti. Izgaraların üzerinden sessizce geçerken de, aşağıdaki, türlü türlü etlerle çevrili, kesme tahtalarının üzerinde bir şeyler kesip dilimleyen bir oda dolusu aşçıya bakmadan edememişti.&#160;Fıçılar dolusu buzlu balık, bacakları bağlanmış bağ&#160;bağ av kuşları, yağlı damarlı bütün koyunlar, derisi&#160;soyulmuş geyikler ve tam altındaki kancalara asılı&#160;sığır etleri gördü. Tünelin onu Büyük Mutfak Mey-danı’nın altına getirdiğini anlamıştı; mutfağa hizmet&#160;veren kasapların üzerindeydi. Ama tünelin buradan&#160;çıkışı yoktu, o yüzden yoluna devam etti. Tünel gittikçe loşlaşıyordu ve Omniya’nın karşında bir ışık&#160;belirene kadar el yordamıyla ilerlemesi gerekmişti.&#160;Işığın orada küçük, kemerli bir açıklığa uzanan, en&#160;fazla yarım metre yüksekliğinde basamaklar buldu.&#160;Basamaklardan çıkıp temkinli bir şekilde dışarı baktı. Karşısında, geniş bir taşlık alanın öbür tarafında&#160;Mor Nef duruyordu.</p>
<p>İşte bütün gün, gece olup da Benzersiz Ev’e karanlık çökene kadar saklanıp orada beklemiş, sonra da sıkışa sıkışa sürünerek açıklıktan dışarı çıkmıştı.</p>
<p>Hepbüyür dolabın yanından elinde bir avuç dolusu şekerle döndü. Üstlerine kumaş tiftiği ve taş&#160;kırıkları yapışmıştı, ama Omniya neredeyse her şeyi&#160;yemeye hazırdı.</p>
<p>Hepbüyür gidip öbür çekmelere de baktı. Sonra da elinde başka bir şeyle döndü. “Bunu ister misin?”</p>
<p>“Nedir o?”</p>
<p>“Bilmem. Kuru meyve filan gibi duruyor.” Hepbüyür hafifçe dişledi ve yüzünü buruşturup, ne olduğunu tahmin etmeye çalıştı. “Bilmiyorum. Anlayamadım gerçekten.” Biraz daha dişledi. “Hiç fena&#160;değilmiş. Yemezsen ben yiyebilirim.”</p>
<p>Omniya, “Yerim,” deyince de, gönülsüzce uzattı.</p>
<p>Omniya önce her neydiyse Hepbüyür’ün bulduğu o şeyi yedi. Ardından da şekerleri.</p>
<p>Sonra odada göz gezdirdi. Dolabın yanında büyük bir mor keçe çizme duruyordu. Omniya dikkatle baktı. “Hepbilge’nin odasından aldığın çizme&#160;mi bu?”</p>
<p>Hepbüyür başıyla onayladı.</p>
<p>Omniya gülümsedi. Bütün gün yaşadıklarından sonra bile çizme o kadar komiğine gitmişti ki, kahkahalarla gülmek geldi içinden. “Hepbüyür, çok&#160;kocaman değil mi bu? İki ayağını birden soksan&#160;gene büyük olur!”</p>
<p>Hepbüyür omuzlarını silkti.</p>
<p>“Ne işine yarayacak?”</p>
<p>Hepbüyür kaşlarını çatarak çizmeye baktı. “Büyüyünce giyerim.”</p>
<p>“Gelmiş geçmiş en büyük Halibut kadar büyüyebilirsen giyersin tabii. Gerçi büyüsen ne olacak? Sadece bir tane var.”</p>
<p>“Çiftini yaptırırım.”</p>
<p>“Bunun aynısını mı? Mor bir çizme mi yaptıracaksın?”</p>
<p>Hepbüyür kaşlarını iyice çattı. Gözlerini çizmeden ayırmadı. “Bir tek bunu alabildim. Neden aldığımı da bilmiyorum, gerçekten.” Bir anlığına,&#160;sanki nedenini bulmaya çalışıyormuş gibi sustu.&#160;Sonra omuzlarını silkip Omniya’ya döndü. “Neler&#160;olduğunu anlatacak mısın?”</p>
<p>Omniya evet anlamında başını salladı. Anlattı. Ağla yakalandığı kısma gelince Hepbüyür gülmeye&#160;başladı, ama Omniya’nın tepkisini görünce hemen&#160;sustu.</p>
<p>Şaka filan değildi. Omniya gerçek bir tehlikenin içinde olduğundan emindi. Eğer o ağ -Bazilika’nın&#160;amacı ne olursa olsun- Arduvaz Kule’nin içinden&#160;çıkıp onu tutmasaydı, çoktan ölmüş olurdu.</p>
<p>“Gerçekten oldu mu böyle bir şey?” dedi Hepbüyür. “Seni tuttu mu?”</p>
<p>“Anlattıklarımın her kelimesi doğru. Ama sakın onu gördüğümü kimseye söyleme. Benim de sana&#160;söylememem gerekiyordu aslında.”</p>
<p>“Niye ki?”</p>
<p>“Bilmiyorum, ama söyleme işte. Söz mü?”</p>
<p>Hepbüyür omuzlarını silkti. “İyi.” Bir anlığına durup düşündü, sonra Omniya’nın anlattıklarını&#160;hatırlayarak hayretle başını iki yana salladı. “Bu çok&#160;sıra dışı bir şey Omniya. Sıra dışı bir olay.”</p>
<p>‘Başlıklı bir adam tarafından kulenin tepesinden aşağı atılmaktan daha sıra dışı değil,’ diye düşündü&#160;Omniya. Şimdi düşününce, gerçekten de hayatta&#160;herkesin başına gelebilecek türden bir şey değil, tam&#160;anlamıyla sıra dışı bir olaydı. Ya da hayat bitirebilecek türden bir olay da diyebiliriz. Sıra dışı olaylar&#160;birbiriyle yarışıyordu sanki. Omniya bu kadarla kalmayacağını hissedebiliyordu.</p>
<p>Hikâyenin geri kalanını da anlattı; Bazilika ile konuşmasını, kasabın üstünden geçen tünelden çıkışını...</p>
<p>“Yarın öğlene ne varmış yemekte?” diye sordu Hep büyür.</p>
<p>“Çok komik.”</p>
<p>Hepbüyür yine ciddileşti. “Peki ne yapacaksın?”</p>
<p>“Bekleyeceğim,” diye cevapladı Omniya. “Bazilika haklıydı. Bir şekilde araya giriverdim. Yapmaya çalıştığı şeyin benimle ilgisi yok aslında.”</p>
<p>“Ne yapmaya çalışıyor?”</p>
<p>“Benim de bunu öğrenmem gerekiyor işte. Beklersem belki anlamamı sağlayacak bir şey yapar.”</p>
<p>Hepbüyür, Omniya’nın önünde duran şekerlerden birini aldı; kumaş tiftiklerini temizleyip ağzına attı.</p>
<p>“Niye Bazilika’nın dediği yere gitmedin?” diye sordu.</p>
<p>Omniya omuzlarım silkti.</p>
<p>“Ona güvenmiyorsun, değil mi?”</p>
<p>“Beni kurtardı, ama çok şüpheli bir şekilde,” dedi Omniya. “Sence de öyle değil mi?”</p>
<p>“Şüpheli az kalır. Aynen böyle mi oldu, emin misin?”</p>
<p>“Anlattım ya.” Omniya kaşlarını çattı. “Dediği yere gidersem, orada neyle karşılaşacağımı bilmiyorum. Güvenebileceğim birine ihtiyacım var.” Gözlerini Hepbüyür’e çevirdi. “Gerçekten güvenebileceğim birine.”</p>
<p>“Doğru kişiye geldin o zaman.”</p>
<p>Omniya bunun farkındaydı. Hepbüyür’le aralarında birkaç ay vardı ve birbirlerine hep yakındılar. Birlikte büyümüşlerdi. Omniya kuzeninin dünyadaki en cesur erkek filan olduğunu düşünmüyordu ya&#160;da en ideal; ama Hepbüyür’ün güvenilir ve sözünün&#160;eri olduğundan kesinlikle emindi. Verdiği sırları&#160;kimseye anlatmamıştı bugüne kadar. O yüzden de,&#160;gidebileceği bir yer, saklanmasına yardım edebilecek&#160;güvenilir birini ararken aklına gelen ilk isim Hepbüyür olmuştu.</p>
<p>“Keşke Hepbakar da burada olsaydı,” dedi Hepbüyür. “Ona da güvenebilirdin.”</p>
<p>Omniya başını sallayarak onayladı onu. Hepbakar, Omniya’nın babası Hepyakın’ın ve Hepbüyür’ün annesi Ribelya’nın kardeşiydi. Ama kardeşlerinden çok daha gençti; hatta Omniya ve Hepbüyür’le aralarında sadece on yaş vardı ve onlar için bir dayı ve amcadan ziyade ağabey gibi olmuştu;&#160;hep onlarla güler, oynardı. Sonra birkaç yıl önce,&#160;yirmi yaşındayken birden, görünürde Büyük Kuzey&#160;Konağı’nın merdivenlerinin çürük bir basamağından düşerek ölüverdi. Düşmekten dolayı çok fena&#160;ezildiği için cesedini kimseye göstermemişlerdi. Bir&#160;gün buradaydı, ertesi gün yoktu ve ondan geriye bir&#160;tek, Düşler Tarlası’nda bir tümsek kalmıştı; çocuklarla bir daha gülemeyecek, oynayamayacaktı.</p>
<p>Omniya da amcasını özlüyordu, ama Hepbüyür ölümünden daha çok etkilenmişti. Onu anmadığı bir&#160;gün geçmiyordu.</p>
<p>“Burada bekleyebileceğimi düşündüm,” dedi Omniya.</p>
<p>“Tabii ki bekleyebilirsin. Hepbakar seni saklardı, saklamaz mıydı? Ben de saklarım.”</p>
<p>Birden kapı güm güm vurulmaya başladı, ardından da bağırışlar, kıkırtılar duyuldu.</p>
<p>“Gidin başımdan!” diye bağırdı Hepbüyür.</p>
<p>Kıkırtılar ve kapı gümlemesi kesilmedi.</p>
<p>“Belki de saklamasan daha iyi,” dedi Omniya. Hepbüyür’ün iki küçük kardeşi korkunç geveze ve&#160;kikirdeklerdi ve işte şimdi de içeri girmek için ısrar&#160;ediyorlardı.</p>
<p>“Gidin başımdan!” diye bağırdı yine Hepbüyür. “Korkma,” diye fısıldadı Omniya’ya. “Bir süre duymazdan gelince sıkılıp giderler.”</p>
<p>“Belki gitsem daha iyi olur.”</p>
<p>“Hayır, burada kalabilirsin. Burası en güvenli yer.” Kapıya döndü. “Gidin başımdan!”</p>
<p>Bir anlığına sessizlik oldu, ama sonra kıkırtılar ve kapıyı yumruklamalar yeniden başladı.</p>
<p>Hepbüyür omuzlarını silkti. “Gardıroba saklanabilirsin. Kocamandır. Küçükken onun hareket ettiğini hayal ederdim, giderdi, neresi olursa. Bir de,&#160;içinden her şey çıkabilirdi, canavarlar bile. Hatırladın mı?”</p>
<p>Omniya gülümsedi. “Kendini o kadar korkuturdun ki uyuyamazdın.”</p>
<p>“İnsan küçükken yapıyor böyle şeyler işte,” dedi nostaljik bir şekilde.</p>
<p>Omniya iç geçirdi. Hepbüyür haklıydı.</p>
<p>“O dolabın içinde yatak hazırlarız sana.”</p>
<p>“Teşekkürler Hepbüyür. Hiç sorun çıkarmam. Sadece yiyecek bir şeyler getirebilirsen, yeter. Bir de&#160;evden haberler tabii.”</p>
<p>Hepbüyür bir anlığına sessiz kaldı. “Binlerine anlatsak olmaz mı? Digby’ye filan? Sonuçta kâhyaya söylemek güvenlidir herhalde.”</p>
<p>Omniya da aynı soruyu Bazilika’ya sormuştu. Başını iki yana salladı. “Dışarı çıktığım an, bunu&#160;yapan her kimse, yine peşimden gelir. Bazilika dedi,&#160;ve bence haklı da.”</p>
<p>“Peki kim olduğu konusunda hiç mi fikrin yok?</p>
<p>“Dedim ya, yüzünü göremedim.”</p>
<p>“Ama yine de bir fikrin vardır.”</p>
<p>Omniya biraz tereddüt etti. “Emin değilim. Bak, söylersem, bu bir sır, tamam mı? Kimseye söyleyemezsin.”</p>
<p>Hepbüyür başını tamam anlamında salladı.</p>
<p>Omniya bir an yine duraksadı. “Cornelius Slin-ker’dan şüpheleniyorum.”</p>
<p>Hepbüyür düşünceli bir şekilde gözlerini kıstı. “Onu hiçbir zaman gözüm tutmamıştı zaten. Sürekli sessizce etrafta dolanır. Hiç konuşmaz. Sadece&#160;durup dik dik yüzüne bakar.”</p>
<p>“Ama hiç kanıtım yok. Bazilika’nın haklı olduğundan eminim, topraktaki yazılar çoktan silinmiştir. Öyleyse kâhyaya söylersem ne düşünecek ki? Neden&#160;bana inansın?”</p>
<p>“Bazilika’ya sorup doğrulatabilir.”</p>
<p>“O da adamın kim olduğunu bilmiyor.”</p>
<p>“Ama seni ağıyla yakaladı, öyle dememiş miydin? En azından bunu söyleyebilir. Bu da anlattıklarının&#160;uyduruk olmadığını kanıtlar. Yakalayabilmesi için&#160;önce birinin seni kuleden atmış olması gerekir, değil&#160;mi? Durup dururken atlayıp da birinin seni tutmasını bekleyemezsin ya?”</p>
<p>Omniya başını iki yana salladı. “Yapamam.” “Neyi yapamazsın?”</p>
<p>“Bazilika’dan söz edemem. Dedim sana. Kimseye söylemememi tembihledi.”</p>
<p>“Söylersen ne olur?”</p>
<p>“Söylemememi istedi. Yoksa ikimiz için de en kötü şeyi yapmış olursun, dedi. Bunu öyle bir dedi&#160;ki Hepbüyür, ciddi olduğuna eminim.”</p>
<p>“Öyle mi?” dedi Hepbüyür kuşkuyla. “Ona gerçekten güveniyor musun?”</p>
<p>“Güvenip güvenmediğimi bilmiyorum. Ama eğer Digby’ye söylersek elimde hiç kanıtım yok ve Bazilika ondan kimseye söz etmememi istedi. Beni gördüğünü inkâr bile edebilir. E sonra, ne hale düşerim?&#160;Feci bir yalancı! Üstelik bu sırada da, o adam dışarıda, beni bir kez daha yakalamak için fırsat kolluyor&#160;olacak.”</p>
<p>Omniya Mor Nef’in altından çıkmak için geceyi beklerken tüm gün bunları düşünmüştü. Bazili-ka’nın söylediklerinin ne kadarına inanıp ne kadarına inanmadığını bilmiyordu. Ama bildiği iki şey vardı: Eğer Bazilika onu tuttuğunu inkâr ederse&#160;hikâyesine kimseyi inandıramazdı. Ayrıca bu sırada&#160;da katil peşinde olacaktı. Bu iki şey, aslında tek bir&#160;seçeneği olduğu anlamına geliyordu.</p>
<p>“Hepbüyür, şimdi yapabileceğim tek şey ona bu fırsatı vermemek. Beni bulamazsa başka bir şey&#160;dener. Şansım yaver giderse de, eğer adam Corne-lius’sa, bu şekilde kendini gösterecektir. Yani yapacağım şey bu işte. Daha iyi bir fikrin yoksa tabii.”</p>
<p>“Yok,” diye homurdandı Hepbüyür. Sessiz ve düşünceliydi. Sonunda, başını sallayarak, “Peki.&#160;Buraya tırmandığını gören olmadı, değil mi?” dedi.</p>
<p>“Olmamıştır herhalde.”</p>
<p>“Öyleyse güvendesin.” Hepbüyür pencereye gidip perdeyi hafifçe araladı. Dışarıdaki karanlığa baktı.</p>
<p>“Omniya,” dedi.</p>
<p>“Ne oldu?”</p>
<p>“Gelsene.”</p>
<p>“Ya biri görürse?”</p>
<p>“Gelsene!” Hepbüyür’ün sesi telaşlıydı.</p>
<p>Omniya önce ışıkları kapayıp pencereye gitti. Hepbüyür perdenin arasından bir yere işaret etti.</p>
<p>Gökyüzünde epeyce yüksekte, ay ışığında, kocaman siyah bir kuş uçuyordu. Aynen söylendiği gibi anormal, bir insan kadar büyüktü.</p>
<p>Omniya kuşun evin üzerinde dönmesini izledi. Bir</p><h3>13</h3><div>
<p>an sanki havada daireler çizen kuşla direkt birbirlerinin gözlerinin içine baktıklarını hissetti; Omniya kuşun yüzünü seçemediğine göre muhtemelen kuş&#160;da karanlık odada camın arkasından onu seçemezdi. Ama yine de nedense Omniya’ya, kuş ay ışığında&#160;arkasını döndüğünde, sanki oraya onun için uçup&#160;gelmiş ve bakışlarla değil ama düşünceleriyle iletişim&#160;kuruyorlarmış gibi geldi.</p>
<p>Kuş kanatlarını çırpıp uzaklara doğru süzüldü ve gecenin içinde gözden kayboldu.</p></div><h4>Sarmaşığın Ardında</h4>
<p>Gardırobun içi derindi. Daha çok, karanlık, sonu seçilmeyen bir koridora benziyordu. Raflara tıkıştırılmış bir sürü kazak, fular, şapka ve eldiven vardı.&#160;Annesi Ribelya durmadan Hepbüyür’e bir şeyler&#160;örerdi; en azından her hafta bir tane yeni giysisi&#160;olurdu, ama Hepbüyür bunların çoğunu bir kere&#160;bile giymezdi. Giydikleri odasında saçılı olanlardı.&#160;Omniya’ya battaniyelerden ve yastıklardan, gardırobun diplerine, arkasındaki duvara dayalı bir yatak&#160;yaptılar.</p>
<p>Uykuya dalması zaman aldı. Kuleden aşağı düştüğü anı aklından çıkaramıyordu bir türlü. Boşluğa düşmek, düşmek, düşmek, durmadan düşmek hissi&#160;tam anlamıyla korkunçtu. Kulenin tepesinden sarkıp&#160;ona bakan birini görmüş müydü peki? Havada süzülen siyah pelerinin arkasını görebilmiş miydi? Pelerinin bir ucunun kıvrılıp da arkada, kulenin tepesinde&#160;bir yüzün önünü açtığı bir an olmuş muydu?</p>
<p>Omniya elinden geldiğince yoğunlaşarak hafızasını zorluyordu. Cornelius Slinker mıydı? Birini görmüş olabileceğine dair bir his vardı içinde, ama&#160;ne kadar uğraşırsa uğraşsın bir türlü tam olarak&#160;hatırlayamıyordu. Gördüyse bile aklında kalmamıştı. Belki de düşerken duyduğu korkuyla zihninden silinivermişti. Aynı korkuyu şimdi de duyuyordu. Ama sonra birden, açıklanamayacak bir&#160;şekilde, Bazilika’nın ağında seker halde bulmuştu&#160;kendini.</p>
<p>Bazilika’ya gelince, Omniya’nın sorularına verdiği her cevap başka sorular doğurmuştu. Herkes Eğilim Salonu’ndaki olayın bir kaza olduğunu söylerken; Bazilika sanki gün gibi ortadaymış gibi, binlerinin onu hedef aldığını söylemişti. Hepbilge’nin&#160;ölümünün de kaza olduğu konusunda kuşkuları&#160;vardı sanki.</p>
<p>Birilerine onu gördüğünden söz etmek, neden yapılabilecek en kötü şey olsundu ki? Üstelik Bazili-ka’nın dediğine göre sadece onun için değil, Omniya için de en kötüsüydü... Hem Bazilika orada, hiç&#160;kimsenin yaşamadığı Arduvaz Kule’de tek başına,&#160;belli ki dışarıya çıkamadan, havada bir ağla “balık&#160;tutarak” ne yapıyordu? Odasının kapısı neredeydi? Omniya merdivenlerden yukarı çıkarken bir&#160;tane bile kapıya rastladığını hatırlamıyordu. Başına&#160;gelenlerden hangisinin daha sıra dışı olduğundan&#160;emin değildi gerçekten de: Arduvaz Kule’nin tepesinde birinin onu öldürmeye çalışması mı, yoksa yarı&#160;yolda Bazilika Halibut tarafından kurtarılmak mı?</p>
<p>Çok soru vardı aklında. Düşünürken düşünürken sonunda uykuya dalabildi, uyandığında Hepbüyür&#160;gitmişti. Fakat kısa süre sonra cepleri reçelli, elmalı&#160;çöreklerle dolu, ellerinde birer şeftaliyle geri geldi.&#160;Omniya’yı kimseye görünmeden koridordan geçirip&#160;iki kapı ötedeki banyoya götürdü, sonra da kimseye&#160;görünmeden odasına geri getirdi. Sonra tekrar dışarı&#160;çıktı. Omniya biliyordu ki, yanında kalmasındansa&#160;dışarıda olması çok daha iyiydi Hepbüyür’ün; çünkü&#160;böylece neler olup bittiğini öğrenebilirdi.</p>
<p>Fakat yine de tek başına kalmak çok sıkıcıydı. Zamanının çoğunu, birisi birden odaya giriverir&#160;korkusuyla gardırobun içinde geçirdi. En dibine&#160;doğru, bağdaş kurup dirseklerini de dizlerine dayayarak, oturup düşünüyordu. Dışarıda onu öldürmek&#160;isteyen biri vardı ve büyük olasılıkla şu anda onu&#160;arıyordu. Fikri bile tüyler ürperticiydi. Neler olacaktı? Bir şeyler olacaktı kesin - olmalıydı. Düşünürken bir yandan da farkında olmadan parmaklarının&#160;ucuyla duvara vuruyordu Omniya.</p>
<p>Durdu. Parmaklarını bir daha dokundurdu. Kof bir ses çıkıyordu. Arkasını dönüp baktı Omniya.&#160;Duvar boştu, açık bir renge boyanmıştı. Bir keresinde duvarcılardan birinin babasının kütüphane&#160;odasındaki duvara, önceden bitişik odaya açılan bir&#160;kapı olduğunu bildiği yeri bulabilmek için parmak&#160;uçlarıyla pat pat vurduğunu görmüştü; babası o&#160;kapıyı tekrar açtırmak istiyordu. Duvarcı, kof seslerin, bir odayla öbürü arasında incecik bir bölme&#160;olduğunu gösterdiğini açıklamıştı ona. İnce bir tahta&#160;plaka olabilirdi mesela ya da alçıpan. Tok ses ise içi&#160;dolu tuğlaların göstergesiydi.</p>
<p>Omniya tıpkı duvar ustasından gördüğü şekilde düzenli vuruşlarla duvarı yokladı. Tok, kof, kof,&#160;kof, kof, kof, tok. Tekrar yaptı. Tok, kof, kof, kof,&#160;kof, kof, tok. Tuğlasız bir boşluğa denk geliyordu&#160;vuruşları. Boşluk, dar bir kapı genişliğindeydi.</p>
<p>Duvar ustası, babasının kütüphane odasının duvarındaki bir yeri vuruşlarıyla iyice yokladıktan sonra bir çekiç alıp tam orayı kırmaya koyulmuştu. Hatta&#160;çekici birkaç kereliğine Omniya’ya da vermişti. Alçı-pan şaşırtıcı derecede kolaylıkla kırılıvermişti.</p>
<p>Omniya bir kez daha, emin olmak için, duvarın alt kısmını yokladı.</p>
<p>Burası onun duvarı değildi. Onun gardırobu değildi. Eğer Omniya Halibut mesela kuzeni Hep-büyür gibi daha sakıngan biri olsaydı, bu noktada&#160;durur; bir şey yapmazdı. Ama Omniya Halibut daha&#160;sakıngan biri olsaydı baştan Arduvaz Kule’nin tepesinden aşağı atılmaz, kuzeninin gardırobunu boyla-mazdı zaten.</p>
<p>Dengesini kurmak için elini duvara dayayarak ayağa kalktı, tek ayağının üzerinde durup öbür ayağının topuğuyla duvarın alt kısmını ezmeye başladı.</p>
<p>Ayağı doğrudan duvarın arkasına geçti.</p>
<p>Omniya hemen dizlerinin üstüne çömelip elini delikten geçirdi. Duvarın arkasında bir açıklık vardı&#160;herhalde, çünkü kolunu sonuna kadar uzatınca bile&#160;bir şeye değmiyordu. Alçıpanı, delinen yerden parça&#160;parça koparmaya başladı. Kısa sürede deliği, içinden&#160;emekleyerek geçebileceği kadar büyütmüştü. Karanlıktı. Öbür tarafa geçti.</p>
<p>Hava ağır ve boğucuydu. Işık neredeyse yok gibiydi. Gözlerinin alışması biraz zaman alacaktı.&#160;Uzun, dar bir odaya benziyordu. İçeride eşyalar&#160;vardı. Bir sandalye seçebildi Omniya. Bir masa. Bir&#160;yanda pencereler vardı, ama sadece birkaç loş ışık&#160;huzmesi giriyordu içeri.</p>
<p>Pencerelerden birine gitti. Dışarıda camın üzerine yapışmış siyah yapraklar vardı. Sarmaşık.</p>
<p>Aslında pencerelerin önü kapanmasın diye bahçıvanlar her baharda sarmaşığı budarlardı. Fakat bunları budamadan bırakmışlardı demek ki. ‘Birkaç&#160;yıl üst üste unutulsa,’ diye düşündü Omniya, ‘bahçıvanlar buranın da budanması gerektiğini anlamaz.’&#160;Tahminine göre, pencere dışarıdan fark edilmiyor&#160;olmalıydı.</p>
<p>Omniya parmağını denizlikte gezdirdi. Toz. Bir karış toz.</p>
<p>“Hep büyür?”</p>
<p>Omniya donup kaldı. Sesi tanımıştı. Hepbü-yür’ün annesi Ribelya’ydı.</p>
<p>“Hep büyür?”</p>
<p>Omniya arkasını dönüp, içinden geçtiği duvara baktı. Bu tarafında ahşap bir kemer vardı; bir zamanlar öbür odaya geçiş kapısıymış herhalde,&#160;şimdiyse alçıpanla kapatılmıştı. Alçıpanın alt kısmında da Omniya’nın açtığı, pürtük pürtük delik&#160;vardı.</p>
<p>Omniya yaklaşan ayak sesleri duydu.</p>
<p>“Hepbüyiir D. Halibut...” Ribelya’nm sesi duvarın öbür tarafından geliyordu; şimdi de kendi kendine söylenmeye başlamıştı. “Niye sana yaptığım hiçbir şeyi giymezsin acaba?” İç çekti. “Neyse dur&#160;bakalım, bunu giyersin belki. ”</p>
<p>Omniya gülümsedi. Belli ki Ribelya, Hepbüyür için bir şey daha örmüştü. Mesajı almamıştı anlaşılan.</p>
<p>Fakat gülümsemesi fazla sürmedi. Giysi hışırtıları duydu. “Eşyaların hep yerlerde. ” Ribelya ortalığı topluyordu! Omniya’nın yattığı battaniyelerle yastıkları ve açtığı deliği görmesi için karanlık gardırobun içine biraz dikkatle bakması yeterdi.</p>
<p>Fiomurdanmalar ve hışırtılar devam etti. Ribelya görecek miydi? Omniya bu strese güçlükle dayanıyordu. Birden, hapşırmak üzere olduğunu hissetti.&#160;Oda o kadar tozluydu ki, hapşırmamak elde değildi.&#160;Burnu kaşınmaya başlamıştı.</p>
<p>“Ne dağınık bir çocuksun! ”</p>
<p>Omniya hapşırmamak için burnunu sıktı.</p>
<p>Birden Flepbüyür’ün erkek kardeşlerinden birinin sesini duydu.</p>
<p>“Şimdi olmaz,” dedi Ribelya.</p>
<p>Oğlan mızırdandı.</p>
<p>“Olmaz dedim. Çekiştirmesene. Dur! Dur! Of, çok yaramazsın, çok! İyi, tamam. Nereye götürüyorsun?”</p>
<p>Oğlan güldü. Ayak sesleri ve sonra da kapının kapanma sesi duyuldu.</p>
<p>Sessizlik.</p>
<p>Omniya bekledi. Hâlâ sessizdi ortalık.</p>
<p>Omniya’nın Hepbüyür’ün mızmız, yaygaracı ve can sıkıcı küçük kardeşlerinden birine minnet duyduğu ilk andı bu.</p>
<p>Deliğe döndü, ellerinin ve dizlerinin üstünde çömelip gardırobun içine baktı. Boştu. Elini uzatıp,&#160;birkaç yastığı deliği örtecek şekilde çekip ayarladı.&#160;Sonra da gerileyip ayağa kalktı.</p>
<p>Omniya’nın gözleri odanın loş ışığına tamamen alışmıştı artık; ne var ne yoksa görebiliyordu. Pencerelerden birinin yanında, örümcek ağlarıyla kaplı bir&#160;sandalye vardı. Pencerelerin karşı tarafındaki duvarlar ahşap panellerle kaplıydı. Panellerin üstünde de&#160;iki tablo asılıydı. Omniya gidip baktı. Tablolardan&#160;biri, güzel bir kadının yüzüydü.</p>
<p>Omniya dikkatle inceledi. Bazilika’yı andırıyordu sanki. Yüzünün şekli ve gözleri... Bazilika olabilir&#160;miydi gerçekten? Olmazdı tabii ki. Nasıl olsundu?&#160;Ama tabloda öyle bir şey vardı ki, Omniya’ya Bazi-lika’yı hatırlatıyordu. Resimdeki kadın kaç yaşındaydı? Gençti, çok genç. Eğer Bazilika’ysa, diye&#160;düşündü Omniya, yıllar önce çizilmiştir. Kaç yıl&#160;önce olabileceğini tahmin etmeye çalıştı. Bazilika&#160;kendi annesi kadarsa, en azından yirmi yılı vardı.&#160;Belki de otuz.</p>
<p>İkinci tabloya baktı. Aynı genç kadın ve yanında onun kadar genç görünen bir adam, yan yana duruyorlardı. Adamı tanıyamadı Omniya. Dışarıdalardı;&#160;evin siluetini arkalarına almış, gülümsüyorlardı.&#160;Omniya epeyce gerilerde sağ taraftaki Büyük Kule&#160;ve Arduvaz Kule’yi seçebildi.</p>
<p>Tablonun altında büyük bir çekmeceli dolap duruyordu. Omniya çekmecelerden birini çekti.&#160;Açamadı.</p>
<p>Arkasını döndü. Odanın diğer tarafındaki pencerelerden ikisinin arasındaki duvara ahşap bir masa dayanmıştı; bir tane de sandalyesi vardı. Masanın&#160;üzerinde, iki mumluğundan aşağı aynen donmuş&#160;şelaleler gibi mum akmış bir şamdan duruyordu.&#160;Tek bir tabak ve çatal bıçak, bir şarap kadehi, sürahi&#160;ve köşede bir kuş kafesi vardı. Omniya, sarmaşıklar&#160;budansa, içeri ışık girse, kafeste şakıyan bir kuş olsa&#160;-küçük bir yeşil papağan belki- odanın nasıl görüneceğini hayal etmeye çalıştı.</p>
<p>Üzerindeki toz tabakası o kadar kalındı ki, masa kabuk tutmuş gibi görünüyordu. Bardakta bir şey&#160;yoktu, dibi biraz lekeliydi sadece. Tabak da boştu.&#160;Omniya tabağı alıp tozunu üfledi. Üflerken de, kafesin dibinde bir şey çarptı gözüne. Daha yakından&#160;baktı. Küçük bir kuş iskeletiydi. Neden bir insan&#160;ölmüş küçücük bir kuşu çürüsün de iskelete dönsün&#160;diye kafesinde bırakırdı ki?</p>
<p>Omniya tekrar dönüp tabağa baktı. Bir yerinde siyah kabuğumsu bir şey vardı, başka da hiçbir şey&#160;yoktu. Omniya kabuğu kazımaya çalışınca küçük&#160;bir parça tırnağının arasına girdi. Tabağı masaya&#160;bıraktı. Çatal ve bıçak tabağın iki yanında değildi,&#160;sanki rasgele bırakılmışlar gibi çapraz duruyorlardı, sanki birisi yemek yiyormuş da yemeği yarıda&#160;kesilmiş gibi. Peki öyleyse yiyecekler neredeydi? Yok&#160;olmuş, çürümüş ya da bir fare tırtıklamış olabilirdi&#160;ve geriye sadece bu siyah kabuk kalmıştı.</p>
<p>Garip. Girişi kapatılmış, camlarında sarmaşık bitmesine izin verilmiş, gözlerden uzak kalmış olduğuna göre, ne zamandır girilmiyordu acaba?&#160;Hepbüyürler yanındaki daireye taşındığından beri&#160;girilmediği kesindi ama belki ondan da öncesi vardı.</p>
<p>Birden Omniya yıllar, hatta on yıllar sonra bu odaya giren ilk kişi olduğunu fark etti. Tekrar genç&#160;kadının resmine baktı. Bazilika mıydı? Üstünden&#160;tozu sıyırdı. Bu loş ışıkta bile yüzü, sanki resim&#160;ancak bir gün ya da bir hafta önce bitmiş gibi taptaze duruyordu.</p>
<p>Bu sessizlikte, bu kilitli odada, kapı kapandığı günden beri, zaman durmuştu.</p>
<p>Ama dışarıda zaman akmaya devam ediyordu. Asla durmaz. Omniya sarmaşığın ardındaki tozlu&#160;odada etrafına bakınırken, Benzersiz Ev’de olaylar&#160;bitmiyordu.</p>
<p>s</p><h3>14</h3><h4>Pas Çan</h4>
<p>Hepbüyür söylentileri ikizlerden duydu. Adını çatısının köşelerindeki şaha kalkmış tek boynuzlu at heykellerinden alan Tekboynuzlu Ev’in önündeki&#160;meydanda karşılaştılar. Mor şapkalı ikizler heyecanla hoplayıp zıplıyor, haberleri anlatmak için&#160;sabırsızlanıyor, ama heyecandan bir türlü konuya&#160;giremiyorlardı.</p>
<p>“Hiç de inanmıyorum,” dedi Artesya.</p>
<p>“Ben inanıyorum,” diye atıldı Evesya.</p>
<p>“Neye?” diye sordu Hepbüyür.</p>
<p>“Böyle bir şeyi asla yapmaz! Asla!” dedi Artesya.</p>
<p>“Tabii ki yapar!” diye atıldı Evesya.</p>
<p>“Kim? Neyi?” diye ısrar etti Hepbüyür.</p>
<p>“Ona göre değil.”</p>
<p>“Tam da ona göre!”</p>
<p>“Ne?” diye haykırdı Hepbüyür.</p>
<p>“Omniya’yı duvarın dışında görmüşler,” dedi Evesya.</p>
<p>“Duvarın dışında mı?” diye sordu Hepbüyür kuşkuyla.</p>
<p>Evesya kendinden emin bir şekilde başını salladı. “Duvarın dışında. Şehirde.”</p>
<p>“İnanmıyorum!” diye haykırdı Artesya. “Yalan söylüyorlar!”</p>
<p>“Ne zaman görmüşler?” diye sordu Hepbüyür. “Dün.”</p>
<p>“Dün mü?” diye homurdandı Hepbüyür.</p>
<p>“Doğru değil!”</p>
<p>“Tabii ki de doğru,” dedi Evesya. “Dün neredeydi? Hı? Sen gördün mü?”</p>
<p>Artesya cevap vermedi.</p>
<p>“Hepbüyür? Sen gördün mü?”</p>
<p>Hepbüyür başını iki yana salladı.</p>
<p>“Bak işte!”</p>
<p>“Doğru olamaz,” diye ısrar etti Artesya. “Hem nasıl yapsın ki? Kapıdan mı çıkıp gidecek? Buna izin&#160;vermezler. ”</p>
<p>“Bir yolunu bulmuştur.”</p>
<p>“Nasıl bir yol?”</p>
<p>“Başka bir yol. Bulmuştur işte.”</p>
<p>“Elayır, bulamaz. Asla böyle bir şey yapmaz. Öyle değil mi Hepbüyür? Yapmaz, değil mi? Kimse&#160;yapmaz.”</p>
<p>Hepbüyür kaşlarını çattı. “Şey... Hayır. Yapmaz.” “Pek emin değil galiba,” diye mırıldandı Evesya&#160;çekingence, kardeşini dirseğiyle dürterek.</p>
<p>“Tabii ki de emin! Kendi dedi işte, duymadın mı?” “Kim görmüş?” diye sordu Hepbüyür.</p>
<p>İki kız birbirlerine bakıp omuzlarını silktiler.</p>
<p>“Herkes söylüyor,” dedi Evesya. “Herkesin haberi var.”</p>
<p>“Hizmetkârlardan biridir,” dedi Artesya.</p>
<p>“İşte!” dedi Evesya. “Gördün mü? Sen de inanıyorsun.”</p>
<p>“İnanmıyorum! Ancak bir hizmetkâr söyleyebilir, onu diyorum. Omniya’yı gördüğünü iddia eden kişi&#160;Halibut’lardan olamaz; çünkü bu onun da dışarı&#160;çıktı anlamına gelir.”</p>
<p>Evesya, sanki kardeşinin onu bir şekilde aldatmaya çalışıp çalışmadığını anlamaya çalışırmış gibi gözlerini kıstı. “Evet, galiba,” diye kabul etti sonunda.</p>
<p>“Hangi hizmetkâr peki?” diye sordu Hepbüyür.</p>
<p>“Kendisi de dışarı çıkan biridir.” Evesya pis pis sırıttı. “Yakalarlarsa öldürecekler Omniya’yı.”</p>
<p>“Öldürmeyecekler,” diye cevabı yapıştırdı hemen Artesya.</p>
<p>“Kötü bir şey yaparlar ama. Duvarın dışına çıkmanın cezası ne?”</p>
<p>İkisi de Hepbüyür’e baktı. Bilmiyordu Hepbüyür. Daha önce dışarı çıkan birini duymamıştı. Hiçbir&#160;Halibut’ın Benzersiz Ev’den dışarı çıkmadığı, çünkü&#160;hiçbir gerçek Halibut’ın bunu yapmak istemeyeceği&#160;söylenmişti ona hep. Omniya’nın çıkmayı seçmesi&#160;çok saçmaydı.</p>
<p>“Belki de içeri almazlar,” dedi Evesya. “Sonuna kadar hak etti! Gidip dışarıda yaşamak ve her gününü ertesi gün uyanıp tekrar işe gidebilmek için&#160;karnını doyurmak üzere çalışarak geçirmek zorunda kalacak.” Sonra da kıkırdayıp, mor şapkasının&#160;kenarlarını hoplata hoplata küçük bir sevinç dansı&#160;yaptı. “Ben olsam böyle cezalandırırdım.”</p>
<p>“Çünkü sen korkunç birisin!” diye haykırdı Artesya.</p>
<p>“Suçlu ben mi oldum yani? Duvarın dışına çıkan ben miyim? Sen de bir daha onunla arkadaşlık etmeyeceksin Artesya. Bir daha asla. Edersen sen de onun&#160;kadar kötü olursun.”</p>
<p>“Of! Böyle söyleme!”</p>
<p>“Bir daha asla! Bir daha asla!”</p>
<p>“Bu... Bu...” Ama Artesya kelimeleri bir araya getiremedi, dudakları titredi ve birden gözyaşlarına&#160;boğulup koşarak uzaklaştı.</p>
<p>Evesya dönüp Hepbüyür’e baktı, sırıttı, mor şapkasının kenarlarını hoplata hoplata kardeşinin&#160;peşinden koşmaya başladı.</p>
<p>Hepbüyür Tekboynuzlu Ev’in önündeki meydanda etrafına bakındı. Buraya Fıskiyeli Meydan deniyordu; çünkü tam ortasında kocaman, gösterişli bir fıskiye vardı, ama fıskiyenin suyu, muslukçuların&#160;nedenini çözemediği bir şekilde oldum olası düzensiz akmış ve aylar önce de kuruyuvermişti. Meydanda insanlar durmuş konuşuyorlardı. Hepbüyür&#160;sanki gökyüzünde bir şeye bakıyormuş gibi yapıp&#160;küçük gruplardan birine yanaşır yanaşmaz, Omni-ya’nın adının geçtiğini duydu. Başkaların yanından&#160;geçerken de aynı şey oldu. Halibut’lar dedikoduya&#160;bayılırdı. Herkes onunla ilgili konuşuyordu.</p>
<p>Hepbüyür ne düşüneceğini bilemiyordu. Afallamış bir halde Tekboynuzlu Ev’in duvarına yaslanıp oturdu. Omniya? Özbeöz kuzeni, en yakın arkadaşı? Duvarın dışına gitmiş olabilir miydi gerçekten?”</p>
<p>İmkânsız değildi bu. Önceki gün neredeydi? Gören yoktu. Nasıl dışarı çıkmış olabileceği konusundaysa Hepbüyür kimsenin bilmediği bir şey biliyordu. Omniya’nın bir çıkış yolu vardı: duvardaki&#160;keşfettiği delikten geçmek. Belki de delikten geçmişti. Belki gerçekten yapmıştı.</p>
<p>Sonra da gelmiş, Hepbüyür’ün bu yaşma kadar duyduğu en saçma hikâyeyi uydurup onu saklamasını istemişti. Biri kulenin tepesinden aşağı atmış, biri&#160;havada yakalamış. Yakalayan kişinin adını anmasına izin yok.</p>
<p>Hepbüyür’ü en çok yaralayan, Omniya’nın böyle bir hikâyeye inanacağını düşünmesi oldu. Salak mı&#160;sanıyordu onu?</p>
<p>Ve inanmıştı da. Bu daha da çok yaralıyordu.</p>
<p>Pekâlâ. Eğer Omniya böyle bir oyun oynamak istiyorsa, Hepbüyür için bu konuda bir şeyler yapmak kolay olacaktı. Tek yapması gereken, kâhyaya&#160;gidip Omniya’nın yerini söylemekti. O zaman ne&#160;hikâyeler anlatacaktı Omniya bakalım!</p>
<p>Ona ne yaparlardı? Dışarı gitmenin cezası neydi? ‘Daha önce hiç uygulanmamış olsa da mutlaka bir cezası vardır,’ diye düşündü Hepbüyür. Hâlâ&#160;Omniya’nın böyle bir şey yapmış olabileceği fikriyle şoktaydı. Neden yaptığını anlayamıyordu. Cezası&#160;çok korkunç bir şey olmalıydı. Bir kerelik gitti diye&#160;cezayı hak ediyor muydu gerçekten? Tekrar yapmayacağına söz verse olmaz mıydı?</p>
<p>Ama onu kandırmıştı! Hepbüyür Omniya’nın uydurduğu hikâyeye inanmıştı, şimdi de kendini tam&#160;bir aptal gibi hissediyordu.</p>
<p>Hepbüyür duvara yaslanmış oturur, düşüncelere dalmışken, yavaş yavaş bir ses duymaya başladı.&#160;Dinledi. Bas Çan çalıyordu. Evin sesi en derinden&#160;gelen, en ağırbaşlı çanıydı ve alçak, tüyler ürperten,&#160;felaket habercisi bir sesi vardı. Hepbüyür yaşamı&#160;boyunca sadece altı kere duymuştu. Son seferi Hep-bilge’nin bedeninin Kukla Salonu’nun merdivenlerinin dibinde bulunduğu gündü.</p>
<p>Hepbüyür yukarı baktı. Burada ne kadar oturduğunu ya da çanın ne kadardır çaldığını kestireme-di. En azından dakikalar geçmiş olmalıydı. Meydan-dakiler sohbeti kesmişti. Herkes yürüyordu. Hepsi meydanın köşesindeki, Sessiz Avlu’ya uzanan üstü&#160;kapalı patikaya yönelmişti. Yüzlerinde korku dolu&#160;bir ifade, birbirlerine ne olmuş olabileceğini sorarlarken seslerinde endişe vardı.</p>
<p>Hepbüyür ayaklanıp peşlerinden gitti. Patika, telaşla Sessiz Avlu’ya yürüyen Halibut’larla doluydu. Vardığında avlu tıklım tıklımdı ve korku içindeki Halibut’lardan kulakları sağır eden bir uğultu&#160;yükseliyordu. Hepbüyür kalabalığın arasında çizgili&#160;bir gömlek gördü ve ona doğru gidince Hepzeki’yi&#160;bir revağın altında buldu.</p>
<p>“Neler oluyor?” diye sordu.</p>
<p>Hepzeki omuzlarını silkti.</p>
<p>Çan sustu. Sessizlik, çan sesinin hissettirdiğinden daha kötüydü. Halibut’lar bundan sonra ne geleceğini merak ederek birbirlerine baktılar.</p>
<p>Birden Büyük Kule’nin, avlunun çatısının üzerine denk gelen penceresi açıldı. Pencerenin ardında kâhyanın oğlu Genç Digby belirdi. O da babası gibi&#160;ufak tefek bir adamdı, ama henüz yaşlılıktan kamburlaşmamış, gözleri çapaklanmamıştı. Yanında,&#160;Tobias Hildegrew ve üç kâhya yardımcısı vardı.</p>
<p>Avluyu derin bir sessizlik kapladı.</p>
<p>“Halibut’lar,” dedi Genç Digby gergin bir şekilde. “Sizi bilgilendirme görevi bana düştü...”</p>
<p>Panik dolu bir ses yükseldi avludan. “Yeşil ceketi giymiş!”</p>
<p>“Yeşil ceket!” diye haykırdı biri daha ve kısacık bir an içinde Halibut’lar hep bir ağızdan bağırmaya&#160;başlamışlardı. Çığlıklar, feryat figanlar yükseliyordu. Genç Digby sesini duyurmaya uğraştı. Arkasında duran kâhya yardımcıları birbirlerine baktılar.&#160;Revaklı avluda şaşkınlık paniğe dönüşmüştü. Kalabalık hareketlenmeye başlamıştı. Bir itiş kakış, izdiham yaşanabilirdi.</p>
<p>Derken yaygarayı bastıran bir ses yükseldi. “Halibut’lar! Sakin olun! Sakin olun!”</p>
<p>Tobias Hildegrevv öne çıkmıştı. Kollarını kaldırdı. Gürültü dindi. Kalabalık korku içinde pencereye bakıyordu. Sessizlik her an bozulabilirdi. Ufacık bir&#160;korku dalgası, yaygarayı başlatmaya yeterdi.</p>
<p>“Bayanlar ve baylar,” dedi Hildegrevv. “Her şey yoluna girecek. Sakinleşin. Her şey yolunda.” Bir an&#160;duraksadı. “Fark ettiğiniz gibi, evet, Bay Digby’nin&#160;üzerinde yeşil ceket var. Üzücü bir olay oldu. Feci bir&#160;kaza. O artık Genç Digby değil.”</p>
<p>Avludan hayret solukları yükseliyordu, ama Tobias Hildegrevv güven verici, yatıştırıcı bir edayla&#160;pencerede durmaya devam etti.</p>
<p>“Rahmetli kâhya, Bay Digby, bu sabah ölü bulundu. Aramızda onu sevmeyen, ona saygı duymayan olmadığına göre; hepimiz için üzücü bir&#160;haber bu. Ama sayın Halibut’lar, evimiz güvenli bir&#160;yer. Hiçbir tehlike yok. Endişelenecek bir şey yok.&#160;Evin gelenekleri bize yol gösterecek. Hayat eskisi&#160;gibi devam edecek. Evin bir kâhyası var. Yeni bir&#160;kâhya evet, ama babasından kâhyalığı öğrenmiş bir&#160;kâhya o; babası da kendi babasından öğrenmişti.&#160;Her şey yolunda. Tekrarlıyorum, yeni bir kâhyamız&#160;var. Kendisini buraya davet ediyorum. Şimdi bize bir&#160;konuşma yapacak. Müsaade ederseniz dinleyelim.”</p>
<p>Şaşkın bakışlarla onu izlemekte olan Genç Digby’ye döndü. Tobias Hildegrevv başıyla selamlayarak Genç Digby’ye moral verdi. Genç Digby&#160;yeniden öne çıktı.</p>
<p>“Bir kaza oldu,” diye başladı. “Korkunç bir kaza. Babam...” Durakladı, kendinden geçmişti&#160;sanki. Tobias bir anlığına elini omuzuna koydu ve&#160;Digby başını sallayıp yumruğunu sıktı, konuşmasına&#160;devam etti.</p>
<p>Fakat kalabalığın büyük kısmı dinlemiyordu. Halibut’ların hepsi şimdi çok daha sakindi. Akıllarındaki eski kâhya, yeni kâhyayla yer değiştirmişti&#160;ve bu yeterliydi. Yeni Digby’nin, hayatlarım eskisi&#160;gibi sürdürebilmeleri için normal bir şekilde yola&#160;devam edeceğine, işini yapacağına inanıyorlardı.&#160;Tıpkı iki dakika önce birbirlerini akıl almaz bir&#160;paniğe sürükledikleri gibi, şimdi de bir düzen sağlamışlardı ve düşünceleri derhal kendileriyle ilgili&#160;konulara kaymıştı.</p>
<p>“Bir cenaze töreni daha!” diye söylendi Hepbü-yür’ün önünde biri. Adı huysuza çıkmış, bulaşık teline benzer saçları olan Hepmağrur T. Halibut’tı.&#160;“Hepimiz gitmek zorundayız. Söylesenize, yapacak&#160;daha iyi işlerimiz yok mu bizim?”</p>
<p>“Kesinlikle,” dedi, keklere ve kekle ilgili ne varsa hepsine takıntılı olan çok solgun yüzlü Farinya Halibut. Özel mutfağında beş tane kek fırını vardı&#160;ve neredeyse her öğlen kek partisi düzenlerdi. “Ben&#160;de bir kek partisi planlıyordum.”</p>
<p>“Kaptanının ardından ölen bir kâhya varken benim işlerimin lafı mı olur,” diye homurdandı&#160;Hepmağrur sinirli bir şekilde. “En saygın şeyi yaptı.&#160;Ama asıl, vasiyeti okuduktan hemen sonra ölmesi&#160;daha makbuldü. Asıl o zaman yapması gerekirdi. Bir&#160;hafta sonra değil.”</p>
<p>“En azından bir yemek daha düzenlenecek,” dedi Hepdolgun Halibut.</p>
<p>“Partimi iptal etmeyeceğim,” dedi Farinya. “Etmeyeceğim işte.”</p>
<p>“Kâhyaların cenaze törenleri gece yapılır,” diye homurdandı Hepmağrur.</p>
<p>“Gece parti veremez miyim?” diye cevabı yapış-tirdi, hayatında hiç gece vakti kek partisi vermemiş olan Farinya. “Neden olmasın? Verebilirim elbette.&#160;Gelirsin değil mi Kayrelya?” dedi tesadüfen yanında&#160;duran hanıma.</p>
<p>Kadın bir şeyler fısıldadı.</p>
<p>“Ne dedin?”</p>
<p>Tekrar fısıldadı, ama yine kimseye duyuramadı. Kayrelya Halibut’ın fısıltıdan yüksek sesle bir şey&#160;söylediği pek rastlanır şey değildi ve sanki kimse&#160;onu fark etmesin diye düz, koyu renk elbiseler giyer,&#160;koyu renk saçlarını düz bir şekilde topuz yapardı.</p>
<p>“Biz geliriz,” dedi Hepdolgun.</p>
<p>“Ne zaman?” diye sordu karısı İntasya.</p>
<p>“Şey, kâhyanın cenazesinin yapılacağı geceydi aslında,” diye cevapladı Farinya tatsız bir ifadeyle.&#160;“Ama kâhya ölüp partimi mahvetti.”</p>
<p>Avlunun her yerinde benzer konuşmalar geçiyordu. Genç Digby, Halibut’ların sesini bastırmaya çalışıyor, “Cenaze töreni...” diyordu ki, Hepbüyür&#160;omuzunda bir el hissetti. Dönüp arkasına baktı.&#160;Cornelius Slinker!</p>
<p>Haberci Cornelius, Hepbüyür’ü revakların altına götürüp duvara yasladı. Hızlıca etrafını taradı, sonra eğilip yüzünü Hepbüyür’ünkine yaklaştırdı;&#160;gözlerini tam gözlerinin içine dikmişti.</p>
<p>“Omniya nerede?” diye sordu kaba bir fısıltıyla.</p>
<p>Hepbüyür bakakaldı. Ağzı kurumuştu.</p>
<p>Slinker omuzlarını sıkmaya başladı. “Nerede? Biliyor musun?”</p>
<p>Hepbüyür başını iki yana salladı. Flaberci yüzünü</p>
<p>iyice dibine soktu. Burnu Hepbüyür’ünkine değdi değecekti neredeyse. Omuzlarını daha da güçle sıktı.&#160;Hepbüyür geriledi.</p>
<p>“Biliyorsun. Tabii ki biliyorsun, siz ikiniz hep berabersiniz zaten. Nerede o? Omniya. Kuzenin.&#160;Hemen söyleyeceksin!”</p><div>
<p>15</p></div>
</body>
</html>