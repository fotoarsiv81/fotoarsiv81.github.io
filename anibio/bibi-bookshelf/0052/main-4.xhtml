<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3>20</h3><div>
<p>kontrol etti. Sonra da merdivenlerden inmeye başladı.</p>
<p>İnerken başım çevirip de, yukarısındaki Aydınlık Kule’nin pencerelerinden izleyen kimse var mı diye&#160;kontrol etmek aklına gelmedi.</p></div><h4>Korkutucu Gece</h4>
<p>Omniya ter içinde uyandı. Rüya görmüştü. İlk kez olmuyordu bu. Bir önceki gece ve ondan önceki gece&#160;de aynı rüyayı görmüştü.</p>
<p>Rüyasında Arduvaz Kule’den aşağı düşüyordu. Havada düşerken yukarısında siyah bir pelerin&#160;dalgalanıyor, Omniya birinin izlediğini ve izleyenin&#160;onu kuleden aşağı atan kişi olduğunu biliyor, bir&#160;şekilde biliyor ama pelerin yüzünden kim olduğunu&#160;göremiyordu. Birden pelerin o kara kuşa dönüştü&#160;ve uzaklara doğru kanat açtı. Omniya aşağı eğilmiş ona bakan kişiyi görebiliyordu şimdi, fakat&#160;bu sefer de yüzünün detaylarını seçemiyordu; aynı&#160;zamanda da, bu düşüşün bitmesi ve kurtulmasının&#160;tek yolunun, adamın yüzünü tastamam görmek&#160;olduğunun farkındaydı. Rüyanın devamında düşmeye, düşmeye, tanıyabilmek için umutsuzca adama bakmaya devam etti ama adamın yüzü pürüzsüzdü, tamamıyla boştu ve Omniya görmek için ne</p>
<p>kadar uğraşırsa o kadar umutsuzluğa kapılıyor ve korkuyordu.</p>
<p>Normalde tam yere çakılacakken rüya biter, Omniya korkudan buz kesmiş olarak uyanırdı;&#160;hissettiği şey, kuleden gerçekten aşağı atıldığında&#160;duyduğu, kanını donduran korkunun aynısı olurdu.&#160;Ama bu kez erken, daha düşerken ve adamın yüzünü görmeye çalışırken uyandı.</p>
<p>Karanlıkta öylece yatıp korkusunu dindirmeye çalıştı. Sonra bir şey duydu. Birden nerede olduğunu&#160;hatırlayıverdi. Şimdi rüyasından neden her zamankinden erken uyandığını anlıyordu. Seslere uyanmıştı. Yine duydu. Ayak sesleri. Yukarıda bir yerde.&#160;Çatıda. Fazla uzağında değildi.</p>
<p>Ayak sesleri kesildi. Birkaç saniyeliğine sessizlik oldu. Sonra yeniden başladı ve yeniden sessizlik oldu. Böylece devam etti. Ayak sesleri, sessizlik...&#160;Ayak sesleri, sessizlik...</p>
<p>Omniya karanlıkta, Oyuklu Konak’ın çatısında neler olduğunu anlamaya çalışarak sesleri dinledi.&#160;Hepbüyür buraya hangi bacadan inildiğini mi unutmuştu acaba? İyi ama neden gelmişti? Gece erken&#160;saatlerde yiyecek bırakmak ve kâhyayla Cornelius&#160;Slinker’ı gördüğünü söylemek için uğramıştı zaten.&#160;Şimdi niye geri dönmüştü?</p>
<p>Ayak sesleri, sessizlik... Ayak sesleri, sessizlik...</p>
<p>Birden Omniya seslerin ne anlama geldiğini anladı. Birisi bacaları tek tek dolaşıp kontrol ediyordu. Ve o birisi, Flepbüyür değildi.</p>
<p>Doğruldu. Kalbi deli gibi atıyordu. Feneri yakmaya cesaret edemedi. Bir dakika daha dinleyip, sessizce ayağa kalktı. Pencereye gitti.</p>
<p>Olabildiğince sessiz ve yavaşça açmaya çalıştı. Gıcırdadı pencere.</p>
<p>Ayak sesleri kesildi.</p>
<p>Omniya nefes almadan, kaşlarını çatıp gözlerini karanlığa dikmiş, dinliyordu.</p>
<p>Ayak sesleri.</p>
<p>Bacadan odaya bir ışık doldu.</p>
<p>Omniya pencereye tutunup denizlikten öyle bir geçti ki, aşağı düşecek gibi oldu, sonra gecenin&#160;karanlığında ayağıyla, orada olduğunu bildiği, üzerine basabileceği oyukları yokladı. Aşağı inmeye&#160;başladı. Aşağı, aşağı, aşağı, onu bekleyen atlayışı hiç&#160;düşünmeden aşağı inmeye devam etti. Tam çıkarken, bacadan birinin içeri atladığını duymuştu. Son&#160;hızla ilerledi. Tepesindeki pencereden öfkeli bir tıslama duydu. Ama yukarı bakmadı. Karanlıkta yanından hızla bir şey geçip aşağı düştü. Sonra pencereden atılan bir şey daha, kendi feneri, koluna çarptı.&#160;Çarpmanın etkisiyle ellerinden biri duvardan ayrıldı, Omniya bir anlığına havada asılı kaldı ve sonra&#160;düştü. Neyse ki zemine çok yakındı, hafifçe yere&#160;çarptı; hemen ayaklanıp, darbenin acısını hissetmesine fırsat kalmadan koşmaya başladı. Konağın&#160;köşesine geldi ve arkasına bakınca, karanlık bir&#160;figürün, pelerini kollarında uçuşa uçuşa pencereden&#160;çıktığını gördü.</p>
<p>Koştu. Pastel Meydan’a açılan kemerin altından geçip sola döndü, sonra sağa, sonra peşindeki kişiyi&#160;tereddütte bırakmak için hep bir köşe, dönüş filan&#160;arayarak koşmaya devam etti. Saksılı Taraça’dan&#160;geçti, merdivenlerden çıkıp Kısa Gezi Parkuru’nda&#160;koştu, sola döndü, yolun sonunda sağa döndü,&#160;sonra yine sağa dönüp birkaç merdiven indi, sola,&#160;sağa, sağa; yön duygusunu tamamen kaybetmiş bir&#160;halde sola, sola, sağa, sola döndü ve kendini Dilimli&#160;Merdiven’de buldu. Beş kola ayrılan basamaklardan birini seçmeliydi. Boş ve karanlık bir niş gördü;&#160;önceden içinde bir heykel vardı muhtemelen; ay ışığı&#160;oraya ulaşamıyordu. Hemen tırmandı ve karanlığın&#160;içine daldı.</p>
<p>Kalbi gümbürdüyordu. Birkaç dakika boyunca kulaklarındaki kalp atışlarından başka hiçbir şey&#160;duymaz oldu.</p>
<p>Fakat sonunda nefesi yavaşlamaya başladı. Kulaklarındaki gümleme hafifledi. Nişin içinden&#160;etrafına baktı. Bir surat! Korkudan neredeyse havaya fırlayacaktı. Ama surat, nişin arkasındaki taşa&#160;oyulmuştu; evin inşası sırasında birinci kaptanın&#160;duvarcılarının şaka olsun diye yaptığı, sırıtan, kötü&#160;bakışlı bir yüzdü.</p>
<p>Yeniden sesleri dinlemeye çalıştı. Duyuları -görme, duyma ve dokunma- üst seviyede tetikteydi; koşup zıplamaya her an hazır, yaylı bir oyuncak&#160;bebek kıvamına gelmişti.</p>
<p>Ayak sesleri duydu. Koşmalı mı, yoksa burada beklemeli miydi? Nişin gölgesinde iyice gerileyip&#160;sindi; kafasını, sırtını, bacaklarını, vücudunun her&#160;parçasını, sanki uğraşırsa bir şekilde taşın içine girebilirmiş gibi arkasındaki duvara sımsıkı dayamıştı.&#160;Aynı ayak sesleri miydi? Ayırt edemedi. Sesler yaklaştı. Sonra durdu. Ama Omniya hâlâ kimseyi göre-miyordu. Sesler yine başladı ve uzaklaştı.</p>
<p>Kimin ayak sesleriydi? Onun mu?</p>
<p>Eğer öyleyeyse, bir yerlerde Omniya’mn etrafı güvenli sanıp çıkmasını bekliyor olabilirdi. Karanlıkta kendini taşa iyice bastırarak olduğu yerde kaldı&#160;Omniya.</p>
<p>Sessizlik sürdü. Omniya yukarı baktı. Dar Kule’nin solgun yüzlü saatini görebiliyordu. Yaklaşık sabahın ikisiydi. İşte ayak sesleri yeniden başladı.&#160;Omniya duvara yapıştı yine. Fakat bu seferki sesler&#160;dinmedi. Bir süre sonra, robdöşambrının içinde iri&#160;yarı bir adam salına salma geçip Dilimli Merdiven’in&#160;üçüncü kolundan yukarı çıkmaya başladı; Omni-ya’yı fark etmemiş, hatta içinde saklandığı nişe doğru bakmamıştı bile.</p>
<p>Omniya adamın yüzünü görmedi. Hepdolgun Halibut ya da onun kadar iri yarı olan, Hepzeki’nin&#160;babası Heptombul olabilirdi. Sabahın ikisinde nereye gidiyordu?</p>
<p>Sessizlik. Omniya biraz daha güvende hissetmeye başlamıştı kendini. Belki de gerçekten kurtulmuştu.</p>
<p>Bir ses fark etti. Biri şarkı söylüyordu. Omniya yukarı bakınca tepelerdeki pencerelerden birinde bir&#160;kadın gördü. Pencere, evin bu tarafındaki en yüksek&#160;yapılardan ya Dolu Blok ya da Katlı Çatı’da olmalıydı. Omniya karanlıkta seçemedi. Şarkı sanki bir&#160;opera parçasına benziyordu. Kadın söylerken kollarını abartılı şekilde oynatıyor, sonra başını geriye&#160;atıyor, gözleri kapalı, ağzı açık bir şekilde kreşendo&#160;yapıyordu.</p>
<p>Omniya gözlerine inanamadı. Kayrelya Hali-but’tı! Her zaman bir fare kadar sessizdi Kayrelya Halibut ve bir farecik gibi giyinirdi. Ama şimdi çok&#160;farklıydı. Normalde tepeden gevşek bir topuz yaptığı siyah saçları, şimdi bukle bukle omuzlarından&#160;aşağı düşüyordu. Her zamanki dümdüz koyu renk&#160;elbisesi yerine parıltılı yeşil bir sabahlık giymişti.&#160;Sesi güzel, tatlıydı. Gece, donuk Kayrelya’yı ışıldayan bir bülbüle dönüşmüştü sanki.</p>
<p>Aydınlık başka pencereler de vardı; kocaman kara bir bezin üzerine açılmış delikler gibi görünüyorlardı. Kayrelya’nın yakınında, yukarısında, soluna doğru, yüzünde bir gülümsemeyle dışarıya bakan&#160;biri vardı; belki de Kayrelya’yı dinliyor ve onu göremediği için kim olduğunu merak ediyordu. Huysuz&#160;bir tip olan Hepmağrur T. Halibut’tı sanki.</p>
<p>Başka bir pencerede, daha aşağılarda, Payrel-ya Halibut ve Posterya Halibut hararetli hararetli konuşuyorlardı. Omniya o ikisinin bugüne kadar&#160;birbirlerine tek kelime ettiğini görmemişti ve herkes yaklaşık elli yıl önce genç kızlıklarında büyük&#160;bir kavga ettiklerini ve bir daha da hiç barışmadıklarını sanıyordu. Başka bir yerde, birisi bir şey&#160;üzerinde -sanki bir ayakkabı- çalışıyordu, kirli ve&#160;eski püskü bir deri önlük giymiş, ışıkta parlayan bir&#160;aletle, uğraştığı şeyin üzerine eğilmişti. Hepkeser N.&#160;Halibut’a benziyordu. O, evdeki en titiz adamdı;</p>
<p>iyice yıkanıp bütün kirlerinden arındığını gözleriyle görmediği bir elmaya bile dokunmazdı. Ve işte şimdi, eski bir önlük giymiş, alet takımıyla bir şeyler&#160;yapıyordu!</p>
<p>Omniya kulak kabarttı. Kayrelya şarkı söylemeye devam ediyordu. Bu gördüğü şeyler evdeki bambaşka, sihirli bir yaşamın izleriydi; sadece geceleyin ortaya çıkan, gündüzkinin tam tersi bir yaşam biçimiydi adeta.</p>
<p>Kuledeki saate baktı yine. Saat üçü geçiyordu. Zaman nereye akmıştı? Kayrelya’yı dinleyeli fazla&#160;olmadığından emindi. Dakikalar gibi gelmişti ona.&#160;Omniya başını nişten dışarı uzatıp ihtiyatla etrafa&#160;bakındı ve aşağı inmeye başladı. İnerken Kayrel-ya’nın sesi dinmişti sanki ve Omniya başını çevirip&#160;Kayrelya ve diğerlerinin olduğu yere bakınca, karanlıktan başka bir şey göremedi.</p>
<p>Dilimli Merdiven’in dördüncü kolundan gitmeye karar verip, Eğilim Salonu’nun arkasına çıktı.</p>
<p>Salonun pencerelerinden loş bir ışık süzülüyordu.</p>
<p>Omniya binanın çevresinden dolanıp yavaşça kapıyı açtı. Hemen girişteki ilk kitaplığın köşesine gizlenip, etrafı kolaçan etti. Salonda bir başına,&#160;sıralardan birinde, buranın gayrı resmi müdiresi ve&#160;şair Pedagogya Halibut oturmuş, bir masa lambasının ışığında kitap okuyordu. Omniya birkaç dakika&#160;durup izledi onu. Bazilika’nın dediği şeyi hatırladı:&#160;Evdeki hiçbir şey göründüğü gibi değil. Pedagogya ise&#160;salonda biri olduğundan habersiz, okumaya devam&#160;ediyordu. Omniya eğimli zeminde yürümeye başladı.</p>
<p>“Merhaba,” dedi.</p>
<p>Pedagogya irkilerek gözlerini kitaptan ayırdı.</p>
<p>“Sakın bağırmayın!” diye atıldı hemen Omniya. “Pişman olursunuz!”</p>
<p>Pedagogya hemen başını tamam anlamında salladı. Pedagogya’nm gözlerindeki korkuyu görünce, hakkında neler konuşulduğunu merak etti Omniya;&#160;duvarın dışına çıktığında ne yaptığını anlatıyorlardı&#160;birbirlerine acaba.</p>
<p>“Duyduğunuz her şeye inanmayın,” dedi Omniya üstü kapalı bir şekilde.</p>
<p>Pedagogya kaşlarını çattı. “İyi misin Omniya? Hepimiz merak ettik.”</p>
<p>“İyiyim.”</p>
<p>“Omniya...” Pedagogya bir anlığına tereddüt etti. “Neden duvarın dışına çıktın?”</p>
<p>“Çıkmadım.”</p>
<p>“Bu çok ciddi bir şey.” Pedagogya iç çekti. “İnkâr etmense, daha da fena. Doğruyu söylersen...”</p>
<p>“Doğru söylüyorum! Her neyse boş verin, buraya bunu konuşmaya gelmedim. Doğruyu söylemesi gereken ben değilim, sorun da bu,” Omniya başka&#160;bir sıradan bir sandalye çekip oturdu. Pedagogya’nm gözlerinin içine baktı. “Bize neden yalan söyleniyor?”</p>
<p>Pedagogya hemen arkasına yaslandı. “Kimmiş size yalan söyleyen?”</p>
<p>“Siz,” dedi Omniya. “Herkes.”</p>
<p>“Üzgünüm Omniya, ama bu dediğin kesinlikle doğru değil.”</p>
<p>“Doğru!”</p>
<p>“Bu fikre nereden kapıldın, bilmiyorum. Bu cesareti nereden...”</p>
<p>“Bazilika’dan.”</p>
<p>Bu adı duyar duymaz Pedagogya’nm gözleri büyüdü. “Bazilika Halibut mu? Doğru mu duydum?&#160;Bazilika Halibut.”</p>
<p>Omniya başıyla onayladı.</p>
<p>“Onunla konuştun mu? Gördün mü? Olamaz!” “Evet, gördüm de, konuştum da.”</p>
<p>“Öldü o.”</p>
<p>Şaşırma sırası Omniya’daydı.</p>
<p>“Nerede gördün?”</p>
<p>“Bir yerlerde işte...”</p>
<p>“Burada bir yerlerde mi?” diye sordu Pedagogya. “Evde bir yerlerde mi? Sana inanmıyorum. Duvarın&#160;dışına çıkmışsın işte bal gibi!”</p>
<p>“Çıkmadım!”</p>
<p>“Nerede gördün o zaman?”</p>
<p>“Evde bir yerde. Ama neresi olduğunu söylemem.” Omniya duraksadı. Aslında Bazilika’dan kimseye bahsetmemesi gerekiyordu. “Eğer onu gördüğümü birilerine söylerseniz, inkâr ederim!”</p>
<p>Pedagogya sanki Omniya’nın doğruyu söyleyip söylemediğini tartıyormuş gibi bir ifadeyle baktı. Bir&#160;süre sonra da, “Ne dedi sana?” diye sordu.</p>
<p>“Benzersiz Ev’deki hiçbir şeyin göründüğü gibi olmadığını söyledi.”</p>
<p>Pedagogya bir an daha baktı. Sonra gülmeye başladı. “Pekâlâ, tam ona göre bir laf. Tipik Bazilika işte! Aynen beklediğim gibi. Dediği tek bir kelimeyi&#160;ciddiye almak mümkün değil.”</p>
<p>“Doğru olmadığını mı söylüyorsun?”</p>
<p>“Etrafına bak Omniya. Şu kitaplara bak. Binlerce kitap. Bunların hiçbirinin doğru olmadığını mı söylüyorsun? Tüm bilgiler, öğrendiklerimiz, bilim, olaylar, ispatlar, gözlemler, mantık, sonuçlar, kitaplarda&#160;ne varsa hepsinin sahte olduğunu mu söylüyorsun?”</p>
<p>Omniya tam olarak bunu demek istememişti.</p>
<p>“Peki öyleyse Bazilika nasıl haklı oluyor?” diye ısrar etti Pedagogya.</p>
<p>“Belki de kastettiği, kitaplardakiler değil kitaplarda olmayanlardır.”</p>
<p>“O mu dedi bunu? Omniya, anlaman gereken şey Bazilika’nın...” Pedagogya durup başını iki yana&#160;salladı.</p>
<p>“Ne?” dedi Omniya.</p>
<p>“Yok bir şey.” Pedagogya duraksadı. “Bazilika’yı anlamak mümkün değildir. Anlamadığın birine nasıl&#160;güvenebilirsin? Hı, Omniya? Öyle birine nasıl güvenebilirsin?”</p>
<p>Omniya durup düşündü. Bazilika’nın dediklerinden bir şey anlamamıştı, burası kesindi. Aslında Bazilika’nın, tanıdığı en anlaşılmaz insan olduğu&#160;rahatlıkla söyleyebilirdi, bu da onu çok ilginç kılıyordu. Ama sırf anlayamadığınız için birine güvenmemek gerektiğinden emin olamadı Omniya.</p>
<p>“Doğruyu söyleyip söylemediğini nereden anlayacaksın?”</p>
<p>“Siz de doğruyu söyleyin,” dedi Omniya. “En son ne zaman gördünüz onu?”</p>
<p>“Bunun konumuzla ne ilgisi var?”</p>
<p>“Burada, evde olduğunu neden bilmiyordunuz? Neden yaşadığını bile bilmiyordunuz?”</p>
<p>“Affedersin ama bu konuda konuşmak istemiyorum.”</p>
<p>“Tamam işte!”</p>
<p>“Kendi iyiliğin için seni uyarmama izin ver Omniya. Bazı şeyler asla değişmez. Eğer Bazilika&#160;gerçekten ölmediyse, cesaretin varsa ona inanabilirsin. Ama seni uyarıyorum. Bazilika kötü biridir.&#160;Kendi bile ne zaman doğru, ne zaman yalan söylediğini bilmez.”</p>
<p>Omniya sessiz kaldı. Katil, Oyuklu Konak’ın tepesindeki saklanma yerini nasıl bulmuştu? Orada saklandığını tek bilen Bazilika ve Elepbüyür’dü.&#160;Ama eğer Bazilika katile söylediyse, neden gelmek&#160;için ikinci geceyi beklesindi? İkinci gece de orada&#160;olacağını nereden bilecekti? Ve hangi bacadan ineceğini nasıl bilmezdi? Unutmuştu belki. Belki karanlıkta kafası karışmıştı. Belki de tüm bunları, kendini&#160;bir anda içinde bulduğu bu tuhaf entrikayı, Arduvaz&#160;Kule’deki Bazilika yönetiyordu.</p>
<p>Pedagogya onu izliyordu. “Evet Omniya. Haklıyım, değil mi? Ona güvenemezsin. Durmadan yalan söyler. Hep böyleydi.”</p>
<p>Omniya kaşlarını çattı. Pedagogya Bazilika’dan gerçekten nefret ediyor gibiydi. Aralarında bir şey&#160;geçmişti herhalde. Uzun zaman önce, Pedagogya’nm&#160;sözlerine bu kadar duygu yükleyen bir şey yaşamış&#160;olmalıydılar.</p>
<p>“İnan bana, Bazilika’nın sana anlattıklarının hepsi safsata. Kötü niyetli safsatalar. Tek kelimesine bile inanma.”</p>
<p>Müdirenin dediği gibi safsata mıydı gerçekten? Omniya’nın aklına birden, Pedagogya’yı nasıl deneyebileceğine dair bir fikir geldi. “Bazilika bana Hep-giderlerden bahsetti.”</p>
<p>Pedagogya’nm yüzünden bir dehşet dalgası geçiverdi, hem de öyle ani ve öyle içten gelmişti ki, saklamak mümkün olmamıştı.</p>
<p>“Ne anlattı?”</p>
<p>Omniya gülümsedi.</p>
<p>“Ne?”</p>
<p>“ Söylemeyeceğim. ”</p>
<p>“Peki...” Pedagogya zoraki bir kahkaha attı. “Her ne söylediyse, o da safsatadır. Bazilika ve&#160;yalanları. Hepgiderler mi dedin? Kimmiş onlar? Yok&#160;öyle bir şey. Hayal. Peri masalı işte.”</p>
<p>Omniya, Pedagogya’yı dinliyordu, ama anlaması gerekeni anlamıştı artık. Müdire ne anlatırsa anlatsın, yüzündeki ifade onu ele vermiş, sözcüklerden&#160;çok daha fazlasını söylemişti. Hepgiderler safsata&#160;filan değildi. E değilse, Bazilika’nın anlattığı öbür&#160;şeyler neden safsata olsundu?</p>
<p>“Ona güvenemezsin Omniya! İnan bana, söylediği tek bir kelimeye bile güvenemezsin. Hep böyley-di o, küçük bir kızken de aynen böyleydi.”</p>
<p>Omniya ayaklandı.</p>
<p>“Nereye gidiyorsun?”</p>
<p>“Peşimden gelmeye kalkmayın! Pişman olursunuz.”</p>
<p>“Dinle Omniya. Ne yaptıysan yaptın, dosdoğru anlat. Neden evden dışarı çıktın? Kim istedi bunu&#160;senden? Bazilika mı?”</p>
<p>“Dışarı çıkmadım.”</p>
<p>“Bazilika istedi, değil mi? Tahmin etmeliydim. Tam ona göre. Seni kullanacak Omniya, emin olabilirsin.”</p>
<p>“Beni kullandığı filan yok.”</p>
<p>“Hâlâ entrika peşinde, değil mi? Oyunlarından birini oynuyor. Asla değişmeyecek. Ah, ne yaptığını&#160;bilseydin! Sana neler yaptırıyor?”</p>
<p>“Hiçbir şey!”</p>
<p>“Nerede şimdi Omniya? Söyle! Onu nerede gördün?”</p>
<p>Pedagogya atılıp Omniya’nın kolunu tutunca, Omniya geriye doğru zıplayıp sandalyesini devirdi.&#160;Eğimli zeminde kayıp gitti sandalye.</p>
<p>“Lütfen Omniya. Neler olduğunu anlat hadi.”</p>
<p>“Bazilika sizin için ne anlam ifade ediyor? Nereden tanıyorsunuz? Ne oldu ona? Ne?”</p>
<p>Pedagogya cevap vermedi.</p>
<p>“Küçüklüğünüzden tanıyorsunuz, değil mi? Arkadaşınız mıydı? Aranızda ne geçti? Neden ondan bu kadar nefret ediyorsunuz? Burada olduğunu neden&#160;bilmediğinizi söyleyin! Neden yaşadığından bile&#160;haberiniz yok?”</p>
<p>Pedagogya cevap vermedi. Dudakları sımsıkı kapalı, Omniya’ya baktı.</p>
<p>“Korktuğunuz için söyleyemiyorsunuz.”</p>
<p>“Seni kullanıyor Omniya. Uyarıyorum. Sakın inanma. Her ne yapmanı istiyorsa, sırf seni kötü&#160;planlarına alet etmek içindir.”</p>
<p>Omniya, Pedagogya’ya uzun uzun baktı. Sonra da başını iki yana salladı. “Beni ondan soğutmaya&#160;çalışıyorsunuz.” Omniya kapıya doğru yürüdü, yolu&#160;yarıladığında, “Sizi uyarıyorum, peşimden gelmeyin.&#160;Denemeye bile kalkmayın,” diye seslendi ve kapıya&#160;ulaşınca arkasını dönüp kısacık bir an Pedagogya’ya&#160;baktı, sonra dışarı çıktı.</p>
<p>Alçak Galeri’nin sarkık tavanının gölgesine koştu, duvar kenarından yürümeye başladı. Sonra bir kapı girişinde durup, şimdi nereye gideceğini düşündü.</p>
<p>Karşısında Büyük Kule yükseliyordu. Ay tam arkasındaydı. Birden Omniya’ya sanki büsbüyük&#160;kara bir kuş yükselip Ay’ın önünde parıldamış gibi&#160;geldi. Ama sahiden gördüyse bile -öyle bir kuş varsa&#160;bile- bir saniye içinde karanlığa karışıvermişti.</p>
<p>Orada öylece durup, ne yapacağına karar vermeye çalıştı. Oyuklu Konak’taki saklanma yeri ortaya çıkmıştı. Oraya dönemezdi. Üstelik Sessiz Avlu’daki&#160;randevusuna bir gün daha vardı.</p>
<p>Bir gün daha, diye düşündü kendi kendine. Hayatta kalmayı başarabilirse bir gün daha.</p>
<p>Biraz daha durdu, sonra koşmaya başladı.</p>
<p>2İ</p><h4>Son Gün</h4>
<p>Sarmaşık yüzüne sürünüyordu. Camı tıklattı Omniya.</p>
<p>Cevap yok.</p>
<p>Başka pencerelerden bakan birileri görecek korkusuyla tekrar tekrar tıklattı.</p>
<p>Sonra mavi pazen pijamasıyla Hepbüyür göründü. Gözlerini kırpıştırdı. Omniya’yı görünce de gözleri şaşkınlıkla büyüdü.</p>
<p>Omniya içeri atladı. Ona başından geçenleri bir bir anlattı ya da en azından Oyuklu Konak’tan kaçışını diyelim. Eğilim Salonu’nda Pedagogya’yla karşılaştığını ya da onun Bazilika’yla ilgili söylediklerini&#160;anlatmadı.</p>
<p>“Peki seni ele veren Bazilika mı sence?” diye sordu Hepbüyür, tam da Omniya’nın beklediği gibi.</p>
<p>“Başkası da olabilir.”</p>
<p>“Kim?”</p>
<p>“Sen.”</p><div>
<p>m</p></div><div><div><img src="main-11.jpg" alt=""/></div></div>
<p>“Böyle mi düşünüyorsun gerçekten?” diye sordu Hepbüyür.</p>
<p>“Hayır. Sessiz ol. Tabii ki de senin ele verdiğini düşünmüyorum. Sana güvenmesem buraya gelmezdim, gelir miydim?”</p>
<p>“Niye öyle söyledin o zaman?” diye sordu Hepbüyür. Çok incinmiş görünüyordu.</p>
<p>“Hepbüyür, Bazilika ele vermediyse bir tek sen vermiş olabilirsin. Bilerek, demek istemiyorum.&#160;Takip edilmişsindir. Başka türlü nasıl açıklanabilir&#160;ki?”</p>
<p>“Kim beni niye takip etsin?”</p>
<p>Omniya tam gözlerinin içine baktı. Her şey çok açık değil miydi? Cornelius Slinker şimdiye kadar&#160;iki kez Hepbüyür’ü onu Omniya’ya götürmesi için&#160;zorlamıştı.</p>
<p>“Omniya, yemin ederim peşimden geldiğinin farkında değildim. Yemin ederim değildim. Sürekli&#160;etrafıma baktım. Sürekli arkamı kontrol ettim.”</p>
<p>Omniya başını tamam anlamında salladı. İzlenip izlenmediğinden emin olmak zor olsa gerekti, özellikle de gece vakti. Ve özellikle de peşinizdeki Cornelius Slinker’sa. “En azından hangi baca olduğunu&#160;bilmiyormuş. Yoksa sonum gelmişti.”</p>
<p>Gözlerini kapadı, karanlığın ortasında, korkutucu bir rüyadan, tepesindeki çatıda gezinen daha da korkutucu ayak sesleriyle uyandığı o anları adeta&#160;tekrar yaşadı. Tüyleri ürperdi.</p>
<p>“Omniya, sence buraya da gelir mi?”</p>
<p>“Olabilir.”</p>
<p>Hepbüyür hemen zıplayıp pencereden dışarı bakmaya gitti.</p>
<p>“Otur,” dedi Omniya. “Eğer izliyorsa bir tuhaflık olduğunu fark eder.”</p>
<p>“İzliyor mu sence?”</p>
<p>Omniya başını iki yana salladı. Çok açıktı. Eğer Slinker, Hepbüyür’ü Oyuklu Konak’a kadar takip&#160;ettiyse, Omniya’nın gidebileceği yerler arasında&#160;Hepbüyür’ün odası en son aklına gelecek yer olurdu. O yüzden buraya gelmişti Omniya. Hem o yüzden, hem de saklanabileceği başka bir yer olmadığı&#160;için.</p>
<p>“Kapını kilitle mutlaka,” dedi.</p>
<p>Hepbüyür kalkıp kapıyı kilitledi. Sonra Omni-ya’nın yanma döndü. “Omniya, onunla tek başına başa çıkamazsın. Çok tehlikeli.”</p>
<p>“Kâhyayla yardımcıları da orada olacak. Onların önünde bana bir şey yapmaz.”</p>
<p>“İyi de ya ondan önce yaparsa? Sessiz Avlu’ya geleceğini biliyor. Ya seni yolda yakalarsa?”</p>
<p>“Bunu da düşündüm.”</p>
<p>“Niye izin vermiyorsun ki...”</p>
<p>“Çaresine baktım.”</p>
<p>“Omniya, tek başına gidemezsin!”</p>
<p>“Şişşt, sessiz ol.”</p>
<p>“Gidemezsin!”</p>
<p>Omniya omuzlarını silkti.</p>
<p>“İnat etme.”</p>
<p>“İnat etmiyorum.”</p>
<p>“Evet, ediyorsun. Tanıdığım en inatçı insansın.”</p>
<p>“Ben mi? İnatçı mı?” Omniya hayretle baktı ona. “Ne zaman inat ettiğimi gördün?”</p>
<p>Hepbüyür ona daha da hayretle baktı. “Omniya Halibut, ciddi misin gerçekten? Ne zaman inat etmediğini gördük? Beni dinle. Tek başına gidemezsin.”</p>
<p>“Peki ne yapacaksın bu konuda?”</p>
<p>Hepbüyür cevaplamak için ağzını açtı, ama sonra fikrini değiştirdi.</p>
<p>“Evet?” Omniya gözlerinin içine baktı.</p>
<p>Hepbüyür dudaklarını ısırarak uzaklara baktı.</p>
<p>“Hadi Hepbüyür,” dedi Omniya kendini gülümsemeye zorlayarak. Hepbüyür’e böyle şeyler söylemek zorunda kaldığı için kendini kötü hissediyordu. Onun için yaptıklarından sonra, bunu hak etmiyordu Hepbüyür. “İyi olacağım. Beni merak etme.”</p>
<p>Hepbüyür gözleri hâlâ uzaklarda, başını tamam anlamında salladı.</p>
<p>“İyi olacağım. Göreceksin. Oradan sapasağlam döneceğim.”</p>
<p>“Ölmeden mi demek istiyorsun?” dedi Hepbüyür.</p>
<p>“Evet,” dedi Omniya. Bir anlığına duraksadı. “Ölmeden.”</p>
<p>Omniya, Hepbüyür’ün gardırobunda uyudu ve bütün geceyi ayakta geçirdiği için geç uyandı. Tedirgin bir şekilde, gün ışığıyla parıldayan odaya çıktı.&#160;Hepbüyür yoktu, ama çoktan ona kahvaltı getirip&#160;bırakmıştı: kızarmış ekmek, marmelat ve birkaç&#160;yabanmersinli kek. Omniya iştahla yedi.</p>
<p>Sonra gardırobun arkasındaki, geçen seferki gelişinde keşfettiği odaya geçti. Tıpkı ilk gördüğündeki gibi toz içindeydi, her yanı örümcek ağlarıyla kaplıydı; tabak çanak ve kafesteki kuş iskeleti de&#160;duruyordu. Ve tablolar da. Omniya tablolara baktı.&#160;Resimlerdeki Bazilika’ydı, emindi bundan. Bazilika&#160;ve bir adamın resmedildiği tabloyu inceledi. Kimdi adam? Bazilika’nın sözünü ettiği kardeşi miydi?&#160;Gülümsüyorlardı. Mutluydular.</p>
<p>Omniya ne kadar denerse denesin, Pedagogya’nm sözlerini aklından tamamen atamadı. Bazilika geçmişte ne yapmıştı? Onu kullanıyor muydu? Omniya neler döndüğünü bile anlayamadığı bir oyunda&#160;maşa mı oluvermişti?!</p>
<p>Odada etrafına baktı. Her şey aynen buraya ilk geldiği zamanki gibi duruyordu. Şamdandan akan&#160;mumlar, iki donuk şelale gibiydi. Kuşun küçük ve&#160;kırılgan iskeleti hâlâ çürümeye bırakıldığı yerde,&#160;kafesteydi. Tabak, çatal bıçak, şarap kadehi ve sürahi sanki bir akşam yemeği kesintiye uğramış gibi,&#160;masanın üzerinde dağınık duruyordu.</p>
<p>Odanın ucuna yürüdü. Köşede, en az ışık alan yerde daha önce fark etmediği küçük bir kapı buldu.&#160;Kapıyı açtı. Klozeti ve lavabosu olan, küçücük bir&#160;bölmeydi. Tıpkı Oyuklu Konak’ın çatısının altındaki odadakine benziyordu...</p>
<p>Birden Omniya burada neler olduğunu anlayıverdi. Tıpkı kendisinin Oyuklu Konak’ta başına geldiği gibi, birisi alelacele odadan çıkmak zorunda&#160;kalmıştı. Eğer Oyuklu Konak’taki odaya giderseniz,</p><div>
<p>I</p></div>
<p>Omniya’nın üstünde uyuduğu battaniyeler, yiyemediği yiyecekler, çantası ve Cornelius Slinker’dan kaçmak için panikle geride bıraktığı başka ne varsa onu bulurdunuz. Ve oraya yirmi yıl sonra da gitseniz, sizden önce başka kimse gitmemişse, yine aynı şeyleri&#160;bulurdunuz; bir tek yiyecekler çürümüş ve yerlerini&#160;kara kabuklara bırakmış olabilirdi.</p>
<p>Burada da aynı şey olmuştu. Birisi yemeğini, yanan mumları ve kuşu bırakıp kaçmış; sonra da&#160;odayı her kim kapatmışsa, ya düpedüz gaddarlıktan&#160;ya da aradığına ulaşamamanın hayal kırıklığından,&#160;kuşu ölüme terk etmişti.</p>
<p>Omniya pencerelere baktı. Kaçmak zorunda kalan o kişinin burada oturduğu son gün açıktılar&#160;belki de, o zamanlar sarmaşıklarla kaplanmamışlardı. Adamın nasıl dışarı çıktığını tahmin edebiliyordu. Yanma bir şeyler almaya fırsat bulamadan,&#160;pencerelerin birinden geçip sarmaşıklara tutunarak&#160;aşağı inmiş olmalıydı.</p>
<p>Adam ya da kadın. Bazilika mıydı acaba? Kaçmak zorunda kalan kişi Bazilika mıydı?</p>
<p>Omniya etrafına bakındı, ama hiçbir ipucu yoktu. Çekmeceli dolaba döndü. Bazilika onu sorduğuna göre önemliydi herhalde. Son gelişinde çekmeceleri açmaya çalışmış, ama başaramamıştı. Bir kere daha denedi. En üsttekini kuvvetle çekti. Çekti,&#160;çekti. Birden çekmece bir gıcırtıyla açılıverdi. Geniş&#160;bir çekmeceydi, ama içinde sadece birkaç tane eski&#160;gömlek vardı, o kadar. Omniya gömlekleri eline&#160;aldı. Büyüklerdi. Erkek gömleğiydiler muhtemelen. Böcekler kumaşların üzerinde delikler açmıştı.&#160;Omniya çekmecelerden birini daha açtı ve bu sefer&#160;eski bir çift çizme buldu.</p>
<p>Omniya masanın yanındaki sandalyeye, tozunu eliyle şöylece bir alıp oturdu.</p>
<p>Pencereleri sarmaşık kapatmamışken, o yemek yiyen kişi bu sandalyede oturuyorken, odanın neye&#160;benzediğini hayal etmeye çalıştı. Koyu bir karanlık&#160;yerine aydınlık, ferahlık. Pencere açık, kafeste belki&#160;bir papağan cıvıldıyor, arkadaki ahşap panele güneş&#160;vurmuş. Belki de böyle değil. Aslında gece vakti&#160;olmalı, çünkü iki tane mum yanıyormuş.</p>
<p>Gece vakti bu sandalyede oturan Bazilika mıydı? Yoksa gömlekleri ve çizmeleri hâlâ çekmecelerde duran adam mıydı? Bazilika’nın kardeşi miydi? Yoksa bir başkası mı?</p>
<p>Bazilika bu odayı tanıyordu, bundan emindi Omniya. Tabloları biliyordu. Bazilika burada bulunmuştu. Belki o son gece değilse de, başka bir seferinde tam bu sandalyede oturmuş olabilirdi.</p>
<p>‘Ama üzerinden zaman geçmiş,’ diye düşündü Omniya. Hem de çok zaman. Hâlâ da geçiyordu.&#160;Saniye saniye, dakika dakika, son saat yaklaşıyordu.&#160;Bu gece başına neler gelecekti?</p>
<p>Sessiz Avlu’ya tek başına gitmek istemiyordu, ama Hepbüyür’ü yanma alamazdı. Çünkü alırsa&#160;onu da tehlikeye atmış olurdu. Yapmaya mecbur&#160;olduğu bir şey vardı ve yapacaksa, tek başına yapacaktı. Fakat korkmadığı anlamına gelmiyordu bu. O&#160;ve katil, ölümcül bir satranç oynuyorlardı ve sona&#160;gelmişlerdi. Her ikisinin de yalnızca bir hamlesi kalmıştı. Hesaplarında yanlışlık yapan kaybedecekti.</p>
<p>Tam o anda Cornelius Slinker’ın da tastamam aynı şeyi yaptığını düşündü Omniya; kuytu bir yerde oturmuş, ölçüp biçiyor, gece yapacaklarını planlıyordu muhtemelen. Omniya taş kiremit düşünce,&#160;Eğilim Salonu’nun çatısında açılan deliğin önünden geçen gölgeyi düşündü; Cornelius’un Arduvaz&#160;Kule’de onu omuzundan yakalamasını, başlığının&#160;altından öfkeyle tıslamasını, Oyuklu Konak’ın çatısındaki ayak seslerini düşündü. Mavi Ev’in aşağısından ona bakan yüzünü, aralarındaki dört katlık&#160;mesafeyi düşündü. Her zaman çok sert ve soğuk&#160;görünürdü Cornelius. Bir katilin yüzüydü onunki.&#160;Ve Omniya onu şimdi -tıpkı kendisi gibi- karanlık&#160;bir yerde hesaplar, planlar yaparken hissedebiliyordu neredeyse.</p>
<p>Fakat Cornelius Slinker tek başına mıydı, yoksa tüm bunların arkasında bir başkası mı vardı? Peda-gogya’nm sözleri içini kemirip duruyordu Omni-ya’mn. Bazilika’nın dedikleri safsata filan değildi&#160;belki, ama yine de Omniya’yı kullanıyor olabilir&#160;miydi? Peki ya katili? Katili de kullanıyor olabilir&#160;miydi?</p>
<p>Ya öyleyse? Bazilika neyin peşindeydi? Kaptanın hâzinesini ne şekilde ele geçirmeyi düşünüyordu? Ve&#160;hepsinden önemlisi, neden Omniya’yı planına dahil&#160;etmişti?</p>
<p>Bazen Bazilika’nın varlığına, Arduvaz Kule’nin tepesindeki kimsenin gelip gitmediği o yerde yaşadığına inanası gelmiyordu Omniya’nın. Fakat onu&#160;iki kere kurtarmıştı. Peki ya planlarına alet edebilmek için kurtardıysa? Belki de gerçekte kimsenin&#160;onu öldürmeye çalıştığı filan yoktu da, sadece öyleymiş gibi gösteriyorlardı. Belki de bunların hepsi&#160;sadece Bazilika onu kurtarıp güvenini kazanabilsin&#160;ve böylece de onu planları doğrultusunda kullanabilsin diyeydi. Ama nasıl kullanacaktı? Bazilika,&#160;Omniya’ya neden ihtiyaç duyuyordu?</p>
<p>Unutmak için ne kadar çabalarsa çabalasın, Peda-gogya’nm sözleri hâlâ Omniya’nın kulaklarında çınlıyordu. Omniya aslında ona Bazilika’dan söz&#160;etmek istememişti - adı birden ağzından çıkıvermişti&#160;işte. Ve şimdi de Pedagogya’nın sözleri aklına gelip&#160;duruyor, kendi kendine sürekli doğru olmadıklarını&#160;tekrarlıyordu.</p>
<p>Ama doğru olup olmadıklarını bilmiyordu. Bildiği tek doğru, bilmediğiydi. Bazilika onu bir şekilde kullanıyor olabilirdi. Kullanmıyor ve Pedagogya bunları sadece Bazilika’ya karşı duyduğu nefretle&#160;söylemiş de olabilirdi.</p>
<p>Omniya’nın bildiği tek bir şey vardı. Bu işin arkasında her kim varsa, nedeni her ne ise, kullanılıyorsa da kullanılmıyorsa da eninde sonunda hepsi geçip&#160;gidecekti. Eninde sonunda bu oyunun son hamleleri&#160;yapılacaktı. Gece yarısında, sadece birkaç saat içinde oyun bitmiş olacaktı. Ama sonunda hayatta kalıp&#160;da insanlara nasıl bittiğini anlatabilecek miydi, emin&#160;değildi Omniya.</p>
<p>Bir süre sonra, ellerinde yiyeceklerle Hepbüyür geldi. Omniya’nm canı bir şey yemek istemiyordu.&#160;Hepbüyür’ün de. Hepbüyür dışarı çıkması gerektiğini söyledi. Arkadaşlarına sözü vardı, bir-iki tur&#160;takozbol oynayacaktı. Omniya çıkmasının muhtemelen on biri bulacağını, acele etmemesini söyledi.&#160;Hepbüyür’se oyunun saatler sürebileceğini, o yüzden&#160;belki de on birden de sonraya kalabileceğini söyledi.</p>
<p>İkisi de birbirine yalan söylüyordu.</p>
<p>Hepbüyür gitti, ama takozbol oynamadı. Omniya on birden önce çıktı.</p>
<p>Hepbüyür çıktıktan birkaç dakika sonra Omniya pencereye gitti. Karanlık çökmüş, ama Ay henüz yük-selmemişti. Omniya Halibut’ın, Eğilim Salonu’nda&#160;onu santim farkla ıskalayan, Arduvaz Kule’den&#160;aşağı atan, izini sürüp Oyuklu Konak’ın çatısının&#160;altındaki saklanma yerinde neredeyse yakalamak&#160;üzere olan rakibiyle karşılaşma zamanı hızla yaklaşıyordu. Karşılaştıklarında, Sessiz Avlu’da saklanıp&#160;olaya tanıklık edeceklerini varsaydığı kâhya ve yardımcıları dışında, yalnız olmayı planlamıştı.</p>
<p>Omniya pencereden çıktı, Orta Blok’un duvarındaki sarmaşığa tutunarak aşağı indi ve koşmaya başladı.</p><h3>22</h3><h5>Kara Akbaba Gecesi</h5>
<p>Kaptan Kalesi yüksek, kare şekilde büyük bir yapıydı. Evin ilk zamanlarında sıklıkla festivaller için kullanılmış, ama sonra Halibut’lar sevmemeye başlamışlar ve kale sadece eski bir geleneğin gerektirdiği&#160;durumlarda kullanılır olmuştu; varis kâhyanın cenaze yemeği gibi örneğin. Binanın duvarlarından birine&#160;gömülü basamaklar ta çatıya kadar uzanırdı. Omniya daha önce, kâhyanın çocuklar için verdiği pikniklere giderken çıkmıştı bu basamaklardan. Şimdi bu&#160;karanlıkta çıkmasının sebebi ise, önceki gelişlerinde&#160;görüp öğrendiği bir şeydi. Kalenin çatısından, Sessiz&#160;Avlu’nun girişleri görülebiliyordu.</p>
<p>Avlunun iki girişi vardı. Bir tanesi Fıskiyeli Mey-dan’dan uzanan üstü kapalı bir patikaydı. Diğeri ise, Mor Nef’in oradan uzanan bir geçitti. Büyük&#160;Kule’den gelmediği sürece, katil için avluya açılan&#160;tek kapı, bu girişlerden biri olacaktı. Ama Omniya&#160;onu orada bekliyor olmayacaktı.</p>
<p>Omniya’nın uygulamaya karar verdiği taktik; Sessiz Avlu’ya katilden önce değil, onu gördükten&#160;sonra gitmekti. Son seferinde, Arduvaz Kule’de, kendisinden bekleneni yapmış ve oraya tam zamanında&#160;varmıştı; bedelini de az kalsın hayatıyla ödüyordu.&#160;Bu sefer tam da katilin umduğu gibi Sessiz Avlu’da&#160;beklemektense, ilk önce katilin gelmesini sağlayacak&#160;ve onu şaşırtmanın avantajını kullanacaktı.</p>
<p>Kalenin çatısı boştu. Omniya karşı köşeye gitti ve çatının etrafını dolanan korkuluklardan aşağı baktı.&#160;Tam altında ağaçlar vardı; Ay’sız gecede karanlık&#160;gölgeler gibi görünüyorlardı. Ağaçların en yükseği&#160;neredeyse çatıya kadar uzanıyordu.</p>
<p>Eve doğru bakınca, ışığı yanan odalar ve o pencerelerin önünden geçen insanlar gördü. Büyük Mutfak Meydam’nda kapılar açılıp kapandı; hizmetkârlar girip çıktıkça içerinin ışığı dışarıya süzüldü. Yarın Parke Günü’ydü ve aşçılar tüm gece boyunca&#160;hazırlık yapacaktı. Aydınlık Kule’de de ışıklar açıktı;&#160;memurlar hâlâ çalışıyordu. Halibut’lar ve hizmetkârlar, evin tam ortasında olup bitenlerden habersiz,&#160;işlerine bakıyorlardı.</p>
<p>Saat dokuzdu. Üç saat kalmıştı. Omniya korkuluğun arkasına yerleşip beklemeye başladı.</p>
<p>Bir süre sonra bulutsuz gökyüzünde, dörtte üçü aydınlık olan Ay iyice yükseldi. Etraf belirginleşmişti. Hemen altta, ağaçların aşağısından, üstü kapalı&#160;olan patika geçiyordu. Bittiği yerde, Büyük Kule’nin&#160;ayağına kalınca çizilmiş bir kareye benzeyen Sessiz Avlu’nun çatısıyla birleşiyordu. Omniya Sessiz</p>
<p>Avlu’nun bir noktası dışında -bitişik binalardan biri, üstü kapalı patikanın bir kısmını görmesini&#160;engelliyordu- her yerine hakimdi. Avlunun ortasındaki havuz, ay ışığıyla parıldadı. Bir tarafı ay ışığıyla&#160;aydınlanmış, bir tarafı karanlıkta kalmış olan Büyük&#160;Kule gökyüzüne uzanıyordu. Etrafı çatılar ve avlularla örülüydü. Tam ortadan Mor Nef’in tonozlu&#160;çatısı yükseliyor ve Omniya nefin kenarından, Sessiz&#160;Avlu’ya uzanan geçidin baş kısmını görebiliyordu.</p>
<p>Avlunun öbür ucunda da, üstü kapalı patikanın birleştiği Fıskiyeli Meydan vardı. Kurumuş olan fıskiye, karanlıkta kalmış, kara bir örtü gibi görünüyordu. Omniya meydanın yukarısında, Tekboynuzlu&#160;Ev’in köşelerindeki boynuzlu figürleri seçebildi. Ay&#160;ışığında belli belirsiz, sanki karanlığın ortasında bir&#160;anda canlanıvereceklermiş de, kaidelerinden kopup&#160;gideceklermiş gibi görünüyorlardı.</p>
<p>Ama Omniya onlara sadece şöyle bir bakıp etrafı taramaya devam etti. Tıpkı korkuluklara konmuş&#160;da av kollayan bir kuşmuş gibi; durmadan avluyu,&#160;Fıskiyeli Meydan’ı, üstü kapalı patikanın girişini ve&#160;sonra yine avludan başlayarak her yanı kolaçan ediyordu.</p>
<p>Hep bir hareket vardı. Arada sırada Tekboynuzlu Ev’e birileri girip çıkıyordu. İnsanlar tek başlarına ya da gruplar halinde meydandan geçiyor, ama&#160;hiçbiri patikaya girmiyordu. Omniya Dar Kule’nin&#160;saatlerinden birinin kollarını görebiliyordu. On&#160;biri biraz geçe, siyahlar giyinmiş biri meydana girdi. Direkt üstü kapalı patikaya yönlenmişti. Slinker&#160;olamayacak kadar ufak tefek birisiydi. Bir çocuktu&#160;sanki. Omniya’nın gözleri büyüdü. Hepbüyür! Ne&#160;arıyordu burada? Omniya bir şey yapamadan, patikaya geçip gözden kayboldu.</p>
<p>Omniya avluya bakıp bekledi. Hepbüyür birkaç dakika içinde patikadan çıktı, kısa bir anlığına havuzun yanında durdu, sonra çatının altında gözden kayboldu.</p>
<p>Omniya bağıra bağıra feryat edecekti az daha. Tek umudu, Hepbüyür’ün her şey olup bitene kadar,&#160;saklandığı yerden çıkmamasıydı. Ama Cornelius&#160;Slinker da önceden geldi ve Hepbüyür’ü gördüyse,&#160;bir şeyler döndüğüne hüküm getirebilirdi. Daha da&#160;kötüsü, saat gece yarısını gösterdiğinde Hepbüyür’ü&#160;yanlışlıkla Omniya sanabilirdi!</p>
<p>Omniya durup izledi. Avluda hiç hareket yoktu. Hiç ses yoktu.</p>
<p>Zaman ilerledi. Omniya avluyu gözlemeye devam ediyordu. Saate baktı. On bir buçuk. Aşağısındaki karanlığı taradı. Avludaki havuz dışında her yer&#160;karanlıktı. Nefin yanından uzanan geçide dikkatle&#160;baktı. Cornelius Slinker da bir yerlere saklanmış&#160;izliyordu belki. Nasıl bir planı vardı acaba? Omniya Mor Nef’in çatısına baktı. Kaptan Kalesi’nde&#160;oturduğu yerden, Tekboynuzlu Ev’in çatısına baktı.&#160;Altındaki bütün çatıları, bir hareket, beklenmedik&#160;bir durum ya da Slinker’ı ele verecek en ufak bir şey&#160;yakalayabilmek için bir bir taradı.</p>
<p>Vücudunun her noktasının gerildiğini hissedebiliyordu. Gece yarısına on dakika vardı. Zaman neredeyse gelmişti. Birkaç dakika içinde bir şeyler&#160;olacaktı. Olmalıydı.</p>
<p>Gece yarısına beş dakika. Slinker artık aşağıda bir yerlerde olmalıydı. Ay ışığı oldukça yeterliydi,&#160;karanlıkların arasından belirir belirmez onu görebilecekti Omniya. Avlunun çatısının, Omniya’nın&#160;göremediği bölümünde duruyordu belki de; ama&#160;eğer oradaysa saatler öncesinden, Omniya kaleye&#160;varmadan önce gelmiş olması gerekirdi, yoksa oraya&#160;çıkarken mutlaka görürdü Omniya. Omniya gözlerini yavaşça gezdirerek etrafı taramaya devam etti.&#160;Birkaç dakika daha geçti. O kadar yoğunlaşmıştı ki,&#160;ay ışığıyla aydınlanan çatılara düşen gölgeyi ilk seferinde fark etmedi.</p>
<p>İkinci seferindeyse, fark etti.</p>
<p>Gölge mi? Omniya omuzunun üzerinden arkasına baktı.</p>
<p>Bir şey Ay’ın önünü kapatmış, gökyüzünden aşağı süzülüyordu. Omniya ayağa sıçradı. Kuş, dev akbaba! Göz açıp kapayıncaya kadar çatıya indi. Ama&#160;şimdi de çatıda bir adam duruyor, başlığından yüzü&#160;görünmüyordu. Omniya olduğu yerde donakaldı,&#160;neler döndüğünü anlamaya çalışıyordu. Gökyüzünde gördüğü şey tam olarak neydi? Kuş mu, insan&#160;mı?</p>
<p>Adam ona doğru bir adım attı.</p>
<p>Omniya kenara doğru geriledi. Korkuluklara iyice dayanmıştı. Adam dikkatle, hiç ses çıkarmadan birkaç adım daha yaklaştı. Omniya ile çatının karşı&#160;tarafındaki merdivenin tam arasında durdu. Omni-ya gözlerini adamdan ayırmadan daha da gerileyip&#160;korkuluklarına tırmandı. Adamsa olduğu yerde durdu; yüzü başlığının gölgesinde kalmıştı, Omniya’ya&#160;bakıyor, hareketlenmeye hazırlanıyordu. Omniya&#160;onun nefes seslerini duyabiliyordu. Adam bir adım&#160;daha yaklaştı. Sonra bir adım daha. Başlığının altından tısladı.</p>
<p>Omniya izledi. Adamın bir sonraki adımında burun buruna kalacaklardı.</p>
<p>Adam hamle yaptı. Omniya yana kaçıp adamdan kurtularak, çatının öbür tarafına koşmayı planlamıştı; ama korkulukların üzerinde ayağı kayınca, birden kendini aşağıya, altındaki ağaca doğru&#160;düşerken buldu. Nefesi kesilmiş halde, yapraklara&#160;ve ince dallara tutunmaya çalıştı ama parmaklarının&#160;arasından kayıp gidiyorlardı; savrula savrula aşağı&#160;düşerken bir dizi kalın dala çarpıp, yüzü yukarı doğru, sırtı bir dala yay gibi oturmuş şekilde duruverdi.</p>
<p>Sessizlik.</p>
<p>Neredeydi adam? Omniya nefesini dindirmeye çalışarak yukarı baktı. Yaprakların arasındaki bir&#160;açıklıktan, adamın karanlık, başlıklı bedeninin korkuluklardan sarkmış, sağa sola doğru hareket ettiğini görebildi. Onu arıyordu. Omniya dikkatle başını&#160;çevirip avluya doğru baktı. Dalların arasından çatısını görebiliyordu. Ve biliyordu ki çatının aşağısında, ona yardım edebilecek en az bir kişi vardı; belki&#160;şanslıysa fazlası da olabilirdi. Onlara seslenebilirdi.&#160;Ama seslenirse yukarıdaki kişi de duyar ve onlar&#160;kaleye ulaşana kadar merdivenden inip karanlıklara&#160;karışır, maskesini düşürme fırsatı Omniya’nın ellerinin arasından kaçıverirdi.</p>
<p>Omniya yeniden yukarı baktı. Adamın hâlâ onu aradığını görebiliyordu. Omniya patikanın çatısının&#160;biraz üzerinde bir noktadaydı. Gözleriyle aradaki&#160;mesafeyi ölçtü. Adamın ağaçtan aşağı inmesi zaman&#160;alacaktı. O süre içinde Omniya avluya ulaşabilirdi&#160;belki.</p>
<p>Yavaşça ve çok dikkatle Omniya dalın üzerinde doğruldu. Yeniden yukarı baktı. Adam onun hareket ettiğini duymuştu galiba. Yerini tespit edebilmek&#160;için çatı boyunca biraz yer değiştirmişti. Sessizce ve&#160;yavaşça Omniya dala tutunup aşağı sallandı. Sonra&#160;tekrar yukarı baktı.</p>
<p>Adam durmuştu. Bir şeyler döndüğünün farkındaydı.</p>
<p>Omniya derin bir nefes aldı. Sonra ellerini daldan ayırıp kendini bıraktı, patikanın çatısına düştü ve&#160;hemen koşmaya başladı.</p>
<p>Neredeyse ayakları yere değer değmez, adamın da çatıya indiğini duymuştu ve takip edildiğinin farkındaydı. Adamın nasıl bu kadar çabuk varabildiğini anlamamıştı, ama düşünmek için zamanı yoktu.&#160;Arkasında bir elin onu tutmaya çalıştığını hissettiği&#160;an, içgüdüsel olarak yana kaydı. Adamın tökezlediğini duydu. Can havliyle koştu. Fakat yine peşindeydi&#160;adam. Avlu çok uzaktaydı. Omniya başaramayacaktı.</p>
<p>Birden, patikanın bitiminden, çatının köşesinden, önüne bir şey fırladı. Kara bir figür daha. îki kişiydiler! Yeni adam üzerine doğru koştu. Çarpışmaya hazırlamıştı kendim Omniya. Fakat adam&#160;yanından geçip koşmaya devam etti. Omniya önce&#160;tökezledi, ama hemen toparlanıp koşmaya devam&#160;etti. Bir saniye içinde de avlunun çatısına varmıştı&#160;artık. Arkasına baktı. İki adam patikanın çatısında boğuşuyorlardı. Birincisi İkincisini avluya doğru ittiriyor, İkincisi kaya kaya geriliyordu. Şimdi&#160;patikanın sonuna gelmişlerdi. Bir bıçak parıldadı.&#160;Çığlık sesi duyuldu. Adamlardan biri çatıdan düşüp&#160;yere çakıldı.</p>
<p>Düşerken başlığı açılmıştı. Cornelius Slinker’dı.</p>
<p>Omniya durup baktı. Hâlâ arkasında, çatıda duran adam, ilk adamdı. Değil miydi yoksa? Omni-ya’ya tıslayıp onu yakalamaya çalışan adam. Evet, o&#160;olduğuna emindi. Ama Slinker yerde yatıyordu. Bu&#160;da demek oluyordu ki...</p>
<p>Adam saldırıya geçti. Omniya avlunun çatısında koşmaya başladı. Bir saniye içinde, peşindeki adamın yine durduğunu fark etti. Aşağılarında, avlunun&#160;çatısının altında dört kişi belirdi: Kâhya ve üç yardımcısı. Bir başka sütunun ardından da Hepbüyür&#160;geldi.</p>
<p>Katil sanki ne yapacağını tartıyormuş gibi, yerinden kımıldamadı. Omniya nefes nefese onu izliyordu. Sonra adam Omniya’ya doğru hamle yaptı.</p>
<p>Omniya atlayabildiği kadar ileri atladı; havuzu hedeflemişti. Cup diye suya düştü.</p>
<p>Sırılsıklam olmuştu, beline kadar suyun içindeydi.</p>
<p>“İşte o!” diye haykırdı kâhyaya. “Babanızı o öldürdü.”</p>
<p>“Kimsin sen?” diye bağırdı kâhya. “Yüzünü göster!”</p>
<p>Çatıdaki adam cevap vermedi. Bir anlığına avluya baktı, sonra başını öteye çevirdi; başlığı hâlâ kafa-sındaydı.</p>
<p>Omniya adamın baktığı yere baktı. Avlunun çatısıyla Büyük Kule’nin kesiştiği noktaya bakıyordu. Kulenin duvarında, çatının hemen üzerinde, bir pencere vardı. Kâhyanın, babasının ölümünü ilan ettiği&#160;pencereydi.</p>
<p>Bugüne kadar kimse ilk önce kimin, çatıdaki adamın mı, yoksa Omniya’nın mı harekete geçtiğini çözemedi. Orada olsaydım bile -ki elbette orada&#160;olduğumu iddia etmiyorum- ben de söyleyemezdim. Belki ikisi de, karşısındakinin aklından geçen&#160;şeyi tahmin edip aynı anda hareketlenmiştir. Adam&#160;avlu çatısının üzerindeki pencereye koştu. Omniya&#160;havuzdan dışarı fırlayıp, sırılsıklam vaziyette, pencerenin aşağısındaki kapıya koştu.</p>
<p>Bir an sonra Digby de Omniya’nın peşinden koşmaya başladı, onun arkasından da yardımcılar. Hep-büyür’e, “Burada kal!” diye bağırdı içlerinden biri.</p>
<p>Omniya çatının yukarısındaki pencere camının kırıldığını duydu. Kapıyı itip açtı ve göz açıp kapayıncaya kadar merdivenlerdeydi.</p>
<p>İkişer ikişer çıktı. Sonra bir kat merdiven daha vardı. Köşeyi dönünce merdivenin yukarısında katilin pelerinin uçuştuğunu görür gibi oldu. Omniya&#160;onun, üstteki basamakları çıktığını duyabiliyordu.&#160;Gitmeye devam etti adam. Tabii Omniya da. Kalan&#160;tüm gücüyle kendini zorlayarak. Yukarı, yukarı,&#160;yukarı. Bir kat, bir kat daha. Bacakları kopacak gibi&#160;acıyordu. Gitgide yavaşladığının farkındaydı, ama&#160;koşmayı bırakmadı. Yukarı çıkınca hepsi bitecekti&#160;nasılsa. Eğer orada sıkıştırmayı başarabilirse, katilin&#160;kaçabileceği başka bir yer yoktu. Bu acı veren tırmanış bittiği gibi adam köşeye sıkışacaktı. İşi bitecekti.</p>
<p>Basamaklar dikleşti. Her biri işkenceye dönüşmüştü. Nihayet Omniya köşeyi döndü ve işte orada, basamakların yukarısında, bir kapı vardı. Son bir&#160;gayretle kapıya koşup açtı.</p>
<p>Rüzgâr çarptı yüzüne; uğulduyordu, neredeyse yere serecekti onu. Pelerinli adam köşede duruyordu.</p>
<p>“Kaçacak yerin yok,” diye bağırdı Omniya. “Teslim ol!”</p>
<p>Adamın başlığının altından bir kahkaha duyuldu. Pelerini uçuşuyordu.</p>
<p>“Bitti artık!” diye haykırdı Omniya.</p>
<p>Kapıda Digby göründü. Nefes nefeseydi.</p>
<p>Kulenin tepesinde rüzgâr uğulduyordu. Adam kenardaki korkuluklara tırmandı.</p>
<p>“Atlama!” diye bağırdı Omniya.</p>
<p>Adam sanki onlara meydan okurcasına kollarını iki yana açtı. Kollarını kaldırır kaldırmaz da pelerini rüzgârla dolup şişti. Sonra adam kendini aşağı&#160;bıraktı; ama düşmek yerine, rüzgâr kollarının altındaki pelerinin içine doldu ve sanki bir çift kanat gibi&#160;kuvvetlendirerek adamı havalandırdı.</p>
<p>Omniya karşısındakinin ne olduğunu biliyordu.</p>
<p>Akbaba. Kulenin tepesinde uçan büyük kara kuş. Oydu. Ama bir kuş değil, insandı.</p>
<p>Üç kâhya yardımcısı, adam tam havalandığı sırada çatıya varmış; nefes nefese, şaşkınlıkla bakakal-mışlardı.</p>
<p>Adam ay ışığının altında, rüzgârla döne döne yükseliyordu. Ve rüzgâr aniden sertçe esti, adamın&#160;başındaki başlığı savurup yüzünü gösterdi.</p>
<p>Tobias Hildegrew’du.</p>
<p>Kâhya korku dolu gözlerle bakakaldı. Tobias başını arkaya atıp, havada yirmi metre ötelerinde&#160;uçmaya devam etti. Nefret ve aşağılama okunan&#160;gözlerini kâhyaya sabitlemişti. Kaybedecek bir şeyi&#160;kalmamıştı. Rüzgâr öyle esmemiş olsa belki de kaçıp&#160;gidecek, sonra da hiç fark edilmeden kâhyanın yanına geri dönecekti. Oysa kimliği açığa çıkmıştı artık.&#160;Dönüş yoktu.</p>
<p>Ağzını açıp bağırmaya başladı. Rüzgâr söylediklerini kuledekilere taşıyordu.</p>
<p>“Hepgiderler kazanacak. Hepgiderler kazanacak]”</p>
<p>Tobias Hildegrevv, kâhyaya birkaç saniye daha baktıktan sonra arkasını döndü, omuzlarını indirdi&#160;ve rüzgâr onu alıp götürdü. Pelerinin içinden iki şey&#160;düştü. Düşerken de ay ışığında parıldadılar: Öldürdüğü adamlardan alıp kopyaladığı anahtarlardı&#160;bunlar.</p>
<p>Kâhya yüzünü hayretle buruşturup, kendini külçe gibi dizlerinin üzerine bıraktı.</p>
<p>Omniya donakalmıştı. Ağaçların arasından düşer-</p><div><img src="main-12.jpg" alt=""/></div><div>
<p>ken her yanı yara bere içinde kalmış, havuza daldığı için sırılsıklam olmuştu; rüzgârdan titreye titreye,&#160;evin binaları üzerinde süzülerek gözden kaybolun-caya kadar Tobias Hildegrevv’u izledi. Rüzgârın onu&#160;kısa sürede duvarın öteki tarafına, Omniya’dan,&#160;Benzersiz Ev’den ve orada yaptığı her şeyden uzağa&#160;taşıyacağını biliyordu.</p>
<p>“Hani, nerede?” dedi Hepbüyür kapıdan koşarak geçip, nefes nefese.</p>
<p>Ama Omniya cevap vermeye fırsat bulamadan, üç kâhya yardımcısı etrafını sardı.</p>
<p>“Sen!” dedi Trimbleby, sertçe bakıp parmağım sallayarak. “Sakın ağzını açayım deme!”</p></div><h5>Kâhya Yardımcılarının Kapısının Ardında</h5>
<p>Omniya’yı kulenin merdivenlerinden aşağı indirdiler. Trimbleby en önde, Dish ve Withers onun arkasındaydı. Digby ise gördüklerinin şokuyla, en&#160;arkadan gidiyordu. Aşağıda Trimbleby merdiven&#160;boşluğundaki bir kapıyı açtı ve diğer iki yardımcı&#160;Omniya’yı itiştirerek içeri soktular. Sonra Digby’yi&#160;de içeri aldılar ve koşarak arkalarından gelen Hep-büyür’ün yüzüne kapıyı pat diye kapatıverdiler.</p>
<p>Kapı kapanır kapanmaz, Trimbleby bir başka kapı açtı ve önlerine bir koridor çıktı. Başka kapılardan da geçtiler, ama koridor hep devam etti. Omniya nereye gittiklerini bilmiyordu. Tek bildiği, daha&#160;önce hiç görmediği bir tür geçidin içindeydiler ve bu&#160;geçit, Büyük Kule’den başlayıp bitişik binalardan&#160;birinin duvarından geçiyor olmalıydı; ne dışarıdan&#160;görülüyor, ne içeriden fark ediliyordu. Nereye uzanıyordu peki? En sonunda başka bir kapı daha açıldı&#160;ve Omniya kendini iki yanında da kapılar olan bir</p><div><div><img src="main-13.jpg" alt=""/></div></div>
<p>koridorda buldu; kapıların aralığından, raflar dolusu kutu ve tozlu dosyalar gözüne çarptı. Memurlar şimdi bile -gecenin bir yarısı- masa lambalarının&#160;ışığında, evin hesap kitap işleriyle uğraşıyorlardı.</p>
<p>Trimbleby arkasındaki kafileyi köşelerden döndürdü ve nihayet yeşil bir kapıya vardılar. Kapıyı açtı ve geride durup, Omniya’yı içeri itmeleri için Withers ile Dish’e yol verdi. Digby de girince,&#160;Trimbleby içeri geçip kapıyı arkalarından kapadı.</p>
<p>Odada üç tane büyük masa vardı, her biri bir köşedeydi ve bir tanesi kapının tam karşısındaydı.&#160;Masalar tamamen boş ve tertemizdi. Kâhya yardımcılarının ofisine -yani Omniya’nın getirildiği bu&#160;yere- gelen her evrak, derhal kâhyanın ağzına kadar&#160;dolu evrak tepsilerine ya da baş dosyacının ofisine,&#160;oradan da memurların dolup taşan masalarına giderdi. Kâhya yardımcıları evraklarla nadiren kendileri&#160;ilgilenir, genellikle açmaya bile tenezzül etmezlerdi.</p>
<p>Trimbleby duvarın yanından bir sandalye çekip odanın tam ortasına koydu. “Otur!” dedi. Yaklaştı.&#160;“Dediğimi duydun. Otur!”</p>
<p>Omniya oturdu. Üç kâhya yardımcısı etrafında, ayakta kaldılar.</p>
<p>“Şimdi yukarıda neler gördüğünü anlat bakalım.”</p>
<p>Omniya anlattı.</p>
<p>Üç yardımcı da kafalarını durmadan iki yana sallıyorlardı.</p>
<p>“Aynen böyle işte!” dedi Omniya. “Digby’ye sorabilirsiniz.”</p>
<p>“Öyle değil,” dedi Trimbleby, kâhyanın konuşmasına fırsat tanımadan, “Tobias Hildegrevv’un kuleden aşağı düştüğünü gördün.”</p>
<p>“Hayır, öyle değil.”</p>
<p>“Evet, benim gördüğüm öyle,” dedi Trimbleby. “Ve benim de,” dedi Withers. “Ve yanılmıyorsam, Bay Dish’in de.”</p>
<p>Dish başıyla onayladı.</p>
<p>“Ama ben onu...”</p>
<p>“Kuleden düşerken gördün,” dedi Trimbleby. “Anlaşıldı mı? Başka da bir şey görmedin.”</p>
<p>Omniya hiçbir şey anlamamıştı. Yeniden kâhyaya baktı. Kâhya gözlerini kaçırdı.</p>
<p>“Hildegrevv gitti,” dedi Withers. “Ölmekle hemen hemen aynı şey. Evdekileri boşuna panikletmenin&#160;anlamı yok.”</p>
<p>“Peki ya dönerse?”</p>
<p>“Nasıl dönsün? Hepimiz olanları biliyoruz. Bir daha yüzünü asla gösteremez.”</p>
<p>Omniya kâhya yardımcılarına şaşkınlıkla baktı. “Peşinden gitmeyecek misiniz?”</p>
<p>“Gidip ne yapacağız?” dedi Trimbleby alaycı bir şekilde. “Kovalayacak mıyız? Şimdi çoktan şehre&#160;varmıştır. Gidebileceği binlerce yer var.”</p>
<p>“Hepsine gidin o zaman!”</p>
<p>Kâhya yardımcıları birbirlerine bakıp güldüler. “Ne oldu?” diye sordu Omniya.</p>
<p>“Şehirde sözümüz geçmez, Omniya Halibut,” dedi Trimbleby. “İdare alanımız duvarla sınırlı. Dışına çıktığımız an, öyle her istediğimiz yere girip çıkamayız.”</p>
<p>“Ayrıca,” dedi Withers, “Hildegrew gidebildiği yere kadar gidecek. Hep böyle yaparlar. Kısa süre&#160;sonra bir tekneye atlar. Haftaya binlerce mil uzağa&#160;gitmiş olur. Bir daha da dönmez. E bu kadarı da bize&#160;yeter. Daha ne isteyelim?”</p>
<p>“Ama bunu tek başına yapmıyordu!” dedi Omni-ya kuşkuyla. “Yalnız değildi. Kuş da oydu.”</p>
<p>“Evet, apaçık ortada, değil mi? Söylemene gerek yok.”</p>
<p>“İyi de her seferinde nereye gidiyordu sizce?” diye ısrar etti Omniya. Bu sözde kara akbabayı&#160;uçarken ilk görüşleri değildi. Hildegrew her uçuşunda -Omniya şimdi fark ediyordu ki- gizlice evin&#160;dışına çıkıyordu. Parçalar şimdi birleşmişti işte. Hil-degrew kendini Büyük Kule’de esen rüzgâra bırakıyor, geri geldiğinde de Güney Koru’nun arkasındaki&#160;duvardan içeri giriyordu. Omniya’nın Hepbilge’nin&#160;cenaze töreninden sonraki sabah gördüğü de oydu,&#160;Cornelius Slinker değil. Duvardaki deliği kullanan&#160;da oydu.</p>
<p>Eğer Tobias Hildegrew gizlice evden çıkıp giriyorsa, muhakkak bunu bir şey için yapıyor olmalıydı. Evden çıkmasının bir nedeni vardı.</p>
<p>“Ya dışarıda biriyle buluşuyorsa?” diye ısrarcı oldu Omniya. “Ne işler çevirdiğini bilen biriyle? Ona&#160;ne yapması gerektiğini söyleyen biriyle?” Bazilika&#160;ortaya atmıştı bunları. Hem zaten bu şekilde gidip&#160;gelmesinin başka nasıl bir açıklaması olabilirdi ki?</p>
<p>“Ee, ne olmuş?”</p>
<p>“Şey...” Omniya şaşkınlıktan, diyecek bir şey bulamadı. “Nasıl öylece unutup yolunuza devam&#160;edeceksiniz?”</p>
<p>Kâhya yardımcıları cevap vermedi.</p>
<p>“Hepgiderler kim?” diye sordu bu seferde Omniya. “Tobias onların kazanacağını söyledi.”</p>
<p>“Söylemedi!”</p>
<p>“Söyledi!” diye ayak diredi Omniya; kulaklarına inanamıyordu. Önce gördüklerini, şimdi de duyduklarını inkâr ediyorlardı. “Söyledi, duydum. Kim&#160;onlar?”</p>
<p>Trimbleby diğer yardımcılara baktı.</p>
<p>“Kaç yaşındaydı?” diye sordu Trimbleby sessizce.</p>
<p>“On iki çeyrek yaşındayım,” dedi Omniya.</p>
<p>Kâhya yardımcıları onu duymazdan geldiler. Dish bir dolaba gidip defterlerden birini çekip aldı ve hızlı&#160;hızlı sayfalarını karıştırmaya başladı.</p>
<p>“On iki çeyrek yaşındayım!”</p>
<p>Dish bir sayfada durup, parmağını aşağılarda bir noktaya götürdü. “On iki çeyrek yaşında.”</p>
<p>Withers derin bir nefes aldı ve başını ciddiyetle iki yana salladı.</p>
<p>“Genç. Çok genç.”</p>
<p>Trimbleby başıyla onayladı. “İstisna olmak için bile çok genç.”</p>
<p>“Ne için çok gencim?” diye sordu Omniya. Yardımcılardan laf alamayacağını anlayınca da Digby’ye döndü. “Ne için çok gencim?”</p>
<p>Kâhya cevap vermedi. Masalardan birinin köşesinde oturmuş, boş gözlerle yere bakıyordu; sanki kulenin tepesindeki son dakikaları, rüzgârın Tobias</p><div>
<p>f</p></div>
<p>Hildegrew’un başlığını uçurmasını, Hildegrew’un küçümseyici bakışını, hissettiği akla hayale sığmaz&#160;bir ihanete uğramışlık duygusunu yeniden yaşıyor&#160;gibiydi.</p>
<p>“Beni dinle,” dedi Trimbleby.</p>
<p>Omniya dönüp baktı.</p>
<p>“Öğrenmek için henüz çok genç olduğun bazı şeyler var. Ama şunu anlamanı istiyoruz: Hildegrevv&#160;ilk değildi. Tek değildi. Onun gibi bir sürüsü var. Ve&#160;onları bu şekilde durdurabiliyoruz.”</p>
<p>“Hepgiderleri kastediyorsunuz, değil mi?”</p>
<p>“Ne kastettiğimi boş ver.”</p>
<p>“Biliyordum zaten! Sadece o yok. Bazilika Hali-but daha önce söylemişti.”</p>
<p>“Bazilika kim?” dedi Withers.</p>
<p>“Bazilika Halibut!”</p>
<p>Withers güldü. “Öyle biri yok. Yani, yıllar önce vardı. Ama öldü. On sekiz yıl filan önce galiba. Bir&#160;kaza sonucu ölmüştü yanılmıyorsam, değil mi Bay&#160;Dish?”</p>
<p>Dish çenesini sıvazlayarak başıyla onayladı. “Korkunç bir kaza.”</p>
<p>“Hayır, bu doğru değil! Yaşıyor o. İki gün önce Arduvaz Kule’de gördüm.”</p>
<p>“Arduvaz Kule’de kimse yaşamıyor.”</p>
<p>“Bazilika Halibut yaşıyor.”</p>
<p>“Hayır, orada yaşamıyor, orada öldü.”</p>
<p>Omniya şaşkınlıkla baktı.</p>
<p>“Ve hizmetkârı da onunla birlikte öldü. Neydi adı, neydi?” Withers parmaklarını şıklattı. “Winif-red? Winigrew?”</p>
<p>“Winnicott,” dedi Dish.</p>
<p>“Evet. Winnicott’tu. Beraber öldüler. O günü hatırlıyorum. Feci bir kazaydı. Bir balık ağı filan&#160;vardı galiba, değil mi?” Withers yeniden Omniya’ya&#160;döndü. “Hayaletlerini görmüşsün herhalde. Ne derler bilirsin. Hayaletler öldükleri yerde ortaya çıkar.”</p>
<p>“Hayalet değildi,” dedi Omniya.</p>
<p>“Sana yiyecek bir şey vermedi, değil mi?”</p>
<p>“Verdiyse ne olur?”</p>
<p>“Ne derler bilirsin. Hayaletler insanları ayartmak için hep yiyecekleri kullanır. Yer ve kendi kendini&#160;hayalete dönüştürürsün.”</p>
<p>Omniya sessiz kaldı; tuhaf ama lezzetli kahvaltılıklarla donatılmış sofra gelmişti aklına. Üstelik, bir parça da Bazilika’nın yediği turtadan yediğini&#160;hatırladı.</p>
<p>“Belki de bize onu nasıl bulduğunu anlatmak istersin,” dedi Trimbleby.</p>
<p>“Kuleden aşağı düştüm ve...” Omniya durdu.</p>
<p>“Nasıl?”</p>
<p>Omniya cevap vermedi.</p>
<p>“Belki bize göstermek istersin.”</p>
<p>Omniya başını iki yana salladı.</p>
<p>“Ne demek oluyor o?” diye sordu Trimbleby.</p>
<p>“Hayır,” diye fısıldadı Omniya.</p>
<p>“Neye hayır?”</p>
<p>“Hayır, onu nasıl bulduğumu göstermek istemiyorum.”</p>
<p>“Emin misin?”</p>
<p>Omniya başıyla onayladı. Yirmi dört saat içinde ikinci kez Bazilika’nın adını ağzından kaçırıyordu.&#160;Önce Pedagogya’ya, ardından da kâhya yardımcılarına. Oysa Bazilika, ikisi için de yapacağı en kötü&#160;şeyin bu olduğunu söylemişti.</p>
<p>Trimbleby acaba başka bir şey diyecek mi, diye bir süre daha Omniya’ya baktı. Sonra da, “Tobias&#160;Hildegrew da öldü. Anlaşıldı mı? Büyük Kule’nin&#160;tepesinden aşağı düştü. Oldu. Bitti. Herkesin bilmesi gereken bu. Hildegrew gitti. Onları bu sefer de&#160;geçen seferki gibi durdurduk. Bu kadarı yeter. Daha&#160;fazlasını yapamayız.”</p>
<p>Ama bu kadarı yetmezdi. Omniya kâhyaya döndü. “Sizin babanızı öldürdü!”</p>
<p>“Öyle mi?” dedi Trimbleby. “Hani, kanıtın nerede?”</p>
<p>“Öldürdü işte, biliyorsunuz,” dedi Omniya, gözlerini kâhyadan ayırmayarak.</p>
<p>“Hayır,” dedi Withers. “Yaşlı Bay Digby düştü, yuvarlandı ve boğuldu.”</p>
<p>“Bir kazaydı,” dedi Dish. “Korkunç bir kaza.” “Peki ya Cornelius Slinker?” diye ısrar etti Omniya, patikanın çatısında gördüklerini birden hatırla-yıvermişti. “Tobias’ın ona ne yaptığını gördünüz!”&#160;“Gördük mü?” diye cevabı yapıştırdı hemen&#160;Trimbleby. “Cornelius’un çatıdan düştüğünü gördüm. Gecenin bir yarısı. Her şeyden önce, orada ne&#160;aradığını bilmek isterim.”</p>
<p>“Gece yarısı çatılarda dolanan bir adam acı bir sona mahkumdur diyebiliriz,” dedi Withers.&#160;“Diyebiliriz,” dedi Dish.</p>
<p>“Beni koruyordu!” diye haykırdı Omniya. Bir anda fark edivermişti. Bu ana kadar düşünmeye&#160;fırsatı olmamıştı hiç, ama Cornelius Slinker’ın ne&#160;yaptığı açıkça ortadaydı. Hildegrew’la boğuşmuştu ve eğer yapmasaydı, çatıdan aşağı uçan Omniya&#160;olacaktı.</p>
<p>“Hildegrevv’un peşinden gidersek,” dedi Withers, “gidip de evde işlenen bir cinayetle ilgili suçlamalarda bulunursak, şehirdeki yetkililer eve girmek isteyecekler. Hep bunu beklediler. Yıllardır bekliyorlar.&#160;Tek ihtiyaçları olan...”</p>
<p>“Bu kadar yeter, Bay Withers!” diye atıldı Trimbleby. “Bu kadar yeter. Bunların hiçbirini bilmesi gerekmiyor.” Sonra da Omniya’ya döndü. “Sen, sen&#160;bir Halibut’sun. Bunları bize bırak.”</p>
<p>“Bu da ne demek oluyor?” diye bağırdı Omniya, oturduğu sandalyeden ayaklanarak. Trimbleby onu&#160;geri itti. Omniya direnmeye çalıştı, ama Trimbleby&#160;zorla oturttu. Artık ona bakmıyordu bile; tek eliyle&#160;iterek sandalyesinde oturur vaziyette kalmasını sağlıyor, ama ona bakmıyordu. Diğer iki yardımcıyla&#160;birlikte Digby’ye dönmüşlerdi ve artık Omniya’yla&#160;ilgilenmiyor gibiydiler. Bir şeyler söylüyorlardı.&#160;Omniya bağırmayı bırakıp dinlemeye başladı.</p>
<p>“Evde hayat devam ediyor, Bay Digby,” dedi Wit-hers.</p>
<p>Kâhya, üç yardımcısına boş gözlere bakıyordu.</p>
<p>“Ediyor, biliyorsunuz. Tüm olanlara rağmen hayat devam ediyor. Böyle bir şey ilk kez yaşanmıyor ki. Babanız risklerin farkındaydı. Burada olsa,</p><div>
<p>r</p></div>
<p>‘Evde hayat devam ediyor,’ derdi muhakkak. Tıpkı babası, onun büyükbabası, büyük-büyük-büyük-bü-yük-büyük-büyük-büyük-büyükbabası gibi.”</p>
<p>“Evet, doğru söylüyor, Bay Digby,” dedi Dish. “Evde hayat devam ediyor.”</p>
<p>Sessizlik oldu. Sonra Digby onaylarcasına kafasını salladı. “Evde hayat devam ediyor,” dedi sessizce, ondan önceki varis kâhyaların asırlar boyu dediği&#160;gibi.</p>
<p>“Belki artık bize güvenirsiniz,” dedi Trimbleby. “Babanızın güvendiği gibi.”</p>
<p>“Ne zamandır sizden bunu bekliyoruz,” dedi Withers.</p>
<p>“Başka da bir beklentimiz yok,” diye ekledi Dish. Digby yine başıyla onayladı.</p>
<p>Omniya bir dakika daha izledi. Sonra bağırmaya başladı. “Çekin elinizi üzerimden!”</p>
<p>Trimbleby sanki varlığını unutmuş da birden hatırlamış gibi, dönüp Omniya’ya baktı. “Çığlık mı&#160;atacaksın? Tekmeleyecek misin yoksa?”</p>
<p>Omniya gözlerini kısarak kızgın kızgın baktı. “Peki.” Trimbleby elini çekti. “Şimdi, duvarın&#160;dışında görüldüğüne dair bir rapor vardı. Anladığım&#160;kadarıyla, yalanmış herhalde. Hildegrevv’un yaydığı&#160;bir söylentiymiş.”</p>
<p>Omniya omuzlarını ovalarken başıyla onayladı. “Nerede saklanıyordun?”</p>
<p>Omniya cevap vermedi.</p>
<p>“Peki, pek çok yer var, değil mi? Neyse, şu söylenti için, bir yanlış anlama diyeceğiz, olur mu?”</p>
<p>“Bir yanlış anlama,” dedi Withers. “Kimsenin seninle ilgili bir şüphesi kalmamalı.”</p>
<p>“Nasıl, ne dersin?” dedi Dish.</p>
<p>Omniya omuzlarını silkti.</p>
<p>“Bu iyiliğimizin değerini bil,” dedi Trimbleby.</p>
<p>“Teşekkürler,” diye homurdandı Omniya, sözcükler ağzından zorla dökülmüştü.</p>
<p>“Peki Hepbüyür ne biliyor? Yanımıza gelip, senin kâhyayı kimin öldürdüğünü bildiğini söyledi.”</p>
<p>“Katilin Cornelius Slinker olduğunu sanıyor.”</p>
<p>“Bazilika’yı biliyor mu? Onu gördü mü - ah, yani, hayaleti o da gördü mü, demek istedim.”</p>
<p>Omniya başını iki yana salladı.</p>
<p>Kâhya yardımcıları ona pürdikkat baktılar.</p>
<p>“Sadece ben gördüm!”</p>
<p>Kâhya yardımcıları bir saniye daha baktıktan sonra kafa kafaya verdiler. Omniya başını uzatıp, ne&#160;dediklerini duymaya çalıştı.</p>
<p>“Oğlan Tobias’ı görmedi,” diye fısıldadı Withers.</p>
<p>“Geç kaldı,” diye ekledi.</p>
<p>Trimbleby başıyla onayladı. “Kız söylemezse, Tobias’ın düşüp öldüğüne inanır.”</p>
<p>“Ya insanlara kâhyanın öldürüldüğünü söyleyip durursa?” dedi Dish.</p>
<p>“Kanıtı yok,” dedi Withers.</p>
<p>“Hem zaten kime söyleyecek?” Trimbleby güldü. “Halibut’lara mı?”</p>
<p>Diğerleri sırıttı.</p>
<p>Trimbleby pat diye Omniya’ya dönüverdi. “Bu gece Büyük Kule’de gördüklerini bir daha anlat.”</p>
<p>“Tobias Hildegrew’un uzaklara uçtuğunu gördüm.”</p>
<p>Trimbleby derin bir nefes aldı; hislerini gizlemekte zorlanıyordu.</p>
<p>“Duvarın dışına çıktığına dair dedikodunun doğrulanırsa bitersin,” dedi Withers. “Cezasını biliyor musun?”</p>
<p>“Siz Halibut’ları cezalandıramazsınız!” diye haykırdı Omniya.</p>
<p>“Cezalandıramaz mıyız}” dedi Trimbleby küçümseyerek. “Daha önce hiç yapmamış mıyız? Duvarın dışına çıkan biri için cezanın sonu yoktur Omniya.&#160;Tüm yaşamı boyunca cezalandırılır.”</p>
<p>“Akıllı bir kızsın sen,” dedi Withers. “Öyle biri neyi hak eder? Kestiremiyor musun?”</p>
<p>Dish av köpeklerininkine benzeyen yüzüyle, tek kaşını havaya kaldırmış, ona bakıyordu.</p>
<p>Kâhya yanlarına geldi. “Omniya,” dedi. “Mantıklı ol. Gördüklerini anlat bize.”</p>
<p>“Tobias Hildegrevv’un...”</p>
<p>“Kuleden düştüğünü gördün,” dedi Digby. “Öyle değil mi?”</p>
<p>Omniya sustu.</p>
<p>“Söyle hadi!” dedi Trimbleby.</p>
<p>“Bu kadar yeter Bay Trimbleby,” dedi Digby. Omniya’ya yaklaştı. “Omniya, her şeyin bir nedeni var... Bazı şeyler var ki, ikimizin de gücü yetmez.&#160;Evde hayat devam ediyor.” Omniya’nın karşısında,&#160;uzun yeşil ceketinin içinde sinip kalmıştı. “Omniya,&#160;onun düştüğünü gördün. Bunca şeyden sonra, kendi babam bu adamın eliyle öldükten sonra, ben bile&#160;söyleyebiliyorsam, sen hayli hayli söylersin.”&#160;Omniya kaşlarını çatıp baktı.</p>
<p>“Omniya? Lütfen.” Kâhya ona çaresizlikle gülümsedi. “Anlamanı rica ediyorum. Bazen yapmak istemediğimiz şeyleri yapmak zorunda kalırız, çünkü öyle gerekiyordun Senin için ya da benim için değil,&#160;herkes için. Ben mesela, kâhyalığa meraklı değilim,&#160;ama işte görüyorsun. Bunu yapmak zorundayım. Ev&#160;için.” Duraksadı. “Lütfen Omniya.”</p>
<p>Omniya kâhyaya baktı. Yalvarıyordu sanki. “Düştüğünü gördün, değil mi? Omniya? Değil&#160;mi?”</p>
<p>Omniya derin bir nefes aldı. Başıyla onayladı. “Düştüğünü gördüm.”</p>
<p>“Daha yüksek!” diye zorladı Trimbleby.</p>
<p>Kâhya ayağa kalktı. “Bu kadar yeter Bay Trimbleby.” Omniya’ya baktı. “Ona güveniyorum. Ne söylemesi gerektiğini biliyor. Omniya’yı geçirebilirsiniz artık Bay Dish.”</p>
<p>Dish diğer yardımcılara baktı.</p>
<p>“Bay Dish?”</p>
<p>Dish başıyla onayladı.</p>
<p>Omniya ayağa kalktı.</p>
<p>“Yanlış bir şey söylersen, anında haberim olur,” diye gürledi Trimbleby, Omniya kapıya doğru yürürken. “Gözüm hep üstünde olacak.”</p>
<p>Dish onu koridordan geçirdi, köşeden döndüler, sonra bir köşe daha döndüler, sonra iki yanında&#160;ofisler dizili bir koridor, birkaç köşe daha, birkaç</p><div>
<p>1</p></div>
<p>koridor daha ve en sonunda Hepbüyür’ün iki gün önce beklediği saatli odaya vardılar. Uyuklar vaziyetteki giriş memurları ayaklanıp, telaşla ceviz rengi&#160;ceketlerindeki buruşuklukları düzeltmeye çalıştılar.&#160;Sandalyesinde şekerleme yapan kıdemsiz memursa&#160;uyanıp şaşkınlıkla etrafına baktı.</p>
<p>“Omniya, kendi iyiliğin için, dediklerimizi hiçbir zaman unutma.” Dish ona ciddiyetle baktı. Sarkık&#160;yanaklarıyla çok öfkeli bir av köpeğini andırıyordu.&#160;“Şakası yok. İkinci bir şansın olmaz.” Durdu, sonra&#160;kapıyı işaret etti. “Gidebilirsin. İşte merdivenler.”&#160;Aşağı indi Omniya. Dışarı varıp kafasını kaldırınca, ay ışığında yükselen Aydınlık Kule’yi gördü.&#160;Nerede olduğunu o zaman anladı.</p>
<p>Uzun Güney Bloğu’nun girişinde onu bekleyen biri vardı.</p>
<p>“Nereye gittiğini bilmediğim için burada bekledim,” dedi Hepbüyür. “İyi misin?”</p>
<p>Omniya başını evet anlamında salladı. Kapı girişine oturdu. “Bu gece orada olmamalıydın Hepbüyür. Sana gelmemeni söylemiştim.”</p>
<p>Hepbüyür yanma oturdu. “Kendi başına yapmana izin veremezdim.”</p>
<p>“ Gelmemeliydin. ”</p>
<p>“Özür dilerim Omniya, ama seni tek başına bırakamadım işte. En azından yardım etmeye çalışma-sam olmazdı. Orada o katille baş başa kaldığını, yardımına koşacak kimse olmadığını kurup durdum.”</p>
<p>“Digby’yle yardımcıları oradaydı. Plan da buydu zaten, hatırlamıyor musun?”</p>
<p>“Ya gelmeselerdi? Omniya, bana kızdığını biliyorum ama işte...”</p>
<p>“Teşekkür ederim Hepbüyür.”</p>
<p>Hepbüyür şaşırıp kaldı.</p>
<p>“Büyük cesaret gösterdin.”</p>
<p>Hepbüyür ona kuşkuyla baktı; dalga mı geçiyordu acaba?</p>
<p>Hayır, geçmiyordu. Hepbüyür cesaret göstermişti, üstelik sadece bu gece değil, Arduvaz Kule’de de. Omniya onu hafife aldığını düşünmeye başlamıştı.&#160;Güvenilir olduğunu biliyordu, ama bu kadar cesur&#160;olabileceğini aklına gelmezdi.</p>
<p>“Ciddi misin?” dedi.</p>
<p>“Hepbakar seninle gurur duyardı.”</p>
<p>Hepbüyür, dayısının adını duyunca gülümsedi. Onun için bundan daha büyük bir iltifat olamazdı.&#160;“Böyle mi düşünüyorsun gerçekten?”</p>
<p>Omniya başıyla onayladı. “Ama her şeyi berbat edebilirdin! Bir daha sakın bana söylemeden böyle&#160;bir şey yapma.”</p>
<p>“Yardım etmeme engel olmazsan, yapmam.” Omniya bir anlığına baktı, sonra gülümsedi.&#160;“Gayet adil bir anlaşma.” Elini uzattı.</p>
<p>Hepbüyür gülümsedi. El sıkıştılar.</p>
<p>“Neler oldu peki?” dedi.</p>
<p>Omniya iç çekti. “Kâhya yardımcıları bana bir şeyler sormak istemişler.”</p>
<p>“Hayır, onu demiyorum; kulenin tepesinde neler oldu? Kimmiş? Görebildin mi?”</p>
<p>“Tobias Hildegrew.”</p>
<p>Hepbüyür şaşkınlıkla bakakaldı. “Tobias Hilde-grew mu? Düştü mü? Cesedini buldular mı?” Omniya omuzlarını silkti.</p>
<p>“îyi de nasıl oldu?”</p>
<p>“Anlatması zor.”</p>
<p>“Boğuştunuz mu? Sen mi?..”</p>
<p>“Hayır. Kendisi atladı.”</p>
<p>“Başka şansı kalmadığını anlamıştır.”</p>
<p>“Evet, galiba. Hepbüyür, çok yorgunum. Hem de ıslandım.” Omniya o anda, havuza düştüğünde&#160;ıslanan giysilerinin hâlâ kurumadığını fark etti. Hem&#160;zaten başka ne konuşacağını da bilmiyordu. Yalan&#160;söylemek istemiyordu. Herkese söyleyebilirdi, ama&#160;Hepbüyür’e değil. Omniya için yaptığı bunca şeyden&#160;sonra, olmazdı.</p>
<p>Hepbüyür hemen başını salladı. “Tabii.” Gözlerini Omniya’nın yüzünde gezdirdi. “Tırmalamış seni.”</p>
<p>Omniya bir anlığına sessiz kaldı. “Hepbüyür, Cornelius Slinker’la dün karşılaştığınızda sana ne&#160;demişti? Bir daha anlatır mısın? Ne dedi, demiştin?”&#160;“Seni korumaya çalıştığını söylemişti.”</p>
<p>“Neden?”</p>
<p>“Nedenini söylemedi.”</p>
<p>“Yardım istediğimi nereden biliyormuş?” Hepbüyür omuz silkti. “Gece avlunun çatısından&#160;düşen o muydu?”</p>
<p>“Galiba. Kuleden dönerken görmedin mi?” Hepbüyür başını iki yana salladı. “Birileri çoktan&#160;cesedini alıp götürmüş herhalde.”</p>
<p>Omniya yine sustu. Zavallı Cornelius’u düşündü. Bıçağın parıldamasını ve Cornelius’un düşmeden az&#160;önceki çığlığını hatırladı. Omniya’yı kurtarmak için&#160;ölmüştü ve Omniya ona teşekkür etme fırsatı bile&#160;bulamamıştı.</p>
<p>Omniya bitkin bir halde ayağa kalktı. “Yarın görüşürüz.”</p>
<p>Hepbüyür de ayaklandı. “Kuleden düşen Tobias Hildegrew’du ama, değil mi? O olduğuna emin misin?”</p>
<p>“Tobias Hildegrew’du.”</p>
<p>“Demek ki peşindeki adam oymuş.”</p>
<p>“Sanırım.”</p>
<p>“Kaptanla Digby’yi de o öldürmüş?” “Bilmiyorum Hepbüyür. Bundan sonra da kimse&#160;gerçeği öğrenebilecek mi, bilmiyorum.”</p>
<p>“Ve şimdi de kendisi öldü?”</p>
<p>Omniya kaşlarını çattı. Yalan söylemeye başlamıştı bile. Hepbüyür’ün, kendisinin gerçek olmadığını bildiği bir şeyi düşünmesini sağladığının farkındaydı; yalan söylemek değilse de kötü bir şeydi bu. Daha da kötüleştirmek istemiyordu.</p>
<p>“Yorgunum,” dedi. “Gerçekten çok yorgunum Hepbüyür.”</p>
<p>Hepbüyür başını tamam anlamında salladı. “E iyi, öldüyse, artık saklanmana gerek kalmadı.”&#160;“Evet, kalmamıştır herhalde.”</p>
<p>“Eğlenceliydi aslında, ne dersin?”</p>
<p>Omniya ne demek istediğini anlamamıştı.</p>
<p>“Sen saklanmak zorunda kaldın... ben sana yiyecek getirdim...”</p>
<p>“Bir dahaki sefere rolleri değişelim.”</p>
<p>Hepbüyür gülümsedi. “Yine saklanacak bir yere ihtiyacın olursa, gardırobum her zaman emrine&#160;amade.”</p>
<p>Omniya da gülümsedi. “Teşekkürler Hepbüyür. Her şey için. Ha, bir de, Bazilika’yı gördüğünü&#160;kimseye söyleme. Özellikle de, sorarlarsa, kâhya&#160;yardımcılarına. Onlara Bazilika’yı hiç görmediğini&#160;söyledim.”</p>
<p>Hepbüyür merakla baktı.</p>
<p>“Yatmaya gidiyorum. Yarın görüşürüz.”</p>
<p>“Yarın Parke Günü. Gelecek misin?”</p>
<p>“Bilmem, bakarım.”</p>
<p>Omniya içeri girdi. Merdivenleri çıkıp ailesinin dairesinin olduğu koridora girdi. Anne babasının&#160;uyuduğu odanın kapısının yanından, parmak uçlarına basarak geçti. Hepdüzgün’ün kapısından süzülen&#160;kokuya bakılırsa, yeni bir yağlı karışım üzerinde&#160;çalışıyor olmalıydı. Omniya kendi odasına ulaştı ve&#160;sonunda, sanki üzerinden haftalar geçmiş gibi hissederek, gerçek bir yatağa uzandı.</p>
<p>Ve tüm bu olanlardan sonra hiç beklenmedik bir şekilde, anında, derin ve rüyasız bir uykuya daldı&#160;- çok yorgun olduğu için mi, yoksa düşünmesi gereken çok şey olmasına rağmen anlamaya çalışmaktan&#160;vazgeçtiği için mi, gerçekten bilmiyorum.</p>
<p>^4</p><h5>Parke Sahanın Üzerinde</h5>
<p>Ertesi gün, bir hafta önce Hepbilge’nin cenazesinin olduğu gün gibi güneşli ve ılıktı. Gece boyu peyda&#160;olup Büyük Kule’nin tepesinde hışımla uğuldayan&#160;rüzgâr dinmiş, geriye sadece hafif bir esinti kalmıştı.</p>
<p>Halibut’lar, Pıtrak Ev’in muazzam genişlikteki çatısına yerleşmişlerdi. Parke Günü’ydü; adını İkinci Hepgenç Halibut’ın icat ettiği bir oyundan&#160;almıştı; bir takım, Ren geyiği boynuzu takmış diğer&#160;takım oyuncularına halka atıyordu. Oyun, Pıtrak&#160;Ev’in ortasındaki parke sahada oynanırdı ve geleneksel olarak; izleyiciler sahaya bakan çatının üzerinde oturur, alkışlamak istediklerinde, oturdukları&#160;yerin az aşağısındaki duvara sırf bu yüzden inşa&#160;edilmiş olan ahşap çıkıntıya ayaklarını vururlardı.&#160;Gençler değil yaşlılar oynardı. Her yıl, yaşı büyük&#160;Halibut’lardan oluşan takımlar karşılaşır, zar zor&#160;yürüyen en yaşlılar sahanın çeşitli yerlere oturur,&#160;kafalarına taktıkları boynuzları atışı yapanların halkalarından korumak için başlarını hafif hafif sallarlardı; atış yapanların yer değiştirmesi yasaktı. Çocuk&#160;Halibut’ların hiçbiri bu oyunu sevmezdi ve aslında&#160;kırk yaşından küçük herhangi birinin oyuna en ufak&#160;bir ilgi duyması ya da altmışından önce oynamaya&#160;başlaması pek görülmüş şey değildi.</p>
<p>Yine de bütün Halibut’lar, oynamaya ya da izlemeye değilse bile, son oyunun ardından çatıda servis edilen Parke Yemeği’nin tadını çıkarmak için gelirlerdi. Daha şimdiden, oyunlar henüz bitmemişken,&#160;Digby ve yardımcıları, çatıda oyunu izleyen Hali-but’ların arkasında dizi dizi hazırlanan masaları&#160;denetliyorlardı. Kırmızı üniformalı servis görevlileri,&#160;tabak çanak, çatal kaşık ve yiyeceklerle dolu servis&#160;tabaklarıyla masaların arasında cirit atıyordu. Çatının bir köşesinde, yemekleri yerden yukarı çekmek&#160;için kurulan vincin orada başka görevliler de vardı.&#160;Yemekleri binanın aşağısına, sıra sıra mutfağa gidip&#160;gelen aşçılar getiriyordu; yuvalarına girip çıkan bir&#160;arı kafilesi gibiydiler.</p>
<p>İkinci Hepgenç Halibut’ın zamanında oyunlar tüm gün sürerdi ve Parke Yemeği de yaklaşık bir&#160;saatlik basit bir yemekle sınırlıydı. Şimdilerde ise&#160;oyunlar öğlen gibi bitiyor, yemek bir oburluk şölenine dönüşüp geceye kadar sarkıyordu.</p>
<p>Omniya birkaç çocukla birlikte durmuş, ayaklarını tahtaya vurup duran coşkulu yetişkinlerin kafalarının üzerinden sahaya bakıyordu. Halkalardan biri bir boynuza geçince, izleyiciler ayaklarıyla alkış&#160;tuttu. Omniya başını kaldırıp etrafına baktı. Digby&#160;ve şef garson masaların birinin başında, bir şey&#160;görüşüyorlardı. Kâhya yardımcıları çatının etrafına&#160;dağılmışlardı. Her biri ona doğru keskin bakışlar&#160;atıyorlardı.</p>
<p>“Çok sıkıcı!” dedi Hepzeki; alışılmadık kadar kalın turuncu çizgileri olan bir gömlek giymişti&#160;ve ağzı sulanarak arkalarındaki masalara bakıyor,&#160;yemek için daha ne kadar bekleyeceklerini merak&#160;ediyordu.</p>
<p>“Buna spor mu denir?” dedi en az Hepzeki kadar sıkılan Artesya.</p>
<p>“Ben derim,” dedi Evesya.</p>
<p>“Fikrinizi soran oldu mu?” diye araya girdi, önlerinde oturan yetişkinlerden biri, evin en huysuzu, Hepmağrur Halibut. “Büyüyünce kıymetini anlarsınız.”</p>
<p>“Öyleyse büyümem, daha iyi,” diye homurdandı Hepzeki.</p>
<p>Hepmağrur arkasını dönüp ona baktı.</p>
<p>‘Hepzeki haklı,’ diye düşündü Omniya. Düşünsenize, büyüyünce bu oyunu sevmek. Hatta oynamayı istemek...</p>
<p>Omniya arka tarafa doğru yürümeye başladı. Bir ara durup Büyük Kule’ye baktı. Ne kadar güzel&#160;bir gündü. Bir gece önce yaşananlardan eser yoktu.&#160;Böyle güneşin altında, yüzünü hafifçe okşayan esintiyle durup düşününce; dün geceki karanlığın, uğuldayan rüzgârın, çatıdan atlayan kuşumsu adamın&#160;gerçek olduğuna inanmak çok zordu.</p>
<p>Fakat gerçekti, Omniya’nın hayal gücünün ürünü değil. Sonrasında olanlar da hayal gücünün ürünü&#160;değildi. ‘Gerçi gerçek olmadıklarına inanmak daha&#160;kolay olurdu,’ diye düşündü Omniya, çok kolay&#160;olurdu. Yirmi dört saatten daha az zaman geçmişti&#160;ve kulağına şimdiden söylentiler geliyordu, şimdiden bildiklerinin doğruluğundan kuşkuya düşürecek şeyler söylenmeye başlanmıştı. Neler olduğunu&#160;hatırlamak istiyorsa, olan biteni bir yerlere yazması&#160;gerekecekti neredeyse.</p>
<p>Sabah uyandığında, duvarın dışına hiç çıkmadığı konuşulmaya başlamıştı bile. Daha önce iddia edilenler, biriyle karıştırılmasının sonucuydu. Günler&#160;sonra gördüğü anne babası, onu en son ne zaman&#160;gördüklerini tam hatırlayamıyorlardı ve Omniya&#160;birkaç günlüğüne Hepbüyür’de kalmaya gittiğini&#160;söyleyince, bu açıklamayla tamamen ikna olmuş&#160;gibiydiler. Kulaktan kulağa dolaşan öbür söylenti&#160;daha çok ilgilerini çekiyordu.</p>
<p>Anlatılanlara göre Tobias Hildegrew geceleyin Büyük Kule’den aşağı düşüp ölmüş, vücudu tamamen parçalandığı için alelacele gömülmüştü. Ebedi İstirahat Çayırı’nda bunu ispatlayacak yeni bir&#160;mezar vardı. Kara akbabayı yakalamak için, kendi&#160;canını hiç düşünmeden kuleye tırmandığı; öyle fedakâr, öyle hakikatli bir hizmetkâr olduğu söyleniyordu. Hepkıpır N. Halibut’a göre akbaba öylesine&#160;büyük bir kuştu ki, onu pençeleriyle yakalamış ve&#160;Tobias kurtulmak için çırpınınca pençelerinin arasından kayıp düşmüş olmalıydı. Hepcoşkun, evin en&#160;üstün hizmetkârlarından biri olarak Tobias’ın anısı-m yaşatmak üzere, kahramanca ölümünün devasa&#160;bir tablosunu yapmak istemişti. Herkes Tobias’ı&#160;özleyecekti ve Halibut’lar onun paramparça ölümünü duymaktan büyük üzüntü duymuşlardı. Fakat,&#160;senede sadece bir kez düzenlenen Parke Günü’ndeki&#160;eğlencelerini gölgelemeye yetecek kadar da üzülmüş&#160;değillerdi. “Tobias da bugünün tadını çıkarmamızı&#160;isterdi,” dediler birbirlerine ciddi ciddi.</p>
<p>Omniya şimdi Pıtrak Ev’in çatısında toplanmış olan Halibut’lara bakarken, onları sanki daha önce&#160;hiç böyle görmediğini düşündü, içlerinde kaptan&#160;olmaya en yakın kişi olan Hepparlak, çenesi göğsüne kadar sarkmış, çatının karşı köşesinde mavi ceketiyle oturuyordu. Genç bir yardımcı kâhya yardımcısı onu iki yanından da tutuyordu ki, birden sendeleyip düşüvermesin. Etrafında başka Halibut’lar&#160;oturuyordu. Omniya’nın anne babası da biraz ötede, Hepbüyür’ün anne babası ve arkadaşlarıyla birlikteydi. Artık sahada ne olup bitiyorduysa, bağıra&#160;çağıra ayaklarını sevinçle tahtaya vuruyorlardı. Bir&#160;boynuza halka geçmişti muhtemelen. Arkalarında&#160;ise hizmetkârlar, masaların arasında cirit atarak sofraları hazırlıyordu.</p>
<p>Birden Omniya’nın aklında bir soru belirdi. Bu daha ne kadar sürecekti?</p>
<p>Bu düşünce onu sarstı. Omniya asla bir şeylerin değişebileceğini sanmıyordu. Benzersiz Ev hep vardı&#160;ve hep de olmaya devam edecekti. O bir Halibut’tı&#160;ve Halibut’lar burada yaşıyordu. Ve işte Halibut’lar&#160;böyle yaşıyordu. Ve işte Parke Günü’nde hepsi burada oturup ayaklarını tahtaya vuruyor, yemeğin başlamasını bekliyorlardı; tıpkı İkinci Hepgenç Hali-but’ın zamanından beri her sene yapıldığı gibi.</p>
<p>Ve ayrıca Tobias Hildegrevv, Halibut hâzinesine ulaşmaya bu kadar yaklaşabilmişti. Eğer ulaşıp da&#160;alabilseydi, yaşadıkları bu hayattan, evden, evin için-dekilerden geriye ne kalmış olurdu? Burada oturmuş&#160;oyunu izleyenlerin hiçbiri, Tobias Hildegrevv’un amacına ulaşmaya ne kadar yaklaştığının ya da bu noktaya gelene kadar ne suçlar işlediğinin farkında değildi.&#160;Sanki küçük çocuklarmış da güven olmazmış gibi,&#160;genç yaşlı tüm Halibut’lardan saklanmıştı.</p>
<p>Hem neden bir hizmetkâr hâzineyi ele geçirmek istemesindi ki? Elbette isterdi. Neden istemesin?</p>
<p>“Omniya.”</p>
<p>Omniya arkasını döndü. Donakaldı. Cornelius Slinker!</p>
<p>“Ama ben sizin...”</p>
<p>Cornelius başını iki yana salladı. “İtti. Düştüm. Ama şimdi iyiyim. Kırık yok. Biraz başım ağrıyor,&#160;hepsi o.”</p>
<p>“Fakat yüzünüz...”</p>
<p>Slinker’ın yüzünde, sol gözünün köşesinden başlayıp çenesine kadar uzanan bir yara vardı. Dikiş atılmıştı ve teninde düzensiz aralıklarla küçük&#160;düğümler görülüyordu.</p>
<p>“Bıçağı vardı. Şanslıyım. Bir santimetre yana gelse, gözüm giderdi.”</p>
<p>Omniya başıyla onayladı. Ne diyeceğini bilemiyordu. Ya da nereden başlayacağını. “Ben sizin...”</p>
<p>“Biliyorum.”</p>
<p>“Ama buradasınız.”</p>
<p>“Evet.”</p>
<p>“Arduvaz Kule’ye giderken neden peşimden geldiniz?”</p>
<p>“Seni korumak için.”</p>
<p>“O sabah beni nasıl buldunuz?”</p>
<p>“Hepbüyür’le birlikte olabileceğini tahmin ettim. Güney Bloğu’nun dışında bekledim.”</p>
<p>“Bütün gece mi?”</p>
<p>Slinker başını evet anlamında salladı. “Korunmaya ihtiyacım olduğunu nereden bildiniz?”</p>
<p>“Kiremit.”</p>
<p>“Kaza olmadığını biliyor muydunuz?” “Şüphelenmiştim. Gondolier bir açıklama bulamadı.” Cornelius omuz silkti. “Eğer bir kiremitin&#160;düşmesi için neden yoksa, düşmez. Biri düşürmüştür.”</p>
<p>“Niye sizden başka kimse böyle düşünmedi?” Haberci yine omuzlarını silkti. “İşlerine gelmemiş&#160;olabilir mi?”</p>
<p>“Siz de kiremit yüzünden bir şeylerden kuşkulandınız, hepsi bu mu?”</p>
<p>“Duvarın dışına çıktığına dair söylentiler de duyunca, emin oldum. Söylentiler kulağıma geldiği an, birinin ısrarla senin peşinde olduğunu anlamıştım.” “Sonra da beni korumaya çalıştınız?”</p>
<p>Slinker başıyla onayladı.</p>
<p>“Neden bana söylemediniz Cornelius?”</p>
<p>“Hepbüyür’e söyledim.”</p>
<p>“Ama neden bana söylemediniz?”</p>
<p>“Ne zaman?”</p>
<p>Arduvaz Kulesi’nin tepesine kadar peşimden gelirken!”</p>
<p>“Yakalayamadım ki.”</p>
<p>Omniya gülümsedi. Hatta neredeyse kahkaha atmak gelmişti içinden.</p>
<p>Haberci ona çekingen bakıyordu. Omniya birden Cornelius Slinker’ın utangaç biri olduğunu ve o yüzden pek konuşmadığını fark etti. Sert ya da acımasız değildi, utangaçtı sadece. Hem üstelik, tehlikede&#160;olduğunu anladığından beri Omniya’yı kolluyor ya&#160;da en azında kollamaya çalışıyordu.</p>
<p>“Dün gece hayatımı kurtardınız,” dedi Omniya sessizce.</p>
<p>Cornelius mahcup bir şekilde ayaklarını hafifçe oynatarak başını öne eğdi.</p>
<p>“Ve neredeyse ölüyordunuz.”</p>
<p>Cornelius omuzlarını silkti.</p>
<p>“Teşekkür ederim.”</p>
<p>Başını kaldırmadan, “Teşekküre gerek yok,” dedi dudaklarının arasından.</p>
<p>“Gerek var.” Omniya tekrarladı. “Teşekkürler Cornelius. Beni korumaya çalıştığınız için teşekkürler. Hayatımı kurtardığınız için teşekkür ederim.”</p>
<p>Başını kaldırıp baktı. “Bana güvenebilirsin,” dedi ciddi bir şekilde. “Bunu iyice anla, Omniya Halibut.&#160;Cornelius Slinker’a güvenebilirsin. Her zaman. Sonsuza kadar.”</p>
<p>Omniya cevap vermek üzereydi ki, “Cornelius Slinker!” dedi onu görüp yanlarına gelen Hepbüyür.&#160;“Öldünüz sanmıştım.”</p>
<p>Slinker arkasını döndü. “Sadece bir söylenti, diye homurdandı. “Fazla abartmışlar.”</p>
<p>“Kuleden inince baktım yoktunuz, nereye kaybolduğunuzu merak etmiştim. Birilerinin sizi alıp götürdüğünü düşündüm.”</p>
<p>“Ayağa kalkıp yürüdüm,” dedi Slinker. “Zor olmadı. Biraz sendeledim. Birkaç kez de tökezleyip&#160;düştüm. Şimdi tamamen iyiyim.”</p>
<p>“Of, ne yara ama! Acıyor mu?”</p>
<p>Slinker başını iki yana salladı.</p>
<p>“Omniya,” dedi Hepbüyür, “Tobıas Hildegrew için ne dediklerini duydun mu? Anlamıyorum. Herkes onun ne kadar iyi biri olduğunu, ölmesine çok&#160;üzüldüklerini, dev akbabayı yakalamaya çalışırken&#160;nasıl da ölüp gittiğini anlatıp duruyor. Yanıldıklarını&#160;söylediğimdeyse, benimle alay ediyorlar. Ama dediklerinin hiçbiri doğru değil! Kâhyayı öldürdü o!”</p>
<p>“Bu söylediğinin ispatı yok sanırım,” dedi Omniya. “Ee, ispatı yoksa, öldürmediği anlamına mı geliyor yani? Senin peşine düşmediği anlamına mı&#160;geliyor? Dün gece seni öldürmeye geldi. Arduvaz&#160;Kule’de de öldürmeye çalıştı. Eğilim Salonu’ndaki&#160;kiremit kazaydı belki, ama Arduvaz Kule’de başına&#160;gelenler kaza değil. Doğruydu, değil mi?”</p>
<p>Omniya başıyla onayladı.</p>
<p>“Öyleyse anlayamıyorum! Öldüyse, tamam, en azından artık yok. Ama neden gerçekleri anlatmayalım? Neden onu bu kadar harika biri gibi gösterelim?” Hepbüyür, Cornelius’a baktı. “Haklı değil&#160;miyim? Sizce öyle değil mi?”</p>
<p>Haberci bir şey demedi. Omniya onu izliyordu. Omniya’nın korunmaya ihtiyacı olduğunu anlamıştı. Korkunç kazalar, ona inandırıcı gelmemişti. Acaba bu, onun daha önce de böyle “kazalar” gördüğü&#160;anlamına gelir miydi? Başka insanların da kovalan-dığını, yakalandığını ve öldürüldüğünü mü görmüştü? Belki de bir haberci olduğu için, Halibut’lardan&#160;aynen şimdiki gibi saklanan başka şeyler de görmüş&#160;ya da duymuştu.</p>
<p>“Atladı mı?” dedi Hepbüyür. “Düştü mü? Birisi mi itti? Sen mi ittin Omniya? Boğuştunuz mu? Onu&#160;kenara doğru mu ittin?”</p>
<p>“Hayır, itmedim.”</p>
<p>“Başkası mı itti peki? Kâhya yardımcıları mesela?”</p>
<p>“Hayır.”</p>
<p>“Nasıl oldu o zaman?”</p>
<p>Omniya duraksadı. Belki de ona söylemeliydi. Göz ucuyla, çatının bir köşesinden onu gözleyen&#160;Trimbleby’a baktı. Belki de söylemeliydi!</p>
<p>Tam söylemeye niyetlenmişken, “Peki, tamam,” dedi Hepbüyür. “Biliyorum. Sorup durmamalıyım.&#160;Üzücü bir durum. Gördüklerin korkunçtur herhalde.”</p>
<p>Omniya sessiz kaldı. Sonra başıyla onayladı. Cor-nelius Slinker’ın pelerinin cebinden taşan bir zarfın ucunu fark etti. “Onun ölüm kâğıdı mı?” diye sordu.</p>
<p>Cornelius başıyla onayladı.</p>
<p>“Şimdi mi götüreceksin?”</p>
<p>Haberci yine başını salladı.</p>
<p>Omniya yolculuğu hayal etti: Batı Bloğu’nu geçip, kapıya ulaşana kadar beş kilometre yol yürüyecek,&#160;sonra da şehre çıkıp ölüm kâğıdını nereye bırakmıyorsa oraya bırakacaktı. Ölüm kâğıdı sahteydi, çünkü Tobias Hildegrew ölmemişti. Peki dışarıda başka&#160;kimler vardı? Onlar. Hem de bir kişi değil, bir sürü.&#160;Trimbleby öyle dememiş miydi? Bir kişi değil, bir&#160;sürü kişi.</p>
<p>Trimbleby’ın kimleri kastettiğini biliyordu Omniya. Bazilika’nın sözünü ettiği ve Tobias Hildeg-revv’un evden uçtuğu her seferinde görmeye gittiği kişiler. Hepgiderler. Ama kimdi onlar? Ve neden&#160;Hildegrew, sanki Benzersiz Ev’le savaştalarmış da bu&#160;sadece küçük bir çatışmaymış gibi, kazanacaklarını&#160;söylemişti?</p>
<p>Bazilika önceden onlardan biri miydi? Omniya, Pedagogya’ya Bazilika’nın yaşadığım söylediğinde; müdirenin ilk tepkisi, Omniya’nın onu duvarın&#160;dışında görmüş olabileceğini söylemekti. Belki de&#160;Bazilika onlardan biriydi ve o yüzden o odaya kilitlenmişti. Ama eğer gerçekten öyleyse bile; Omniya,&#160;Bazilika’nın artık onların tarafında olmadığından&#160;emindi.</p>
<p>Bazilika yaşıyordu. Omniya bunu biliyordu. Kâhya yardımcılarının ne dediği umurunda değildi.&#160;Bazilika hayalet değildi. Ama Omniya’nın aklına&#160;hayaline gelebilecek türden biri de değildi. Tanıdığı hiçbir Halibut’a benzemiyordu; hatta o kadar&#160;benzemiyordu ki, Omniya onun gerçek bir Halibut&#160;olduğundan tereddüt etmişti. Ama gerçekti.</p>
<p>Omniya epeyce uzaktaki Arduvaz Kule’ye baktı. Bazilika’nın, penceresinden Pıtrak Ev’i izleyip izlemediğini merak ediyordu.</p>
<p>Omniya’ya öyle geliyordu ki, evle ilgili bildiğini düşündüğü şeylerin hiçbirine güven olmazdı. Tam&#160;da Bazilika’nın dediği gibi, bazı şeyler göründüğü&#160;gibi değildi. Fakat Omniya güvenilmez bu şeylerin&#160;neler olduğunu bilmediğini fark etti; ya da en azından hepsini bilmediğini diyelim ve bildiklerini de&#160;tam olarak anladığı söylenemezdi. Henüz değil.</p>
<p>“Keşke hiçbirini öğrenmeseydim,” diyecekti neredeyse. Parke sahanın yukarısında oturmuş oyunu izleyen, yaşlıysalar sevinçle bağırıp ayaklarını&#160;yere vuran, gençseler ne kadar sıkıldıklarını homurdanıp duran diğer Halibut’lar gibi olmayı dileyecekti neredeyse. Hepsi yemeği bekliyor, başka hiçbir şey&#160;düşünmüyorlardı; tıpkı Omniya’nın sadece bir hafta&#160;önce Tobias Hildegrevv’u pelerinin içinde Ebruli&#160;Koru’dan çıkarken görene, gidip araştırmaya karar&#160;verene kadar yaptığı gibi. Bu kararın hayatını değiştirdiğini biliyordu, bir daha asla eskisi gibi olmayacaktı. Ve Omniya şimdi, acaba hayatının nasıl&#160;değişeceğini bilseydi, yine de araştırmaya karar verir&#160;miydi, merak etti.</p>
<p>Fakat artık öğrendiğini öğrenmişti, dönüşü yoktu. Omniya bu süreçte ne kadar değiştiğini anlamaya başlamıştı. Sadece üç gün önce Oyuklu Konak’ın devasa kirişlerine bakmış ve iki yüz senedir burada&#160;olduklarını, iki yüz sene daha burada olacaklarını&#160;düşünüp kendini rahatlatmaya çalışmıştı. Ama şimdi Pıtrak Ev’in çatısında, Halibut’ların arkasında&#160;hazırlıkları süren şölen sofrasına bakıp, bunun daha&#160;ne kadar süreceğini soruyordu kendine; belki de her&#160;şey yarın bitecekti, kim bilir?</p>
<p>“Neyse, geçti gitti işte,” dedi Hepbüyür, hâlâ Tobias Hildegrevv’u düşünüyordu.</p>
<p>Omniya dönüp ona baktı. Cornelius Slinker’sa Hepbüyür’ün yanında durmuş, Omniya’yı izliyordu. Omniya, Cornelius orada olduğu için mutluydu.&#160;Onun yardımına tekrar ihtiyaç duyacakmış gibi bir&#160;his vardı içinde. Ve Hepbüyür’ün yardımına da. İkisine de ihtiyacı olacağını hissediyordu.</p>
<p>Omniya Halibut kadere inanmaz. Hatırladınız mı? Tüm bunlar daha yeni başlarken; Alevya isimlerin mi insanları, insanların mı isimleri belirlediğini&#160;sorunca, Omniya kadere inanmadığını söylemişti.&#160;Omniya insanın kendi yolunu kendisi çizdiğine inanıyor. Ya da en azından bugüne kadar inanıyordu,&#160;diyelim. Şimdiyse onu Benzersiz Ev için süregiden&#160;mücadelenin ortasına atan bir tür güç -kader deyin&#160;ya da şans ya da istediğiniz herhangi bir şey- olup&#160;olmadığını merak ediyor. Öyle bir mücadele ki,&#160;gözlerden uzak, nesiller boyu sürüp gitmiş. Ve eğer&#160;Omniya kendi payına düşen bölümü oynamak istemezse -kendi nesline yapılan çağrıyı kabul etmeyecekse- mücadeleyi kaybedecekti. Yok eğer payına&#160;düşeni yapmak isterse, kendinden ve hayalini kurduğu yaşamdan neler eksileceğini düşünüyordu.</p>
<p>Elbette kendisi dile getirmediği sürece bir insanın tam olarak ne düşündüğünü bilmek zor. Ben de Omniya’nın bana içini döktüğünü iddia etmiyorum,&#160;ya da dökmek istese bile bilfiil orada olduğumu&#160;da söylemiyorum. Bütün bunları nereden bildiğim,&#160;Omniya’nın başına gelen sıra dışı olayların yanında&#160;o kadar önemsiz ki ve eğer bir gün onu da anlatmaya karar verirsem, kesinlikle bu hikâyeyi bitirene&#160;kadar bekleyeceğim. Zaten böylesi sadece Omniya&#160;için değil, bu kitabı okuyan herkes için daha adil&#160;olur.</p>
<p>Fakat aşağıda oynanan oyunla coşup ayaklarını vuran Halibut’larla dolu Pıtrak Ev’in çatısında Hep-büyür ve Cornelius ile dururken, Omniya’nın aklından geçen bir şeyi çok iyi biliyorum: Henüz bitmedi.&#160;Hepbüyür yanılıyor. Tobias Hildegrevv’un Büyük&#160;Kule’nin tepesinde kanatlanmadan önce bağırarak&#160;söylediklerini duymadı o. Ama Omniya duydu.</p>
<p>‘Aksine,’ diye düşündü Omniya, ‘her şey daha yeni başlıyor.’</p>
<p>MACERA DEVAM EDECEK</p><div><div><img src="main-14.jpg" alt=""/></div></div>
</body>
</html>