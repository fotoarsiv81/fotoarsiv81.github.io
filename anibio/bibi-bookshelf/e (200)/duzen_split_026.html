<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>duzen</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_5">IV<br class="chapter"/>EK<br class="chapter"/>BU DÜZEN DEĞİŞMELİDİR!..<br class="chapter"/>NİÇİN VE NASIL?<sup class="calibre3"><a href="duzen_split_040.html#footnote-100-8" id="footnote-100-8-backlink" name="footnote-100-8-backlink">*</a></sup></h1>
				<p class="solbaslik">Önsöz</p>
				<p class="normal">"Ortanın solu" konusundaki yalan ve iftiraların artık etkisiz kaldığını görenler, şimdi, Cumhuriyet Halk Partisi'nin "düzen değişmelidir" sözünü ele alarak, buna yanlış anlamlar vermekte ve yurttaşlarımızın zihnini bulandırmaya, bu konudaki yalan ve iftiralarla chp'yi yıpratmaya uğraşmaktadırlar.</p>
				<p class="normal">Özellikle bazı Bakanlar son zamanlarda yaptıkları hemen her konuşmada bu iftiraları tekrarlamaktadır.</p>
				<p class="normal">chp Genel Sekreteri Bülent Ecevit, 12 Kasım 1967 günü verdiği bu demeçle "düzen değişikliği" konusundaki yalan ve iftiraları cevaplandırmakta, "düzen değişikliği"nin niçin gerekli olduğunu ve ne anlama geldiğini açıklamaktadır.</p>
				<p class="normal2">Bu Düzen Değişmelidir!</p>
				<p class="normal">Hem kendilerinden önce yapılmış her şeyi reddedenler, Atatürk devrini bile kötüleyenler, hem de "düzen değişmelidir" sözüne karşı, "Atatürk'ün eseri olan düzen mi değişecek?" diye, Atatürk adına sığınanlar... Hem, "yeterli çoğunluğu sağlarsak Anayasa'yı değiştireceğiz" diye taraftarlarını Anayasa'ya karşı kışkırtıp, hem de "düzen değişmelidir" sözüne karşı Anayasacı kesilerek, "açık konuşun, bu Anayasa düzenini iktidar... Başbakanından bakanlarına ve genel merkezdeki sözcülerine kadar, bütün ileri gelen yöneticileriyle, şimdi, halktan gelen ve chp'de dile getirilen "düzen değişmelidir" isteğinin korkusu, telaşı içindedir.</p>
				<p class="normal">Başbakanın, "biz bu gezileri parti propagandası için yapmıyoruz" yollu sözlerine rağmen, özel uçaklar tutarak büyük kafileler halinde devlet parasıyla yapılan temel atma, kurdele kesme gezilerinde, artık, başlıca bu düzen değişikliği konusu işlenmektedir. chp'nin "düzen değişmelidir" sözü ele alınarak, ana muhalefet partisine, yalanlarla, iftiralarla hücum edilmekte, vatandaşın zihni bulandırılmaya çalışılmaktadır.</p>
				<p class="normal2">Çabaları Boşunadır</p>
				<p class="normal">Ama bütün çabaları boşunadır. Biz, gittiğimiz her yerde, düzen değişikliğinden muradımızın ne olduğunu açık açık anlatıyoruz. Okuryazar olmayanlar bile anlıyorlar ve bizim anlattıklarımızda kendi dert ve özlemlerini buluyorlar. Son olarak bu konuda bize "gafiller" diyecek kadar sinirleri bozulan ap yöneticileri, işi gaflete vurup da, bizim düzen değişikliği ile ne kastettiğimizi anlamaz göründükçe, halk, devlet yönetme iddiasında olan bu kimselerin akıllarından da şüphe etmeye başlamaktadır.</p>
				<p class="normal">Sinirlerinin bozulmasına sebep, şimdiye kadar ap'yi desteklemiş yurttaşlardan da pek çoğunun, ortalık aydınlanıp gerçekler anlaşıldıkça, "düzen değişmelidir" demeye başlamış olmasıdır. Çünkü ap'li-chp'li, partili-partisiz ayrımı olmaksızın, büyük halk çoğunluğu, Türkiye'deki düzen bozukluğunun sıkıntısı içindedir ve bu düzen bozukluğunun, bu düzeni değiştirme gerekliliğinin bilincine ermektedir.</p>
				<p class="normal2">chp'nin İstediği</p>
				<p class="normal">Bizim "düzen değişmelidir" derken istediğimiz, Anayasa'ya aykırı bir düzen kurulması değildir. Bizim istediğimiz, bugünkü düzenin yürürlükteki Anayasa'ya aykırılıklarının giderilmesi ve Anayasa'ya uygun bir düzen kurulmasıdır.</p>
				<p class="normal">Anayasa, 37. maddesinde, "Devlet, toprağın verimli olarak işletilmesini gerçekleştirmek ve topraksız olan veya yeterli toprağı bulunmayan çiftçiye toprak sağlamak amaçlarıyla gereken tedbirleri alır. Kanun, bu amaçlarla, değişik tarım bölgelerine ve çeşitlerine göre toprağın genişliğini gösterebilir" demektedir.</p>
				<p class="normal">Türkiye'nin her yerinde toprak düzeninin bu Anayasa emrine uygun olduğu iddia edilebilir mi?.. Bazı bölgelerde, belirli kişilerin elinde on binlerce dönüm toprak vardır; milyonlarca köylü ise topraksız veya çok az topraklıdır ve büyük toprak sahiplerinin emrinde yarı aç yarı tok yaşamaktadır. Bazıları, diledikleri gibi oy kullanamamaktadırlar.</p>
				<p class="normal">Anayasa, 52. maddesinde, "Devlet... tarım ürünlerini ve tarımla uğraşanların emeğini değerlendirmek için gerekli tedbirleri alır" demektedir.</p>
				<p class="normal">Oysa, köylü, tütününü birçok yerlerde zararına satarken, bir avuç büyük aracı, tütünden yüz milyonlar kazanmaktadır. Elimizde, daha geçen yaz, köylüden 30-40 kuruşa alınan elmaların şehirde 200-250 kuruşa, köylüden 25-30 kuruşa alınan eriklerin şehirde 150-200 kuruşa satıldığını gösterir faturalar vardır.</p>
				<p class="normal">Anayasa, 45. maddesinde, "Devlet, çalışanların, yaptıkları işe uygun ve insanlık haysiyetine yaraşır bir yaşayış seviyesi sağlamalarına elverişli adaletli bir ücret elde etmeleri için gerekli tedbirleri alır" demektedir.</p>
				<p class="normal">Oysa, Doğu Anadolu'nun birçok yerinde insan emeği, kış aylarından gündeliği 5 liraya kapatılarak, gündeliğin 15 liraya çıktığı yaz aylarında, bazı köylüler 5 liradan çalıştırılmaktadır.</p>
				<p class="normal">Devlet Plânlama Teşkilâtı'nın daha yeni açıkladığına göre, Ziraat Bankası kredilerinden çiftçilerin ancak üçte biri yararlanabilmekte; kredi alanların yarısı da ancak yılda 300 lira kredi alabilmektedir. Buna karşılık Ziraat Bankası'ndan, on binlerce yüz binlerce lira kredi alan, büyük toprak sahipleri veya büyük işadamları vardır. Onlar, Ziraat Bankası'ndan yüzde 8-9 faizle aldıkları kredilerin, hatta Et ve Balık Kurumu'ndan faizsiz olarak aldıkları avansların büyük kısmını, yüzde 100-200 faizle köylüye devretmektedirler. Gene, Devlet Plânlama Teşkilâtı'nın açıklandığına göre, dar gelirli köylü, bankalardan aldığı krediden daha çoğunu, bu gibi zenginlerden böyle yüksek faizlerle almaya mecbur kalmaktadır.</p>
				<p class="normal">Ankara Sanayi Odası'nın daha yeni yayınladığı "Türkiye'nin Endüstrileşme Sorunu" adlı incelemesinde açıklandığına göre, bugünkü düzende, bir sanayici, sınai yatırıma yönelttiği sermayeden yılda yüzde 25'in üstünde kazanç sağlayamazsa, parasını arsaya veya yapıya yatırması, yani taşa toprağa gömmesi, daha kârlı olmaktadır. Demek ki bugünkü düzen, bırakınız köylüyü işçiyi, sanayicinin bile o kadar aleyhindedir ki, parasını sanayiye yatıran bir müteşebbis vatandaş, ancak, yüzde 25'in üstünde kâr sağlayıp da halkı soymak şartıyla kazançlı bir iş yapmış olmaktadır.</p>
				<p class="normal">Bunlar, Türkiye'deki düzen bozukluğunun sadece birkaç örneği...</p>
				<p class="normal2">Bugünkü Düzen!</p>
				<p class="normal">Bugünkü düzende, bir insanın parasını toprağa gömmesi, o parayla toprağın üstüne fabrika kurmaktan daha kârlı olabilmektedir.</p>
				<p class="normal">Devletten düşük faizle kredi veya faizsiz avans alarak, tarımsal veya sınai ürünlere büyük ölçüde aracılık yapmak, sermaye yatırıp veya emek verip o ürünleri meydana getirmekten daha kârlıdır.</p>
				<p class="normal">İthalât, imalattan çok daha kârlıdır.</p>
				<p class="normal">Hele düşük faizli kredi veya faizsiz avans alıp yoksul insanlara tefecilik yapmak, krediyle fabrika kurmaktan kat kat daha kârlıdır.</p>
				<p class="normal">AP sözcüleri, "artan gelirden ve yükselen refahtan herkesin çalışması ve kabiliyeti ölçüsünde pay alması"ndan söz ediyorlar. Oysa bugünkü düzende çok çalışan milyonlarca insan yarı aç yaşamakta, ama hiç çalışmayan bir avuç insan, devletin sağladığı imkânlarla ve halkın mutluluğa ve esenliğe kavuşturmak için çırpınan nice kabiliyetli ve çalışkan insan sürünürken, düzen bozukluğunun sağladığı fırsatları ve soygun imkânlarını iyi değerlendirmekten başka bir kabiliyeti olmayan bazı kimseler büyük servetler yapabilmekte ve bazıları bu servetlerinin büyük kısmını yurtdışına kaçırmaktadırlar.</p>
				<p class="normal">Sayın Başbakan, 8 Ekim 1967 günü, Kırıkkale konuşmasında, "Çalışmayan insanı çalışan insanın kazancı ile mi geçindireceğiz?" diye soruyordu. Oysa bugünkü düzen, çalışmayan insanı, çalışan insanların kazandırıp zengin ettiği bir düzendir.</p>
				<p class="normal2">Gerçek Demokrasi İçin Savaşıyoruz</p>
				<p class="normal">Biz, ortanın solunda chp olarak, işte böylesine bozuk, adaletsiz ve insanlık dışı bir düzeni değiştirmek istiyoruz. Yerine koyacağımız düzende, ap yöneticilerinin iddia ettikleri gibi, demokrasi ortadan kalkmayacak, tersine, bütün vatandaşların, her türlü iktisadi baskıdan kurtulmuş olarak, tam bir özgünlük içinde oy kullanabilecekleri gerçek demokrasiye ulaşılmış olacaktır.</p>
				<p class="normal">Kuracağımız düzende özel mülkiyet ortadan kalkmayacak, tersine, bugün özel mülkiyetten yoksun bulunan milyonlarca köylü de, işlediği toprağın mülkiyet hakkına kavuşacaktır.</p>
				<p class="normal">Kuracağımız düzende teşebbüs özgürlüğü son bulmayacak, tersine, teşebbüs özgürlüğünün halk ve memleket yararına işlemesi, verimli ve faydalı alanlara yatırım yapanların, tefecilerden, soygunculardan daha çok kazanabilmeleri sağlanacaktır.</p>
				<p class="normal">Kuracağımız düzenle memlekete komünizm gelmeyecek, tersine, komünizm tehlikesi, hiçbir baskı tedbirinin sağlayamayacağı kesinlikle önlenmiş olacaktır.</p>
				<p class="normal">Biz, Anayasa'nın buyruğu olan, insanlığın emri olan, adaletin gereği olan bir düzen değişikliği istemekteyiz.</p>
				<p class="normal">Bu, halkın isteğidir. Çalışanların ve hakları çiğnenenlerin isteğidir.</p>
				<p class="normal">Bu düzen değişikliği, Anayasa değiştirilerek değil, Anayasa tam uygulanarak; demokratik rejimden vazgeçilerek değil, demokratik rejime uygun olarak; millet iradesine karşı gelinerek değil, millet iradesine uyularak gerçekleştirilecektir.</p>
				<p class="normal">İktidar başındakilerin telâşı, bizim "düzen değişmelidir" sözümüzden çok, millet iradesinin gitgide bu yolda oluşmasından, yoğunlaşmasından ileri gelmektedir.</p>
				<p class="normal">Onun için, hiçbir kuvvet bu düzen değişikliğini önleyemeyecektir.</p>
				<p class="normal">Asıl gafiller, bu düzen değişikliğinin yalanla veya baskıyla önlenebileceğini sananlardır.</p>
		
		</body>
</html>