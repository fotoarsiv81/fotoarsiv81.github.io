<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>duzen</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_7">VI<br class="chapter"/>EK<br class="chapter"/>CHP'NİN DÜZEN DEĞİŞİKLİĞİ PROGRAMINDA<br class="chapter"/>ÇALIŞANLARIN HAKLARI VE ETKİNLİĞİ<sup class="calibre3"><a href="duzen_split_042.html#footnote-100-10" id="footnote-100-10-backlink" name="footnote-100-10-backlink">*</a></sup></h1>
				<p class="ortayazi"> </p>
				<p class="ortayazi">• Anayasa'da işçi hakları</p>
				<p class="ortayazi">• chp programı işçilere ne getiriyor?</p>
				<p class="ortayazi">• chp Genel Başkanı Bülent Ecevit'in 1977 Nisanı'nda Kayseri'de işçiler ve sendikacılarla yaptığı sohbet.</p>
				<p class="h2baslik1">Sunuş</p>
				<p class="normal1">Kabuk Çatladı Bir Kez Yeni Düzen Gecikemez</p>
				<p class="sagnormal">Bülent ECEVİT</p>
				<p class="normal">Birdenbire değişmez toplum. Birdenbire bir düzen yıkılıp da başka bir düzen gelivermez. Gerçek ve kalıcı devrimler uzun ve sancılı oluşumlardan doğar.</p>
				<p class="normal">Bir anda yerin üstünü değiştiren depremler bile yer yapısındaki on binlerce yıllık oluşumundan kaynaklanır.</p>
				<p class="normal">Demokratik Sol akımın tohumları on bir yıl önce ekildi Türk siyasal yaşamına... Toplumsal gelişmenin elverdiği bir aşamada ekildi. Ne erken ne de geç... Emek verildi, acılar çekildi yıllarca...</p>
				<p class="normal">Çilesini çekenlere uzun gelse de on bir yıl toplumların gelişme sürecinde kısa bir süredir.</p>
				<p class="normal">İlkin zor boy attı bu akım. İçinden de dışından da engellendi. Toplumdan aldığı güçle aştı bu engelleri... Büyümesi giderek hızlandı ve sekizinci yılında –1974'te– Türkiye'nin en güçlü siyasal akımı oldu. On birinci yılındaysa Türkiye Büyük Millet Meclisi'nin en büyük grubunu oluşturdu.</p>
				<p class="normal">Yakın günlere dek büyümesini kaygıyla izleyenlerden bile çoğu şimdi bu akıma umut bağlıyor. Türkiye'nin esenliğini de çocuklarının güvenliğini de Demokratik Sol'un iktidar olmasında görüyor çoğu yurttaşımız...</p>
				<p class="normal">Zamanı gelmemiş değişimleri zorlayanlar da zamanı gelen değişimleri engelleyenler de bunalım yaratırlar toplumda...</p>
				<p class="normal">Demokratik Sol iktidarın zamanının geldiği şuradan belli ki toplumun giderek genişleyen bir kesimi –Demokratik Sol'u bir bunalım etkeni saymak şöyle dursun– Türkiye'yi bunalımdan ancak bu akımın kurtarabileceğine inanıyor artık.</p>
				<p class="normal">Türkiye'deki bunalıma, zamanı gelen değişimi zorla engellemek isteyenlerin neden oldukları da çok iyi biliniyor.</p>
				<p class="normal">Süresi dolmuş bir düzeni sürdürmek için iktidar kavgası yapanlarla zamanı gelmiş bir düzen değişikliğini gerçekleştirmek için iktidar olmaya çalışanların yöntemleri birbirine benzemez.</p>
				<p class="normal">Süresi dolmuş düzeni sürdürmek isteyenler oyunlarla, taktiklerle, baskılarla yürütürler iktidar kavgalarını… O oyunlar, taktikler, baskılar kurulu düzenin kurallarıyla bağdaşabilir ama kurulmak istenen yeni düzenin kurallarına uymaz.</p>
				<p class="normal">Demokratik Sol iktidar yakında bir doğal oluşum gibi kendiliğinden gerçekleşecektir. Oyunsuz, taktiksiz, zorlamasız...</p>
				<p class="normal">Gerçek devrim kıvama erişen evrimin sonucudur.</p>
				<p class="normal">Toplumdaki evrimin aydınlık sonucu göründü artık...</p>
				<p class="normal">Eskiyen düzenin kabuğu çatladı.</p>
				<p class="normal">Bütün oyunlar, taktikler, baskılar boşuna...</p>
				<p class="normal">Düzenin kabuğu çatladı bir kez.</p>
				<p class="normal">Yeni bir düzen uzun süre gecikemez.</p>
				<p class="normal1">Anayasa'da İşçi Hakları</p>
				<p class="normal">Çalışma ve sözleşme hürriyeti</p>
				<p class="normal">Madde 40:</p>
				<p class="normal">Herkes, dilediği alanda çalışma ve sözleşme hürriyetlerine sahiptir, özel teşebbüsler kurmak serbesttir.</p>
				<p class="normal">Kanun, bu hürriyetleri, ancak kamu yararı amacıyla sınırlayabilir.</p>
				<p class="normal">Devlet, özel teşebbüslerin milli iktisadın gereklerine ve sosyal amaçlara uygun yürümesini, güvenlik ve kararlılık içinde çalışmasını sağlayacak tedbirleri alır.</p>
				<p class="normal">İktisadi ve sosyal hayatın düzeni</p>
				<p class="normal">Madde 41:</p>
				<p class="normal">İktisadi ve sosyal hayat, adalete, tam çalışma esasına ve herkes için insanlık haysiyetine yaraşır bir yaşayış seviyesi sağlanması amacına göre düzenlenir.</p>
				<p class="normal">İktisadi, sosyal ve kültürel kalkınmayı demokratik yollarla gerçekleştirmek; bu maksatla, milli tasarrufu artırmak, yatırımları toplum yararının gerektirdiği önceliklere yöneltmek ve kalkınma planlarını yapmak devletin ödevidir.</p>
				<p class="normal">Çalışma hakkı ve ödevi</p>
				<p class="normal">Madde 42:</p>
				<p class="normal">Çalışma herkesin hakkı ve ödevidir.</p>
				<p class="normal">Devlet, çalışanların insanca yaşaması ve çalışma hayatının kararlılık içinde gelişmesi için, sosyal, iktisadi ve mali tedbirlerle çalışanları korur ve çalışmayı destekler; işsizliği önleyici tedbirleri alır.</p>
				<p class="normal">Angarya yasaktır.</p>
				<p class="normal">Memleket ihtiyaçlarının zorunlu kıldığı alanlarda vatandaşlık ödevi niteliği olan beden veya fikir çalışmalarının şekil ve şartları, demokratik esaslara uygun olarak kanunla düzenlenir.</p>
				<p class="normal">Çalışma şartları</p>
				<p class="normal">Madde 43:</p>
				<p class="normal">Kimse, yaşına, gücüne ve cinsiyetine uygun olmayan bir işte çalıştırılamaz. Çocuklar, gençler ve kadınlar, çalışma şartları bakımından özel olarak korunur.</p>
				<p class="normal">Dinlenme hakkı</p>
				<p class="normal">Madde 44:</p>
				<p class="normal">Her çalışan dinlenme hakkına sahiptir.</p>
				<p class="normal">Ücretli hafta ve bayram tatili ve ücretli yıllık izin hakkı kanunla düzenlenir.</p>
				<p class="normal">Ücrette adalet sağlanması</p>
				<p class="normal">Madde 45:</p>
				<p class="normal">Devlet, çalışanların, yaptıkları işe uygun ve insanlık haysiyetine yaraşır bir yaşayış seviyesi sağlamalarına elverişli adaletli bir ücret elde etmeleri için gerekli tedbirleri alır.</p>
				<p class="normal">Sendika kurma hakkı</p>
				<p class="normal">Madde 46:</p>
				<p class="normal">İşçiler ve işverenler, önceden izin almaksızın, sendikalar ve sendika birlikleri kurma, bunlara serbestçe üye olma ve üyelikten ayrılma hakkına sahiptirler. Bu hakların kullanılışında uygulanacak şekil ve usuller kanunda gösterilir. Kanun devletin ülkesi ve milletiyle bütünlüğünün, milli güvenliğin, kamu düzeninin ve genel ahlakın korunması maksadıyla sınırlar koyabilir.</p>
				<p class="normal">Sendikalar ve sendika birliklerinin tüzükleri, yönetim ve işleyişleri demokratik esaslara aykırı olamaz.</p>
				<p class="normal">Toplu sözleşme ve grev hakkı</p>
				<p class="normal">Madde 47:</p>
				<p class="normal">İşçiler, işverenlerle olan münasebetlerinde, iktisadi ve sosyal durumlarını korumak veya düzeltmek amacıyla toplu sözleşme ve grev hakkına sahiptirler.</p>
				<p class="normal">Grev hakkının kullanılması, istisnaları ve işverenlerin hakları kanunla düzenlenir.</p>
				<p class="normal">Sosyal güvenlik</p>
				<p class="normal">Madde 48:</p>
				<p class="normal">Herkes, sosyal güvenlik hakkına sahiptir. Bu hakkı sağlamak için sosyal sigortalar ve sosyal yardım teşkilatı kurmak ve kurdurmak devletin ödevlerindendir.</p>
				<p class="normal1">chp Programı İşçilere Ne Getiriyor?</p>
				<p class="normal">Cumhuriyet Halk Partisi Türkiye'nin en büyük demokratik sol partisidir. Cumhuriyet Halk Partisi'nin yeni demokratik sol programı kaynağını Türk toplumunun gerçeklerinden almaktadır. Halk için halkla birlikte oluşturulmuştur.</p>
				<p class="normal">Yeni programın temelinde yatan ilke şudur: Türkiye'de ekonomik büyüme özgürlükçü demokrasi içinde toplumsal adaletle birlikte sağlanmalı ve hızlandırılmalıdır.</p>
				<p class="normal">Diğer partilere göre bu üç unsuru bağdaştırma olanağı yoktur. Onlar önce somun büyüsün, somunun adaletle bölüşülmesine daha sonra sıra gelir derler.</p>
				<p class="normal">Cumhuriyet Halk Partisi'nin görüşüne göre, bir yandan somun büyüyecek, somun halkın elinde hızla büyüyecek, bir yandan da o somunun dilimleri halk arasında daha adaletle bölüşülecektir.</p>
				<p class="normal">Bunun için önce bugünkü bozuk ve adaletsiz düzen değişmelidir. Demokratik Sol anlayışın kuralları içinde yeni bir düzen kurulmalıdır. Böylece GELİŞME DAHA HIZLI, DAHA HAKÇA, DAHA DEMOKRATİK OLACAKTIR.</p>
				<p class="normal">Cumhuriyet Halk Partisi'nin Demokratik Sol tutumu şu temel kurallara dayanmaktadır: ÖZGÜRLÜK, EŞİTLİK, DAYANIŞMA, EMEĞİN ÜSTÜNLÜĞÜ, GELİŞMENİN BÜTÜNLÜĞÜ, HALKIN KENDİNİ YÖNETMESİ.</p>
				<p class="normal">Bu kurallara ve Türk Halkı'nın isteklerine uygun bir düzene ulaşmak üzere, Cumhuriyet Halk Partisi'nin bağlı kalacağı ilkeler şöyledir: CUMHURİYETÇİLİK, MİLLİYETÇİLİK, HALKÇILIK, DEVLETÇİLİK, LAİKLİK, DEVRİMCİLİK.</p>
				<p class="normal">Cumhuriyet Halk Partisi'nin demokratik sol anlayışı gereğince, ekonomik güç devletten de çok belli kişilerden de çok, doğrudan doğruya halkın elinde toplanmalıdır. Yaşamını emeğiyle kazananların, işçilerin, köylülerin, kamu görevlilerinin, esnaf ve sanatkarların elinde toplanmalıdır. Ekonomik güç bir ölçünün ötesinde devlet elinde toplanırsa, devlet halkı ezer. Ekonomik güç bir ölçünün ötesinde belli kişilerin elinde toplanırsa, o zaman özel sermaye halkı ezer ve sömürür.</p>
				<p class="normal">Cumhuriyet Halk Partisi, devletin de, özel kişilerin elinde toplanan sermayenin de halkı ezmesine razı değildir, ister ki, ekonomik güç halkta toplansın, dolayısıyla halkın siyasal gücü de artsın. Gerçek demokrasi o zaman gerçekleşmiş olacaktır.</p>
				<p class="normal1">chp Türk İşçisini Halktaki Birleşmenin ve Güçlenmenin Öncüsü Olarak Görür</p>
				<p class="normal">Cumhuriyet Halk Partisi'ne göre, hiçbir yurttaş kaderine razı edilemez. Kimse, ben yoksul doğmuşum, kaderim buymuş, yoksul yaşamaya razı olayım demez. Rejimin getirdiği siyasi bilinçlenme içinde, işçi hakkını ister, kamu görevlisi kendi gelirinin işçininkinden aşağı kalmamasını ister; topraksız köylü toprak ister; küçük çiftçi kendi alın terinden sağlanan gelirin aracıya, tefeciye değil kendisine gelmesini ister; herkes çocuğunu okutabilmek, herkes sağlıklı bir evde yaşayabilmek, herkes yeterli sağlık bakımı ister.</p>
				<p class="normal">Tüm çalışanlar örgütlenmek yoluyla bu haklarına etkinlik kazandırabilirler.</p>
				<p class="normal">Halktaki bu birleşmenin ve birleştikçe güçlenmenin öncüsü işçilerdir. Üstelik sınaileşmeyle birlikte ekonominin anahtarı işçilerin eline geçer.</p>
				<p class="normal">1963'te, chp'nin başında bulunduğu hükümetçe çıkarılan Toplu İş Sözleşmesi ve yeni Sendikalar Kanunu, Türkiye'de işçi haklarını, en ileri demokratik ülkeler düzeyine, hatta bazı bakımlardan o düzeyin üstüne çıkarmıştır. Böylelikle, Cumhuriyet Halk Partisi, kurucusu olduğu demokrasiyi de en sağlam toplumsal güvencesine kavuşturmuştur.</p>
				<p class="normal">Sendika özgürlüğü, toplu sözleşme ve grev haklarını kullanarak işçiler durumlarını düzeltme ve gelirlerini bir ölçüde yükseltme olanaklarına kavuşmuşlardır.</p>
				<p class="normal">Cumhuriyet Halk Partisi, gelirlerini yükseltme olanaklarından yoksun kalan köylü, kamu görevlileri, esnaf ve sanatkarı yaygın ve etkin örgütlere kavuşturacaktır.</p>
				<p class="normal">Böylelikle, çalışanlar arasında hak eşitliği ve gelir dengesi, yaşamlarını emekleriyle kazananlar el ele vererek, demokratik dayanışma ve işbirliği içinde gerçekleştirilecektir.</p>
				<p class="normal1">Cumhuriyet Halk Partisi Emeğin En Yüce Değer Olduğuna İnanır</p>
				<p class="normal">Demokratik Sol anlayışın temel kurallarından biri EMEĞİN ÜSTÜNLÜĞÜ kuralıdır. "Cumhuriyet Halk Partisi'ne göre, yaratıcılığın ve üreticiliğin kaynağı olan emek bir üstün değerdir ve sağlıklı toplumda başlı başına saygınlık nedenidir."</p>
				<p class="normal">Cumhuriyet Halk Partisi emeğiyle yaşamını kazanan herkesi en yüksek ölçüde saygıya değer insan olarak görür.</p>
				<p class="normal">Emeğin üstünlüğü kuralını kabul eden Cumhuriyet Halk Partisi'nin yeni programında, bu konuda şunlar yer almaktadır:</p>
				<p class="normal">Emek, niteliğine, yararlılığına, güçlülüğüne veya tehlikelerine göre maddi ve manevi karşılığını görmelidir.</p>
				<p class="normal">Emeğin yarattığı değer emeği verenlerde birikmelidir.</p>
				<p class="normal">Çalışma hakkı herkes için en temel bir haktır.</p>
				<p class="normal">Herkese çalışma olanağı sağlamak, işsizliği önlemek devletin görevidir.</p>
				<p class="normal">Cumhuriyet Halk Partisi'nin kuracağı yeni düzende emeğe en üstün değer verilirken, emek vermeksizin kazanma olanakları da kapatılacaktır. Örneğin, aracılık yoluyla, tefecilik yoluyla, toprak spekülasyonu yoluyla, karaborsacılık, istifçilik yoluyla kazanç sağlama olanakları tıkanacaktır. Gereksiz teşvik tedbirleri kaldırılacak, birtakım sahte ihracata vergi iadesi önlenecektir.</p>
				<p class="normal1">Cumhuriyet Halk Partisi İşsizliği Gerçek ve Hızlı Bir Sınaileşmeyle Önleyecektir</p>
				<p class="normal">Cumhuriyet Halk Partisi'ne göre, Türkiye'nin en önemli sorunlarından biri işsizlik sorunudur, işsizlik her yıl artmakta ve işsiz sayısı 2 milyonu aşmış bulunmaktadır.</p>
				<p class="normal">Cumhuriyet Halk Partisi, işsizliğin hızlı ve gerçek bir sınaileşmeyle önleneceğini düşünür. Yeni programında belirlendiği gibi, işsizlik sorunu, halk kesiminin, köy-kentlerin ve ekonomi alanındaki başka Demokratik Sol çözümlerin iş alanlarını çoğaltmasıyla, ağırlığını yitirmiş olacaktır.</p>
				<p class="normal">Bu amaçla işsizlik sigortası getirilecektir.</p>
				<p class="normal">Cumhuriyet Halk Partisi, Türkiye'deki işçi örgütlerinin, işsizlik sorununu da kendi sorunları bilmesini önerir. Bu da, ancak, işçilerin ve tüm çalışanların iktidar olmasıyla sağlanabilir.</p>
				<p class="normal">İşçiler de iktidarda yerlerini alacaklardır ki, kopmuş, çaresiz, ezilmiş, işsiz insanların sorunlarını da, kendi sorunları bilebilsinler; işçilerle işsizler arasındaki bir acıklı sınıf-içi savaşı kendi elleriyle önleyebilsinler.</p>
				<p class="normal1">Cumhuriyet Halk Partisi Türk İşçi Hareketinin Bölünmesi ve Güçsüzleştirilmesine Karşıdır</p>
				<p class="normal">Türkiye'nin bugünkü bozuk düzeni içinde hayat pahalılığıyla bir ölçüde olsun yarışmaya çalışabilen tek halk topluluğu, toplu sözleşme ve grev hakkından yararlanabilen işçilerimizdir. O da daha çok sanayi işçilerimizdir. Bu hakları da 1963 yılında, o sırada hükümette bulunan Cumhuriyet Halk Partisi gerçekleştirmiştir.</p>
				<p class="normal">Bugünkü demokratik ve anayasa rejimimiz içinde bu hakları geri almak artık kolay değil. Fakat bunları etkisiz bırakmak için de türlü oyunlar çevriliyor. Sendika bölünerek, işçi güçsüzleştirilmek isteniyor.</p>
				<p class="normal">Yeni Demokratik Sol Programı'nda Cumhuriyet Halk Partisi, sendika hareketinin bölünmesine ve o yoldan işçilerin ve işçi haklarının etkinliğinin azalmasına karşı olduğunu açıklamıştır. Cumhuriyet Halk Partisi, bir yandan sendika seçme özgürlüğünü genişletirken, öte yandan da işçi hareketinin gücünü ve etkinliğini arttırmak üzere sürekli çaba gösterecektir. Bunun için gerekli demokratik önlemler alınacaktır.</p>
				<p class="normal1">İşçiler Siyasete Katılmalıdır</p>
				<p class="normal">Demokratik bir toplumda siyaseti sadece partiler ve politikacılar yapamaz. Böyle bir toplumda halk değişik yollardan, değişik örgütler aracılığıyla siyasete katılır, siyasete ağırlığını koyar. Siyaset o zaman toplum yararına işleyen bir faaliyet durumuna gelebilir.</p>
				<p class="normal">Bazı çevreler, yıllardır sendikaların siyasetle ilgilenmelerini önlemeye çalışmaktadırlar. Bunda da büyük ölçüde başarı sağlayabilmişlerdir. Ancak son zamanlarda işçideki siyasal bilinçlenme nedeniyle, bazı sendikalara rağmen, artık işçilerin siyasetle etkin biçimde ilgilenmesi önlenemez hale gelmektedir.</p>
				<p class="normal">Cumhuriyet Halk Partisi, çalışan halk topluluklarının, o arada işçi sendikalarının siyasette ve devlet yönetiminde etkinlik kazanmasını ister. Bunun demokrasi kurallarına uygun biçimde gerçekleşmesine inanır.</p>
				<p class="normal">Cumhuriyet Halk Partisi, sendikaların kendi iç düzenlerinde ve işleyişlerinde demokrasi kurallarına daha ileri ölçüde uymalarını gözetecek ve bunun için gerekli yasal düzenlemeler yapacaktır.</p>
				<p class="normal">Ancak işçilerin gerçek anlamda ve etkin biçimde siyasete ağırlıklarını koyabilmeleri, demokratik işçi hareketinin kendi partisini bulup, onunla bütünleşmesiyle gerçekleşecektir.</p>
				<p class="normal">Değil mi ki, Türkiye'nin demokratik sol partisi Cumhuriyet Halk Partisi'dir, bu parti Türkiye'deki demokratik işçi hareketiyle bütünleşecektir. Bütünleşmeye mecburdur.</p>
				<p class="normal1">Lokavt Yetkisi Kaldırılacak Referandum Hakkı Tanınacaktır</p>
				<p class="normal">Cumhuriyet Halk Partisi, lokavt yetkisinin toplumsal bunalımı arttırdığı görüşündedir. Özellikle, lokavtın grev kırıcılığı amacıyla kullanılması sert sınıf çalışmalarına yol açabilmektedir.</p>
				<p class="normal">Bu sakıncalar nedeniyle, Cumhuriyet Halk Partisi lokavt yetkisini kaldıracaktır.</p>
				<p class="normal">Öte yandan, toplu sözleşme yetkisi bakımından anlaşmazlık çıkan durumlarda, işçilerin yetkili sendikayı oylarıyla belirleyebilmeleri için yargıç gözetiminde referandum hakkı tanınacaktır.</p>
				<p class="normal1">Cumhuriyet Halk Partisi Asgari Ücretin Vergi Dışı Bırakılmasından Yanadır</p>
				<p class="normal">Cumhuriyet Halk Partisi, gelişmeyi hızlandırıcı ve hakça bir vergi politikası izleyecektir. Dar ve orta gelir düzeyindeki ücretlere düşen vergi yükü oranı azaltılarak daha adaletli bir vergi düzeni kurulacaktır. Ücret gelirlerinde en az geçim indirimi yükseltilecektir.</p>
				<p class="normal">En az ücret vergilendirilmeyecektir.</p>
				<p class="normal1">Yurtdışında Çalışanlar ve Oy Hakkı</p>
				<p class="normal">Yurtdışındaki işçilerimiz, gerek yurda gönderdikleri tasarruflarıyla, gerek yurda dönüşlerinde getirdikleri bilgi ve becerileriyle gelişmemize büyük katkıda bulunmaktadırlar.</p>
				<p class="normal">Demokratik Sol tutumu içinde Cumhuriyet Halk Partisi, yurtdışındaki işçilerimizin bu katkılarını en ileri ölçüde değerlendirmeye çalışacaktır.</p>
				<p class="normal">Yurtdışındaki işçilere oy hakkı tanınacaktır ve bunun için gerekli yasal değişiklik yapılacaktır.</p>
				<p class="normal">Yurtdışındaki işçilerimizin halk kesimi içinde yatırımlar yapmaları desteklenecektir. Bu şekilde kurulan işletmelerde, yurda dönünce öncelikle iş edinmeleri sağlanacaktır.</p>
				<p class="normal">Cumhuriyet Halk Partisi, yurtdışındaki işçilerimizin her türlü haklarının korunması ve geliştirilmesi için etkin girişimlerde bulunacak, çocuklarının eğitimi için devletçe gerekli tedbirler alınacaktır.</p>
				<p class="normal1">Tarım ve Yapı İşçilerinin Sorunları</p>
				<p class="normal">Tarım kesimindeki, genellikle mevsimlik veya geçici işlerdeki o arada yapı iş kolundaki işçilerin sorunları, bugüne kadar çözümlenememiştir. Kapıcılar ve ev hizmeti görenler de aynı durumdadır.</p>
				<p class="normal">Cumhuriyet Halk Partisi, çalışanların bu kesiminin örgütlenebilmelerini, haklarını daha etkin biçimde koruyabilmelerini ve toplumsal güvenlikten eksiksiz yararlanabilmelerini kolaylaştıracaktır.</p>
				<p class="normal1">Devlet İşletmelerinde Yönetimin Çalışanlara Bırakılması</p>
				<p class="normal">Cumhuriyet Halk Partisi'nin kuracağı halkçı düzende, devlet işletmelerindeki bugünkü partizanca yönetime son verilecektir. Kamu hizmeti öncelik taşımayan devlet işletmelerinin yönetimi, o işletmelerde çalışanlara bırakılacaktır.</p>
				<p class="normal">Böylelikle, bu gibi fabrikalarda, madenlerde çalışan işçiler, mühendisler ve diğer kamu görevlileri, bu işletmelerin yönetiminde yetkili ve sorumlu olacaklardır.</p>
				<p class="normal">Kuşkusuz, bu yetki ve sorumluluk toplum yararına ve plan ilkelerine göre kullanılacaktır.</p>
				<p class="normal">Bu gibi işyerlerinin iyi işletilmesinden doğacak gelir ve verimlilik artışı, belli ölçüler içinde, çalışanlara bırakılacaktır.</p>
				<p class="normal">Devlet işletmelerinin, mülkiyeti tümüyle kamunun olmak üzere, çalışanlara bırakılması, bu işyerlerinde çalışan işçilerin işlerine yabancılaşmasını önleyecek, partizan ve bürokratik yönetimi ortadan kaldıracak ve demokrasiye daha çok işlerlik kazandıracaktır.</p>
				<p class="normal">Ekonomik gelişmemiz bu şekilde daha da hızlanacaktır.</p>
				<p class="normal1">chp Genel Başkanı Bülent Ecevit'in 1977 Nisanı'nda Kayseri'de İşçiler ve Sendikacılarla Yaptığı Sohbet</p>
				<p class="normal">Değerli işçi arkadaşlarım,</p>
				<p class="normal">Bu sanayi şehrinde, işçi şehrinde sizlerle birlikte olmak, sendikacı arkadaşlarımın arasında bulunmak benim için en büyük mutluluktur ve şereftir. Hepinize saygılarımı sevgilerimi sunarım.</p>
				<p class="normal">Cumhuriyet Halk Partisi'nde benim kuşağım ancak, çok kısa süreli yarım iktidarlar dönemlerinde sizlere hizmet olanağı buldu. Ama o kısa dönemleri de işçi yararına değerlendirmeye çalıştık. Örneğin, Sayın Teksif Başkanı arkadaşımızın da büyük bir değerbilirlikle belirttiği gibi, 1963'te, bir koalisyon hükümetinin başında olmamıza karşın ve Meclis'te çoğunluğumuz bulunmadığı halde, sizlerden, işçilerden de aldığımız güçle, özgür sendika örgütlerinin kurulmasını sağlayan en ileri ölçüde toplu sözleşme grev haklarına işçilerimizi kavuşturan yasaları çıkartmak, yeni iş yasasını çıkartmak, Sosyal Sigortalar yasasını işçiler ve aileleri lehine genişletmek olanağını bulduk.</p>
				<p class="normal">Bu kez gelirsek tam geleceğimizi umuyoruz. O zaman doğrudan doğruya sizin iktidarınız olacağız, işçilerin, köylülerin ve tüm çalışanların, esnaf ve sanatkarlarla kamu görevlileri dahil, tüm çalışanların iktidarı olacağız, inşallah bu kez sizden daha büyük güç almış olarak iktidara gelip, daha da çok hizmet etme olanağını bulacağız.</p>
				<p class="normal">Bu toplantının beni özellikle sevindiren bir yanı da, görebildiğim kadar, türk-iş üyesi ve disk üyesi sendikaların değerli yöneticilerinin, tavandaki ayrılığa aldırış etmeksizin, tabanda birleşmiş olarak burada bulunmalarıdır. Bunun için kendilerini kutlarım, işçinin birliğini ortaya koydukları için kendilerini kutlarım. Umarım ki, bu birlik tavana kadar kendini kabul ettirecektir ve Türkiye'de ancak büyük sermaye çevrelerinin ve bozuk düzeni sürdürmek isteyenlerin işine gelen bölünmeleri, işçi hareketinin içindeki gereksiz ayrılıkları sona erdirecektir.</p>
				<p class="normal">Bildiğiniz gibi, sömürü çevrelerinin, yerli ve yabancı sömürü çevrelerinin, öteden beri uyguladıkları çok basit bir kural vardır: "Böl ve Yönet." Bunun anlamı "Böl ve Sömür"dür aslında. Sömürebilmek için, işçinin gücünü kırabilmek için onu bölmeye çalışırlar. Çünkü Türkiye'deki toplumsal değişim o noktaya geldi ki eğer işçi bölünmezse, işçi Türkiye'de iktidar olacaktır ve kendisiyle birlikte bütün çalışanları iktidara getirecektir. Bunu önlemenin tek yolu olarak işçilerin bölünmesini görüyorlar.</p>
				<p class="normal">Geçenlerde Gaziantep'te de sendikacı arkadaşlarımla böyle bir toplantı yaptım. Orada da disk'lisi türk-iş'lisi birlikte toplantıyı düzenlediler. Kayseri'de aynı durumu görüyorum. Demek ki, tabandan tavana doğru yükselen yaygın bir birleşme hareketi var Türkiye'de. Bu bana kıvanç verdi ve gelecek için güvenç verdi.</p>
				<p class="normal">Değerli arkadaşlarım,</p>
				<p class="normal">Sendikacılarla toplantılarımız genellikle çok verimli olur. Çünkü uygarca çalışmaya, disiplinli çalışmaya alışmışlardır. Nitekim bu toplantıya gelmeden önce de üzerinde durduğunuz ve benim durmamı istediğiniz konuları ayrıntılı ve sistematik bir şekilde saptamış bulunuyorsunuz. Onlardan hareket ederek yeni programımızın ışığında bazı düşüncelerimi sizlere sunacağım.</p>
				<p class="normal">Önce sizin sorularınızdan bazılarına değineceğim. Yalnız bunlardan Sosyal Sigortalar'la ilgili sorularınızı cevaplandırmayı doğru bulmuyorum. Neden doğru bulmuyorum? Onu açıklayacağım. Zaten programımızda da açıklıyoruz.</p>
				<p class="normal">Türkiye'de politikacıların işçilere, kamu görevlilerine esnaf ve sanatkarlara, hele seçimlere doğru, birtakım haklar bağışlarken, verirken izledikleri bir kolay yol vardır. İşçiye işçinin cebinden, esnafa esnafın cebinden, memura memurun cebinden bağışta bulunurlar. Sosyal Sigortalar'da biriken paralar sizin paranızdır. Emekli Sandığı'nda biriken paralar kamu görevlisinin parasıdır. bağkur'da biriken paralar esnaf ve sanatkarın parasıdır. Bizim görüşümüze göre hükümetlerin bu paralara bir ölçünün ötesinde karışma hakkı yoktur. Politikacıların bu paralara karışma hakkı yoktur. Bu size kendi kesenizden bağışta bulunmak demektir. Bu kurumlar sizindir. Tam sizin olması gerekir. Programımızda onu söylüyoruz. Sosyal Sigortalar Kurumu'nun yönetiminde gerçi bir ölçüde demokrasi kurallarına uyulmuştur, işçiler de işverenler de temsil edilir, ama bu, yönetime gereğince yansımaz. Benim öteden beri düşüncem, Sosyal Sigortalar Genel Müdürlüğü'nde ve ona bağlı bütün kuruluşlarda, bütün hastanelerde, yönetim yetkisi tümüyle sigortalıların elinde olmalıdır. Sigortalarda biriken fonlarla ne yapılacağına kendileri karar vermelidirler. Çünkü bu bir hesap meselesidir. Sorumsuz bir politikacı aktüarya hesaplarına hiç bakmadan, seçime doğru "ben senin falan sigorta dalındaki hakkını şu kadar arttırdım, filan sigorta dalındaki hakkını bu kadar arttırdım" diyebilir. Oysa buna karar verme hakkı doğrudan doğruya sigortalıların olmalıdır. Sosyal Sigortalar Kurumlarının yönetimi ve sorumluluğu tümüyle sigortalılara bırakılmalıdır. O zaman hangi hakkı ne kadar genişleteceksiniz, bunun aktüarya hesaplarına yansıması nedir, buna göre primleri arttıracak mısınız, primleri azaltacak mısınız, veya primleri arttırmayıp da sigorta fonlarının daha verimli işlere yatırılmasını mı isteyeceksiniz, bütün bunlara sizin karar vermeniz gerekecektir. Benim demokrasi anlayışım, Cumhuriyet Halk Partisi'nin demokrasi anlayışı budur. Sanırım bunu sizler de kabul edersiniz.</p>
				<p class="normal">En az geçim indirimine değiniyorsunuz. Bunun Parlamento'daki mücadelesini tamamıyla Cumhuriyet Halk Partisi yapmıştır. chp'li milletvekili arkadaşlarımız önergeleri vermişlerdir. Fakat Meclis'te çoğunluğa sahip olmadığımız için, Adalet Partisi'nin ve Milli Selamet Partisi'nin oylarıyla engellenmiştir. Bizim arkadaşlarımızın görüşü, en az ücretin en az geçim indirimine esas olmasıdır. Böylelikle hayat pahalılığıyla birlikte en az ücret yükseldikçe, en az geçim indirimi de ücretliler için kendiliğinden yükselmiş olacaktır.</p>
				<p class="normal">Sağlık Sigortası'yla ilgili görüşümüzü soruyorsunuz. Bizim bu konudaki düşüncemiz yine programımızda açıklamış olduğumuz gibi, toplumda bütün çalışanların sosyal sigortalara kavuşturulmalarıdır. Şimdi sosyal sigortalardan yararlananlar işçilerdir; bir ölçüde kamu görevlileridir ve yine de ölçüde, sağlık sigortası eksik olmak üzere, esnaf, sanatkar ve serbest meslek adamlarıdır. Burada çok büyük bir boşluk vardır, o da köylü. Nüfusumuzun hâlâ yüzde 60'tan çoğunu oluşturan köylü sosyal güvenlikten yoksundur.</p>
				<p class="normal">Biz, iktidara inşallah geldiğimizde bütün köylüleri kooperatifleşmeye teşvik edeceğiz. Zorlamak söz konusu olmayacaktır. Bizim öngördüğümüz kooperatifçilik hareketi, bugünkü gibi sömürü düzeninin paravanası niteliğinde birtakım yarı bürokratik, yarı devlet kuruluşu niteliğinde birliklerin gölgesinde de olmayacaktır. köykoop ve tarım kredi kooperatifleri dışında birtakım sözde kooperatif birlikleri vardır ki, bunlar aslında tamamıyla hükümet sultası altındadır. Dolayısıyla hükümette eğer sermaye çevrelerinin işbirlikçileri varsa, onların menfaatlerine paravanalık ve aracılık etmektedirler. Biz hükümetin hiçbir şekilde yönetimine karışamayacağı, ancak kamu yararına etkin bir denetim uygulayacağı, demokratik yönetimli yaygın ve güçlü bir kooperatifçilik hareketi öngörüyoruz. Kooperatiflere devlet çok geniş destekte ve yardımda bulunacak. Teminat karşılığı, ipotek karşılığı kredi yerine proje karşılığı, emek ve iyi niyet karşılığı gereken kredi verilecek.</p>
				<p class="normal">İşte bu güçlü, yaygın ve demokratik kooperatifçilik hareketine bağlı olarak bütün köylüler de sosyal sigortalara kavuşacaklar. İşçilerin yararlandığı tüm sosyal sigortalara kavuşacaklar. Ayrıca tarım sigortasına kavuşacaklar. Kötü ürün yıllarında tarım sigortasından yararlanacaklar.</p>
				<p class="normal">Bizim bazı düşüncelerimizi Adalet Partisi yıllar sonra kapıyor ve yozlaştırarak uygulamaya kalkışıyor. Bu arada, örneğin, tarım sigortası için bir yasa hazırladı. Fakat okuduğunuzda görürsünüz ki bu sırf büyük çiftçilerin yararlanabileceği bir şeydir. Gerçek çiftçinin, köylünün yararlanacağı bir şey değildir.</p>
				<p class="normal">Bu düşüncelerimizi gerçekleştirdiğimizde, yani köylüyü de sosyal sigortalara kavuşturduğumuzda ve bağkur'un sağlık sigortası yönünden eksiğini giderdiğimizde, Türkiye'de bütün çalışanlar sağlık sigortasından, sosyal güvenlik çerçevesinde yararlanmış olacaktır. O zaman ayrı bir sağlık sigortası kurumuna gerek kalmayacaktır. Sosyal Sigortalar çerçevesi içinde tüm halkın sağlık gereksinmesi karşılanmış olacaktır. Bu amaca ulaşıldığında bütün sağlık kuruluşlarından daha verimli biçimde yararlanma olanağı da sağlanabilecektir.</p>
				<p class="normal">Bir başka sorunuz lokavtla ilgili... Lokavt bir anayasal hak değildir, bir yasal yetkidir. Bu yetkinin büyük ölçüde istismar edildiğini, toplum yaşamına zaman zaman grevden daha çok zarar verdiğini gördük. Onun için lokavt yetkisini kaldıracağız. Bunu programımızda belirtmiş bulunuyoruz.</p>
				<p class="normal">Kıdem tazminatı, Cumhuriyet Halk Partisi'nin hazırladığı yasa ile iki katına çıkarıldı. İlkin Adalet Partisi ve Milli Selamet Partililer bunu engellemeye çalıştılar fakat güçleri yetmedi. Şimdi Cumhuriyet Halk Partisi kıdem tazminatı konusunda bir ileri adım daha atmayı kararlaştırmıştır. İşçiler, belli suç veya kusurlarından ötürü kıdem tazminatı hakkını yitirebiliyorlar. Biz bunu haksızlık sayıyoruz. Suç işleyen bir işçi, suçunun cezası neyse, öteki yurttaşlar gibi o cezayı çeker. Ama kıdem tazminatı, onun, bütün çalışma yaşamı boyunca alın terinden birikmiş bir hakkıdır. Bu hak ondan alınamamalıdır. Hukukta eşitlik temel ilkedir. Oysa, belli bir suçtan ötürü, işçi olmayan bir kimse, sadece belli bir hapis veya para cezasına çarptırılırken, işçi, bunun üstüne bir de kıdem tazminatını yitiriyor, böylece eşitlik ilkesi bozulmuş oluyor. Bu durumu düzelteceğiz, işçi çıkarmayla ilgili birtakım haksızlıklar, aksaklıklar da bu yoldan giderilmiş olacaktır.</p>
				<p class="normal">Sorularınızdan birinde, en az ücret komisyonunun kuruluşuna değiniyorsunuz. Bence, komisyonun kuruluşunda bir yanlışlık yoktur. Bildiğiniz gibi, işçi, işveren ve hükümet temsilcilerinden oluşan bir komisyondur bu… Eğer işçiler, işverenden yana bir partinin iktidara gelmesine yol açarlarsa, bu komisyon, elbette, çoğu kez işçiler aleyhine çalışır. Ama işçiden yana bir parti iktidar olursa işçiden yana çalışır. Nitekim 1974'te bizim hükümete gelişimizden önce bu komisyon işçiler aleyhine çalışırdı. Oysa biz, dünya ekonomisindeki ağır bunalımın bütün ülkelerde işçileri güç duruma düşürdüğü bir yılda hükümete geldiğimiz halde, hem en az ücreti büyük ölçüde yükselttik hem de bütün Türkiye için bir tek en az ücret ilkesini getirdik; öylelikle ücret bakımından bölgelerarası adaletsizliği de giderdik. Biz ayrıldıktan sonra en az ücrette yapılan yükseltme ise, fiyat artışlarını karşılayamayacak düzeyde kaldı.</p>
				<p class="normal">Bütün sorun, işçiden yana, halktan yana bir partinin iktidarda olmasıdır. O zaman bu mekanizma iyi işler, işçi yararına işler.</p>
				<p class="normal">Buna karşılık, en ileri işçi hakları bile, işçiden yana olmayan bir partinin iktidarında, büyük ölçüde engellenebilir, işlerliğini yitirebilir.</p>
				<p class="normal">İşçiden yana olmayan iktidarlar, bu hakları etkisizleştirebilmek için, her şeyden önce işçi hareketini bölmeye uğraşırlar.</p>
				<p class="normal">Nitekim bugünkü hükümet bunu yapıyor. Bir yandan iki büyük konfederasyon arasındaki uzlaşmazlığı derinleştirmeye çalışıyor bir yandan da yeni yeni konfederasyonlar kurduruyor.</p>
				<p class="normal">Hükümetin kurduğu bu yeni konfederasyonlardan biri, işçilerin "maddiyata değil, maneviyata" önem vermelerini öğütlüyor, işverene, sermayedara vermiyorlar bu öğüdü... O maddiyatla ilgilenecek, işçi ise maneviyatla yetinecek!..</p>
				<p class="normal">Bir başka konfederasyonu kurduran hükümet ortağı partinin de amacı, fiilen, devlet sendikacılığını getirmek. Güya komünist aleyhtarıdır bu parti, fakat ancak komünist ülkelerde rastlanacak türden bir sözde sendikacılık istemektedir.</p>
				<p class="normal">İşte bu tür tertiplerle, işçileri bölmeye, tuzağa düşürmeye, etkisizleştirmeye uğraşıyorlar.</p>
				<p class="normal">İşçiden yana olmayan partilerin iktidara gelmesine olanak verilirse bu türlü oyunların sonu gelmez. Yasalar yeterli olsa da yasaların uygulanmasını engellemenin yolunu bulurlar.</p>
				<p class="normal">Fakat işçiden yana bir parti, demokratik sol veya sosyal demokrat eğilimli bir parti iktidara gelirse işçilerin hakları etkinlik kazanır, güçleri artar, öyle bir parti bir kez demokratik yoldan iktidara gelip başarılı olursa ve uzunca süre görevde kalırsa, kuracağı düzen kolay kolay bozulmaz duruma gelir. İsveç'te olduğu gibi... Sosyal Demokratlar yaklaşık 40 yıl iktidarda kaldılar İsveç'te... Son seçimlerde, yine en yüksek oyu almakla birlikte, iktidardan ayrıldılar. Ama kurmuş oldukları düzen devam ediyor, değiştirilemiyor.</p>
				<p class="normal">Cumhuriyet Halk Partisi'nin, iktidarda, işçi-memur ayrımını nasıl tanımlayacağını soruyorsunuz.</p>
				<p class="normal">Biz böyle bir ayrımı ve tanımlamayı önemsizleştireceğiz. Çünkü kamu görevlilerini de büyük ölçüde işçi haklarına kavuşturacağız. Özgür sendikacılık ve toplu sözleşme haklarına kavuşturacağız.</p>
				<p class="normal">Tabii, kamu görevlilerinin işlevleriyle, işçi işlevi arasındaki farklar nedeniyle, belki kamu görevlilerinin bu haklarında bazı değişiklikler olacaktır. Bunun için başka demokratik ülkelerdeki uygulamaları inceliyoruz. Fakat, ilke olarak, etkin sendikacılık ve toplu sözleşme haklarına ve aşamalı olarak da grev hakkına kavuşacaklardır. O nedenle, işçi-kamu görevlisi ayrımı, haklar bakımından, bir sorun olmaktan çıkacaktır.</p>
				<p class="normal">Aslında bu ayrım hiçbir zaman kesin ve nihai olarak yapılamaz. Çünkü toplum değiştikçe, çalışma yöntemleri ve teknoloji değiştikçe, bu ayrımı belirleyen sınır da sürekli değişir. Fakat dediğim gibi, bizim kuracağımız düzende bu ayrımın önemi ortadan kalkacaktır.</p>
				<p class="normal">Ayrıca biz kamu iktisadi kuruluşlarına da yeni bir düzen getireceğiz. Bu kuruluşlarda tüm çalışanların kendi kendilerini yönetmeleri, kuruluşları yönetmeleri kuralını uygulayacağız.</p>
				<p class="normal">Kamu iktisadi kuruluşlarından, ekonomik işlevi ağır basanlarda, bir kamu hizmeti görmekten çok ekonomik işletmecilik niteliği taşıyanlarda, yönetime çalışanlar egemen olacaktır.</p>
				<p class="normal">Çalışanlar derken, işçilerle birlikte, mühendisleri, teknisyenleri, büro görevlilerini de kastediyoruz.</p>
				<p class="normal">Bunların hepsi, yasal durumları bakımından işçi sayılacaklar. Genel müdür de, bir anlamda, işçilerin işçisi olacak. Çünkü belli nitelikte adaylar arasından işçiler seçecekler genel müdürü… Öylelikle bu kuruluşlarda kamu görevlisi-işçi ayrımı tümüyle ortadan kalkmış olacak.</p>
				<p class="normal">Kamu hizmeti işlevi üstlenmiş kamu iktisadi kuruluşlarında, hatta genel olarak devlet dairelerinde de kendi kendini yönetim ilkesini, değişik biçimlerde ve ölçülerde uygulayacağız.</p>
				<p class="normal">Tabii, yönetim yetkisiyle birlikte sorumluluğu da üstlenmiş olacak işçiler... Fakat devlet, kamu iktisadi kuruluşlarına, ekonomi gereklerini zorlayan birtakım sosyal amaçlı görevler ve yükümlülükler yüklerse, onların bedelini bu kuruluşlara Hazine'den ödeyecek, işçiler üstlenmeyecekler bu yükleri... Kamu iktisadi kuruluşları, devletin sosyal amaçlı bazı politika kararları nedeniyle açık verecek olursa, bu açığı doğrudan doğruya devlet üstlenecek.</p>
				<p class="normal">Onun ötesinde, işçiler, tamamıyla ekonomik bir işletme gibi çalıştırılabilecekler bu kuruluşları… Verimlilikteki ve kârdaki artışla, işçilerin gelirlerindeki artış da hızlanmış olacak.</p>
				<p class="normal">Bugün kamu iktisadi kuruluşlarındaki partizanlıktan işçilerin büyük şikayeti olduğunu biliyorum. Kendi kendini yönetim düzeniyle partizanlık da ortadan kalkacak. Partizanlığın girdiği yerde verim düşer, huzurlu çalışma ortamı sağlanamaz olur. Ama yetki ve sorumluluk işçilerde olduğu vakit, kimse bir bakandan kart getirerek işe giremeyecek, partizanca kararlar verilemeyecek. Çünkü millet adına patron, doğrudan doğruya o kuruluşlarda çalışanlar olacak. Kimlerin işe alınacağını da, işletmelerin nasıl yönetileceğini de kendileri kararlaştıracaklar:</p>
				<p class="normal">Böylelikle hem kamu iktisadi kuruluşları ve devlet kurtulacak, hem işçilerin geliri yükselecek, işçi-kamu görevlisi ayrımı ortadan kalkacak, hem de işçilerin, yalnız kamu iktisadi kuruluşlarında değil, devlet yönetiminde de etkinliği artacak.</p>
				<p class="normal">Halk iktidarı işte bu yollardan oluşacak. Demokrasimiz bu yollardan daha çok gerçeklik kazanacak.</p>
				<p class="normal">Bugün hükümete gelip partizanlık yapanlar, kamu iktisadi kuruluşlarını partizanca amaçlarla kötüye kullanarak ne kadar siyasal güç kazanabiliyorlarsa, bizim kuracağımız kendi kendini yönetim düzeninde işçiler daha çok siyasal güç kazanmış olacaklar. Hem de kamu iktisadi kuruluşlarını, kötüye kullanarak değil, toplum yararına çalıştırarak kazanacaklar bu gücü...</p>
				<p class="normal">Referandum hakkını soruyorsunuz. Yani işçilerin toplu sözleşme yetkisini hangi sendikaya tanıyacaklarını oylarıyla belirleme hakkı… Biz bu hakkı işçilere tanıma kararındayız. Yalnız demokrasinin gereği olduğu için değil, başka çözüm göremediğimiz için de bu hakkı işçilere tanımak kararındayız.</p>
				<p class="normal">Sizler benden daha iyi bilirsiniz, iki sendika, örneğin üç bin işçili bir işyeri için, hem de noterde onanmış belgeler getirirler. Üç bin işçi çalışan işyerinde, bir sendika üç bin beş yüz üyesi, öbür sendika üç bin beş yüz üyesi bulunduğunu kanıtlamaya kalkışır, işin içinden çıkılamayınca da, bölge çalışma müdürlüğü veya hükümet hangi sendikayı tutuyorsa, yetki ona verilir.</p>
				<p class="normal">Cumhuriyet Halk Partisi, işçilerin sendikal haklarını genişletirken, sendikaların iç yönetiminde demokrasi kurallarına da daha çok işlerlik kazandıracaktır. Bugün birçok sendikada, işçiler, sendika yönetimini fiilen denetleyemez, etkileyemez duruma gelmişlerdir. Sendika içi demokrasiyi, her zaman yaptığımız gibi yine işçilere sendikacılara danışarak, daha genişletmek ve etkinleştirmek istiyoruz.</p>
				<p class="normal">Bu anlattıklarımın dışında, işçiler için işsizlik sigortası kuracağız.</p>
				<p class="normal">Tarım ve orman işçilerinin, bütün işçi haklarından etkin biçimde yararlanmalarını sağlayacağız.</p>
				<p class="normal">İşçi hareketini bu yollardan da güçlendireceğiz.</p>
				<p class="normal">Ayrıca halk sektörü yoluyla, tüm çalışanların ekonomide ve dolayısıyla siyasette çok daha güçlü ve etkin olmalarını sağlayacağız.</p>
				<p class="normal">Türk Ceza Yasası'nın 141. ve 142. maddelerinden söz ediyorsunuz. Biz, bu maddelerle birlikte, demokratik özgürlükler önündeki bütün sınırlamaları kaldıracağız. Düşünce ve anlatım özgürlüğü sınırsız olacaktır.</p>
				<p class="normal">Düşünce gücü, insanın Allah vergisi olan en büyük gücüdür. Bu güç sınırlanamaz. Kimse kimsenin düşüncesine karışamaz.</p>
				<p class="normal">Toplumun huzurunu, devletin güvenliğini tehdit ettiğinde eylem sınırlanabilir, ama düşünce ve düşüncenin dile getirilmesi sınırlanamaz.</p>
				<p class="normal">Tabii, bu, hakaret özgürlüğü demek değildir. Toplum için, insanlık için düşüncelerini açıklama özgürlüğüdür.</p>
				<p class="normal">Ayrıca siyasal örgütlenme hakkını da, örnek aldığımız Batı demokrasilerinde olduğu kadar genişleteceğiz.</p>
				<p class="normal">Türkiye'de sağcı partiler, rejimimiz demokrasi olsun ama henüz Türk milleti Batı demokrasilerindeki kadar geniş özgürlüklere hazır değildir, diyorlar.</p>
				<p class="normal">Bu, Türk milletine saygısızlıktır, inançsızlıktır.</p>
				<p class="normal">Biz, bugünkü Avrupa ve Amerikan uluslarının hepsinden daha eski ve köklü bir milletiz. Devlet tarihimiz hepsinden daha uzundur. Türk halkının siyasal bilinci de başka hiçbir ülke halkının siyasal bilincinden geri kalmamaktadır.</p>
				<p class="normal">Bu, işçilerimizin, toplu sözleşme ve grev hakkını, hem de bu bozuk düzene karşın, bozuk düzenin koşulları içinde bile, ne kadar sorumluca kullanmış olduklarından bellidir.</p>
				<p class="normal">Onun için, Cumhuriyet Halk Partisi olarak biz, örnek aldığımız özgürlükçü demokrasilerde bulunmayan hiçbir hak ve özgürlük sınırlamasını, kendi devletimizde, kendi yasalarımızda barındırmamaya kararlıyız.</p>
		<div class="calibre1" id="calibre_pb_33"/></body>
</html>