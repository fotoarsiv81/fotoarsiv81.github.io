<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>duzen</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_26">1<br class="chapter"/>Düzen Değişikliği Ne Demektir?</h2>
				<p class="normal">SORU: chp "Ortanın Solu" politikasını benimsediği günden bu yana bugünkü düzenin değişmesi gerektiğini söylemektedir.</p>
				<p class="normal">Düzen değişikliği derken anladığınız şey nedir? Bir rejim ya da anayasa değişikliği mi?</p>
				<p class="normal">CEVAP: Hayır.</p>
				<p class="normal">Düzen değişikliği derken bir rejim ya da anayasa değişikliğini değil, tam tersine, demokratik rejimin büsbütün yerleşmesini sağlamak amacıyla, Türkiye'de 1961 Anayasası'nın öngördüğü düzenin bütünüyle kurulmasını anlıyoruz.</p>
				<p class="normal">SORU: İyi ama, bugün Türkiye'de yürürlükte olan düzen 1961 Anayasası'nın öngördüğü düzen değil midir zaten?</p>
				<p class="normal">CEVAP: Bir bakıma evet, bir bakıma hayır.</p>
				<p class="normal">1961 Anayasası Türkiye'ye yalnız bir siyasal ve hukuki düzen değil, aynı zamanda bir sosyal ve ekonomik düzen getirmeyi de öngörmüştür. chp, 1961-65 yıllarında iktidarda bulunduğu üç yıl, üç ay içinde Anayasa'nın siyasal ve hukuki düzenle ilgili hükümlerini gerçekleştirmiş, Türkiye'de demokrasinin yeniden kurulmasını sağlamıştır.</p>
				<p class="normal">Fakat bu demokrasinin biçimde kalmaması, her vatandaşın gerçekten hür ve ötekiyle eşit olması için, Anayasa'nın sosyal ve ekonomik düzenle ilgili hükümlerini de uygulama alanına koymak lâzımdır.</p>
				<p class="normal2">Anayasamıza Göre, Devletin Sosyal ve Ekonomik Görevleri</p>
				<p class="normal">SORU: Bize bu hükümlerden birkaç örnek verebilir misiniz?</p>
				<p class="normal">CEVAP: Elbette.</p>
				<p class="normal">Örneğin yeni anayasa vatandaşa çalışma imkânının yaratılması için devlete iş alanları açmak, ekonomik hayatı buna göre düzenlemek, yatırımları toplum yararının gerektirdiği önceliklere yöneltmek görevini verir.</p>
				<p class="normal">Örneğin, topraksız köylünün toprak sahibi olmasını sağlamak için devlete büyük toprakları kamulaştırmak ve topraksız köylüye dağıtmak görevini verir.</p>
				<p class="normal">Örneğin, köylü çocuğunun okuyabilmesini sağlamak için devlete parasız eğitim imkânları yaratmak; köylünün doktorsuz, ilaçsız kalmamasını sağlamak için gerekli tedbirleri almak görevini verir.</p>
				<p class="normal">Örneğin, her Türk vatandaşının geleceğinden güven duymasını sağlamak için, devlete, bir sosyal sigorta sistemi kurmak görevini vermiştir.</p>
				<p class="normal">chp iktidarda bulunduğu süre içinde yalnız anayasamızın getirdiği siyasal ve hukuki düzeni kurmakla kalmamış, sosyal ve ekonomik düzenle ilgili hükümlerinden de bazılarını, örneğin çalışma düzeniyle ilgili olanları gerçekleştirmiştir. Fakat, bunların hepsinin gerçekleşmesini kendi çıkarlarına aykırı bulanların birleşmesi sonunda, daha fazlasını yapmaya imkân bulamadan iktidardan ayrılmıştır.</p>
				<p class="normal">Anayasa'nın sosyal ve ekonomik düzenle ilgili hükümleri de yürürlüğe konmadan, Türkiye'de 1961 Anayasası'nın getirdiği düzenin tam olarak kurulduğunu söylemek mümkün değildir.</p>
				<p class="normal2">Adalet Partisi, ağadan aracıdan yana çıktı</p>
				<p class="normal">SORU: chp, işbaşından ayrıldıktan sonra işbaşına gelen Adalet Partisi iktidarı ne yaptı? Anayasa'nın sosyal ve ekonomik düzenle ilgili hükümlerini gerçekleştirmeye çalışmadı mı?</p>
				<p class="normal">CEVAP: Tam tersine.</p>
				<p class="normal">İktidara gelir gelmez Anayasa'nın bu konudaki hükümlerini bir tarafa itti ve yalnızca büyük toprak sahiplerinden, büyük aracıdan yana olan geleneksel düzeni sürdürmeye devam etti.</p>
				<p class="normal">Örneğin, Anayasa'nın açık hükmüne rağmen toprak reformu yapmayacağını, kimsenin toprağında bir karışını alıp topraksız köylüye vermeyeceğini söyledi.</p>
				<p class="normal">Örneğin, Anayasa'nın açık hükmüne rağmen özel teşebbüsü ulusal ekonominin gereklerine ve özel sektör yatırımlarını toplum yararının gerektirdiği önceliklere yöneltmek için etkili hiçbir tedbir almadı.</p>
				<p class="normal">Örneğin, Anayasa'nın "tarım ürünlerini ve tarımla uğraşanların emeğini değerlendirmek için gerekli tedbirleri" almak buyruğuna rağmen, buğdayı, tütünü, üzümü fındığı desteklemedi, köylü ürününün aracılara düşük fiyatla geçmesine seyirci kaldı.</p>
				<p class="normal">Örneğin, Anayasa'nın açık hükmüne rağmen, köylü çocuğunun parasız okuyabilmesi konusunda, köylü sağlığı konusunda hiçbir olumlu davranışta bulunmadı.</p>
				<p class="normal">Örneğin, Anayasa'nın açık hükmüne rağmen sosyal güvenlik konusunda ileriye doğru hiçbir adım atmadı.</p>
		
		</body>
</html>