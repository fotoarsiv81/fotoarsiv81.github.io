<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hayalet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_2">Giriş</h1>

  <p class="normal">Mösyö ...'a</p>

  <p class="normal">Aziz dostum,</p>

  <p class="normal">Bana sık sık dediniz ki, herkesin kâh yüreğindeki düşü dile getirerek, kâh zihnindeki fantezileri takip ederek, kâh hatıralarının zenginliğini saçıp savurarak gönlünce çene çaldığı, giderek seyrekleşen şu akşamlarda bana sık sık dediniz ki, Şehrazat'tan beridir ve Nodier'den bu yana, dinlediğiniz en eğlenceli hikâyecilerden biriymişim ben.</p>

  <p class="normal">Bugün de bana, benden uzun bir roman beklerken –bilirsiniz, yazdığım şu bitmez tükenmez ve tüm bir yüzyılı işin içine kattığım romanlardan biri– iki, dört, bilemedin altı cilt tutacak birkaç hikâye istediğinizi yazıyorsunuz; bahçemin zavallı çiçekleri diyebileceğim bu hikâyeleri, mesela Bourges Davası'yla Mayıs Seçimleri arasında günün siyasi kaygılarının göbeğine salmayı düşünüyorsunuz.</p>

  <p class="normal">Heyhat dostum! Dönem hüzünlü, haberiniz olsun, hikâyelerim de neşeli olmayacak. Ancak, her gün gerçek dünyada olup biteni görmekten gına getirmiş biri olarak, hikâyelerimi düşsel dünyada aramama izin verirsiniz umarım. Ne yazık! Biraz eğitimli, biraz şairane, biraz hayalperest tüm zihinlerin, benim zihnimin gezindiği o anda, yani Tanrı'nın gerçeğe karşı bize verdiği tek sığınak olan idealin peşinde olmamasından bayağı korkuyorum.</p>

  <p class="normal">Alın işte, bitirmiş olduğum ve sorumluluk taşıdığınıza göre sizden, kızlarının bu kitapları okumasına izin vermemeleri için annelere çağrıda bulunmanızı rica ettiğim, Régence tarihi hakkında yazılmış önümde açık duran elli cildin ortasındayım. Pekâlâ, ortasındayım diyordum ve size yazarken gözüm Marki d'Argenson'un Anılar'ının bir sayfasına takıldı; söz konusu sayfada, "Bir zamanların ve şimdinin konuşma biçimine dair" kelimelerinin altında şunu okuyorum:</p>

  <p class="normal">"Rambouillet Konağı'nın seçkin kimselere örnek olduğu dönemde, insanların dinlemeyi bildiğine ve daha iyi mantık yürüttüğüne inanıyorum. Zevklerini ve kafalarını geliştirirlerdi. Bu tür konuşma biçimlerine, görüştüğüm sarayın yaşlıları arasında da rastladım. Bu insanların kendilerine ait söyleyecek sözleri, cesaretleri ve incelikleri vardı, bazı antitezlere, ama anlamı güçlendiren sıfatlara başvururlardı, bilgiçlik içermeyen derinliğe, alaycılık içermeyen neşeye sahiptiler."</p>

  <p class="normal">Marki d'Argenson, kitabından aldığım bu satırları yazalı tam yüz yıl oluyor. Bunları yazdığı dönemde aşağı yukarı bizim yaşımızdaydı ve onun gibi biz de, aziz dostum, şöyle diyebiliriz: "Bizlerin ne yazık ki artık olmadığımız kişiler, yani seçkin insanlar olan yaşlılar tanıdık."</p>

  <p class="normal">Biz onları gördük, ama oğullarımız görmeyecek. İşte bu yüzden, her ne kadar pek matah insanlar olmasak da, oğullarımıza göre daha iyi durumda olacağız.</p>

  <p class="normal">1793 Devrimi'nin, biliyorsunuz, diğerinin, kibar dulun, kuzu postuna bürünmüş bir kaplan, bir aslan ve bir ayıdan oluştururcasına modern toplumun bağrına saldığı üç büyük kelime olan özgürlük, eşitlik ve kardeşlik yönünce her gün bir adım daha attığımız doğru; haziran dumanlarının arasından, kurşunla delik deşik kamusal anıtlarımızın üzerinde bir zamanlar okunan ve ne yazık ki içi boş kelimeler.</p>

  <p class="normal">Ben, tıpkı diğerleri gibi yol alıyorum; hareketin kendisiyim ben. Hareketsizliği salık vermekten Tanrı beni korusun! Hareketsizlik ölümdür. Ama Dante'nin sözünü ettiği, ayaklarının öne doğru gittiği doğru olsa da kafası topuklarına dönük şu insanlardan biri gibi yol alıyorum.</p>

  <p class="normal">Özellikle aradığım, her şeyden çok özlemini duyduğum, geriye dönük bakışımın geçmişte aradığı ise, hikâyesini size anlatacağım şu hayaletlerden biri gibi ortadan yok olan, buharlaşıp giden, kaybolan toplum.</p>

  <p class="normal">Kibar yaşamı, zarif yaşamı doğuran bu toplum, yaşanmaya değer bu hayat, kısacası (kullanım hatamı bağışlayın; Akademi'den olmadığım için bu hatayı göze alabilirim) bu toplum öldü mü, yoksa biz mi onu öldürdük?</p>

  <p class="normal">Alın işte, daha çocukken babamın beni Madam de Montesson'un evine götürdüğünü hatırlıyorum. Önemli bir hanımefendi, tümüyle geçen yüzyıla ait bir kadındı. Yaklaşık altmış yıl önce, Kral Louis-Philippe'in dedesi Dük d'Orléans ile evlenmişti; doksan yaşındaydı. Chaussée-d'Antin'de büyük ve gösterişli bir konakta oturuyordu. Napoléon yüz bin ekülük bir gelir bağlamıştı ona.</p>

  <p class="normal">XVI. Louis'nin halefine ait kırmızı defterde kayıtlı bu gelirin dayandığı gerekçe neydi biliyor musunuz?</p>

  <p class="normal">Bilmiyorsunuz. Pekâlâ! Madam de Montesson, XIV. Louis ve XV. Louis döneminin yüksek tabakasına ait gelenekleri salonunda sürdürdüğü için yüz bin ekü alıyordu imparatordan. Bu meblağ, amcasının Fransa'nın hatırlamasını istediği şeyi ülkeye unuttursun diye yeğenine bugün Meclis'in verdiğinin tam yarısı. Bir şeye inanamayacaksınız, aziz dostum, dile getirme tedbirsizliğini gösterdiğim bu Meclis kelimesi beni dosdoğru Marki d'Argenson'un Anılar'ına götürüyor.</p>

  <p class="normal">Nasıl mı?</p>

  <p class="normal">Göreceksiniz.</p>

  <p class="normal">"Günümüzde Fransa'da artık konuşmanın olmadığından yakınılıyor" diyor. "Sebebini iyi biliyorum. Çünkü çağdaşlarımızda dinleme sabrı her geçen gün azalıyor. İnsanlar kötü dinliyor ya da daha doğrusu hiç dinlemiyor. Görüştüğüm seçkin insanlar topluluğunda buna dikkat çektim."</p>

  <p class="normal">Oysa aziz dostum, günümüzde görüşülebilecek seçkin insanlar topluluğu hangisidir? Elbette ki sekiz milyon seçmenin Fransa'nın çıkarlarını, görüşlerini, dehasını temsil etmeye layık bulduğu topluluk. Yani Meclis.</p>

  <p class="normal">Pekâlâ! Meclis salonuna rasgele, istediğiniz bir gün ve saatte girin bakalım. Bire yüz bahse girerim ki kürsüde konuşan bir adam ve sıralarda da onu dinleyen değil, durmadan sözünü kesen beş-altı yüz kişi bulacaksınız.</p>

  <p class="normal">Size bu söylediğim o kadar gerçek ki, 1848 anayasasında söz kesmeleri yasaklayan bir madde var.</p>

  <p class="normal">Demek ki, kurulduğu yaklaşık bir yıldan beri Meclis'te konuşturulan sille ve yumrukların sayısını varın siz düşünün: Sayılamayacak kadar çok!</p>

  <p class="normal">Elbette daima özgürlük, eşitlik ve kardeşlik adına.</p>

  <p class="normal">Yani, aziz dostum, size daha önce de söylediğim gibi, epeyce çok şeyin özlemini çekiyorum, değil mi? Oysaki hayatımın yarısını geride bıraktım; pekâlâ, yok olup gidenler ve gitmekte olanlar arasında en çok özlediğim, yüz yıl önce Marki d'Argenson'un özlediği şeydir: Nezaket.</p>

  <p class="normal">Yine de Marki d'Argenson'un döneminde, insanların birbirine yurttaş diye hitap etmesi fikri henüz doğmamıştı. Öyle düşünün.</p>

  <p class="normal">Mesela şu kelimeleri, "İşte Fransa'da geldiğimiz nokta: Perde indi, gösteri sona erdi, sadece ıslıklar duyuluyor şimdi. Çok geçmeden, toplumda ne zarif hikâyeciler, ne sanat, ne resim, ne inşa edilmiş saray kalacak, her şeyi kıskanan insanlar saracak dört bir yanı" kelimelerini yazdığı dönemde, birisi kalkıp da, Marki d'Argenson'a, sonunda bu döneme imrenecek duruma gelineceğini söyleseydi, zavallı Marki d'Argenson çok şaşırırdı, değil mi? Bu yüzden ben ne yapıyorum? Daha çok ölülerle, biraz da sürgünlerle yaşıyorum. Sönüp gitmiş toplumları, yok olmuş insanları, puro kokusu yerine içine amber kokusu çekmiş olanları, yumruklaşmak yerine kılıçla çarpışanları diriltmeye çalışıyorum.</p>

  <p class="normal">Ve ben konuştuğum zaman artık konuşulmayan bir dili duyarak şaşırmanız işte bundandır dostum. Eğlenceli bir hikâyeci olduğumu söylemeniz bundandır. Geçmişin yankısı olan sesimin, son derece az ve son derece kötü dinleyen günümüzde hâlâ dinleniyor olması bundandır.</p>

  <p class="normal">Kısacası, savurganlığı önleme yasalarının çuha ve abadan başkasını giymeyi yasakladığı şu XVIII. yüzyıl Venediklileri gibi, biz de, ipek ve kadifenin, krallığın babalarımızın giysilerini biçtiği altın sırmalı güzel brokarların dökülüşünü görmeyi seviyoruz.</p>

  <p class="normal">Sizin...</p>

  <p class="sagitalik">Alexandre Dumas</p>

  <div class="clrb"></div>
</body>
</html>
