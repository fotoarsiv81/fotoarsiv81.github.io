<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>16</h1>

  <p>Birkaç gün sonra Tom'dan bir mektup aldım. İşlerinden fazla söz etmiyordu. Harlem'deki bir okulda çok da aman aman bir iş bulduğu sonucunu çıkardım. Bana Kutsal Kitap'ı kaynak göstererek, alıntılar yapmıştı. Bu konulardan çok fazla haberim olmadığını sanıyordu. Bana yazdığı Hz. Eyüb'ün kitabından bir bölümdü.</p>

  <blockquote style="margin: 20px 0 20px 40px; border: none; padding: 0px;">
    <p>"Niçin etimi dişlerimin arasına alayım,<br />
    Ve canımı avcumun içine koyayım."<a href="../Text/Section0028.xhtml#Footnote0006" id="Feedback0006"><sup>[6]</sup></a></p>
  </blockquote>

  <p>Tom'a sanırım bu tip son kozunu oynadığım ya da ya hep ya hiç için tehlikeyi göze aldığını anlatmak istiyordu. Bu denli basit sözlerin geçersiz yere büyütüldüğünü düşünüyordum. Tom'un, bu yönden yine eskisi gibi olduğunu anladım. Ama yine de cesur bir insandı. Ona her şeyin yolunda gittiğini yazdım ve bir elli kâğıdı zarfın içine koyup yolladım, çünkü zavallı gerektiği gibi beslenemiyordu sanırım.</p>

  <p>Bunun dışında, yeni bir şey yoktu. Kitaplar ve hep kitaplar vardı. Buraya Noel albümleri listeleri ve ana merkezden geçmemiş kâğıtlar da geliyordu. Bunları kendi hesaplarına çalışan bazı adamlar gönderiyordu, ama sözleşmem bu tür küçük oyunları oynamamı yasaklıyordu ve ben de kendimi tehlikeye atmak istemiyordum. Bazen başka türden herifleri def ettiğim oluyordu; porno yayınlarında çalışanları... Ama sert davranmıyordum. Adamlar çoğu kez karaderili ya da melezdiler. Ve biliyordum ki bu tür adamlar için bunlar kötü izlenim bırakıyordu. Genelde onlardan bir iki şey alıyordum ve bunları gruba dağıtıyordum, özellikle Judy böyle şeylere bayılıyordu ve Judy hiçbir tehlike arz etmiyordu. Gruptakiler drugstore'da toplanmaya, beni gelip görmeye ve ben de –genelde iki günde bir– zaman zaman, kızlarla yatmaya devam ediyordum. Kızlar ahlâksız olmaktan daha çok aptaldılar. Judy'nin dışında.</p>

  <p>Jean'le Lou hafta sonundan önce Buckton'a geleceklerdi. Ayrı ayrı alınmış iki buluşma; Jean telefon etti ve Lou gelmedi. Jean bir sonraki hafta sonu beni çağırdı, ben de ona gelemeyeceğimi söyledim. Bu kızın elinde oyuncak olamazdım. Kendini iyi hissetmiyordu, gelmemi istiyordu, ama ona yetiştirmem gereken bir işim olduğunu söyledim. O da pazartesi saat beşte geleceğine söz verdi; böylelikle laflayacak zamanımız olurmuş.</p>

  <p>Pazartesi gününe kadar olağandışı bir şey yapmadım. Cumartesi akşamı, Storfe'taki gitaristin yerini yeniden aldım, bu da bana on beş dolar kazandırdı, içki yanında. Burada fena para vermiyorlardı. Evde kitap okuyordum ya da çalışıyordum. Klaketlerimi biraz kenara bırakmıştım, bunsuz onlar çok basit kalıyordu. Asquith kızlarından kurtulduktan sonra klaketlere yeniden başlayabilirdim. Çocuğun küçük çat patları için birkaç kurşun temin ettim ve değişik ilaçlar satın aldım. Arabamı gözden geçirtmek için garaja götürdüm ve eskiyen birkaç yerini düzelttirdim. Bütün bir zaman boyunca Dexter'dan hiçbir haber alamadım. Cumartesi sabahı onu aradım, hafta sonu için gittiğini, ama nereye gittiğini söylemediler. Sanırım şişko Anna'nm evine, on yaşındaki kızlarla yatmaya gitmişti, çünkü gruptaki diğer kişiler de onun tüm hafta boyunca nereye kaybolduğunu bilmiyorlardı.</p>

  <p>Ve pazartesi günü, saat dördü yirmi geçe, Jean'in arabası mağazanın kapısının önünde durdu; insanların neler düşünebileceğine aldırdığı bile yoktu. Arabadan indi ve mağazama girdi. İçeride kimse yoktu. Bana yaklaştı ve öyle esaslı yapıştırdı ki. Ona oturmasını söyledim. Demir kepengi özellikle indirmedim ki erken gelişini anlayamadığımı görsün diye. Yüz ifadesi berbattı, makyajına rağmen gözlerinin altı halka halka morarmıştı. Her zamanki gibi bulunabilecek en pahalı giysiyi giymişti ve başında da Macy'den gelmediği belli olan bir şapka vardı. Şapka onu yaşlı gösteriyordu.</p>

  <p>"Yolculuğunuz iyi geçti mi?"</p>

  <p>"Çok yakınmış," diye cevap verdi. "Bana daha uzakmış gibi gelmişti."</p>

  <p>"Erken geldiniz," dedim.</p>

  <p>Pırlantalarla döşenmiş saatine baktı.</p>

  <p>"Pek erken değil... Beşe yirmi beş var."</p>

  <p>"Saat dördü yirmi dokuz geçiyor," dedim. "Saatiniz oldukça ileri."</p>

  <p>"Canınızı mı sıktı?"</p>

  <p>Kaypak bir tavır takındı, sinirime dokundu.</p>

  <p>"Elbette. Eğlenmekten başka yapacak işlerim var."</p>

  <p>"Lee," diye mırıldandı, "kibar davranın lütfen."</p>

  <p>"İşim bittiğinde nazik olurum ancak."</p>

  <p>"Kibar olun, Lee," diye tekrarladı. "Benim bir... ben..." Durdu. Anlamıştım, ama söylemesi lazımdı.</p>

  <p>"Açıklayın," dedim.</p>

  <p>"Bir çocuğun olacak, Lee."</p>

  <p>"Siz," dedim, parmağımla onu göstererek, "bir erkekle rahat duramadınız."</p>

  <p>Güldü, ama yüz hatları çekilmiş, gergin duruyordu.</p>

  <p>"Lee, benimle bir an önce evlenmeniz gerek, yoksa korkunç bir rezalet çıkacak."</p>

  <p>"Yok canım," dedim. "Böyle şeyler her gün olur."</p>

  <p>Sesime eğlenceli bir ton vermiştim; işimi ayarlamadan önce onu kaçırtmak olmazdı. Bu durumda kadınlar genellikle sinirli olurlar. Ona yaklaştım ve omuzlarını okşadım.</p>

  <p>"Kımıldamayın," dedim. "Mağazayı kapatacağım, daha rahat oluruz."</p>

  <p>Karnındaki çocukla ondan kurtulmak daha kolay olacaktı. Kendini öldürmek için artık iyi bir nedeni vardı. Kapıya yöneldim ve demir kepengi kumanda eden kolu çektim. Kepenk ağır ağır, yağın içinde dönen dişlerin sesi dışında ses yapmadan indi. Geri döndüğümde Jean şapkasını çıkarmış daha dolgun görünsün diye saçlarını düzeltiyordu. Bu haliyle daha iyiydi; güzel bir kızdı gerçekten.</p>

  <p>"Ne zaman gidiyoruz?" diye sordu birden. "Beni buralardan alıp çok çabuk götürmeniz gerek."</p>

  <p>"Bir hafta sonu gidebiliriz," dedim. "İşlerimi düzene soktum, ancak gideceğimiz yerde iş bulmam lazım."</p>

  <p>"Yanımda para götüreceğim."</p>

  <p>Kendime hiçbir şekilde baktırmak niyetinde değildim, bu öldürmek istediğim bir kız bile olsa.</p>

  <p>"Benim için fark etmez," dedim. "Paranızı harcamam söz konusu bile olmaz. Bu konuda bir defa anlaşalım isterim."</p>

  <p>Yanıt vermedi. Sandalyede bir şeyler söylemek istiyor da söyleyemiyormuş gibisinden ıkınıp sıkmıyordu.</p>

  <p>"Haydi," dedim cesaretlendirmek için. "Çıkarın ağzınızdan baklayı. Bana sormadan ne yaptınız?"</p>

  <p>"Oraya bir mektup yazdım," dedi. "Gazetenin ilan sayfasında bir adres gördüm. Issız bir yer olduğu yazılıydı, yalnızlığı sevenlere ve sakin bir balayı geçirmek isteyen âşıklara göre bir yer."</p>

  <p>"Sakin bir balayı geçirmek isteyen bütün âşıklar orada bulunacaksa," diye homurdandım, "hiç boş yer kalmayacak demektir!.." Güldü. Rahatlamış gibiydi. İçinde tutacak bir kız değildi.</p>

  <p>"Bana cevap verdiler," dedi. "Yatacak oda veriyorlarmış, yemekler de otelde yeniyormuş."</p>

  <p>"En iyisi, siz önden gidin," dedim. "Ben sizi orada bulurum. Böylece işlerimi bitirecek zamanım kalır."</p>

  <p>"Sizinle beraber gitmek isterim."</p>

  <p>"Bu imkânsız. Kimsenin durumu anlamaması için diye evinize dönün, valizinizi son dakikada hazırlayın. Çok şey almanın gereği yok. Gideceğiniz yeri belirten bir mektup da bırakmayın arkanızdan. Ailenizin sizin nerede olduğunuzu bilmesine gerek yok."</p>

  <p>"Siz ne zaman geleceksiniz?"</p>

  <p>"Gelecek Pazartesi. Pazar akşamı yola çıkarım."</p>

  <p>Pazar akşamı yola çıktığımın fark edilmesi oldukça zordu. Geriye Lou kalıyordu.</p>

  <p>"Tabii, kız kardeşinize söylediniz değil mi?"</p>

  <p>"Henüz değil."</p>

  <p>"Şüphelenmişti. Zaten söylemeniz gerekir. Size aracılık yapabilir. İyi anlaşıyorsunuz değil mi?"</p>

  <p>"Evet."</p>

  <p>"O zaman ona söyleyin, gideceğiniz gün ve adresi de bırakın; ama sizin yola çıkışınızdan sonra eline geçmesini sağlayın."</p>

  <p>"Nasıl yapacağım bunu?"</p>

  <p>"Adresi zarfa koyun. Evden iki üç yüz mil kadar uzaklaştıktan sonra postaya verirsiniz. Çekmecenin içine de koyabilirsiniz. Ne bileyim, bunun birçok yolu var."</p>

  <p>"Bütün bu karmaşıklığı sevmiyorum. Ah Lee! Herkese bizi rahat bırakmalarını söyleyerek yalnız ikimiz çekip gitsek ne olur?"</p>

  <p>"Bu imkânsız," dedim. "Sizin için olabilir ama benim param yok."</p>

  <p>"Benim için fark etmez."</p>

  <p>"Aynaya baksanıza siz," dedim. "Sizin için fark etmez. Çünkü sizin paranız var."</p>

  <p>"Lou'ya söylemeye cesaret edemiyorum. O daha on beş yaşında."</p>

  <p>Güldüm.</p>

  <p>"Onu kundaktaki bebek mi sanıyorsunuz? Kızların bulunduğu bir ailede, kızların en küçüğü büyük kızla aynı anda her şeyi öğrenmeyi başlar, bunu bilmeliydiniz. On yaşında bir kız kardeşiniz olsaydı en az Lou kadar bilirdi."</p>

  <p>"Ama Lou daha çocuk."</p>

  <p>"Tabii onun nasıl giyindiğine bakılacak olursa... Kullandığı parfümler bile onun masumiyetini kanıtlar. Lou'ya haber vermeniz gerek. Ailenizle sizin aranızda aracılık yapacak biri gerek."</p>

  <p>"Hiç kimsenin bilmemesini isterdim."</p>

  <p>Aklıma gelebilecek en kötü şekilde alaya başladım. "Bulduğunuz tipten pek de gurur duyuyor sayılmazsınız, ha?"</p>

  <p>Ağzı titremeye başladı, ağlayacağım sandım. Ayağa kalktı.</p>

  <p>"Neden benimle böyle kötü konuşuyorsunuz? Bana acı vermek hoşunuza mı gidiyor? Hiçbir şey söylemek istemiyorsam, korktuğumdandır.</p>

  <p>"Neden korkuyorsunuz?"</p>

  <p>"Evlenmeden önce beni terk etmenizden korkuyorum."</p>

  <p>Omuzlarımı silktim.</p>

  <p>"Sizi terk edecek olsam, evliliğin bana engel olacağım mı sanıyorsunuz?"</p>

  <p>"Çocuğumuz olursa, evet."</p>

  <p>"Tamam, çocuğumuz olursa boşanamam, bunu anladık; ama bu, canım isterse sizi terk etmeme mani olmaz."</p>

  <p>Bu kez ağlamaya başladı. Sandalyenin üstüne yığıldı, başını biraz eğdi, yuvarlak yanaklarından gözyaşları akmaya başladı. Fazla ileri gittiğimi anladım, yanına yaklaştım. Elimi boynunun üzerine götürüp ensesini okşadım.</p>

  <p>"Ah Lee!" dedi. "Düşündüğümden ne kadar farklıymış. Benimle hep beraber olmaktan mutlu olacağınızı sanmıştım." Aptalca bir laf ettim, derken kusmaya başladı. Elimin altında hiçbir şey yoktu, bir peçete bile. Dükkânın arka bölümüne koşup, temizlikçi kadının mağazayı silip süpürmek için kullandığı bezi getirmek zorunda kaldım. Sanırım onu hasta eden karnındaki çocuktu. Hıçkırıkları bittiğinde, yüzünü mendiliyle sildim.</p>

  <p>Gözleri yıkanmış gibi yaşla parlıyordu. Zorlukla nefes alıyordu. Ayakkabıları kirlenmişti; onları bir kâğıt parayla sildim. Kokudan rahatsız olmuştum, ama yine de eğilip öptüm onu. Bana hırsla sarılıp durmadan bir şeyler söyledi. Bu kızla hiç şansım yoktu. Ya çok içmiş, ya çok düzülmüş, hep hastaydı.</p>

  <p>"Hemen gidin," dedim. "Evinize dönün, kendinize bakın ve perşembe akşamı valizinizi hazırlayıp yola çıkın. Pazartesi günü sizin yanınızda olurum. İstifamı hazırladım."</p>

  <p>Birdenbire neşelendi ve kuşkulu gülümsedi.</p>

  <p>"Lee... Gerçek mi bu?"</p>

  <p>"Elbette."</p>

  <p>"Ah... Lee! Size tapıyorum... Biliyor musunuz çok mutlu olacağız." İçinde en ufak kin yoktu. Oysa kızlar genelde az uzlaşıcı olur. Onu ayağa kaldırıp elbisesinin üzerinden göğüslerini okşadım. Gerilip geriye attı kendini. Devam etmemi istiyordu. Odayı havalandırmayı tercih ederdim, ama bana sarıldı ve tek elle düğmelerimi çözdü. Eteğini yukarı sıyırdım ve müşterilerin kitapları karıştırıp bıraktıkları tezgâhın üzerinde sahip oldum ona. Gözlerini kapatmıştı, ölü gibiydi. Gevşediğini hissettiğimde de devam ettim. İnletene kadar ve hepsini elbisesinin üzerine boşalttım. Elini ağzına götürerek kalktı ve yeniden kustu.</p>

  <p>Onu yeniden ayağa kaldırdım, mantosunun önünü ilikledim; mağazanın arka kapısından çıkarak arabasına kadar taşıdım ve direksiyonun önüne yerleştirdim. Kendinden geçmiş gibiydi, yine de alt dudağımı kanatacak kadar ısıracak gücü buldu. Hiç tepki vermedim ve gitmesine baktım. Araba gideceği yolu biliyordu. Sanırım, iyi ki...</p>

  <p>Daha sonra eve döndüm ve o kokudan kurtulmak için banyo yaptım.</p>
</body>
</html>
