<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>1</h1>

  <p>Buckton'da beni kimse tanımıyordu. Clem, şehri bu yüzden seçmişti ve zaten korkudan altıma yapıyor olsam bile, daha yukarı, kuzeye doğru devam etmek için yeterince benzinim kalmamıştı. Ancak beş litre vardı... Cebimde Clem'in mektubuyla dolarlarımın dışında başka bir şey yoktu elimde. Valizime gelince, ondan hiç bahsetmeyelim; içindekiler beş para etmezdi. Ha unutuyordum; arabanın arka bagajında çocuğun küçük tabancası vardı: Basit ve ucuz bir 6,35'lik... Şerif bize cesedi görmemiz için götürmemizi söylediğinde hâlâ cebindeydi. Doğrusu her şeyden çok Clem'in mektubuna güvendiğimi söyleyebilirim. Bu iş olmalıydı, bu mutlaka olmalıydı. Direksiyonun üzerindeki ellerime bakıyordum, parmaklarıma, tırnaklarıma... Gerçekten kimse söyleyecek söz bulamazdı. Bu yandan hiçbir tehlike yoktu. Bakalım işin içinden çıkabilecek miydim...</p>

  <p>Kardeşim Tom, Clem'i üniversitede tanımıştı. Clem ona diğer öğrencilere olduğu gibi davranmıyordu. Onunla severek konuşuyordu; beraber içki içer, Clem'in Caddy'siyle<a href="../Text/Section0028.xhtml#Footnote0001" id="Feedback0001"><sup>[1]</sup></a> dışarı çıkarlardı. Zaten Clem'in yüzünden Tom'a hoşgörülü davranırlardı. Clem babasının yerine fabrikanın başına geçmeye gittiği zaman, Tom da çekip gitmesinin iyi olacağını düşünmüş olmalıydı. Bizimle birlikte geri geldi. Çok şey öğrenmişti ve yeni okula öğretmen olarak atanması ona zor gelmedi. Sonra çocuğun anlattıkları her şeyi altüst etti. Ben bir şey dememek için yeterince riyakârdım, ama çocuk değildim. O bunda hiçbir kötülük görmüyordu. Kızın babası ve erkek kardeşi onunla ilgilenmişlerdi.</p>

  <p>Erkek kardeşim işte bu nedenle yazmıştı mektubu Clem'e. Bu ülkede daha fazla kalamazdım ve Clem'den bana bir şeyler ayarlamasını istemişti. Fazla uzaklarda değil; beni zaman zaman görebilmesi için, ama yeterince de uzak; kimsenin bizi tanımaması için. Benim yüzüm ve kişiliğimle tehlikeye atılmadığımızı düşünüyordu. Belki de haklıydı, ancak ben çocuk dahil hepsini hatırlıyordum.</p>

  <p>Buckton'daki bir kitabevinde yöneticilik; işte yeni işim buydu. Eski yöneticiyle temasa geçmek ve üç günde işi öğrenmek zorundaydım. Yönetimi değiştiriyordu. Yükseliyordu ve para kazanmak istiyordu. Hava güneşliydi. Sokağın ismi şimdi Pearl Harbor Street olmuştu. Clem bunu büyük bir olasılıkla bilmiyordu. Levhaların üzerinde eski ismi de okunuyordu. 270 numarada mağazayı gördüm ve kapının önünde Nash'i<a href="../Text/Section0028.xhtml#Footnote0002" id="Feedback0002"><sup>[2]</sup></a> durdurdum. Yönetici kasanın arkasında oturmuş bordroların üzerine rakamları yeniden yazıyordu; kapıyı açarken gördüğüm kadarıyla soluk sarı saçlı, keskin mavi gözlü, orta yaşlı bir adamdı. Ona "günaydın," dedim.</p>

  <p>"Günaydın. Ne istemiştiniz?"</p>

  <p>"Sizin için bir mektup var."</p>

  <p>"Ya! Siz miydiniz değiştireceğim kişi? Şu mektuba bir bakayım."</p>

  <p>Mektubu aldı, okudu ve bana geri verdi. "Bu zor bir şey değil," dedi. "İşle stokumuz," –eliyle dairevi bir hareket yaptı– "hesap bu akşam bitecek. Satış, reklam ve geri kalan için işyeri deneticilerinden alacağınız talimatlara göre hareket edersiniz."</p>

  <p>"Bunun gibi boş kitabevleri de mi var?"</p>

  <p>"Evet, kitabevi zincirleri."</p>

  <p>"Güzel, en çok neler satıyorsunuz?"</p>

  <p>"Ah, romanlar. Kötü romanlar, ama bu sizi ilgilendirmez. Dini kitaplar, okul kitapları da. Çocuk kitaplarından fazla satmıyor, ciddi kitaplar da öyle, işin bu yönünü geliştirmeye hiç çalışmadım."</p>

  <p>"Dini kitaplar, sizin için yeterince ciddi değil mi?"</p>

  <p>Dilini dudaklarının üzerinde gezdirdi.</p>

  <p>"Söylemediğim şeyleri bana söyletmeyin."</p>

  <p>İçtenlikle güldüm.</p>

  <p>"Bunu kötü algılamayın, ben de çok fazla inanmıyorum."</p>

  <p>"Öyleyse size bir öğüt vereceğim. Bunu insanlara belli etmeyin ve her pazar papazı dinlemeye gidin, öbür türlü sizi çabuk kapı dışarı ediverirler."</p>

  <p>"Ah, tamam," dedim. "Gidip papazı dinlerim."</p>

  <p>"Alın," dedi bana bir kâğıt uzatarak. "Bunu inceleyin. Bu geçen ayın muhasebesi. Çok basit. Bütün kitapları ana merkezden alırız. Sadece giriş ve çıkışların üç örnek şeklinde hesabını tutmak gerekir. Her on beş günde bir parayı toplamaya gelirler. Size çekle ödeme yapılır, ayrıca küçük bir yüzde de alırsınız."</p>

  <p>"Şuna bir bakayım," dedim.</p>

  <p>Kağıdı alıp alçak tezgâhın üzerine oturdum, üstü müşterilerin raflardan çıkarıp muhtemelen yerine koymaya vakit bulamadığı kitaplarla doluydu. "Bu ülkede neler yapılır?" diye yeniden sordum.</p>

  <p>"Hiç," dedi. "Karşıdaki drugstore'da kızlar bulunur, iki blok ötede Ricardo'nun Yeri'nde bourbon var, içilir." Kaba saba haline rağmen hiç de sevimsiz değildi.</p>

  <p>"Ne kadardır buradasınız?"</p>

  <p>"Beş yıl," dedi. "Ve önümde beş yıl daha var."</p>

  <p>"Sonra?"</p>

  <p>"Amma meraklısınız."</p>

  <p>"Sizin hatanız. Neden hâlâ beş yıl diyorsunuz? Size bir şey sormadım ki."</p>

  <p>Ağzının kenarı biraz yumuşadı ve gözlerini kıstı.</p>

  <p>"Haklısınız. Beş yıl daha çalışıp bu işten çekileceğim."</p>

  <p>"Ne yapmaya?"</p>

  <p>"Yazmaya," dedi. "Bestseller romanlar yazmaya... Sadece bestseller. Tarihi romanlar, zencilerin beyazlarla yatacağı ve linç edilmeyecekleri, kenar mahallelerdeki iğrenç serserilerin arasında el sürülmeden büyümeyi becerecek saf genç kızların romanları." Alayla güldü.</p>

  <p>"Bestseller yani! Sonra son derece orijinal ve cesur romanlar. Bu ülkede gözüpek olmak kolay; zahmet edip herkesin görebileceğini aktarmak yeterli."</p>

  <p>"Başarırsınız," dedim.</p>

  <p>"Mutlaka başarırım. Şimdiden hazırda altı tane var zaten."</p>

  <p>"Onları yayınlamayı denemediniz mi?"</p>

  <p>"Ben bir yayıncının kız veya erkek arkadaşı değilim ve buna yatıracak yeterince param yok."</p>

  <p>"O zaman?"</p>

  <p>"O zaman beş yıl içerisinde yeterince param olacak."</p>

  <p>"Mutlaka becerirsiniz," diye konuyu kapattım.</p>

  <p>Birbirini takip eden iki gün boyunca ve mağazanın yalın çalışmasına rağmen iş hep devam etti. Sipariş listelerini hazırlamak gerekiyordu ve sonra Hansen –bu, yöneticinin ismiydi– müşterileri üzerine değişik ipuçları verdi; onu düzenli gelip görürler, edebiyat üzerine söyleşirlerdi. Bütün bildikleri altmış bin basan yerel gazetenin edebiyat sayfası ya da Saturday Revievv'dan öğrenebilecekleri ile sınırlıydı şimdilik. Onları Hansen'le söyleşirken dinlemek, isimlerini kafamda tutmak ve yüzlerini hatırlamakla yetiniyordum, çünkü kitabevlerinde her şeyden ve her yerden çok önemli olan, müşteri ayağını mağazaya attığı andan itibaren ona ismiyle hitap etmekti.</p>

  <p>Konut için yöneticiyle anlaşmıştım. Karşıdaki drugstore'un üstünde kaldığı iki odaya yerleşecektim. Bana beklerken üç gün otelde yaşayabilmem için birkaç dolar avans verdi. Ona olan borcumun artmasını önlemek için her üç günün ikisinde yemeğini paylaşmam için beni davet etmek inceliğini gösterdi. Nazik bir insandı. Bu bestseller hikâyesinden dolayı onun adına üzülmüştüm. Para için bile olsa böyle bestseller yazılmazdı ki. Belki yeteneği de vardı. Onun için öyle umuyordum.</p>

  <p>Üçüncü gün öğle yemeğinden önce bir şey içmeye Ricardo'nun Yeri'ne götürdü beni. Saat ondu, öğleden sonra gitmesi gerekiyordu. Beraberce yediğimiz son yemekti bu. Daha sonra yalnız kalacaktım. Şehrin ve müşterilerin karşısında sıkı durmam lazımdı. Hansen'le karşılaşmak ne şanstı. Elimdeki dolarla ıvır zıvır satarak üç gün yaşayabilirdim; ama böyle tam gözünden vurmuştum. Sağlam adımla yola çıkıyordum. Ricardo'nun Yeri, çirkin, temiz, bildik bir yerdi. Doughnut ve kızarmış soğan kokuyordu.</p>

  <p>Bir adam, tezgâhın arkasında dalgın dalgın gazete okuyordu.</p>

  <p>"Size ne verelim?" diye sordu.</p>

  <p>"İki bourbon," dedi Hansen bakışlarıyla beni sorgulayarak.</p>

  <p>Kabul ettim.</p>

  <p>Garson içkiyi bize buzlu ve kamışla büyük bardaklarda getirdi.</p>

  <p>"Her zaman böyle içerim," diye açıkladı Hansen. "Kendinizi zorlanmış zannetmeyin."</p>

  <p>"Tamam," dedim.</p>

  <p>Eğer hiç kamışla buzlu bourbon içmediyseniz, ne etki gösterdiğini bilemezsiniz, damağınıza fışkıran bira gibi gelir. Yumuşak bir ateş, müthiş.</p>

  <p>"Muazzam!" diye onayladım.</p>

  <p>Gözlerim buzun üstündeki yüzüme takıldı, afallamıştım. Zaten çok zamandır içmiyordum. Hansen gülmeye başladı.</p>

  <p>"Üzülmeyin," dedi. "Maalesef çabuklaşıyoruz. Hadi," diye devam etti, "bol bol içmek için bir sonraki barda garsona alışkanlıklarımı öğretmem gerekecek."</p>

  <p>"Gideceğinize üzüldüm," dedim.</p>

  <p>Güldü.</p>

  <p>"Eğer kalmış olsaydım, barda olmayacak olan sizdiniz!.."</p>

  <p>"Hayır," diye devam etti, "gitmem iyi olur. Beş yıldan fazla, kahretsin!"</p>

  <p>Bir nefeste bardağını bitirdi ve İkincisini ısmarladı.</p>

  <p>"Ah! Çabuk alışacaksınız," –beni tepeden tırnağa süzüyordu– "sempatiksiniz. Sizde anlaşılmayan bir şey var. Sesiniz."</p>

  <p>Cevap vermeden gülümsedim. Yaman bir adamdı.</p>

  <p>"Çok tok bir sesiniz var. Şarkıcı mısınız?"</p>

  <p>"Kendimi oyalamak için bazen şarkı söylerim."</p>

  <p>Şimdi artık şarkı söylemiyordum. Eskiden evet, çocuğun hikâyesinden önce.</p>

  <p>Gitar eşliğinde çalıp söylüyordum. New Orleans'ın eski nakaratlarını, Handy'nin<a href="../Text/Section0028.xhtml#Footnote0003" id="Feedback0003"><sup>[3]</sup></a>] blues'larını ve gitarda bestelediğim diğerlerini söylüyordum, ama artık gitar çalmak istemiyordum. Bana para lazımdı, çok para. Gerisine sahip olmak için.</p>

  <p>"Bu sesle bütün kadınları elde edersiniz," dedi Hansen.</p>

  <p>Omuzlarımı silktim.</p>

  <p>"Sizi ilgilendirmiyor mu?"</p>

  <p>Sırtıma bir şaplak indirdi.</p>

  <p>"Gidin drugstore tarafında bir tur atm. Hepsini orada bulursunuz. Şehirde bir kulüpleri var. Bir bobby-soxers kulübü. Biliyorsunuz çizgili kazak ve kırmızı çorap giyen ve de Frankie Sinatra'ya mektup yazan gençler. Drugstore onların karargâhıdır. Şimdiye kadar görmüş olmalısın? Doğru ya, hemen hemen bütün gün mağazada kaldınız."</p>

  <p>Ben başka bir bourbon daha aldım, içki tüm vücudumdan, bacaklarımdan akıyordu. Oralarda bobby-soxers'ımız yoktu. Olmasını isterdim. On beş on altı yaşında kızlar, vücutlarına yapışmış kazakların altındaki iyice sivrilmiş memeleriyle, mahsus yaparlar, işlerini iyi bilir kaltaklar. Ve çoraplar. Canlı sarı ya da canlı yeşil çoraplar; düz ayakkabıların içinde düzgün duran. Ve bol etekler, yuvarlak dizler ve hep yerde otururlar, beyaz donlarının içinde bacaklarını açarak, evet seviyordum bu bobby-soxers'ı lan.</p>

  <p>Hansen bana bakıyordu.</p>

  <p>"Hepsiyle iş olur," dedi. "Kaybedecek bir şeyiniz olmaz. Sizi götürebilecekleri birçok yerleri vardır."</p>

  <p>"Beni domuz mu sandınız?" dedim.</p>

  <p>"Yoo hayır," dedi. "Dans etmeye ve içmeye demek istemiştim."</p>

  <p>Gülümsedi. İlgilenmiş bir hali vardı kuşkusuz.</p>

  <p>"Sevimli kızlardır," dedi. "Sizi görmeye mağazaya geleceklerdir."</p>

  <p>"Orada ne işleri olabilir ki?"</p>

  <p>"Aktörlerin fotoğraflarını satın alırlar ve de rasgele tüm psikanaliz kitaplarını... Yani tıp kitaplarını demek istedim. Hepsi de tıpta okurlar."</p>

  <p>"Tamam," diye homurdandım. "Göreceğiz bakalım."</p>

  <p>Bu sefer ilgisiz rolünü fena oynamış olacağım ki Hansen başka şeylerden bahsetmeye başladı. Sonra yemek yedik ve öğleden sonra iki sularında gitti. Mağazanın önünde yalnız kaldım.</p>
</body>
</html>
