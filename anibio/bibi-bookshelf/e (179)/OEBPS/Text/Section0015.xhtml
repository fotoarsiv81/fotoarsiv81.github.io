<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>12</h1>

  <p>Odamda üstümü değiştirdim, Dex'le diğerlerinin yanına, aşağıya indim. İki genç çocuk ve iki kız daha vardı, Jean çocuklardan ve kızlardan biriyle briç oynuyordu. Lou oradaydı. Dex'i diğer kızın yanında bırakıp biraz dans müziği dinlemek için radyonun düğmesini çevirdim. Ston Kenton'ın çaldığını duyunca, bu istasyonda karar kıldım. Lou geçen akşam sürmüş olduğundan daha hoş, yeni bir parfüm sürmüştü, ama biraz takılmak istedim. "Parfümünüzü değiştirmişsiniz, Lou."</p>

  <p>"Evet. Hoşunuza gitmedi mi?"</p>

  <p>"Yoo, çok hoş. Ama biliyorsunuz ki bu yapılmaz."</p>

  <p>"Nedir yapılmayan?"</p>

  <p>"Parfüm değiştirmek kurallara göre değil. Gerçek, şık bir hanım hep aynı parfümü sürer."</p>

  <p>"Bunu da nereden çıkardınız?"</p>

  <p>"Herkes bilir. Bu eski bir Fransız kuralıdır."</p>

  <p>"Biz Fransa'da değiliz."</p>

  <p>"O halde, neden Fransız parfümü kullanıyorsunuz?"</p>

  <p>"En iyisi Fransız parfümüdür de ondan."</p>

  <p>"Mutlaka, ama bir kurala uydunuz mu hepsine uymanız gerekir."</p>

  <p>"Söylesenize, Lee Anderson, bütün bunları nereden bulup çıkarıyorsunuz?"</p>

  <p>"Eğitimin iyi tarafları," diye güldüm.</p>

  <p>"Hangi kolejden mezunsunuz?"</p>

  <p>"Bildiğiniz hiçbir kolejden."</p>

  <p>"Yani?"</p>

  <p>"ABD'ye gelmeden, İngiltere ve İrlanda'da okudum."</p>

  <p>"Neden bu işi yapıyorsunuz? Daha çok kazanabilirsiniz?"</p>

  <p>"istediklerimi yapmak için yeterince kazanıyorum," dedim. "Aileniz var mı?"</p>

  <p>"İki erkek kardeşim vardı."</p>

  <p>"Sonra?"</p>

  <p>"Küçük olanı öldü. Bir kazada."</p>

  <p>"Ya diğeri?"</p>

  <p>"Halen yaşıyor. New York'ta."</p>

  <p>"Onu tanımak isterdim..." dedi.</p>

  <p>Dexter'larda ve Jicky'lerdeyken gösterdiği sert davranışları bırakmış gibi görünüyordu, Jicky'lerin evinde yaptıklarımı da unutmuştu sanki.</p>

  <p>"Tanımamanızı yeğlerdim," dedim.</p>

  <p>Ve öyle de düşünüyordum. Ancak onun olanları unuttuğumu sanmakla, yanılıyordum.</p>

  <p>"Tuhaf arkadaşlarınız var," dedi konuyu değiştirerek.</p>

  <p>Hâlâ dans ediyorduk. Çalan parçalar arasında duraklama yoktu, bu da benim cevap vermeme yaradı.</p>

  <p>"Geçen sefer Jean'le ne yaptınız?" dedi.</p>

  <p>"Hiçbir şey yapmadım. Ayılması için yardım ettim yalnızca. Bildiğimiz bir teknik vardır tabii."</p>

  <p>"Benimle dalga geçip geçmediğinizi bilemiyorum. Sizinle bunu anlamak zor."</p>

  <p>"Ben kristal kadar saydamımdır!.." dedim.</p>

  <p>Yanıt verme sırası ondaydı ve birkaç dakikalık dansta kollarımda gevşemiş, bir şey düşünmüyormuş gibiydi.</p>

  <p>"Orada bulunmak isterdim," dedi.</p>

  <p>"Ben de öyle, dedim. Şimdi içiniz rahat olurdu."</p>

  <p>Söylediğim sözlerin ardından kulaklarımın arkasına doğru bir sıcaklık yayıldı. Jean'in vücudu gözlerimin önüne gelmişti. İkisine birden sahip olmak, aynı anda ortadan kaldırmak, söylenmesi gerekenlerden sonra. İmkânsız.</p>

  <p>"Düşünmeden konuşuyorsunuz."</p>

  <p>"Düşündüğüme inanmanız için ne söylemem lazım bilmiyorum." Şiddetle karşı çıktı, ukala olmakla ve Avusturyalı bir psikiyatr gibi konuşmakla suçladı beni. Biraz sertti.</p>

  <p>"Demek istediğim," diye açıkladım, "gerçeği söylediğime ne zaman inanacaksınız?"</p>

  <p>"Hiçbir şey söylememenizi yeğlerim."</p>

  <p>"Hiçbir şey yapmamamı da mı?"</p>

  <p>Onu kollarımda daha sıkı sardım. Neyi ima etmek istediğimi mutlak hatırlıyordu. Gözlerini eğdi. Ama onu böyle bırakmak niyetinde değildim. Zaten, dedi ki:</p>

  <p>"Ne yaptığınıza bağlı."</p>

  <p>"Yaptıklarımı onaylamıyor musunuz?"</p>

  <p>"Eğer herkese yapıyorsanız, bunun hiçbir anlamı olmaz." Yavaş yavaş amacıma ulaştığımı hissediyordum. Artık tavlanacak duruma gelmişti. Biraz daha gayret, pişip pişmediğini anlayacaktım.</p>

  <p>"Bilmece gibi konuşuyorsunuz," dedim. "Neden bahsediyorsunuz?"</p>

  <p>Bu kez yalnız gözlerini değil, başını da eğdi. Benden gerçekten de çok kısaydı. Saçlarında büyük beyaz bir karanfil duruyordu. Yine de cevap verdi.</p>

  <p>"Neden bahsettiğimi gayet iyi biliyorsunuz. Geçen gün divanın üzerinde bana yaptıklarınızdan."</p>

  <p>"Ne varmış yani?"</p>

  <p>"Rastladığınız her kadına aynı şeyi yapar mısınız?"</p>

  <p>Yüksek sesle güldüm. Kollarımı çimdikledi.</p>

  <p>"Benimle alay etmeyin. Aptal değilim."</p>

  <p>"Değilsiniz elbet."</p>

  <p>"Soruma cevap verin."</p>

  <p>"Hayır," dedim. "Her kadına aynı şeyi yapmam. Doğrusu, bunu yapmak isteyebileceğim kadın sayısı çok azdır."</p>

  <p>"Benimle dalga geçiyorsunuz. Arkadaşlarınızın tavırlarını gördüm."</p>

  <p>"Onlar arkadaşlarım değil, ahbaplarım."</p>

  <p>"Sözcüklerle oynamayın," dedi. "Ahbaplarınıza bunu yapar mısınız?</p>

  <p>"Bu tür kızlara insan öyle şeyler yapmak ister mi sanıyorsunuz?"</p>

  <p>"Sanırım..." diye mırıldandı. "Öyle zamanlar olur ki birçok insanla birçok şey yapılabilir."</p>

  <p>Kollarımda daha çok sıkabilmek için bu sözlerinden yararlandım. Aynı zamanda göğsünü okşamak için çabalıyordum. Ancak aceleci davranmışım. Yavaşça, ama kesin bir tavırla kollarımdan sıyrıldı.</p>

  <p>"Geçen gün, biliyorsunuz, içmiştim," dedi.</p>

  <p>"Sanmıyorum," dedim.</p>

  <p>"Ah! Eğer içkili olmasam bana böyle davranılmasına izin verir miydim sanıyorsunuz?"</p>

  <p>"Eminim."</p>

  <p>Başını yeniden eğdi, sonra kaldırıp:</p>

  <p>"Herhangi biriyle dans edebileceğimi düşünmüyor musunuz?"</p>

  <p>"Ben herhangi biriyim."</p>

  <p>"Biliyorsunuz ki değilsiniz."</p>

  <p>Böyle yorucu konuşmalara pek az katılmışımdır. Bu kız yılan balığı gibi, parmaklarınızın arasından kayıveriyordu. Bazen sonuna dek götürecek gibi, bazen de en ufak temasla geri çekilecekmiş gibi bir hali vardı. Yine de devam ettim.</p>

  <p>"Bende farklı olan nedir?"</p>

  <p>"Bilmiyorum, iyi bir dış görünüşünüz var, ama başka bir şey daha var. Sesiniz mesela."</p>

  <p>"Ne varmış sesimde?"</p>

  <p>"Sıradan bir ses değil."</p>

  <p>Bir güzel güldüm yine.</p>

  <p>"Hayır," diye ısrar etti. "Daha kaim bir ses... ve daha... bilmiyorum nasıl denir... daha dengeli."</p>

  <p>"Gitar çalma ve şarkı söyleme alışkanlığından olsa gerek."</p>

  <p>"Hayır," dedi. "Sizin gibi bir gitarist ve şarkıcı dinlemedim. Sizin sesinize benzer bir sesle şarkılar söylendiğini, evet... orada... Haiti'de duydum. Siyahlardan."</p>

  <p>"Bunu bir iltifat kabul ediyorum. Dünyanın en iyi müzisyenleridir."</p>

  <p>"Saçmalamayın!"</p>

  <p>"Amerikan müziği onlardan çıkmıştır," dedim.</p>

  <p>"Sanmıyorum! Büyük dans orkestralarının hepsi beyazlardan oluşur."</p>

  <p>"Elbette, siyahların ortaya çıkardıklarını beyazlar konumları dolayısıyla daha iyi 'işlemişlerdir.'"</p>

  <p>"Haklı olduğunuzu sanmıyorum."</p>

  <p>"Bütün büyük besteciler siyahtır. Duke Ellıngton, örneğin."</p>

  <p>"Hayır, Gershwin, Kern, hepsi."</p>

  <p>"Hepsi de Avrupalı göçmenler," dedim. "En yetenekliler mutlaka. Gershwin'in müziğinde başka yerden kopya edilmemiş, değiştirilmemiş ya da düzenlenmemiş bir tek ilginç geçiş bulamazsınız. Rhapsody in Blue'da da bulamayacağınıza bahse girerim."</p>

  <p>"Tuhafsınız," dedi. "Siyahlardan nefret ederim."</p>

  <p>Çok iyiydi. Tom'u düşünüyordum ve neredeyse Tanrı'ya şükredecektim. Ama şu anda kızgınlığa kapılmayacak kadar arzu ediyordum bu kızı, iyi iş çıkarmam için de Tanrı'ya gereksinim yoktu.</p>

  <p>"Siz de diğerleri gibisiniz," dedim. "Sizin dışınızda herkesin keşfettiği şeylerden övünmeyi seviyorsunuz."</p>

  <p>"Ne demek istediğinizi anlayamadım."</p>

  <p>"Seyahat etmeniz gerek," dedim. "Biliyorsunuz ki ne sinemayı, ne otomobili, ne naylon çorapları, ne at yarışlarını, ne de caz müziğini Beyaz Amerikalılar tek başlarına bulmuşlardır."</p>

  <p>"Başka şeylerden bahsedelim," dedi Lou. "Fazla kitap okuyorsunuz, bütün neden bu."</p>

  <p>Yandaki masada briç oynamaya devam ediyorlardı ve gerçekten bu kıza içki içirmedikçe hiçbir yere varamayacaktım. Dayanmak gerekiyordu.</p>

  <p>"Dex bana romunuzdan söz etmişti," diye devam ettim. "Bu bir masal mı, yoksa basit ölümlüler de tadabiliyor mu?"</p>

  <p>"Tabii ki tadına bakabilirsiniz," dedi Lou. "Susadığınızı düşünmeliydim."</p>

  <p>Onu bıraktım. Salonun barı andıran bir köşesine doğru gitti. "Karışık mı?" dedi. "Beyaz romla kırmızı romu karışık mı içersiniz?"</p>

  <p>"Karışık olsun. Biraz da portakal suyu katabilirsiniz. Susuzluktan ölüyorum."</p>

  <p>"O kolay," dedi.</p>

  <p>Odanın öbür ucundan, briç masasından çığlık çığlığa seslendiler. "Hey, Lou! Herkes için hazırlayın şunu!"</p>

  <p>"Tamam," dedi. "Ama herkes gelip kendi alsın."</p>

  <p>Bu kızı öne doğru eğilmiş görmek hoşuma gidiyordu. Üzerinde tene yapışan jarseden bir bluz vardı ve yuvarlak yakasından göğüslerinin çizgisi beliriyordu. Bu defa saçlarını bir yana doğru atmıştı. Tıpkı onu o gün gördüğüm gibi; ama sola doğru, daha az makyaj yapmıştı ve ısırılacak bir meyve gibiydi. "Gerçekten güzel bir kızsınız," dedim.</p>

  <p>Elinde rom şişesiyle doğruldu.</p>

  <p>"Başlamayın..."</p>

  <p>"Başlamıyorum. Devam ediyorum."</p>

  <p>"O zaman devam etmeyin. Sizinle her şey hızlı gidiyor. Bütün zevki kayboluyor."</p>

  <p>"Hiçbir şey fazla uzun sürmemeli."</p>

  <p>"Sürmeli. Hoş şeyler hep uzun sürmeli."</p>

  <p>"Hoş bir şeyin ne olduğunu biliyor musunuz?"</p>

  <p>"Evet. Örneğin sizinle konuşmak."</p>

  <p>"Siz zevk alıyorsunuz. Bencilce bir tutum."</p>

  <p>"Kabasınız. Konuşmam canınızı sıktı değil mi?"</p>

  <p>"Sizin konuşmaktan başka şeyler yapmak için yaratıldığınızı düşünmekten size bakmıyorum ve size bakmadan sizinle konuşmak bana zor geliyor. Ama sizinle konuşmayı sürdürmek isterim. Bu arada da briç oynamadığımı belirtirim."</p>

  <p>"Briç sevmez misiniz?"</p>

  <p>Bir bardağı doldurmuştu, bana uzattı. Bardağı aldım ve yarısına kadar içtim.</p>

  <p>"İşte bu hoşunuza gider."</p>

  <p>Bardağı işaret ettim.</p>

  <p>"İçkiyi sizin hazırlamış olmanız da hoşuma gitti."</p>

  <p>Yüzü pembeleşti.</p>

  <p>"Böyle olduğunuzda o kadar hoşsunuz ki."</p>

  <p>"Emin olun ki başka durumlarda da hoşa gidebilirim."</p>

  <p>"Gösterişlisiniz. Yakışıklısınız ve her kadının beklentisinin bu olduğunu sanıyorsunuz."</p>

  <p>"O nedir?"</p>

  <p>"Fiziksel şeyler."</p>

  <p>"Bunu beklemeyenler," dedim, "hiç denememiş olanlardır."</p>

  <p>"Bu doğru değil."</p>

  <p>"Hiç denediniz mi?"</p>

  <p>Yanıt vermedi, parmaklarını büktü, sonra konuşmaya karar verdi.</p>

  <p>"Geçen sefer bana yaptığınız..."</p>

  <p>"Ne olmuş?"</p>

  <p>"Hiç hoş değildi... Bu... bu korkunçtu!"</p>

  <p>"Ama kötü de değildi, ha?"</p>

  <p>"Hayır," dedi alçak sesle.</p>

  <p>"Hayır," dedim ve bardağımdakini bitirdim. Kaybettiğimi geri kazanmıştım. Bu kızla işim çoktu; bazı alabalıklar vardır, avlanırken sizi böyle uğraştırırlar.</p>

  <p>Jean ayağa kalkmış, bardakları almaya gidiyordu.</p>

  <p>"Lou ile canınız sıkılıyor mu?"</p>

  <p>"Çok kibarsınız," dedi kardeşi.</p>

  <p>"Lou sevimli bir kız," dedim. "Onu çok seviyorum. Onunla evlenmek için sizden izin alabilir miyim?"</p>

  <p>"Asla!" dedi Jean. "Öncelik sırası bende."</p>

  <p>"Peki ben burada neyim?" dedi Lou. "Bir yana bırakılmış biri mi?"</p>

  <p>"Sen küçüksün," dedi Jean; "senin zamanın var. Bense..." Güldüm, çünkü Jean kız kardeşinden iki yaş daha büyük göstermiyordu.</p>

  <p>"Salak gibi gülmeyin," dedi Lou. "Şimdiden iyice yaşlanmış değil mi?"</p>

  <p>Hiç kuşku yok, bu iki kız çok hoşuma gidiyordu, iyi anlaştıkları da belli oluyordu. "Yaşlandığınızda daha beter olmayacaksınız," dedim Lou'ya, "her ikinizle de evlenmek isterim."</p>

  <p>"Korkunçsunuz," dedi Jean. "Ben briçime geri dönüyorum. Birazdan sizinle dans ederiz."</p>

  <p>"Ah! Hayır," dedi Lou. "Bu kez öncelik ben de. Git o pis kâğıtlarınla oyna sen."</p>

  <p>Yeniden dans etmeye başladık, ama program birden değişince Lou'ya dışarıda bir tur atmayı önerdim.</p>

  <p>"Bilmem sizinle yalnız kalmanın bana ne yararı olabilir," dedi. "Tehlikede olmazsınız. Sonuçta bağırabilirsiniz de."</p>

  <p>"Öyle ya," diye itiraz etti. "Ne aptal desinler diye, değil mi?"</p>

  <p>"İyi," dedim. "İtirazınız yoksa bir şeyler içmek isterdim."</p>

  <p>Bara doğru yöneldim ve kendime güç vererek bir içki hazırladım.</p>

  <p>Lou bıraktığım yerde oturuyordu.</p>

  <p>"Bundan ister misiniz?"</p>

  <p>"Sadece bu mu var?" dedi Jean küçümseyen bir ifadeyle radyoyu göstererek. "Durun size daha iyi şeyler bulayım."</p>

  <p>Düğmeleri çevirip dans edilebilecek bir müzik ayarladı. Tiplerden biri Lou'yu dansa kaldırdı. Diğer ikisi birlikte dansa kalktılar. Danstan önce Jean'i alıp birşeyler içmeye götürdüm. Ona neyin gerektiğini biliyordum.</p>
</body>
</html>
