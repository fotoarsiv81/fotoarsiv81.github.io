<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>7</h1>

  <p>Sabah saat üçte Dexter telefon etti. Jean, bu arada, birincisinden daha müthiş, kafayı bulmak için içip duruyordu. Telefonu bahane ederek yanından ayrıldım ve Nicholas'ı ilgilenmesi için onunla bıraktım. Kız kardeşinin yanından hiç ayrılmıyordum ve elimden geldikçe içirmeye çalışıyordum, ama kendini bırakmıyordu ve tüm kurnazlığımı kullanmak zorundaydım. Dexter anne-baba Asquith'lerin kızlarını merak etmeye başladıklarını haber veriyordu.</p>

  <p>Bulunduğumuz yeri nasıl keşfettiğini sordum kendisine, telefonun ucunda gülmekle yetindi. Partisinden neden ayrıldığımızı açıkladım.</p>

  <p>"Anlıyorum, Lee," dedi. "Biliyorum ki bu akşam partide eğlendirici hiçbir şey yoktu. Çok fazla ciddi adam var."</p>

  <p>"Gelin katılın bize, Dex," dedim.</p>

  <p>"İçecek bir şeyiniz kalmadı mı?"</p>

  <p>Her zamanki gibi kırıcıydı ve her zamanki gibi ses tonu tamamen masum çıkıyordu.</p>

  <p>"Hayır," dedim. "Bunun için değil, sizin için değişiklik olurdu."</p>

  <p>"Buradan ayrılamam," dedi. "Yoksa gelirdim. Asquith'lere ne söyleyeyim?"</p>

  <p>"Kızlarını eve bırakacağımı söyleyin."</p>

  <p>"Bu hoşlarına gider mi bilmem, anlarsınız ya..."</p>

  <p>"Yalnız başına hareket edecek yaştalar."</p>

  <p>"Oldu Lee, ama biliyorlar ki kızları yalnız değil."</p>

  <p>"Şu işi hallediverin dostum Dexter. Size güveniyorum."</p>

  <p>"O.K. Lee. Halledeceğim, görüşürüz."</p>

  <p>"Görüşürüz."</p>

  <p>Telefonu kapattı. Ben de aynı şeyi yapıp uğraşlarıma geri döndüm.</p>

  <p>Jicky ile Bili, iyi aile kızlarına uygun olmayan küçük alıştırmalara başlamışlardı ve ben de Lou'nun tepkilerini görmeyi çok isterdim. Bira da olsa içmeye başlamıştı. Bu onu pek etkilemişe benzemiyordu, Bili Jicky'nin elbisesini çıkarmaya koyulduğunda bile. "Size ne vereyim?"</p>

  <p>"Viski."</p>

  <p>"Çabuk içmeye bakın, dans edeceğiz."</p>

  <p>Onu tuttum ve başka bir odaya götürmeye çalıştım.</p>

  <p>"Ne yapacağız orada?"</p>

  <p>"Burası çok gürültülü."</p>

  <p>Bir şey demeden beni izledi. İtiraz etmeden divanın üstüne yanıma oturdu.</p>

  <p>Ama mıncıklamaya kalkıştığımda, bir erkeğin yaşamında önem taşıyan bir çift tokat yedim suratıma. Müthiş kızmıştım, ama güler yüzlü kalmayı becerdim.</p>

  <p>"Pençelerinizi indirin," dedi Lou.</p>

  <p>"Çok hızlısınız," dedim.</p>

  <p>"tik ben başlamadım."</p>

  <p>"Bu bir gerekçe değil. Ne zannediyordunuz yani? Pazar günlerinin okul toplantısı mı? Ya da Bingo mu oynayacaktık?"</p>

  <p>"Büyük ikramiye olmak gibi bir isteğim yok."</p>

  <p>"İsteseniz de, istemeseniz de büyük ikramiye sizsiniz."</p>

  <p>"Babamın servetini mi düşünüyorsunuz?"</p>

  <p>"Hayır," dedim, "bunu düşünüyorum."</p>

  <p>Kızı divana devirdim ve elbisesinin önünü parçaladım. Deli gibi debeleniyordu. Açık renkli ipeğin altından göğüsleri fışkırdı. "Bırakın beni siz bir hayvansınız!"</p>

  <p>"Hayır, ben bir erkeğim."</p>

  <p>"Midemi bulandırıyorsunuz," dedi kurtulmaya çalışırken. "Bir saat boyunca Jean'le birlikte yukarıda ne yaptınız?"</p>

  <p>"Bir şey yapmadım," dedim. "Biliyorsunuz ki Judy bizimleydi."</p>

  <p>"Grubunuzun nasıl bir şey olduğunu anlamaya başlıyorum Lee Anderson ve ne türden insanlarla ilişkide olduğunuzu..."</p>

  <p>"Lou, yemin ederim ki ayıltmak dışında kardeşinize dokunmadım."</p>

  <p>"Yalan söylüyorsunuz. Aşağı indiğinde yüzünü görmediniz mi?"</p>

  <p>"Aman tanrım!" dedim. "Yemin ederim ki kıskanıyorsunuz." Şaşkınlıkla bana baktı.</p>

  <p>"Kimsiniz siz? Kendinizi ne sanıyorsunuz?"</p>

  <p>"Kız kardeşinize... dokunmuş olsaydım, sanıyor musunuz ki, hâlâ sizinle ilgilenmeyi isterdim?"</p>

  <p>"O benden daha iyi değil!"</p>

  <p>Divanın üzerinde onu hâlâ tutuyordum. Artık debelenmiyordu. Göğsü hızla inip kalkıyordu. Üzerine eğildim ve uzun uzun göğüslerini öptüm, birbiri ardına ve uçlarını dilimle okşayarak. Sonra, kalktım.</p>

  <p>"Hayır Lou," dedim, "sizden daha iyi değil."</p>

  <p>Onu bıraktım ve hızla geri çekildim, çünkü şiddetli bir tepki bekliyordum.</p>

  <p>O ise ağlamaya koyuldu.</p>
</body>
</html>
