<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>11</h1>

  <p>Cumartesi akşamına kadar, Dexter'ı yeniden görmemiştim. Nash'i alıp evine kadar gitmeye karar verdim. Eğer hâlâ gelmeye niyeti varsa, o zaman arabamı garajına bırakırdım. Yok eğer vazgeçmişse, arabamla direkt yola koyulurdum. Bir önceki akşam onu bıraktığımda, bir domuz gibi hastaydı. Sandığımdan daha sarhoş olmalıydı, saçmalamaya başlamıştı. Küçük Polly'nin sol memesinde bir iz kalacaktı ömür boyu, çünkü Dexter onu kudurmuşçasına ısırmıştı. Dolarlarının onu sakinleştireceğini düşünüyordu ama zenci Anna hemen gelmiş ve onu bir daha eve almamakla tehdit etmişti. Bu eve ilk defa gelmediği açıktı. Kızıl teninin kokusu hoşuna gitmiş olmalı ki, Polly'yi bırakmak istemiyordu. Anna kıza bir çeşit pansuman yapmış, uyku ilacı vermemiş, ama boğazından acayip sesler çıkararak kızın her tarafını yalayan Dex'in eline bırakmak zorunda kalmıştı.</p>

  <p>Neler hissettiğinin farkına varmaya başlamıştım, çünkü bende bu zenci kızın içinden çıkıp çıkmamaya karar veremiyordum, ama yine de yaralamamaya dikkat ediyordum, ancak kız, bir kez bile olsun şikâyet etmemişti. Sadece gözlerini kapatıyordu.</p>

  <p>İşte bu nedenle, Dex'in hafta sonunu Asquith'lerde geçirip geçiremeyecek durumda olup olmadığını bilemiyordum. Ben bile garip bir biçimde uyanmıştım. Ricardo'nun hakkını yememek gerek. Sabahın dokuzundan itibaren bana üç tek zombi içirdi, insanı ayağa kaldıracak bundan daha iyi bir şey bilmiyorum. Aslında Buckton'a gelmeden önce bu kadar çok içmezdim, şimdi bunun ne kadar yanlış olduğunun farkına varıyorum. Yeteri kadar alkol aldığınız takdirde kafanızın aydınlanmaması için hiçbir neden yoktur. Bu sabah iyiydim ve Dex'lerin evinin önünde arabamı durdurduğumda, kendimi formda hissediyordum. Sandığımın tam tersine, yeni traş olmuş; bej gabardin bir takımın ve pembeli grili bir gömleğin içinde beni bekliyordu.</p>

  <p>"Yemek yediniz mi Lee? Yolda durmayı hiç sevmem, dolayısıyla da önlemimi alırım."</p>

  <p>Bu Dexter bir çocuk gibi açık, sade ve netti. Yine de kendi yaşından daha yaşlı bir çocuk. Onun gözleri.</p>

  <p>"Bir parça jambonla biraz marmelat yemek isterdim," diye cevapladım.</p>

  <p>Uşak bana fazlasıyla ikram etti. Yediklerime ellerini süren birinden nefret ederim, ama Dexter bunu normal karşılıyordu anlaşılan. Yemekten sonra dışarı çıktık. Bagajlarımı Nash'ten Packard'a taşıdım ve Dexter koltuğun sağma geçti.</p>

  <p>"Kullanın Lee, böylesi daha iyi."</p>

  <p>Bana aşağıdan şöyle bir baktı. Bir önceki akşamı ima eden sadece bu bakış oldu. Geri kalan bölümü de çok keyifliydi, Asquith'lerle ilgili bir sürü hikâye anlattı bana. Yaşama önemli sermayeyle atılmış karı koca Asquith'ler koca bir pislikti, üstelik bu iyi bir şeydi, yalnız tek kusurları derileri başka renkten olan insanları sömürmekti. Jamaika taraflarında ya da Haiti'de şekerkamışı tarlaları vardı ve Dex'in iddia ettiğine göre evlerinde içilen romlar enfesti.</p>

  <p>"Ricardo'nun zombilerini alt eder bu, bilirsiniz ya, Lee."</p>

  <p>"O zaman, ben de varım!" dedim.</p>

  <p>Ve gaza bastım.</p>

  <p>Yüz millik yolu bir saatten biraz fazla sürede katettik; Prixville'e geldiğimizde Dexter yolu gösterdi.</p>

  <p>Buckton'a göre çok daha küçük bir yerleşim yeriydi Prixville, ama evleri daha lüks görünümlü ve bahçeleri daha büyüktü. İnsanlara zengin havası veren böyle yerler de var...</p>

  <p>Asquithlerin bahçe kapısının parmaklıkları açıktı, garaja giden yokuşu tırmanmaya çalıştımsa da, motorun gücü buna yetmedi, bende Clipper'ı diğer iki arabanın arkasına park ettim.</p>

  <p>"Şimdiden müşteriler gelmiş," dedim.</p>

  <p>"Hayır," dedi Dexter. "Bunlar evin arabaları. Sanırım davetli olarak bir tek biz varız. Bizden başka, buradan birkaç kişi olabilir. Birbirlerini sıra ile davet ederler, çünkü ne zaman kendi evlerinde kalacak olsalar, canları sıkılmaya başlar. Zaten evlerinde de pek kaldıkları yoktur."</p>

  <p>"Anlıyorum," dedim. "Sonuçta acınacak insanlar."</p>

  <p>Güldü ve arabadan indi. Her birimiz kendi valizimizi aldık ve Jean Asquith'le burun buruna geldik. Elinde bir tenis raketi taşıyordu. Üzerinde beyaz bir şortla tenis maçının ardından sırtına geçirdiği ve hatlarını dehşet biçimde ortaya koyan ördek mavisi bir kazak vardı.</p>

  <p>"Ah, geldiniz işte," dedi.</p>

  <p>Bizi gördüğüne sevinmiş gibiydi.</p>

  <p>"Gelin birşeyler içelim."</p>

  <p>Dex'e baktım, o da bana baktı ve birlikte başımızı olur gibilerinden salladık.</p>

  <p>"Lou nerede?" diye sordu Dex.</p>

  <p>"Odasına çıktı," dedi Jean. "Üzerini değişecek."</p>

  <p>"Oo," dedim. "Briç için özel kıyafet mi giyiliyor burada?" Jean kahkahalarla güldü.</p>

  <p>"Şortunu değiştirecek demek istedim. Gidin, daha rahat şeyler geçirin üstünüze, sonra da gelin. Sizi odanıza götürecekler."</p>

  <p>"Umarım siz de şortunuzu değiştirirsiniz," diye alay ettim. "Üzerinizdekileri en az bir saattir taşıyor olmalısınız." Parmaklarımın üstüne iyi bir raket darbesi yedim.</p>

  <p>"Ben terlemem," dedi Jean. "O yaşta değilim artık."</p>

  <p>"Ve şüphesiz maçı kaybettiniz?"</p>

  <p>"Evet!"</p>

  <p>Yine güldü. Çok güzel güldüğünü biliyordu.</p>

  <p>"O zaman sizinle bir set oynamayı teklif etme riskini alabilirim," dedi Dex. "Tabii, hemen değil. Yarın sabah için."</p>

  <p>"Elbette," dedi Jean.</p>

  <p>Bilmem yanılıyor muyum, ama bu öneriyi benim yapmamı tercih ederdi sanırım.</p>

  <p>"Oldu," dedim. "Eğer iki tenis kortu varsa ben de Lou ile karşılaşırım ve kaybedenler, birbirleriyle karşılıklı oynarlar. Maçı kaybetmeye hazırlanan Jean, birlikte oynamamız için bu bir şans olabilir."</p>

  <p>"O.K." dedi Jean.</p>

  <p>"Madem herkes hile yapacak, o zaman ben de yenilmiş olurum," dedi Dex. Üçümüz de gülmeye başladık. Bu hiç de komik değildi; ama hava gerilmeye başlamıştı ve bunu düzeltmeliydik. Sonra, Dex ve ben eve doğru Jean'i takip ettik. Bizi çok zayıf, kolalı küçük bir başlık takan, karaderili bir hizmetçi kadının ellerine teslim etti.</p>
</body>
</html>
