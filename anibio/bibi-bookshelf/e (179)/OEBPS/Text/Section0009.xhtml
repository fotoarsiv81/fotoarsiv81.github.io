<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>6</h1>

  <p>Bir saat sonra geri kalanların durumu garip karşılayacaklarının farkına vardım ve iki kızdan yakamı kurtardım. Banyonun neresinde bulunduğumuzu bilemiyordum. Biraz başım dönüyordu ve sırtım acıyordu.</p>

  <p>Jean Asquith'in acımasızca tırnaklarını geçirdiği yerlerde çizikler vardı. Duvara kadar sürünüp yönümü bulmaya çalıştım ve ışık düğmesini buldum. Bu arada Judy kıpırdıyordu. Işığı yaktım ve onu yere oturmuş gözlerini ovuştururken gördüm. Jean Asquith kauçuk halının üzerinde yatıyordu, başı kollarının üzerinde, uyuyor gibiydi. Tanrım! Bu kızın kalçaları! Gömleğimi ve pantolonumu hızla üzerime geçirdim. Judy lavabonun önünde güzelleşmek için uğraşıyordu. Sonra bir havlu alıp suya batırdım. Uyanması için Jean Asquith'in başını kaldırdım "gözleri kocaman açıktı" ve imkânsız, ama gülüyordu.</p>

  <p>Gövdesinin ortasından yakaladım ve banyo küvetinin kenarına oturttum.</p>

  <p>"Güzel bir duş size iyi gelecektir."</p>

  <p>"Çok yorgunum," dedi. "Biraz içtim galiba."</p>

  <p>"Aynı fikirdeyim," dedi Judy.</p>

  <p>"Çok değil canım," dedim. "Daha çok uykuya ihtiyacınız vardı."</p>

  <p>Ayağa kalktı ve boynuma asıldı, öpmesini de iyi biliyordu. Tatlılıkla ondan ayrıldım ve onu küvete dayadım.</p>

  <p>"Gözlerinizi kapatın ve başınızı kaldırın."</p>

  <p>Sıcak ve soğuk su musluklarını çevirdim ve duşu üzerine yönelttim. Ilık suyun altında gövdesi geriliyordu, göğüs uçlarının koyulaştığım ve yavaşça belirginleştiğini görüyordum.</p>

  <p>"İyi geliyor..."</p>

  <p>Judy çoraplarını yukarı çekiyordu.</p>

  <p>"Kımıldayın, haydi. Hemen inersek içecek bir şeyler bulabiliriz belki."</p>

  <p>Elime bir bornoz aldım. Jean musluğu kapattı ve onu bornozun içinde kavradım. Bu mutlaka hoşuna gidiyordu. "Neredeyiz?" diye sordu. "Dexter'ların evinde mi?"</p>

  <p>"Başka arkadaşlardayız," dedim. "Dexter'larda sıkıldığımızı düşünmüştüm."</p>

  <p>"Beni getirmekle iyi ettiniz," dedi. "Burası daha yaşanılası bir yer."</p>

  <p>İyice kurulanmıştı. İki parçalı elbisesini uzattım.</p>

  <p>"Şunları giyin. Yüzünüze çekidüzen verin ve gelin."</p>

  <p>Kapıya doğru yöneldim. Öne geçip açtım, Judy fırtına gibi indi merdiveni. Onu izlemeye hazırlanıyordum.</p>

  <p>"Beni bekleyin, Lee..."</p>

  <p>Jean sutyeninin kopçasını kapatmam için bana doğru dönüyordu. Ensesini hafifçe ısırdım. Geriye büküldü.</p>

  <p>"Yine uyuyacak mısınız benimle?"</p>

  <p>"Memnuniyetle," dedim "ne zaman isterseniz."</p>

  <p>"Hemen..."</p>

  <p>"Kız kardeşiniz ne yaptığınızı sormaya başlayacak."</p>

  <p>"Lou burada mı?"</p>

  <p>"Elbette!"</p>

  <p>"Ah!.. Çok iyi..." dedi Jean. "Böylelikle ona göz kulak olabilirim."</p>

  <p>"Sanırım bu ona çok yararlı olacaktır."</p>

  <p>"Lou'yu nasıl buluyorsunuz?"</p>

  <p>"Onunla da çok iyi uyurum," dedim.</p>

  <p>Yeniden güldü.</p>

  <p>"Harika buluyorum onu. Onun gibi olmak isterdim. Çıplak halini bir görseniz."</p>

  <p>"Bundan daha iyi olamaz," dedim.</p>

  <p>"Şuna bak! Siz tam bir hödüksünüz!"</p>

  <p>"Özür dilerim! Nezaket kurallarını öğrenmeye vaktim olmadı."</p>

  <p>"Davranışlarınız hoşuma gidiyor," dedi okşayıcı bir bakışla. Kolumu beline dolayıp kapıya doğru sürükledim.</p>

  <p>"Aşağıya inmenizin zamanı geldi."</p>

  <p>"Sesiniz de çok hoşuma gidiyor."</p>

  <p>"Gelin."</p>

  <p>"Benimle evlenmek mi istiyorsunuz?"</p>

  <p>"Saçmalamayın."</p>

  <p>Basamakları inmeye başladım.</p>

  <p>"Saçmalamıyorum. Benimle evlenmeniz gerek artık."</p>

  <p>"Sizinle evlenemem."</p>

  <p>"Neden?"</p>

  <p>"Kız kardeşinizi tercih ederim."</p>

  <p>Bir daha güldü.</p>

  <p>"Lee, size tapıyorum."</p>

  <p>"Öyle olması gerek!" dedim.</p>

  <p>Herkes büyük bir gürültü patırtıyla oturma odasındaydı. Kapıyı ittim ve Jean'in geçmesini sağladım. Gelişimiz homurtu sesleriyle selamlandı. Dondurulmuş tavuk konserveleri açmış, domuz yavruları gibi yiyorlardı.</p>

  <p>Bili, Dick ve Nicholas'ın kolları sıvalı, üstleri sos içindeydi. Lou'nun elbisesi baştan aşağı koca bir mayonez lekesiyle kaplıydı. Judy ile Jicky'ye gelince, hiçbir şeyin farkında olmadan tıkınıp duruyorlardı. Şişelerden beşinin yok olma durumunda olduklarını gördüm. Radyodan kısık sesle bir dans müziği yayılıyordu. Tavuğu görünce Jean Asquith bir savaş çığlığı atarak koca bir parçayı elleriyle yakaladı ve beklemeden yemeye koyuldu. Ben de bir yere yerleştim ve tabağımı doldurdum. Kesin olan bir şey varsa o da gidişatın iyi olmasıydı.</p>
</body>
</html>
