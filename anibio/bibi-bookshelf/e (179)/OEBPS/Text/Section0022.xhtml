<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>19</h1>

  <p>Kazmayı küreği alıp onu orada gömmeliydim, ama şimdi polisten korkuyordum. Jean'i haklamadan beni ele geçirsinler istemiyordum. Eminim ki şimdi çocuk bana yol gösteriyordu; Lou'nun önünde diz çöktüm. Ellerini saran ipi çözdüm; bileklerinde derin koyu izler oluşmuştu. Dokunmayı istetecek kadar yumuşaktı, ölülerin öldükten hemen sonra oldukları gibi; göğüsleri şimdiden sertliklerini kaybetmişti. Eteği yüzüne çekmedim. Suratım görmek istemiyordum ama kol saatini aldım. Ondan kalan bir şey olsun istiyordum.</p>

  <p>Birden kendi yüzüm aklıma geldi ve arabaya doğru koştum. Dikiz aynasından baktığımda, yapmam gereken fazla bir şey yoktu. Biraz viskiyle yüzümü yıkadım, kolum artık kanamıyordu; ceketimin içinden kolumu çekip bir fular ve biraz iple sıkıca gövdeme bağlamayı başardım. Kolumu kıvırırken az kalsın ağlayacaktım, o denli canım acıyordu. Bagajdan bir şişe daha çıkarabildim. Çok zaman kaybetmiştim ve güneşin doğuşu yakındı. Lou'nun arabada kalan mantosunu aldım, üzerini örtmeye gittim, bunu yanımda taşımak istemiyordum. Bacaklarımı hissetmiyordum ama ellerimin titremesi azalmıştı.</p>

  <p>Direksiyona geçtim ve arabayı çalıştırdım. Lou'nun Dex'e ne söylemiş olabileceğini düşündüm. Polisle olan hikâyesi beni kaygılandırmaya başlamıştı, pek de inanmıyordum aslında. Geride kalmıştı, bir filmin arka sesleri gibi... Şimdi Jean'i ele geçirmek, kardeşinin işini bitirirken iki kez hissettiğim şeyleri yeniden yaşamak istiyordum. Yıllardır aradığım şeyi bulmuştum. Polis canımı sıkıyordu, ama başka bir yönden; yapmak istediğimi gerçekleştirmeme engel olamazdı, hepsinden çok öndeydim. Beni yakalamak için çok koşturmaları gerekecekti. Üç yüz milden daha az yolum kalmıştı. Sol kolum hemen hemen uyuşmuştu şimdi, kanımın hepsi akmıştı.</p>
</body>
</html>
