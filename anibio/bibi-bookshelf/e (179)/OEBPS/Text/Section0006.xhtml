<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>3</h1>

  <p>Bu böylece eylüle kadar sürdü. Gruplarında kızlı erkekli, beş altı çocuk daha vardı: B.J., gitarın sahibi epeyce çirkin, ama terinin muazzam kokusu olan Susie Ann bir başka sarışın, Jicky'den daha tombul ve kumral, kendi halinde, sabahtan akşama kadar dans eden bir kız. Oğlanlar umduğumdan daha da salaktı. Onlarla bir kez daha şehre gitme saçmalığında bulunmadım: çevrede hemen gözden düşerdim.</p>

  <p>İrmak kıyısında buluşuyorduk ve bu aramızda bir sırdı. Çünkü onlar için iyi bir bourbon ve cin kaynağıydım. Bütün kızlar art arda elimden geçiyordu, ama bu çok kolaydı, birazda mide bulandırıcı. Bu işi sağlık kaygısıyla dişlerim fırçalar gibi yapıyorlardı. Tıpkı bir maymun sürüsü gibi, pasaklı, obur, gürültücü ve arsız davranıyorlardı; şimdilik işimi görüyordu.</p>

  <p>Sık sık gitar çalıyordum; bütün oğlanları, tek elle pataklamayacak olsaydım bile bu yeterli olurdu. Bana jitter burg ve jive yapmasını öğrettiler; bir süre sonra onlardan daha iyi dans etmek için fazla çaba göstermeme gerek kalmamıştı. Bu onların kabahati değildi. Bununla beraber çocuğu yeniden düşünür olmuştum, uyuyamıyordum. Tom'u iki kez görmüştüm. İyi dayanıyordu. Oralarda bu hikâyeden konuşulmuyordu. İnsanlar Tom'u okulunda rahat bırakıyorlardı ve beni zaten çok fazla görmemişlerdi. Anne Moran'ın babası kızını eyalet üniversitesine göndermişti; işini oğluyla devam ettiriyordu. Tom, bana durumumun iyi olup olmadığını sordu, ben de ona banka hesabımın şimdiden yüz yirmi dolara çıktığını söyledim. Alkol dışında her şeye söyleniyordum ve kitap satışları iyi gidiyordu. Yaz sonundaki artışa güveniyordum. Dini görevlerimi ihmal etmememi tavsiye etti. Bu yakamı kurtarabileceğim bir olaydı, ama yine de fark edilmemesi için kendimi ayarlayabiliyordum. Tom, Tanrı'ya inanıyordu. Ben, tıpkı Hansen gibi pazar ayinlerine gidiyordum. Öyle sanıyorum ki hem açık fikirli olup hem de Tanrı'ya inanmak birlikte yürümüyordu ve benim açık fikirli kalmam gerekiyordu. Kiliseden çıkarken ırmak kenarında buluşuyorduk ve kızgınlık dönemindeki bir maymun sürüsünde olabilecek aynı utangaçlıkla, kızları elden ele dolaştırıyorduk. Size söylüyorum, aynen böyleydik. Sonra nasıl olduğunu anlamadan yaz bitti ve yağmurlar başladı.</p>

  <p>Ricardo'ya daha sık gider oldum. Zaman zaman drugstore'a köşenin kedileriyle dans etmek için gidiyordum; gerçekten de jive'i onlardan daha iyi yapmaya başlamıştım, bu da doğamla ilgili bir şeydi. Buckton'ın en kalburüstü takımı oluk oluk tatilden dönmeye başlamıştı, Florida'dan, Santa Monica'dan ve daha bilmem nerelerden dönüyorlardı... Hepsi de iyice esmerleşmişti, sarışın, genelde tüm vaktini ırmak kenarında geçirmiş bizler gibi değillerdi. Mağazayı randevu verdikleri yerlerden birine dönüştürdüler. Bunlar henüz beni tanımıyorlardı, ama yeterince zamanım vardı ve acele etmiyordum.</p>
</body>
</html>
