<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>14</h1>

  <p>Odama döndüğümde saat sabahın beşiydi. Jean'i bıraktığımda, kımıldamıyordu, tamamen sıfırı tüketmişti. Dizlerim biraz titriyordu, ama saat onda yatağımdan kalkmayı başardım. Sanırım Dex'in romu işe yaramıştı. Soğuk duşun altına girdim ve Dex'ten gelip beni yumruklamasını istedim. Kıyasıya vurdu bana, ama keyfim yerine geldi. Jean'in ne durumda olabileceğini düşündüm. Dex romu fazla kaçırmıştı, iki metre öteden nefesi iğrenç kokuyordu. Üç litre süt içmesini ve golf maçı yapmasını tavsiye ettim. Tenis oynamak için Jean'i bulacağını zannediyordu, ama Jean daha uyanmamıştı. Kahvaltıya indim. Lou masada tek başına oturuyordu, üzerinde pilili kısa bir etek, açık renk ipek bir bluz ve süet bir ceket vardı. Bu kızı nasıl da istiyordum. Ama bu sabah kendimi sakinleşmiş hissediyordum. Ona "günaydın," dedim.</p>

  <p>"Günaydın."</p>

  <p>Ses tonu soğuktu, daha doğrusu hüzünlüydü.</p>

  <p>"Bana kızdınız mı? Dün akşam için özür dilerim."</p>

  <p>"Sanırım elinizde olmayan bir şey bu. Böyle doğmuşsunuz."</p>

  <p>"Hayır. Böyle oldum."</p>

  <p>"Hikâyeleriniz beni ilgilendirmiyor."</p>

  <p>"Hikâyelerimle ilgilenebilecek yaşta değilsiniz henüz."</p>

  <p>"Söylediklerinizden dolayı pişman olabilirsiniz, Lee."</p>

  <p>"Nasıl olacağımı görmek isterdim."</p>

  <p>"Bundan konuşmayalım artık. Benimle teke tek maça ne dersiniz?"</p>

  <p>"Memnuniyetle," dedim. "Gevşemeye ihtiyacım var." Gülümsemekten kendini alamadı ve kahvaltı biter bitmez, tenis kortuna gittim. Bu kızın öfkesi uzun sürmüyordu. Öğlene kadar tenis oynadık. Bacaklarımı hissetmez, her şeyi tekdüze görür olmuştum ki Jean bir yandan, Dex'de diğer yandan belirdiler. Onlar da benim kadar keyifsizdi.</p>

  <p>"Selam," dedim Jean'e. "Formda görünüyorsunuz."</p>

  <p>"Aynada kendinize bakmadınız herhalde," diye cevap verdi. "Lou'nun kabahati," dedim.</p>

  <p>"Zavallı Dex kötü durumdaysa bu da mı benim kabahatim?" diye karşı çıktı Lou. "Hepiniz çok fazla rom içtiniz, hepsi bu."</p>

  <p>"Ah Dex! Beş metre öteden rom kokuyorsunuz!"</p>

  <p>"Lee bana iki metre öteden diyordu ama!" diye itiraz etti Dexter. "Ben, bunu mu demişim?"</p>

  <p>"Lou," dedi Dex, "gelin benimle oynayın."</p>

  <p>"Bu haksızlık," dedi Lou. "Jean'le oynamalısınız."</p>

  <p>"İmkânsız!" dedi Jean. "Haydi Lee, öğle yemeğinden önce gelin bir tur atalım."</p>

  <p>"Sahi, burada kaçta yemek yenir?" dedi Dex.</p>

  <p>"Belli bir saati yok," dedi Jean.</p>

  <p>Kolunu benimkinin altından geçirdi ve garaja doğru sürükledi. "Dex'in arabasını alalım mı?" dedim. "Önde duruyor, daha pratik olur."</p>

  <p>Yanıt vermedi. Kolumu iyice sıkıyor, bana mümkün olduğunca yaklaşıyordu. Önemsiz şeylerden bahsetmeye çabalıyordum. O binmek için bir an kolumu bıraktı, ama oturur oturmaz bana yeniden yapıştı, arabayı kullanmama engel olmayacak kadar yakınımda olmaya çalışıyordu. Geri vitesle çıktım ve ağaçlı yola indim. Demir parmaklıklı kapı açıktı, sağa döndüm. Yolun nereye çıktığını bilmiyordum.</p>

  <p>"Bu kentten nasıl çıkılır?" diye Jean'e sordum.</p>

  <p>"Nasıl olursa..." diye mırıldandı.</p>

  <p>Dikiz aynasından ona bakıyordum. Gözleri kapalıydı.</p>

  <p>"Bana bakın," dedim, "fazla uyudunuz galiba, sizi serseme çevirmiş."</p>

  <p>Deli gibi doğruldu ve başımı ellerinin arasına alıp öpmeye kalktı.</p>

  <p>Dikkatlice frene bastım, çünkü görüş alanını daraltıyordu.</p>

  <p>"Öpün beni Lee."</p>

  <p>"Hiç değilse şehirden çıkmamızı bekleyin."</p>

  <p>"İnsanlar umurumda değil. Herkes bilebilir."</p>

  <p>"Ya şöhretiniz?"</p>

  <p>"Her zaman şöhretimle ilgilenmiyorsunuz. Öpün beni."</p>

  <p>Öpüşmek beş dakika için iyi, ama bunu sürekli yapamam.</p>

  <p>Onunla yatmak, o yana bu yana çevirmek tamam, ama öpüşemem. Kollarından sıyrıldım.</p>

  <p>"Uslu durun."</p>

  <p>"Öpün beni Lee. Lütfen."</p>

  <p>Yeniden gaza bastım ve ilk sağa saptım, sonra sola; beni bırakıp başka bir yere tutunması için yeterince sarsmaya çalışıyordum. Ama bu Packard'la yapılacak hiçbir şey yoktu. Kımıldamıyordu bile. Fırsattan yararlanıp kollarını boynuma doladı.</p>

  <p>"Buralarda kim bilir sizin hakkınızda neler anlatacaklar."</p>

  <p>"Daha da anlatsınlar isterim. Sonra çok bozulacaklar..."</p>

  <p>"Ne zaman, nasıl?"</p>

  <p>"Evleneceğimizi öğrendikten sonra."</p>

  <p>Tanrım! Kız amma iyi işlemişti! Bazılarında kedi otuna sarılmış kedi ya da tazmin üzerinde kurbağa etkisi bırakır. Yaşamları boyunca üzerinden düşmezler.</p>

  <p>"Evlenecek miyiz?"</p>

  <p>Başını öne eğdi ve sağ elimi öptü.</p>

  <p>"Kesinlikle."</p>

  <p>"Ne zaman?"</p>

  <p>"Şimdi."</p>

  <p>"Pazar günü değil herhalde."</p>

  <p>"Neden?" dedi.</p>

  <p>"Hayır, çok saçma! Annenizle babanız kabul etmezler."</p>

  <p>"Umrumda değil."</p>

  <p>"Param yok benim."</p>

  <p>"İkimiz için yeter."</p>

  <p>"Benim için yeter."</p>

  <p>"Annemle babam bize izin verirler."</p>

  <p>"Zannetmiyorum. Beni tanımıyorlar. Siz de beni tanımıyorsunuz."</p>

  <p>Kızardı ve başını omzuma sakladı.</p>

  <p>"Tabii ki tanıyorum," diye mırıldandı. "Sizi tümüyle, ezbere tasvir edebilirim."</p>

  <p>Nereye varacağını görmek istedim ve dedim ki:</p>

  <p>"Beni bu şekilde tasvir edebilecek kadın çok."</p>

  <p>Hiç tepki göstermedi.</p>

  <p>"Fark etmez. Artık hiç tasvir edemezler."</p>

  <p>"Ama benim hakkımda hiçbir şey bilmiyorsunuz."</p>

  <p>"Hakkınızda bir şey bilmiyordum."</p>

  <p>Duke'un aynı isimli şarkısını<a href="../Text/Section0028.xhtml#Footnote0005" id="Feedback0005"><sup>[5]</sup></a> mırıldanarak söylemeye başladı.</p>

  <p>"Şimdi de daha çok şey bilmiyorsunuz."</p>

  <p>"Öyleyse anlatın," dedi şarkı söylemeyi keserek.</p>

  <p>"Sonuçta benimle evlenmenize nasıl engel olurum bilemiyorum."</p>

  <p>"Belki de çekip gitmem gerekecek. Oysa gitmek istemiyorum," dedim.</p>

  <p>"Lou'ya sahip olmadan önce," diye eklemedim ama söylemek istediğim buydu. Lou buna saf saf inandı. Bu kızı avcumun içinde tutuyordum. Lou'yla işi hızlandırmam gerekiyordu. Jean başını dizlerime dayadı ve vücudunu koltuğa bıraktı.</p>

  <p>"Lütfen Lee, anlatın bana."</p>

  <p>"Peki," dedim.</p>

  <p>Kaliforniya taraflarında bir yerde doğduğumu, babamın aslında İsveçli, bundan dolayı da san olduğunu anlattım. Ailemin yoksulluğundan dolayı zor bir çocukluk geçirdiğimi ve dokuz yaşımda, krizin tam ortasında, hayatımı kazanmak için gitar çaldığımı, derken on dört yaşımda adamın birine rastlama şansına sahip olup, onun dikkatini çektiğimi, sonra da beni alıp Avrupa'ya, İngiltere ve İrlanda'ya götürdüğünü, oralarda da on yıl kaldığımı söyledim. Bütün bu anlattıklarım hikâyeydi. Doğrusu on yıl kadar Avrupa'da yaşamıştım, ama bu koşullarda değil. Bütün öğrendiklerimi kendime ve yanında uşak olarak çalıştığım bir adamın kitaplığına borçluydum. Bu adamın bana nasıl davrandığından Jean'e bahsetmedim bile. Ne benim karaderili olduğumu bilerek, yakın dostlarının kendisini görmeye geldiklerinde bana neler yaptığını ne de bazı özel davranışlar göstererek, dönüş biletim için gerekli çeki imzalattıktan sonra onu nasıl terk ettiğimi anlatmadım bile.</p>

  <p>Kardeşim Tom'la çocuk hakkında bir sürü saçmalık uydurdum. Çocuğun kazada nasıl öldüğünü, galiba buna zencilerin sebebiyet verdiğini, bu tiplerin sinsi olduklarını, uşak soyundan geldiklerini ve derisi renkli birinin Jean'in yanına yaklaşma düşüncesinin bile onu nasıl hasta edebileceğini de anlattım. Böylece döndüğümde baba evinin satıldığım, kardeşim Tom'un New York'ta olduğunu ve çocuğun ise toprağın dibinde yattığını, sonra da iş aradığımı ve kitapçıdaki işimi Tom'un bir arkadaşına borçlu olduğumu da; hikâyenin bu son bölümü doğruydu. Beni bir vaiz gibi dinliyordu, ben de üstüne ekliyordum; ona ailesinin evlenmemizi onaylamayacağını, çünkü yirmi yaşını henüz doldurmamış olduğunu söyledim. Meğerse yirmisini doldurmuşmuş ve ailesi onaylamasa da olurmuş. Ancak benim kazancım çok düşüktü. Parayı benim dürüstçe kazanmamı yeğlermiş. Anne ve babası beni mutlaka severmiş ve belki de Haiti'de ya da tarlalarından birinde, bana daha ilginç bir iş bulabilirmiş.</p>

  <p>Bu arada, bir yandan yönümü bulmaya çalışıyordum. Sonunda Dex'le birlikte gelmiş olduğumuz yola çıktım. Şimdilik işimi sürdürecektim ve Jean beni hafta içinde görmeye gelecekti. Güneyde bizi kimsenin rahatsız etmeyeceği bir yerde birkaç gün geçirmeye gidecektik, sonra da evlenmiş olarak geri dönecektik, böylece oyunumuzu oynamış olacaktık.</p>

  <p>Bütün bunları Lou'ya anlatıp anlatmayacağını sordum; anlatacakmış, ama birlikte neler yaptığımızı değil. Bundan söz ederken bile yeniden tahrik olmuştu. Neyse ki eve varmıştık.</p>
</body>
</html>
