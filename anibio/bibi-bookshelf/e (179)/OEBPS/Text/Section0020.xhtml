<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>17</h1>

  <p>Şu ana kadar bu iki kızı ortadan kaldırmak düşüncesinin bana ne gibi sonuçlar getireceğini düşünmemiştim. Birden planlarımı bozup, her şeyi bir kenara bırakıp, hiçbir şey olmamış gibi kitaplarımı satmaya devam etme isteği belirdi içimde. Ama bunu çocuk için, Tom için ve kendim için yapmam gerekiyordu. Benim durumuma düşen, kanlarını unutan, her durumda beyazların yanında yer alan ve her fırsatta siyahları dövmekten çekinmeyen siyahlar. Bu insanları da zevkle öldürürdüm ancak her şeyi yavaş yavaş, zamanında yapmak lazımdı, önce Asquith kızlan. Diğerlerini ortadan kaldıracak yüzlerce fırsatım olabilirdi; gördüğüm çocuklar, Judy, Jicky, Bili ve Betly, ama bu bir şey ifade etmezdi. Değmezdi. Asquith'ler benim deneme tahtam olacaklardı. Daha sonra önemli herhangi birini haklayabilecektim. Bir senatör değil, ama o türden biri. Sakinleşmem için bana çok adam gerekirdi. Ama şu iki dişiyi hakladıktan sonra kendimi bu işten nasıl sıyıracağımı biraz düşünmem gerekiyordu. En iyisi buna bir araba kazası süsü vermek olacaktı. Önce insanlar sınırda ne yapmaya geldiklerini soracaklardı, Jean'in hamile olduğu otopside ortaya çıkınca da meraklan bitecekti. Lou ise yalnızca ablasına eşlik etmiş olacaktı. Bana gelince bu olayla hiçbir alakam olmayacaktı. Ortalık yatıştığında ve iş hallolunca, anne ve babasına her şeyi anlatacaktım. Kızlarının bir siyah tarafından hamile bırakıldığını öğreneceklerdi. Sonra bir süre için ortadan kaybolacak, ardından da hareket etmem yeterli olacaktı. Aptalca bir plan; ama en başarılı planlar aptalca olan planlardır. Gelişimizin ilk sekiz günü içerisinde de Lou'nun da hazır olacağından emindim; bu kız avcumun içindeydi. Ablasıyla bir gezinti. Jean arabayı sürecek, birden midesi bulanacak. Bundan daha doğal ne olabilir ki? Ben de arabadan atlayarak fırsatı yakalardım. Gideceğimiz yerde bu planı uygulayabileceğim bir alan her zaman bulabilirdim. Lou arabanın önünde ablasıyla, ben de arka koltukta oturacaktım. Önce Lou ile işe başlardım, derken bunu gören Jean direksiyonu bırakır ve her şey kendiliğinden hallolurdu. Yalnız bu plandan yarı yarıya hoşnuttum. Arabada işlenen cinayet! Öncelikle bu yeni bir numara değildi. Üstelik her şey çok çabuk olup bitecekti. Onlara bunu neden yaptığımı söyleyecek zamanım olmalıydı; kendilerini pençelerimin arasında görmeliydiler, onları nelerin beklediğini anlamalıydılar.</p>

  <p>Araba... evet, ama sonra. İşi bitirmek için araba bulmuştum galiba. Onları önce sakin bir köşeye götürmeliydim. Orada cinayeti işlemeli, nedenleriyle. Cesetleri arabaya koymalı ve kaza. O denli basit ve tatmin edici. Evet, o denli tatmin edici mi?</p>

  <p>Bunları bir süre daha düşündüm. Gittikçe sinirleniyordum. Sonra, tüm bu fikirleri bir kenara bırakıp kendi kendime hiç de düşündüğüm gibi olmayacağını söyledim ve çocuğu hatırladım. Lou'yla yaptığımız son konuşmayı da hatırladım. Bu kızla aramda bir şeyler olmaya başlamıştı ve bu gittikçe ortaya çıkıyordu. Ve bunun için tehlikeye atılmaya değerdi. Araba, eğer olabilirse. Yoksa, yazık! Sınır uzakta değildi; Meksika'da ise ölüm cezası kaldırılmıştı. Sanırım, bütün bu zaman boyunca kafamda şimdi biçimlenen bu projeyi hep düşünmüştüm ve ancak şu sırada neye benzediğimi anlıyordum.</p>

  <p>O günlerde bol bol bourbon içtim. Beynim durup dinlenmeden çalışıyordu. Kurşunlardan başka, bazı şeyler daha edindim, kazma, kürek ve ip. Bu son düşüncemi gerçekleştirebilecek miydim, bilmiyordum. Eğer gerçekleştirebileceksem o zaman kurşunlara ihtiyacım olacaktı. Yoksa diğer malzemeler işime yarayacaktı. Kazma ve küreğe gelince, aklımdan geçen bir başka fikir için bir güvenceydiler. Sanırım eylem düzenleyen kişiler, iyi tasarlanmış planlarını başta kesinleştirmekle hata yapıyorlar. Bana kalırsa biraz da rastlantılara güvenmek gerek; ama o beklenen an geldiğinde insanın elinin altında gereken her şey bulunmalı. Hiçbir şeyi kesinleştirmemiş olmakla hatalı mı davranıyordum, bilmiyorum. Ama, şu araba ve kaza planı; düşündükçe daha çekici geliyordu. Önemli bir nedeni hesaba katmamıştım; zamanı. Önümde epey bir zaman olacaktı, tüm dikkatimi bu olay üzerinde toplamaya kaçmıyordum.</p>

  <p>Gideceğimiz yeri kimse bilmiyordu, sanırım Lou'da kimseye bir şey söylemeyecekti, son konuşmamız istenen etkiyi yarattıysa eğer. Bunu, orada bulunduğumda anlayacaktım.</p>

  <p>Son anda, yola çıkmamdan bir saat önce beni bir dehşet duygusu sardı. Geldiğimde Lou'yu bulabilecek miydim? Bunlar geçirdiğim en kötü anlardı. Masamdan kalktım ve içtim. Kaç bardak içtiğimi bilmiyorum. Ama beynim Ricardo'nun bourbon'unun saf bir suya dönüşmesi gibi aydınlıktı. Birden ne yapmam gerektiğini tıpkı benzin bidonu mutfakta patladığında Tom'un yüzünde gördüğüm ifade gibi, açıkça anladım. Drugstore'a inip telefon kulübesine kapandım. Şehirlerarasını çevirip Prixville'i istedim, bağlantı hemen kuruldu. Telefona cevap veren hizmetçi Lou'nun hemen geleceğini söyledi, biraz sonra Lou telefondaydı.</p>

  <p>"Alo?" dedi.</p>

  <p>"Ben Lee Anderson, nasılsınız?"</p>

  <p>"Ne vardı?"</p>

  <p>"Jean gitti değil mi?"</p>

  <p>"Evet."</p>

  <p>"Size o mu söyledi?"</p>

  <p>Alaylı alaylı güldüğünü işittim.</p>

  <p>"Gazetedeki ilanı işaretlemişti."</p>

  <p>Bu kızın gözünden bir şey kaçmıyordu. En başından beri her şeyin farkındaydı.</p>

  <p>"Sizi almaya geliyorum," dedim.</p>

  <p>"Jean'in yanına gitmeyecek misiniz?"</p>

  <p>"Gideceğim, sizinle birlikte."</p>

  <p>"İstemiyorum."</p>

  <p>"Gideceğinizi biliyordunuz."</p>

  <p>Yanıt vermedi, devam ettim.</p>

  <p>"Sizi götürmem daha kolay olur."</p>

  <p>"Niye gidecekmişiz Jean'in yanına?"</p>

  <p>"Ona söylemek gerek..."</p>

  <p>"Neyi?"</p>

  <p>Bu kez ben güldüm.</p>

  <p>"Yolda anlatırım. Valizinizi hazırlayın ve gelin."</p>

  <p>"Nerede bekleyeyim sizi?"</p>

  <p>"Şimdi yola çıkıyorum. İki saate kadar oradayım."</p>

  <p>"Arabanızla mı?"</p>

  <p>"Evet. Beni odanızda bekleyin. Üç kez kornaya basarım."</p>

  <p>"Görüşürüz."</p>

  <p>Yanıtını beklemeden telefonu kapattım. Alnımdaki teri silmek için mendilimi çıkardım. Telefon kulübesinden çıktım. Ücreti ödedim ve odama çıktım. Eşyalarım arabadaydı, param da üstümde. Şirkete kardeşimin ani hastalığı nedeniyle gitmek zorunda kaldığımı bildiren bir mektup yazmıştım. Tom bunun için beni affedecektir. Bu kitabevi işinde ne amacım olabilirdi bilmiyorum. Çok fazla sıkılmıyordum. Arkamdan köprüleri yıkmıyordum. Bugüne kadar hiç güçlük çekmeden, belirsizliğin ne olduğunu bilmeden yaşamıştım. Ama bu iş beni heyecanlandırıyordu. Ve işler her zamankinden daha az kötü gidiyordu. Şimdi orada olmayı, her şeyi halletmeyi ve başka şeylerle ilgilenmeyi isterdim. Bitecek bir işle uğraşmaya katlanamam ve bu da böyle bir işti. Hiçbir şey unutmadığımdan emin olmak için etrafıma bakındım, şapkamı aldım, çıktım ve kapıyı kapadım. Anahtarı cebime koydum. Nash'im bir blok ötede beni bekliyordu. Motoru çalıştırıp yola çıktım. Şehrin dışına çıkar çıkmaz gaza sonuna kadar bastım ve araba uçuyordu.</p>
</body>
</html>
