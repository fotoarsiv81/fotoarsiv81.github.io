<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>23</h1>

  <p>Lee boşuna uğraşıyordu. Gaz pedalına tüm gücüyle yüklenirken, sağ eli sinirli sinirli direksiyonda gidip geliyordu. Gözleri dışarı fırlamış gibiydi ve yüzünden ter akıyordu. Sarı saçları terden ve tozdan yapış yapıştı. Arkasındaki siren seslerini az çok işitiyordu, ama ona ateş etmeleri için yol uygun değildi. Hemen önünde bir motosiklet gördü ve geçmek için solladı, ama aradaki mesafeyi korudu. Ön cam birdenbire yıldız gibi patladı ve yüzüne küp biçiminde parça camlar yağdı. Motosiklet, Buick'in yanında hareketsiz duruyordu ve Barrow atış poligonundaymışçasına özenle nişan alıyordu. Lee ikinci ve üçüncü kurşunun parıltısını gördü, ama hedeflerini bulamamışlardı. Kurşunlardan kurtulmak için yol boyunca zikzaklar çizmeye başladı, ama ön cam yine yıldız gibi yüzünün çok yakınında patladı. Yuvarlak koca delikten yüzüne gelen hava akımını hissediyordu, buradan ancak 45'lik bir mermi çekirdeği geçebilirdi.</p>

  <p>Buick'in hızlandığını sandı, çünkü motora yaklaşıyordu, ama birden, tam tersine Carter'ın yavaşladığını anladı. Ayağım gaz pedalından yavaşça çekerken gülümser gibi oldu, iki aracın arasında yirmi metre ancak vardı; on beş, on... Lee gazı kökledi. Lee, Barrow'un yüzünü çok yakınında gördü ve omzunu delip geçen kurşunla sarsıldı; direksiyonu bırakmamak için dişlerini sıkarak motoru solladı; bir defa öne geçse, tehlike kalmıyordu.</p>

  <p>Yol birden viraja girdi ve yeniden düzleşti. Carter ile Barrow hâlâ peşindeydiler. Şasi yaylarına karşın, yolun her engebesini dağılan her uzvunda hissediyordu. Dikiz aynasına baktı. Şimdiye kadar yalnızca iki adam görmüştü. Barrow'un doğru yöne doğru oturmasını sağlamak için, Carter'ın yavaşlayıp kenarda durduğunu gördü. Şimdi her ikisi de onu geçmek için kendilerini tehlikeye atamazlardı. Yol sağda, yüz metre sonra ikiye ayrılıyordu. Lee bir tür yapı gördü orada. Gazdan ayağını çekmeden yolun kıyısındaki yeni biçilmiş tarlaya daldı. Buick sıçradı, ters yana döndü, ama onun tüm metal parçalarını inleterek ayağa kaldırdı ve ahırın önünde durdu. Hiç vakit kaybetmeden, Lee arabadan indi ve acıdan gülümseyerek kapıya vardı. Her iki kolu da durmaksızın sancıyordu. Gövdesine bağladığı sol kolundaki kan dolaşımı yeniden düzene girmişti ve onu acıdan inletiyordu. Ahırın samanlığa tırmanan tahta merdivenine yöneldi ve kalaslara atıldı. Dengesini kaybederken, inanılmaz bir çabayla doğruldu ve dişlerini kaba kalaslara geçirdi. Yarı yolda duruyordu, soluk soluğaydı ve dudağım bir kıymık yırtınıştı. Çene kemiklerini ne denli sıkmış olduğunu o zaman anladı, ağzında sıcak, tuzlu kanın tadı; vardı, Lou'nun vücudundan içtiği sıcak kanın tadı, yaşına uygun olmayan bir Fransız parfümüyle kokulandırılmış bacaklarının arasındaki kanın tadı. Lou'nun çarpılmış ağzı gözlerinin önüne geldi, kan lekeli eteği ve yine gözlerinin önünde parlak şeyler dans etmeye başladı.</p>

  <p>Yavaşça, güçlükle birkaç kalas daha yukarı çıktı. Dışarıdan siren sesleri geliyordu. Lou'nun çığlıklarıyla siren sesleri; her şey kafasında yeniden canlanmıştı, yeniden Lou'yu öldürüyordu ve yine aynı hissi, zevki, samanlığın tavanına ulaştığında duydu.</p>

  <p>Dışarıda gürültü kesilmişti. Zorlukla, artık iyice acı veren sağ kolunu kullanmadan, pencere açıklığına süründü. Önünde sonsuz sarı tarlalar uzanıyordu. Güneş alçalıyordu ve yolun üstündeki otları hafif bir rüzgâr yavaşça dalgalandırıyordu. Sağ elinin içine ve vücudu boyunca kan akıyordu; yavaş yavaş tükeniyordu ve titremeye başladı, çünkü korku onu sarmıştı. Polisler ahırı çember altına almıştı. Adını seslendiklerini duydu, ağzını kocaman açtı. Susamıştı, terliyordu. Onlara küfretmek istiyordu, ama gırtlağı kupkuruydu.</p>

  <p>Kanının yanında bir gölcük oluşturduğunu gördü, kan dizine çıkıyordu. Bir yaprak gibi titriyordu, dişleri birbirine çarpıyordu. Tahta merdivenin basamaklarında adam sesleri duyunca böğürmeye başladı. Önce sağır bir gürültüydü bu, sonra sesi yükseldi, yükseldi; cebinden tabancayı almaya kalkıştı. Çok çaba sarf ederek de olsa başardı. Vücudu duvara yapışmıştı, mavi giysili adamların çıkacakları delikten mümkün olduğu kadar uzakta, elinde tabancasını tutuyordu, ama ateş edemeyecekti.</p>

  <p>Gürültü kesildi. Böğürtüsünü kesti ve başı göğsüne düştü. Bir şeyler duyar gibi oldu; biraz zaman geçti ve kurşunlar bacağına saplandı; gevşedi ve yavaşça yere yığıldı. Ağzıyla ahırın kaba tabam arasında ince bir salya akıyordu, sol kolunu saran ipler, derin mor lekeler bırakmıştı.</p>
</body>
</html>
