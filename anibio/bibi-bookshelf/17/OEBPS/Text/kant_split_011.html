<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_14">Giriş<br class="chapter" />
  &nbsp;(İkinci Basım)&nbsp;</h2>

  <p class="ortayazi"><span class="idebold">I<br class="chapter" />
  EMPİRİK BİLGİ İLE KATKISIZ (SALT) BİLGİNİN AYRIMI ÜSTÜNE</span></p>

  <p class="normal">Bütün bilgimizin deney ile başladığı konusunda hiç kuşku yok. Gerçekten, nesneler bizim duyularımız üzerinde etki ederek bir yandan doğrudan doğruya tasarımlar oluşturmuyor, öte yandan da bu tasarımları birbirleriyle karşılaştıracak, bağlayacak ya da ayıracak ve kabaca madde hakkında bilgi edinebilmek üzere duyusal izlenimlerin ham malzemesini (maddesini) deney denilen nesnelerin bir birliği halinde, işleyecek biçimde anlama yetimizi harekete getirmiyor, yani deney gerçekleşmiyorsa, bizim bilgi yetimiz nasıl uyanıyor ve işliyor? Bu yüzden bizde hiçbir bilgi zaman bakımından deneyden önce gelemez ve bütün bilgiler deney ile başlar.</p>

  <p class="normal">Bütün bilgilerimizin deney ile başlaması, bilginin bütün unsurlarının hepten deneyden çıkmış olduğunu göstermez; çünkü deney bilgimizin kendisi de pekâlâ, duyu izlenimlerinden edindiklerimizle bu izlenimlerin uyardıkları bilgi yetimizin kendisinden katmış olduklarının bir karışımı olabilir; bu katılan kısmı da biz (anlama yetimizin kattığını) o ilk maddeden (duyu izlenimlerinin verdiklerinden) uzun bir alıştırma, dikkatimizi onun üstüne çekmeden ve bu ayırmayı yapabilecek becerikliliği (bilgiyi çözümlemeyi) bize kazandırmadan önce ayırt edemeyiz.</p>

  <p class="normal">İmdi, "Deneyden ve hatta bütün duyu izlenimlerinden bağımsız, ayrı böyle bir bilgi var mıdır?" sorusu ilk bakışta hemen çözülemeyecek olan ve hiç olmazsa daha yakından incelenmesi, derinliğine araştırılması gereken bir konudur. Bu tür bilgilere <span class="ideitalik">a priori</span> denir ve bunlar kaynakları <span class="ideitalik">a posteriori</span> olan, başka bir deyişle, deneyden gelen empirik bilgilerden ayırt edilir.</p>

  <p class="normal">Bununla birlikte bu deyim, ortaya konulan sorunun anlamını tam olarak açıklayacak yeterli bir belirginliğe sahip değildir. Çünkü deney kaynaklarından çıkarılmış olan birtakım bilgileri ya da doğrudan doğruya deneyden çıkmış olmayan, ama daha önce kendisinin deney ile elde edildiği genel bir kuraldan çıkarılan bilgileri <span class="ideitalik">a priori</span> olarak bildiğimiz ya da bunların bilgilerinin bizde <span class="ideitalik">a priori</span> olarak bulunduğu söylenir. Gerçekten evinin temellerini yıkan bir kimse için, o temelleri kazmakla evinin de yıkılacağını <span class="ideitalik">a priori</span> olarak bilebilirdi, yani bu bilgisi için deneyin yapılmış olmasını, evinin yıkılmasını beklemeye gerek duymazdı, diyebiliriz. Ne var ki bu kimse bu bilgiyi bütünüyle <span class="ideitalik">a priori</span> olarak da bilemezdi; çünkü o cisimlerin ağır olduklarını ve onların, dayandıkları şeyin altlarından çekilirse düşeceklerini daha önce deneyden öğrenmiş olması gerekirdi.</p>

  <p class="normal">Öyleyse bundan böyle <span class="ideitalik">a priori</span> bilgiler deyimini yalnız, şu ya da bu deneyden çıkmayan anlamına değil de, her türlü deneyden saltık olarak bağımsız meydana gelen bilgiler anlamında anlayacağız. <span class="ideitalik">A priori</span> bilgilerin karşısında empirik bilgiler ya da yalnızca <span class="ideitalik">a posteriori</span> olanlar, yani deney ile mümkün olan bilgiler vardır. <span class="ideitalik">A priori</span> bilgiler içinden de empirik olanla hiç karışmamış olanlarına da katkısız <span class="ideitalik">(a priori)</span> (salt) bilgi denir. Örneğin, <span class="ideitalik">"her değişikliğin bir nedeni vardır"</span> önermesi <span class="ideitalik">a priori</span>'dir, ama salt (katkısız) değildir, çünkü değişme ancak deneyden çıkarılabilecek olan bir kavramdır.</p>

  <p class="ortayazi"><span class="idebold">II<br class="chapter" />
  BİZDE BAZI "<span class="ideitalik">A PRİORİ</span>" BİLGİLER VARDIR VE HATTA SAĞDUYU BİLE BUNLARA SAHİP OLMADAN OLAMAZ</span></p>

  <p class="normal">Burada söz konusu olan şey, katkısız (salt) bir bilgiyi empirik bir bilgiden güvenle ayırt edebileceğimiz bir dayanak bulmaktır. Gerçi deney bize herhangi bir şeyin şu ya da bu durumda bulunduğunu (şöyle ya da böyle olduğunu) öğretir, ama başka türlü bir durumda da bulunmayacağını asla öğretmez, göstermez. Bunun için <span class="ideitalik">ilkin</span>: Zorunlu olarak düşünülmeyi gerektiren bir önerme varsa, bu <span class="ideitalik">a priori</span> bir yargıdır; bu önerme üstelik eğer başka bir önermeden çıkarımlanmamışsa ve kendisi de zorunlu olarak geçen bir önerme ise, o zaman saltık (mutlak) olarak <span class="ideitalik">a priori</span>'dir. <span class="ideitalik">İkinci olarak</span>, deney, yargılarına hiçbir zaman doğru ve kesin bir genelgeçerlik (tümellik) veremez; ancak tümevarım (induksiyon) ile kabule dayanan (varsayılan) ve relatif olan bir tümellik verir; yani, ne kadar çok gözleme dayanırsa dayansın, deneyin yargılara sağlayabileceği tümellik varsayımsal, relatiftir, bunun için de şöyle demek gerekir: <span class="ideitalik">"Şimdiye değin, tüm görüp bildiğimize (gözlemlerimize) göre şu ya da bu kurala uymayan bir durum, şu ya da bu kuraldan bir ayrılma olmamıştır."</span> İmdi bir yargı, tam ve kesin bir tümellik olarak düşünülüyorsa, yani hiçbir ayrıcalığa onda yer verilmiyorsa, o zaman bu yargının, deneyden türetilmiş olmayıp, mutlak <span class="ideitalik">a priori</span> geçerli sayılması gerekir. Demek ki empirik tümellik (deneysel genelgeçerlik, evrensellik) yalnız çoğu durumdaki bir geçerliğin bile bile bütün durumlardaki bir gerçekliğin bir geçerliğe yükseltilmesinden ortaya çıkar; öyle ki gözlemlenen durumlar için doğru olan bir kural yasa haline sokularak bütün durumlara uygulanır, örneğin şu önermede olduğu gibi: <span class="ideitalik">"Bütün cisimler ağırdır."</span> Eğer buna karşılık bir yargıda kesin tümellik varsa, bu deneyden değil, yargının özel bir bilgi kaynağından, yani <span class="ideitalik">a priori</span> bir bilgi yetisinden geldiğini gösterir. Zorunluluk ile kesin tümellik (tam genelgeçerlik) imdi <span class="ideitalik">a priori</span> bir bilginin güvenilir (pekin, sağlam) belirtileridir ve bunlar birbirlerine ayrılmaz bir biçimde bağlıdırlar. Fakat zorunluluğu ve genelgeçerliği (pekin tümel liği) kullanırken, bunların empirik sınırlanışlarını göstermek yargılardaki tesadüfiliği (olumsallığı) göstermekten bazen daha kolay olduğundan ya da bir yargıya yüklediğimiz sınırsız tümelliği göstermek kimi zaman bu yargının zorunluluğunu göstermekten daha inandırıcı olduğundan, her biri yalnız başına bizi asla yanıltmayacak olan bu iki denek taşını (ölçütü) ayrı ayrı kullanmak daha yerinde olur.</p>

  <p class="normal">Gerçekten insan bilgisinde böyle tam anlamı ile zorunlu ve tümel (genelgeçer), dolayısıyla da katkısız <span class="ideitalik">a priori</span> yargıların (bilgilerin) bulunduğunu kesin olarak göstermek güç değildir. Eğer bilimlerden buna bir örnek gösterilmesi istenirse, matematik önermeleri gözden geçirmek yeter; eğer anlama yetisinin sıradan kullandığı yargılardan örnek bulunması gerekirse, <span class="ideitalik">"her değişmenin bir nedeni vardır (olmalıdır)"</span> önermesi söylenebilir; bu son önermedeki neden kavramı, bir şeyin sonucu (etkisi) ile zorunlu olarak bağlı olma kavramını (bağlılığı) ve de kuralın kesin tümelliği (genelgeçerliği) kavramını öylesine açıkça içerir ki, Hume'un savunduğu gibi neden kavramı bir şeyi izleyen öteki şey ile –neden ve sonuç ile– yani olmakta olanın daha önce olmuş olan ile sık sık bir arada bulunmasından (bunlar arasında sık sık ortaya çıkan bağlantı ve çağırışımdan) ve bunlardan doğan tasarımları birbirine bağlamak alışkanlığından, yani yalnız öznel zorunluluktan çıkarılmak istenirse, yukarıda söylendiği gibi anlaşılması gereken neden kavramı bütünüyle ortadan kalkar, kaybolur. Bilgilerimizdeki katkısız (salt) <span class="ideitalik">a priori</span> ilkelerin gerçekliğini kanıtlamak için bu gibi örneklere başvurmadan da, deneyin kendisinin mümkün olabilmesi bakımından bu ilkelerin gerekli oldukları <span class="ideitalik">a priori</span> olarak gösterilebilir. Gerçekten deneyin uyduğu, kullandığı bütün kurallar yalnız empirik, yani olumsal olsalardı –tersinin olması da mümkün olsaydı– deneysel bilgimizin kendisi pekinliğini, kesin zorunluluğunu nereden edinirdi? Eğer bu kurallar böyle deneysel olsalardı onları ilk ilkeler olarak saymak çok güç olurdu. Şimdilik burada biz bilgi yetimizin katkısız kullanılışının tüm belirtileriyle birlikte bir olgu olduğunu ve onun dayanaklarını göstermekle yetineceğiz. Ancak şunu eklemek gerekir ki, yalnız yargıların değil, hatta bazı kavramların da, yakından incelendiğinde, kökence <span class="ideitalik">a priori</span> oldukları görülür. Bir cismin deneyden edinilmiş kavramından çıkan ve empirik olan her şeyi, örneğin rengi, yumuşaklığı, katılığı ve ağırlığı birer birer kaldırın, cisim ortadan tamamıyla kalktığı halde yine de geriye onun kapladığı mekân (uzam) kalacaktır, bunu ise kaldırıp yok edemezsiniz. İşte bunun gibi her biri nesnenin empirik kavramından çıkan deneyin öğrettiği cisimsel ya da cisimsel olmayan bütün nitelikleri ortadan kaldırsanız, yine onu size bir töz (cevher) ya da töz ile ilintili diye düşündüren niteliği, böyle bir kavramda genel olarak bir nesne kavramından daha çok belirlenim olmasına karşın, ondan alamazsınız. Demek ki bu kavramın kendisini size zorunlu olarak kabul ettirmesi nedeniyle onun yerinin <span class="ideitalik">a priori</span> bilgi yetimiz içinde bulunacağını anlıyorsunuz.</p>

  <p class="ortayazi"><span class="idebold">III<br class="chapter" />
  FELSEFE BÜTÜN '<span class="ideitalik">A PRİORİ</span>' BİLGİLERİN OLANAĞINI, İLKELERİNİ VE SINIRINI (YAYILIM ALANINI) BELİRLEYECEK BİR BİLİME GEREKSİNİM DUYAR</span></p>

  <p class="normal">Yukarıda daha önce söylenenlerin hepsinden daha önemli olan bir şey var ki o da şudur: Bazı bilgiler mümkün olan bütün deney alanlarının dışına çıkıyorlar (deneylerden ayrılıyor) ve deney alanının hiçbir yerinde karşılıkları gösterilmeyen kavramlarla (yani, deneyden alınmış hiçbir şeye karşılık olmayan kavramlarla –Çev. n.) sanki yargılarımızın sınırlarını deneyin çevresi–alanı dışına genişletiyormuş gibi görünüyorlar.</p>

  <p class="normal">İşte akıl, duyu dünyasının üstüne çıkan bu tür bilgileri, deneyin ne yol gösterebileceği ne de doğrulayabileceği bir yerde araştırmaya koyuluyor ve bu araştırmaları biz anlama yetisinin görünüşler (fenomenler) alanında bütün öğrenebileceklerinden (ve öğrenebildiklerinden) önemce çok daha üstün, amaç bakımından da çok daha yüksek sayıyoruz. Bu yüzden de o denli önemli olan bu incelemeleri herhangi bir güçlük, hor görme ya da aldırmama nedeniyle bir yana bırakacak yerde, her şeyi, aldanıp yanılma tehlikesini bile, göze alarak bu önemli alanda araştırmalara girişiyoruz. Katkısız, saf aklın daima önümüze koyduğu bu kaçınılmaz konular da Tanrı, Özgürlük ve Ölümsüzlük sorularıdır; en son amacı, bütün yöntemlerle yalnız bu soruları çözmek olan bilimin adı da <span class="ideitalik">Metafizik</span>'tir. Başlangıçta metafiziğin tuttuğu yol (yöntem) <span class="ideitalik">dogmatikti</span>, yani izlenen böyle bir yolda bu denli büyük ve zorlu bir işi gerçekleştirmeye aklın gücünün yetip yetmeyeceği metafizik tarafından daha önceden sorulup araştırılmadan (düşünülmeden) işe girişildi.</p>

  <p class="normal">Deney alanından ayrılır ayrılmaz, onun zemini dışına çıkmaya kalkılınca, kaynağı bilinip tanınmayan ilkelere güvenmekle ve temellerini inceden inceye araştırıp nasıl bilindiğine önceden emin olmadan hemen bir binanın yapılmasına girişilemeyeceği, bu nedenle de, anlama yetisi bütün bu <span class="ideitalik">a priori</span> bilgileri nasıl elde ediyor (yani, kurulmak istenen yapının temelinin sağlam olup olmadığının araştırılması –Çev. n.), bu bilgilerin sınırı (yayılım alanı), geçerlilikleri, değeri nedir, ne olabilir? sorusunun çoktan ortaya konmuş olması gerektiği doğal görünür. Doğal sözünden akla uygun, mantıklıca yapılmış bir şey anlaşılıyorsa, gerçekten de bundan doğal bir şey olamaz; ama doğal sözünden alışılagelmiş, sıradan bir şey anlaşılıyorsa tersine böyle bir araştırmanın bu denli gecikmesinden, böyle bir incelemenin bu denli unutulmuş olmasından daha doğal, daha anlaşılır ve açıklanabilir bir şey olamaz; çünkü duyu dışındaki bu bilgilerin bir kısmının, yani matematiksel bilgilerin öteden beri güvenilirliği vardır (yani, doğru ve kesin, genelgeçer sonuçlar vermişlerdir), her ne kadar bu bilgilerin özü yapıca metafizikten bambaşka olsalar da, konularının (içeriklerinin) deneyden alınmamış olması, salt akılsal bulunması ötekilerin de (metafizik bilgilerin de) böyle olabileceğini sandırmış, her iki alanın da birbirine benzediğini umdurmuştur; onun için matematikte kesin sonuçlar alınması, metafizik konulara ilişkin alandaki araştırmalar için de büyük ümitler uyandırmıştır. Bundan başka, aklın deney alanının dışına çıkınca, deneyle çelişemeyeceği de bir gerçektir. Bunun için deney alanında kolaylıkla ilerlendiği görülünce, bilgilerimizi genişletmenin çekiciliğine kendimizi öylesine kaptırırız ki, ancak karşılaşacağımız çok açık bir çelişme bizi yolumuzdan alıkoyabilir.</p>

  <p class="normal">Oysa kurmak istediğimiz bu binayı yaparken bir parça dikkat etmekle çelişkiye düşmekten kolaylıkla korunabiliriz; ne var ki hiç çelişkiye düşmeseniz de kurulan binanın tüm malzemesi kuruntu ve hayallerimizden (düşlemlerimizden) meydana gelmiştir. Eğer kuruntularımızı akıllıca kurarsak, bu çelişmeden kaçınabiliriz, ama bunlar yine de kuruntu olmaktan kurtulamazlar. Matematik bize, deneyden bağımsız olarak <span class="ideitalik">a priori</span> bilgide ne denli ileri gidebileceğimizin parlak bir örneğini veriyor. Gerçi matematik kendilerini ancak görülerimizde (sezişlerimizde) tasarımlayabileceğimiz, gösterebileceğimiz nesne ve bilgilerle uğraşır yalnızca; fakat bu özel durum (özellik) kolayca gözden kaçırılabilir, çünkü sözü geçen görünün (<span class="ideitalik">Anschauung</span>; anlama yetisinin doğrudan sezişi –Çev. n.) kendisi de <span class="ideitalik">a priori</span> olarak verilmiş olabilir, o zaman da salt (katkısız) bir kavramdan ayırt edilemez. Aklın gücü hakkında matematiğin ortaya koyduğu kanıttan cesaret alınarak artık bilgilerimizi deneyin ta ötelerine doğru götürmek, genişletmek hırsı, güdüsü hiçbir sınır tanımamaya başlıyor. Nasıl bir güvercin serbestçe uçarken, hava tabakalarını yarar ve havanın direncini duyar da, havasız bir yerde, boşlukta da uçmayı çok daha kolaylıkla başarabileceğini sanabilirse, tıpkı bunun gibi Platon da anlam yetisinin karşısına dar sınırlar koyuyor, onun önüne engeller çıkarıyor diye duyu dünyasını bir yana bırakmış, bu dünyanın ötesine idea'ların kanatları ile geçmeye kalkışmış, salt anlama yetisinin boşluğuna dalıp, burada dolaşmayı göze almıştı; oysa bu uğraşmaları ile hiçbir yol alamadığını da görememişti Platon; çünkü arada sırada durup dinlenecek ve gücünü toplayacak; anlama yetisini bulunduğu yerden kımıldatabilmek için üstünde tutunabileceği, güçlerini yeni yönlerde üzerine uygulayabileceği payanda gibi bir desteğe sahip değildi. Ama ne yapalım ki binasını elden geldiğince çabuk bitirip ancak bundan sonra temelin sağlam atılıp atılmadığını araştırmak, spekülasyonda (deneye hiç bakmayan görüşlerde), insan aklının bilinen bir kaderidir. Bina kurulup bittikten sonra da temelin sağlam olduğuna ilişkin avutucu bazı bahaneler ya da böyle gecikmiş, tehlikeli bir araştırmayı, daha iyisi mi, büsbütün kaytarıp reddetmek için türlü yollar aranır. İşte binamızı kurarken bizi her türlü kaygı ve kuşkudan uzak tutan, sanki temeller sağlammış gibi bizi kandıran da budur. Aklımızın gördüğü işlerden büyük bir kısmı, belki de en büyüğü, nesnelerden edinmiş olduğumuz kavramların çözümlenmesidir. Bu iş bize bir sürü bilgi sağlar; gerçi bu bilgiler kavramlarımızda henüz bulanık da olsalar, düşünülenlerin aydınlanmasından ya da açıklanmasından başka bir şey değildirler; fakat elimizdeki kavramları ne konuları, ne de içerikleri bakımından genişletmeyip yalnız açıklamalarına rağmen, yine de, hiç olmazsa biçim bakımından yeni görüşler olarak sayılırlar. İmdi bu yöntem, güvenilir ve yararlı bir gelişmesi, ilerleyişi olan gerçek bir <span class="ideitalik">a priori</span> bilgiyi sağladığından, aklı, kendisi de farkına varmadan gözü boyanıp büsbütün başka çeşitten savlara, savunmalara kayar; burada akıl verilmiş kavramlara büsbütün yabancı olan, yani <span class="ideitalik">a priori</span> olan kavramları ekler; ama aklın buna nasıl vardığı bilinmez, zaten böyle bir soru akla bile getirilmez. Onun için hemen başta bu iki çeşit bilginin ayrımını (farkını) ele almak istiyorum.</p>

  <p class="ortayazi"><span class="idebold">IV<br class="chapter" />
  ANALİTİK VE SENTETİK YARGILARIN AYRIMI ÜSTÜNE</span></p>

  <p class="normal">Bütün yargılarda, bir konunun yüklemle olan ilintisinin ne olduğu düşünülünce, iki tür ilintinin olabileceği görülür. (Burada yalnız olumlu yargıları göz önünde bulunduruyorum, çünkü diyeceklerimin sonra olumsuzlara uygulanması kolaydır.) Ya 'B' yüklemi, 'A' konusunun içinde örtük olarak bulunan bir şeydir; ya da 'B' yüklemi yargının konusu olan 'A' kavramına gerçekte bağlı olmakla birlikte, tamamen 'A' kavramının dışındadır. Birinci türdeki yargılara ben analitik (çözümleyici) yargılar, ikinci türdeki yargılara da sentetik (birleşimsel) yargılar diyorum. İmdi eğer yüklemin konu ile bağlantısı özdeşlik ilkesi dolayısıyla düşünülüyorsa böyle olan yargılara (olumlular) analitik yargılar, kendilerinde bu bağlantının özdeşlik olmadan düşünüldüğü durumlardaki yargılara ise sentetik yargılar denecektir. Bunlardan birincilere açıklayıcı, ikincilere ise genişletici yargılar diyebiliriz; çünkü bu birincilerde yüklem, konu kavramına hiçbir şey katmaz, bu kavramda düşünülmüş olanı (karışık da olsa) yalnız çözümleme ile parça kavramlara ayırırlar; buna karşılık ikincilerde konu kavramına, bu konu kavramında hiç de düşünülmemiş olan ve bu kavramın çözümlenmesi ile çekip çıkarılamayacak bir yüklem katarlar. Örneğin, <span class="ideitalik">"Bütün cisimler yer kaplar"</span> dediğim zaman bu, analitik bir yargıdır; çünkü yer kaplamanın cisim kavramına bağlı olduğunu bulmak için kendisine cisim sözcüğünü bağladığım kavramın dışına çıkmam gerekmez; burada bu cisim kavramını yalnız çözümlemem, yani bir yüklemi bulabilmek için, bu cisim kavramının içeriğinde hep düşündüğüm çeşitliliği yalnızca görüp bilmem yetişir. Bundan ötürü bu analitik bir yargıdır. Buna karşılık, <span class="ideitalik">"Bütün cisimler ağırdır"</span> dediğim zaman, burada yüklem, genel olarak bir cismin yalın kavramında düşündüğümüzden bambaşka bir şeydir ve bunun içindir ki böyle bir yüklemin konuya eklenmesi sentetik bir yargı oluşturuyor. Deney yargılarının hepsi sentetiktir. Analitik yargıları deneye dayandırmak tümüyle saçma bir şey olurdu, çünkü böyle bir yargıyı oluşturmak için kavramın dışına çıkmam gerekmez, dolayısıyla deneyin tanıklığına gereksinmem yoktur. Bir cismin yer kapladığı önermesi <span class="ideitalik">a priori</span> bir önermedir, bir deney yargısı değildir. Çünkü deneye başvurmadan önce, yargının bütün koşulları kavramda zaten bulunuyordu (cisim kavramında –Çev. n.); bu kavramdan çelişme ilkesine dayanarak yüklemi çıkarabilirim, böylece de aynı zamanda yargının (yüklemin konu ile olan ilintisinin) zorunluluğunu öğrenebilirim; bunu ise deney bana hiçbir zaman öğretemezdi. Buna karşılık, genellikle cisim kavramı içinde ağırlığı olma yüklemi bulunmaz; ama ağırlık yüklemini cisim kavramının içine koymama karşın, bu kavram, yine de deneyin bir kısmı ile bir deney nesnesini gösterir ve bu kısma ben aynı deneyin nesne kavramı ile ilintili daha başka kısımlarını da ekleyebilirim. Cisim kavramını çözümleyerek uzam (yer kaplama), nüfuz edilemezlik, biçim vb. belirtileri, bu kavramda (cisimde) bulunduğu düşünülen bütün bu özellikleri ben önceden analitik olarak bilebilirim. Ama bilgimi genişletmek ister de bu cisim kavramını kendisinden çıkardığım deneye dönüp bakarsam, yukarıdaki özelliklere ağırlığın da hep bağlı olduğunu görürüm ve bundan dolayı da ağırlığı, bu cisim kavramına yüklem olarak sentetik (bireşimsel) bir biçimde eklerim. Demek ki, yüklem olarak ağırlık kavramının cisim kavramı ile (konu olarak) birleştirilebilmesi (sentezi) deneye dayanıyor, çünkü her ne kadar bu iki kavram birbiri içinde değilse de (biri, öteki içinde bulunmuyorsa da), daima birbirine bağlıdırlar, öyleki bu iki kavram bir bütünün kısımları olarak, yani kendisi de görülerin (doğrudan sezişlerin) sentetik bir bağlanması olan deneyin kısımları olarak, yalnızca olumsal da olsa, yine de birbirleriyle ilintilidirler; bundan dolayı cisim kavramının dışında olan ağırlık kavramını ona bağlayan bilinmeyen neden, deneydir.</p>

  <p class="normal">Sentetik <span class="ideitalik">a priori</span> yargılarda ise bu yardımcı araçtan (deneyden) büsbütün mahrumuzdur. Bu tür yargılarda 'A' kavramının (dışında olan) bir başkası ile, bir 'B' kavramı ile olan bağlılığını öğrenmek için 'A' kavramının dışına çıkmam gerekiyorsa (yani 'A' kavramını dışında olan bir 'B' kavramına bağlayarak bilgimi genişletirken) neye dayanıyorum? Bir de deney alanına başvurmaktan bir kazancım olmadığına göre, bu bireşimi (sentezi) mümkün kılan nedir? Örneğin, <span class="ideitalik">"Her olan şeyin bir nedeni vardır"</span> önermesini alalım: Gerçi olup biten şey kavramında zaman bakımından kendisinden, şu andan önce meydana gelip geçmiş olan şey (bir zaman) gibi benzer bir varlığı düşünürüm ve bundan da birtakım analitik yargıları çıkartırım. Fakat neden kavramı bu olan şeyden doğal olarak bütünüyle ayrıdır, onu dışındadır ve olup bitenden başka olan bir şeyi gösterir; dolayısıyla asla bu olan şeyin son tasarımının içinde değildir. İmdi nasıl oluyor da genellikle olan bir şeye bakıp, bundan büsbütün farklı olan bir şeyi, yani bir neden kavramını biliyorum ve yine nasıl bu neden kavramı olup biten şey kavramı içinde bulunmadığı halde bu kavramın onunla, hem de zorunlu olarak, ilintili olduğunu çıkarıyorum? Burada anlama yetisi <span class="ideitalik">(Verstand)</span>, 'A' kavramının dışında bu kavrama yabancı olan, ama yine de ona daima ve zorunlu olarak bağlı diye saydığı bir 'B' yüklemi bulunduğunu sanırken hangi nedene dayanır, yani dayandığı o bilinmeyen X nedir? Bu neden deney olamaz, çünkü sözü geçen ilke, yalnız deneyin sağlayacağından daha büyük bir genelgeçerlikle (tümellikle) değil, ama zorunluluk özelliği ile de, dolayısıyla bütünüyle <span class="ideitalik">a priori</span> olarak ve yalnızca kavramlarla bu ikinci tasarımı birincisine ekler; o halde <span class="ideitalik">a priori</span> spekülatif bilgimizin bütün son ereği de bu gibi sentetik, yani genişletici ilkelere dayanmaktır; çünkü analitik ilkeler gerçi çok önemlidirler, pek gereklidirler, ama yalnızca güvenilir, pekin ve geniş bir bireşim (sentez) amacına ve gerçekten yeni bir kazanç bakımından gerekli olan kavramlarımızın o açık seçikliğine ulaşmak için.</p>

  <p class="ortayazi"><span class="idebold">V<br class="chapter" />
  AKLIN TÜM TEORİK BİLİMLERİNDE SENTETİK '<span class="ideitalik">A PRİORİ</span>' YARGILAR, İLKELER OLARAK BULUNUR</span></p>

  <p class="normal"><span class="idebold">1.</span> Matematik yargıların hepsi sentetiktir. Bu önerme tartışma götürmez bir biçimde kesin ve sonuçları bakımından da pek önemli olduğu halde, insan aklını çözümleyenlerin şimdiye değin gözlerinden kaçmışa benziyor; üstelik böyle bir yargı, onların bütün kanılarına tamamen aykırı gibi geliyor. Çünkü matematikçiler bütün usavurmalarında çelişme ilkesine göre düşünürler; usavurmalarının bu ilkeye göre ilerlediği gözlenmiştir. (Çünkü bütün apaçık kesinlik ancak böyle elde edilir.) İşte bu yüzden matematiğin ilkelerinin de çelişme ilkesine göre bilindiğine inanılmıştır, oysa bu noktada yanılıyorlardır; çünkü bir sentetik önerme gerçi çelişme önermesi ile bilinebilir; ama bu da ancak bu önermeyi kendisinden çıkarabileceğimiz başka bir sentetik önerme varsa, olur, yoksa başlı başına hiçbir zaman olmaz, yani kendisi çelişme ilkesinin ürünü sayılamaz. Her şeyde önce şu noktaya işaret etmek gerekir ki, gerçekten matematiksel olan her önerme empirik değildir, tersine bunlar <span class="ideitalik">a priori</span> yargılardırlar; çünkü bu yargılarda hiçbir zaman deneyden çıkarılmayacak olan zorunluluk vardır. Ama bu kabul edilmek istenmiyorsa, o zaman ben de pekâlâ önermemi salt matematik kavramına bağlarım; salt matematik bilgide empirik (deneysel) değil de ancak salt <span class="ideitalik">a priori</span> bilginin bulunması durumunu ise onun kavramı bile çoktan gerektirir.</p>

  <p class="normal">Öte yandan ilk bakışta, 7+5= 12 önermesinin gerçekten yedi ile beşin toplamı kavramından çelişmezlik ilkesine dayanılarak çıkarımlanmış <span class="ideitalik">(dedüksiyon</span> yolu ile) sırf analitik bir önerme olduğu düşünülebilir. Fakat daha yakından bakılacak olursa, yedi ile beşin toplamı kavramının içinde, iki sayının bir sayı halinde birleştirilmesinden başka bir şey bulunmadığı, iki sayıyı bir araya getirmiş olan tek sayının hangi sayı olduğunun bu kavramla düşünülmediği görülür. Başka bir deyişle, bu iki sayının toplamı kavramında bunları içine alan sayı, yani 12 sayısı hiçbir zaman düşünülmüş değildir. Yalnız şu yedi ile beşin toplanması kavramını düşünmem ile, on iki kavramını da hiçbir zaman düşünmüş olmam; böyle iki sayının toplamı olabilen bir kavramı istediğim kadar çözümleyeyim, içinde on iki kavramını bulamam. On iki kavramını bulabilmek için, bu iki sayının (5 ve7 kavramından) birini karşılayan görüyü (sezişi) yardıma çağırıp, örneğin beş parmağınızın ya da Segner'in aritmetiğinde yaptığı gibi, beş noktanın yardımına başvurmam ve bu görünün (doğrudan sezişin) bana bildirmiş olduğu beş sayısının birimlerini art arda yedi kavramına ekleyerek, bu kavramların içeriğinin dışına çıkmam, onu aşmam gerekir. Gerçekten de önceden, ilkin yedi sayısını alırım ve sonra beş kavramı için bir görü olan (yani, ona uyan) elimin parmaklarını yardıma çağırıp, onları sezişimin yardımıyla bundan önce bu beş sayısını kurmak için bir araya getirdiğim birimleri şimdi birer birer ayırarak arka arkaya o yedi sayısına katarım ve bu düşlemsel yolla on iki sayısının ortaya çıktığını görürüm. 5 sayısının 7'ye eklenmesi gerektiğini söylemekle gerçi 5+7'ye denk bir toplam kavramını düşünmüş oluyorum, ama bu düşüncede toplamın 12'ye eşit olduğunu düşünmemiştim. Demek ki matematik önermeler her zaman sentetiktirler ve büyük sayılardan örnek alınırsa bu durum daha iyi anlaşılır; çünkü o zaman yukarıdaki gibi kavramı istediğimiz kadar evirip çevirelim, görünün (doğrudan sezişin) yardımına başvurmadan, yalnız kavramımızın çözümlenmesiyle, toplamı hiçbir zaman bulamayacağımız açıkça görülür.</p>

  <p class="normal">Teorik (salt) geometrinin herhangi bir ilkesi de böylesine az analitiktir. Örneğin "iki nokta arasında en kısa yol doğru çizgidir" önermesi sentetik bir önermedir. Çünkü doğru çizgi kavramında hiçbir niceliksel anlam (büyüklük) yoktur, yalnızca bir nitelik vardır. Onun için de en kısa yol kavramı, doğru çizgiye bütünüyle eklenmiştir ve doğru çizgi kavramından bir çözümleme ile çıkarılamaz. Bu bireşimi mümkün kılan da yalnızca görüdür (<span class="ideitalik">Anschauung</span>; dolaysız kavrama), bunun için de burada yargıda bulunurken onun (görünün) yardımına başvurmak gerekiyor.</p>

  <p class="normal">Salt (katkısız) geometri ile uğraşanların (geometricilerin) varsaydıkları ve kabul ettikleri ilkelerden bir iki tanesi, yani pek azı gerçekten de analitiktirler ve bunlar çelişme ilkesine dayanırlar, ama özdeşliğe dayanan bütün önermeler gibi bunlar asla ilke görevini yerine getiremezler, yalnız ve ancak yöntem zincirinde kullanılırlar; başka bir deyişle, bunlar yalnız yönteme göre bağlamayı, yani matematiksel akıl yürütmede (usavurmada) art arda gelişin, zincirlenişin oluşmasını sağlarlar. Örneğin; a=a, yani bir şey kendisine eşittir ya da a+b&gt;a, bütün parçasından büyüktür gibi. Yine de bu aksiyomlar (belitler) bile, yalnızca kavramlar oldukları halde, sırf görüde (sezişlerimizde) tasarımlanabiliyorlar diye matematikte bir yerleri vardır. İşte burada bu gibi zorunlu <span class="ideitalik">(apodiktik)</span> yargıların yükleminin, kavramın içinde bulunduğunu, dolayısıyla da yargının analitik olduğunu çoğu zaman bize sandırtan yalnız ifadenin (önermenin) çift anlamlı olmasıdır. Gerçekten de verilmiş bir kavrama belli bir yüklemi düşünceyle eklememiz gerekince, bu zorunluluk kavramlara yapışıverir. Ama soru, verilmiş kavrama düşünceyle neyi eklememiz gerektiği değil, bu kavramda yalnızca karanlık bile olsa gerçek olarak neyi düşündüğümüzdür; ve işte o zaman gerçi yüklemin o kavramlara zorunlu olarak bağlandığı, ama kavramın kendisinde düşünülmüş zorunluluk olarak değil de, bu kavrama katılması gereken bir görü (dolaysız kavrama) yüzünden zorunlu olarak bağlandığı görülür.</p>

  <p class="normal"><span class="idebold">2.</span> Doğabiliminde de (Fizik) sentetik <span class="ideitalik">a priori</span> yargılar ilkeler olarak bulunur. Bu konuda örnek olarak yalnızca şu iki önermeyi alıyorum: <span class="ideitalik">"Cisimler dünyasındaki bütün değişmelerde maddenin niceliği (miktar) değişmeden (sabit) kalır"</span>; ve <span class="ideitalik">"Hareketin bütün iletimlerinde (geçişlerinde) etki ile tepki birbirine denk (eşit) olmalıdır."</span> Bu iki önerme de yalnız zorunlu ve böyle olduğu için <span class="ideitalik">a priori</span> değil, aynı zamanda sentetik önermelerdir de, bu açıkça bellidir. Çünkü madde kavramı ile ben, maddenin sürüp gitmesini (devamlılığını), bütün değişmelere karşın niceliğin azalıp çoğalmayacağını değil, yalnızca kapladığı yer dolayısıyla uzayda (mekânda) bulunmasını düşünürüm. İmdi bu kavramda düşünmediğim bir şeyi, ona düşünce ile <span class="ideitalik">a priori</span> olarak eklemek için madde kavramının gerçekten dışına çıkıyorum. İmdi bu önermeler analitik değil, sentetiktirler ve bununla birlikte aynı zamanda <span class="ideitalik">a priori</span> olarak düşünülmüşlerdir; doğabiliminin (teorik fiziğin) katkısız (salt) kısmındaki öteki önermeler de (ilkeler) böyledirler.</p>

  <p class="normal"><span class="idebold">3.</span> Metafiziğe gelince, o şimdiye değin direnmiştir; bu bilim henüz daha taslak halinde ise de, ama insan aklının doğal yapısı yüzünden kaçınılmaz olan bir bilim diye görülse de (yani, mademki insan aklı onun konusu olan bilgileri öğrenmek gereksinmesini duyar) imdi metafizikte de sentetik <span class="ideitalik">a priori</span> yargıların (bilgilerin) bulunması gerekir. Bu yönden metafiziğin göreceği iş, nesneler hakkındaki <span class="ideitalik">a priori</span> olarak edindiğimiz (kurduğumuz) kavramları yalnızca çözümlemekten ve bunları yalın bir biçimde açıklamaktan ibaret olamaz; tersine, belki biz bu bilim sayesinde <span class="ideitalik">a priori</span> bilgilerimizi genişletmek isteriz; bunun için de verilmiş bir kavramda bulunmayan (onda düşünülmeyen) bir şeyi bu kavrama ekleyen ilkeler kullanırız ve üstelik, onlardan yararlanarak, sentetik <span class="ideitalik">a priori</span> yargılarla deneyin bize bildirdiklerinden daha uzaklara gitmek, yani deneyin bile arkamızdan gelemeyeceği kadar uzağa açılmak isteriz; örneğin, evrenin bir ilk başlangıcı olmalıdır önermesi vb. gibi; bu nedenle metafizik de hiç olmazsa amacı bakımından salt (katkısız) sentetik <span class="ideitalik">a priori</span> önermelerden kurulmuştur.</p>

  <p class="ortayazi"><span class="idebold">VI<br class="chapter" />
  SALT (KATKISIZ) AKLIN GENEL SORUNU</span></p>

  <p class="normal">Araştırılacak bir sürü şeyi genel tek bir problemin formülü içinde toplamakla çok şey kazanılmış olur. Bir yandan böyle kesin ve belirgin bir biçimde bilmekle insan yalnız kendi yapacağı işi kolaylaştırmakla kalmaz, öte yandan aynı zamanda gözettiğimiz amacı gerektiği gibi yerine getirip getirmediğimizi soruşturup bilmek isteyenlerin de yargıda bulunmaları kolaylaştırılmış olur. İmdi salt aklın çözülmesi gereken asıl problemi şu soruda yatar: <span class="ideitalik">"Sentetik a priori yargılar nasıl mümkündürler?"</span></p>

  <p class="normal">Metafiziğin şimdiye değin kesin olmama ve çelişmelerden ileri gelen böylesine şaşkın bir durum içinde bocalayıp durmuş olmasının nedeni, daha önceden bu problemin ve belki de hatta analitik ve sentetik yargılar arasındaki ayrımın akla gelmemesi ve düşünülmüş olmamasındandı. Öyleyse, metafiziğin varlığı ya da yokluğu, bu problemin çözülmesine ya da problemin açıklanmasını istediği şeyin gerçekte mümkün olmadığını inandırıcı bir biçimde ispata bağlıdır. Bütün filozoflar arasında bu problemi inceleyip çözmek için konuya en çok yaklaşan David Hume olmuştur; ama o da probleme geniş bir açıdan bakacağı yerde, hiç de yeterince belirgin bir biçimde ve genelliği içinde problemi düşünmeyip, yalnız nedenin sonuçları ile bağlantısı (etki ile sonuç arasındaki bağlılık) sentetik önermesinde durup kalmış ve böyle bir ilintiyi (bağlılığı) <span class="ideitalik">a priori</span> bir ilke (önerme) üzerinde kurmanın <span class="ideitalik">(principium causalitatis)</span> tümüyle imkânsız olduğunu meydana çıkardığını sanmıştır; böyle olduğu için de onun çıkardığı sonuca göre; bizim metafizik dediğimiz her şey, gerçekte deneyden alınmış ve zihnimizin alışkanlığı dolayısıyla zorunluluk kılığına sokulduktan sonra aklın bir bilgisi savı ile ortaya konmuş bir kuruntudan ibarettir. (Başka bir deyişle, metafizik, dönüp dolaşıp baştan sona bir kuruntu olan sözde aklın bir bilgisine varır; gerçekte ise bu bilgi yalnızca deneyden ödünç alınmıştır, alışkanlık yüzünden de zorunluluk görünüşünü kazanmıştır –Çev. n.) Eğer Hume problemi bütün genişliği (genelliği) ile göz önüne getirmiş olsaydı, asıl salt felsefeyi kökünden yıkan bu iddianın hiçbir şeyi çözümlemediğini anlayacak ve onu asla öne sürmeyecekti; çünkü salt matematik de sentetik <span class="ideitalik">a priori</span> yargıları içerdiğinden, Hume'un kanıtlarına göre, bilim alanında ona da yer vermemek gerekecekti, yani o, salt matematiğin de olamayacağını görecekti, oysa matematikte de hiç kuşkusuz sentetik <span class="ideitalik">a priori</span> önermeler bulunduğundan, sağduyusu onu bu tür bir iddiadan koruyacaktı; Hume kendi savının böyle bir sonuca varacağını görebilseydi hemen bu akıl yürütmeden vazgeçerdi.</p>

  <p class="normal">Yukarıda sorulan problemin çözümü, nesneler üstüne teorik <span class="ideitalik">a priori</span> bir bilgiye sahip bulunan bilimlerin kurulması ve geliştirilmesinde salt aklın kullanılması olanağını da, yani şu soruların yanıtlarını da içerir:</p>

  <p class="ortaitalik">Salt matematik nasıl mümkündür?<br class="chapter" />
  Salt doğa bilimi (fizik) nasıl mümkündür?</p>

  <p class="normal">Bu bilimler gerçekten var (verilmiş) olduklarından, onların nasıl mümkün olduklarını sormak yerindedir, çünkü bunların mümkün olmaları gerektiği, gerçek olmaları ile kanıtlanmıştır; yani bu bilimlerin varlığı onların mümkün olduklarını göstermek (ispat etmek) için yeterlidir.<sup class="calibre3"><a href="../Text/kant_split_044.html#footnote-100-13" id="footnote-100-13-backlink">[13]</a></sup> Metafiziğe gelince, şimdiye değin çok az ilerleme göstermiş, ortaya konulan sistemlerin hiçbiri, metafiziğin gerçekten var olduğunun söylenememesi yüzünden gözetilen amaca varamamış ve bu nedenle de herkesi mümkün olup olmadığından haklı olarak kuşkuya düşürmüştür. Bununla birlikte bu tür bilgiye belli bir anlamda yine de verilmiş gözü ile bakılabilir ve metafizik, bir bilim olarak değilse bile, doğal bir yatkınlık <span class="ideitalik">(metaphysica naturalis)</span> olarak gerçekten de vardır. Çünkü insan aklı, yalnız çok bilme boş hevesine kapılmadan da özel bir gereksinmenin itmesiyle durmadan öyle birtakım sorulara doğru yol alır ki, bu sorular, aklın deneyde kullanılmasıyla, dolayısıyla deneyden elde edilmiş ilkelerle yanıtlanamaz; işte bundan dolayı, akıl onlarda spekülasyona değin varınca, bütün insanlarda gerçekten de her zaman herhangi türden bir metafizik olmuştur ve bundan böyle de hep olacaktır. İmdi, bu metafiziğin de sorusu şudur: <span class="ideitalik">"Doğal bir yatkınlık olarak metafizik nasıl mümkündür?"</span> Yani, salt (katkısız) aklın kendisi için ortaya attığı ve özel bir gereksinmeyle elinden geldiğince yanıtlamaya zorlandığı sorular, genel insan aklının doğal yapısında nasıl ortaya çıkıyorlar?</p>

  <p class="normal">Fakat bu doğal soruları, örneğin "Evrenin bir başlangıcı var mı, yoksa evren öncesiz mi?" vb. gibi soruları yanıtlamak için şimdiye değin yapılan bütün denemeler her zaman kaçınılmaz çelişmelerle karşılaştıklarından, yalnız metafiziğe olan bu doğal yatkınlıkla, yani, hep aklın kendisinden (hangi türden olursa olsun) herhangi bir metafiziğin doğmasına karşın salt akıl gücü ile yetinilemez; tam tersine, metafizikte nesnelerin bilinmesi ya da bilinmemesi bakımından bir kesinliğe ulaşmak, yani sorularının nesneleri üzerine bir karar vermek ya da bunlar karşısında aklın gücü veya güçsüzlüğü hakkında bir yargıda bulunmak, dolayısıyla salt aklımızı ya güvenle genişletmek ya da ona belli ve sağlam sınırlar koymak mümkün olmalıdır. İmdi yukarıdaki genel problemden çıkan bu son soru haklı olarak şu olacaktır: <span class="ideitalik">"Bilim olarak metafizik nasıl mümkündür?"</span></p>

  <p class="normal">Demek ki (salt) aklın eleştirisi zorunlu olarak sonunda bilime ulaştırıyor; buna karşılık aklın eleştiriye başvurmadan dogmatik olarak kullanılması temelsiz iddialara, ki bu savların karşısına yine böyle olanları çıkarılabilir, ve böylece de şüpheciliğe vardırıyor.</p>

  <p class="normal">Ayrıca aklın eleştirisiyle ortaya çıkacak olan bilimin öyle pek büyük, ürkütücü bir genişliği de olmayabilir; çünkü aklın çeşitliliği sonsuz olan nesnelerle değil de, yalnız aklın kendisiyle; yine aynı biçimde aklın bağrından çıkan, ondan başka olan nesnelerin doğal yapısı yüzünden değil de, kendi öz doğası dolayısıyla önüne serilmiş olan problemlerle uğraşacaktır; akıl, deney alanında karşısına çıkabilecek nesneler bakımından kendi gücünü daha önceden bütünüyle öğrenince, onun bütün deney sınırları üstünde denenecek olan kullanılışının çevre ve sınırlarını tam ve güvenle belirlemek de kolay olacaktır. O halde bir metafiziği dogmatik olarak kurmak için şimdiye değin yapılmış olan denemeler hiç yapılmamış sayılabilir ve sayılmalıdır da; çünkü şu ya da bu denemenin analizi, yani aklımızda <span class="ideitalik">a priori</span> olarak yerleşik bulunan kavramların yalnızca çözümlenmesi, hiç de bir erek olmayıp, sadece gerçek metafiziğe, yani bilgilerimizi sentetik <span class="ideitalik">a priori</span> olarak genişletmeye bir hazırlıktır ve ancak bu kavramlarda neyin bulunduğunu gösterdiği, ama bu gibi kavramlara nasıl vardığımızı ve bundan sonra da bütün bilgilerin nesneleri için geçerliği olan bir kullanışı genellikle nasıl belirlediğimizi göstermediği için bu analiz bu amaca elverişli değildir. Bütün bu iddialardan vazgeçmekle de kendimizden pek fazla bir şey feda etmiş olmuyoruz; çünkü dogmatik yöntemde kaçınılmaz olan aklın kendi kendisiyle çelişmelere düşmesi, zaten şimdiye kadar ki her metafiziği çoktan gözden düşürmüştür. İnsan aklının onsuz olamayacağı bir bilme için, ki bundan fışkıran her gövde kesilip atılabilir, ama kökü kazınamaz ve şimdikine büsbütün karşıt başka bir tutumla artık gelişebilen ve verimli olan bir büyüme sağlamak yolunda içerdeki güçlükler ile dışarıdaki direnmelerden yılmamak için bundan böyle daha sıkı dayanmak gerekecektir.</p>

  <p class="ortayazi"><span class="idebold">VII<br class="chapter" />
  SALT AKLIN ELEŞTİRİSİ ADI ALTINDA ÖZEL BİR BİLİM DÜŞÜNCESİ VE BÖLÜMLEMESİ</span></p>

  <p class="normal">İşte bütün bundan (söylenenlerden), adı katkısız (saf) aklın eleştirisi olabilecek özel bir bilimin ide'si ortaya çıkmaktadır. Çünkü akıl, <span class="ideitalik">a priori</span> bilginin ilkelerini sağlayan yetidir. Bundan dolayı katkısız (salt) akıl, bir şeyi bütünüyle <span class="ideitalik">a priori</span> olarak bilmeye yarayan ilkeleri kapsayan akıldır. İmdi salt aklın organonu, bütün <span class="ideitalik">a priori</span> bilgilerin kendilerine göre edinilip de gerçekten meydana getirildikleri ilkelerin tümü olacaktır; böyle bir organonun ayrıntıları ile uygulanması ise, salt aklın bir sistemini sağlayacaktır. Ama bu sistemde pek fazla istendiği için ve burada da genel olarak bilgimizi genişletmenin mümkün olup olmadığı, mümkünse hangi hallerde mümkün olduğu henüz bilinmediğinden katkısız akıl üzerine, bunun kaynakları ve sınırları üzerine yalnız yargıda bulunacak olan bir bilimi, salt akıl sisteminin bir <span class="ideitalik">propädeutik</span>i olarak sayabiliriz. Böyle bir bilime ise bir öğreti değil de yalnızca salt aklın eleştirisi adı verilmelidir ve <span class="ideitalik">spekülasyon bakımından</span> onun yararı da gerçekten ancak negatif olacaktır, aklımızın genişletilmesine değil de, yalnızca arınmasına ve yanılmalardan korunmasına yarayacaktır; ama bununla da çok şey kazanılmış olacaktır. Nesneleri değil de, genel olarak nesneleri <span class="ideitalik">a priori</span> olarak bilişimizle uğraşan her bilgiye transandantal diyorum. Bu gibi kavramların bir <span class="ideitalik">sistemi</span> de <span class="ideitalik">transandantal felsefe</span> adını taşıyacaktır, bu da başlangıç için çok bir şey sayılır. Böyle bir bilim hem analitik, hem de sentetik <span class="ideitalik">a priori</span> bilgileri bütünüyle içine alacağından amacımız bakımından yayılım alanı çok geniştir; bundan dolayı, ancak <span class="ideitalik">a priori</span> sentezin (bireşimin) ilkelerini bütün genişliği ile kavramamız için, ki bizim görmemiz gereken iş de yalnız budur, analizi (çözümlemeyi) ille de zorunlu olan yere kadar götürmemeliyiz. İşte şimdi bizim uğraşacağımız konu, bilgilerin genişletilmesini değil de, yalnızca düzeltilmesini göz önünde bulundurduğundan ve bütün <span class="ideitalik">a priori</span> bilgilerin değeri ve değersizliği için bir denek taşı olması gerektiğinden, doğrudan doğruya bir öğreti (doktrin) değil, ancak transandantal eleştiri adını verebildiğimiz bu araştırmadır. Bundan dolayı böyle bir eleştiri, eğer mümkünse, bir organona, şayet bu organonun elde edilişi başarılmayacaksa, o zaman hiç olmazsa, katkısız akıl felsefesi tam bir sisteminin –bu sistem ister bilgilerinin genişletilmesinden, isterse yalnız sınırlandırılmasından ibaret olsun– hem analitik hem de sentetik olarak günün birinde herhalde salt aklın kendisine uygun olarak gösterilemediği bir yasası hazırlanmalıdır. Bunun mümkün olduğunu, üstelik böyle bir sistemin, pek geniş olmaması nedeniyle, tamamlığını da umabileceğimizi önceden şu yüzden kestirebiliriz: Burada konumuz, sonu getirilemeyecek gibi olan nesnelerin doğal yapısı olmayıp, bu nesnelerin doğal yapısı üstüne yargıda bulunan anlama yetisidir; <span class="ideitalik">a priori</span> bilgiler de, dışarıda aranamayacaklarından, bizim için gizli kalamazlar ve bütün tahminlere göre, tamamıyla kavranılacak, değer ve değersizlikleri üstüne yargıda bulunacak olan kendilerine doğru değer biçilecek kadar azdır bunlar. Bu yüzden burada salt akıl üstüne olan kitaplarla sistemlerin bir eleştirisini hiç beklememelidir, çünkü burada yapılacak şey, akıl yetisinin kendisinin bir eleştirisidir; dayanağımız ancak bu eleştiri olursa, bu konudaki eski ve yeni yapıtların felsefi değerini biçecek olan güvenilir bir denek taşı elde etmiş oluruz; yoksa yetkisiz tarih yazarı ile yargıç, başkalarının temelsiz iddiaları üstüne kendilerinin yine temelsiz olan savları ile bir yargıda bulunmuş olurlar.</p>

  <p class="normal">Transandantal felsefe, <span class="ideitalik">bir bilim idesidir</span>, katkısız aklın eleştirisi bunun planını bir mimari yapıtta olduğu gibi, yani ilkelerle, bu yapıyı kuran bütün parçaların eksiksizliği ve sağlamlığı için bütünüyle güvence verecek bir biçimde çizmelidir. Transandantal felsefe, katkısız aklın bütün ilkelerinin bir sistemidir; bu eleştirinin kendisinin transandantal felsefe adını taşımaması, yalnız tam bir sistem olmak için, insanın bütün <span class="ideitalik">a priori</span> bilgisinin ayrıntılı bir çözümlemesini de (analizini de) içine alması gerektiğindendir. Gerçi eleştirimiz, sözü geçen katkısız bilgiyi oluşturan bütün ana kavramların tam bir sayımını da elbette göz önüne sermelidir. Ancak bu kavramların ayrıntılı bir çözümlemesinden olduğu gibi, bundan çıkacak olanlar üstüne eksiksiz yargıda bulunmaktan da haklı olarak kaçınacaktır; çünkü bir yandan bu analiz (çözümleme), bütün eleştirinin söz konusu olan bireşimde (sentezde) karşılaşılan güçlük onda olmadığı için, amaca uygun değildir, öte yandan da böyle bir çözümlemenin ve bundan çıkacakların tam olmalarının sorumluluğu ile uğraşmak planının birliğine aykırıdır; dolayısıyla planın ereği göz önünde bulundurulursa bundan pekâlâ vazgeçilebilir. Bununla birlikte, gerek çözümlemenin, gerekse ileride elde edilecek <span class="ideitalik">a priori</span> kavramlardan yapılacak çıkarımın bu eksiksizliği kolayca tamamlanabilir, yeter ki bu kavramlar ilk önce bireşimin ayrıntılı ilkeleri olarak bir bulunsunlar ve başlıca bu erek bakımından bir eksikleri olmasın.</p>

  <p class="normal">Öyleyse taransandantal felsefeyi kuran her şey katkısız aklın eleştirisini ilgilendirir; eleştiri, transandantal felsefenin idesidir, ama bu bilimin kendisi değildir henüz, çünkü eleştiri, sentetik <span class="ideitalik">a priori</span> bilgi üstüne eksiksiz yargıda bulunmak gerektiği kadarınca çözümlemede ileri gider.</p>

  <p class="normal">Bölümlemede en çok dikkat edilecek nokta, böyle bir bilime, içlerinde empirik (duyudan gelen) bir şey bulunan kavramlardan hiç birisinin girmemesidir; ya da <span class="ideitalik">a priori</span> bilgilerin tamamıyla katışıksız (salt) olmalarıdır. Bundan dolayı ahlaklılığın en yüksek ilkeleri ile temel kavramlar gerçek <span class="ideitalik">a priori</span> bilgilerdir, ama yine de transandantal felsefe ile ilişkili değildirler. Çünkü hepsi empirik köklü olan haz, acı, istek, vb. kavramları gerçi kurallarına temel olarak alamazlar, ama yine de bunlara ödev kavramında aşılması gereken bir engel ya da dürtü yapılmaması gereken çekici bir şey olarak, salt ahlaklılık sisteminin düzeninde ister istemez yer verirler. İşte bundan dolayı transandantal felsefe, katkısız aklın, yalnız spekülatif aklın bir felsefesidir. Çünkü pratik ile ilgili olan her şey içinde dürtüler bulunduğuna göre, duygularla ilişkilidir, duygular ise empirik bilgi kaynaklarına bağlıdırlar.</p>

  <p class="normal">Öyleyse bir sistemin genel görüş noktası açısından bu bilimin bölümlenmesi istendiği zaman, şimdi sunacağımız bilimde ilk önce, salt aklın bir unsurlar öğretisi <span class="ideitalik">(Elementarlehre)</span>, ikinci olarak da, bir yöntem öğretisi <span class="ideitalik">(Methodenlehre)</span> bulunacaktır. Bu ana bölümlerden her birinin, burada nedenlerini anlatmayacağımız alt bölümleri olacaktır; bir giriş ve önsöz olarak burada şu kadarını söylemek gerekli gibi görünüyor: İnsan bilgisinin belki de ortaklaşa olan, ama bizce bilinmeyen bir kökten çıkmış iki gövdesi vardır, bunlar duyarlık ile anlama yetisidirler <span class="ideitalik">(Sinnlichkeit und Verstand)</span>; birincisi ile bize nesneler verilir, ikincisi ile de nesneler üstünde düşünülür. İmdi, nesnelerin bize verilmelerinin koşullarını oluşturan <span class="ideitalik">a priori</span> tasarımlar kendisinde varsa, duyarlık transandantal felsefeye girer. Transandantal duyu öğretisinin, unsurlar biliminin <span class="ideitalik">(Elementarlehre)</span> ilk kısmı olması gerekir; çünkü insan bilgisinin nesnelerinin verilme koşulları, bu nesnelerin düşünülme koşullarından önce gelir.</p>
</body>
</html>
