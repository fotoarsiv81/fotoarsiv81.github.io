<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/kant_split_020.html#footnote-100-25-backlink" id="footnote-100-25">25</a>]</sup> Saygı sözcüğünü kullanmakla, aklın bir kavramıyla soruya açıklık getirecek yerde, karanlık bir duygu arkasına sığındığım söylenerek bana karşı çıkılabilir. Ne var ki, saygı bir duygu olsa bile, edilgin olarak etkilenmekle duyulan bir duygu değil, aklın bir kavramı aracılığıyla kendi kendine yaşanan, bundan dolayı da eğilimin ya da korkunun yarattığı ilk türden bütün duygulardan türce ayrılan bir duygudur. Kendim için doğrudan doğruya bir yasa olarak tanıdığımı, saygı ile tanıyorum; bu da duyularıma başka herhangi bir etkileme aracılığı olmadan, iradenin bir yasa altında bulunduğu bilincinden başka bir şey demek değildir. İradenin yasa tarafından belirlenmesinin ve bunun bilincinin adı saygıdır; öyle ki bu saygı, yasanın özneye etkisinin sonucu olarak görülür, nedeni olarak değil. Aslında saygı, ben sevgimi yıkan bir değerin tasarımıdır; dolayısıyla ne eğilim ne de korku nesnesi sayılabilecek bir şeydir, her ne kadar bunların her ikisine denk düşen bir şey taşıyorsa da. Demek ki saygının nesnesi yalnız ve yalnız yasadır, hem de kendi kendimize, üstelik kendi başına zorunluymuşçasına kabul ettirdiğimiz bir yasadır. Yasa olarak ona biz, ben sevgimize danışmadan boyun eğeriz; ama kendimize yine kendimiz tarafından kabul ettirilmiş bir yasa olarak o, gene de irademizin sonucudur; birinci bakımdan korkuya, ikinci bakımdan ise eğilime denk düşer. Bir kişiye duyulan bütün bir saygı, aslında, bize örneğini verdiği yasaya (dürüstlük yasasına, vb.) saygıdır. Doğal yeteneklerimizi genişletmeyi de ödev saydığımızdan, yetenekli bir kişide sanki bir yasanın örneğini görüyoruz, eğitimle onun gibi olmayı tasarlıyoruz, bu da saygımızı oluşturuyor. Ahlaksal denen her ilgi, yalnız ve yalnız yasaya saygıdır.</p>
  </div>

  <div class="calibre1" id="calibre_pb_57"></div>
</body>
</html>
