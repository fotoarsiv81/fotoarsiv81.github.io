<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_22">Üçüncü Bölüm</h2>

  <p class="ortayazi"><span class="idebold">AHLAK METAFİZİĞİNDEN SALT PRATİK AKLIN ELEŞTİRİSİNE GEÇİŞ ÖZGÜRLÜK KAVRAMI İRADENİN (İSTENCİN) ÖZERKLİĞİNİ AÇIKLAMAK İÇİN BİR ANAHTARDIR</span></p>

  <p class="normal"><span class="ideitalik">İrade,</span> akıl sahibi olmaları bakımından, canlı varlıkların bir tür nedenselliğidir ve <span class="ideitalik">özgürlük</span> ise bu nedenselliğin kendisini <span class="ideitalik">belirleyen</span> yabancı nedenlere bağlı olmadan etkili olabilme özelliğidir; aynı biçimde yabancı nedenlerin etkilemesiyle etkinlik gösteren <span class="ideitalik">doğal zorunluluk</span> da, akıl sahibi olmayan varlıkların tümünün nedenselliğinin bir özelliğidir.</p>

  <p class="normal">Özgürlük hakkında burada verilen açıklama (aydınlatma) <span class="ideitalik">negatiftir ve</span> bundan dolayı da özgürlüğün niteliğini (özünü) anlamak bakımından verimsizdir; ama bundan, özgürlüğün <span class="ideitalik">pozitif</span> bir kavramı ortaya çıkar ki, bu da o oranda zengin içerikli ve verimlidir. Çünkü nedensellik kavramı, bizim 'neden' dediğimiz bir şey aracılığıyla başka bir şeyin, yani sonucun ortaya çıkmasını gerektiren <span class="ideitalik">yasalar</span> kavramına dayanır, onunla birlikte ortaya çıkar; doğa yasalarına bağlı bir iradenin özelliği olmamakla birlikte özgürlük kavramı da yasasız değildir; tersine, özgürlüğün daha çok özel türden değişmeyen yasalara dayanan bir nedenselliği olması gerekir, yoksa özgür bir irade (istenç) saçma olurdu, bir hiçten ibaret kalırdı. Doğa zorunluluğu, etkide bulunan nedenlerin bir heteronomisiydi; çünkü etkide bulunan (nedeni, başka bir şey) bir nedensellik haline getirdiği için her etki ancak yasalarla mümkündür (nedenselliğin belirlenmesi yasasına göre). Öyleyse iradenin özgürlüğü bir özerklikten, yani iradenin kendi kendisinin bir yasası olma özelliğinden başka ne olabilir? <span class="ideitalik">"Bütün davranışlarda irade kendisi bir yasadır"</span> önermesi yalnızca şu ilkenin bir ifadesi olmaktadır: <span class="ideitalik">"Kendini genel bir yasa olarak da nesne (konu) edinebilecek olan maksimden başka hiçbir maksime göre hareket etmeme (eylemde bulunmama)".</span> Fakat bu ilke de kesin buyruğun ve ahlaklılık ilkesinin tam formülüdür; imdi, özgür bir irade ile ahlak yasalarına bağlı bulunan, onların altında yer alan bir irade aynı şeydir.</p>

  <p class="normal">İmdi eğer iradenin özgürlüğü kabul edilirse, bundan ahlaklılık, kendi ilkesi ile birlikte, bu özgürlük kavramının yalnız çözümlenmesiyle sonuç olarak çıkarılır. Yine de şu önerme sentetik bir yargıdır: <span class="ideitalik">"Kayıtsız koşulsuz (mutlak) iyi bir irade, kendisini genel bir yasa olarak her zaman içerebilen bir maksimi bulunan iradedir"</span>; çünkü mutlak biçimde iyi bir irade kavramının çözümlenmesiyle onun maksiminin bu özelliğini bulmak mümkün değildir. Fakat bu gibi sentetik önermeler ancak iki bilginin –her ikisinin de kendisinde bulunabilecekleri– yani, birbirleriyle birlikte rastladıkları üçüncü bir bilgiye bağlanmalarıyla aralarında bir bağ kurulması durumunda mümkündür. Özgürlüğün <span class="ideitalik">pozitif</span> kavramı bu üçüncüyü meydana getirir; bu üçüncü ise fizik nedenlerde olduğu gibi, duyular dünyasının doğal varlığı olamaz (bu duyular dünyası kavramında, etkilediği <span class="ideitalik">başka bir şeyle</span> ilişkisinde neden olarak bir şeyin kavramları bir araya gelir, yani, bir şeye neden olarak bağlanan kavramlar, etki olarak başka bir şeyle ilişkileri bakımından birleşirler). Özgürlüğün bize gösterdiği ve hakkında <span class="ideitalik">a priori</span> bir idesine sahip olduğumuz bu üçüncünün ne olduğu ve özgürlük kavramının salt pratik akıldan türetilmesi burada hemen gösterilemez; bununla birlikte kesin buyruğun imkânı anlaşılır bir duruma getirilebilir, ama bunun için biraz daha hazırlık gereklidir.</p>

  <p class="normal">ÖZGÜRLÜK BÜTÜN AKIL SAHİBİ VARLIKLARIN İRADESİNİN BİR ÖZELLİĞİ OLARAK KABUL EDİLMELİDİR</p>

  <p class="normal">Eğer bütün akıl sahibi varlıklara da özgürlüğü yüklemek için yeterli bir nedenimiz yoksa, hangi nedenden olursa olsun, irademize özgürlük yüklemek yetmez. Çünkü mademki ahlaklılık, yalnız <span class="ideitalik">akıl sahibi varlıklar</span> olarak bizlere yasa hizmetini görüyor, o halde ahlaklılığın bütün akıl sahibi varlıklar için de geçerli olması gerekir; ve ahlaksallık, yalnız özgürlüğün özelliğinden çıkarıldığına göre, ondan türetilmek gerektiğine göre, özgürlüğü de bütün akıl sahibi varlıkların iradesinin özelliği olarak göstermek, kanıtlamak gerekir. Özgürlüğü, insanın doğal yapısının bazı sözümona belirli deneylerinden hareket ederek göstermek, ortaya koymak yeterli değildir (zaten bu tamamıyla olanaksızdır ve mümkün olan gösterme, ancak <span class="ideitalik">a priori</span> olarak sağlanabilir); özgürlük, genel olarak akıl sahibi olan ve bir iradeyle donatılmış bulunan varlıkların faaliyetine (etkinliğine) özgü bir şey gibi kanıtlanmalıdır. O halde, diyorum ki: Başka türlü değil de yalnız <span class="ideitalik">özgürlük idesi altında,</span> ona bağlı olarak hareket edebilen her varlık, tam da bu nedenden dolayı pratik bakımdan gerçekten özgürdür; yani ayrılamaz bir biçimde özgürlüğe bağlı olan bütün yasalar, sanki bu varlığın iradesinin kendi başına da özgür olduğu teorik Felsefede geçerli olacak biçimde gösterilmiş gibi, böyle bir varlık için de geçerlidir.<sup class="calibre3"><a href="../Text/kant_split_071.html#footnote-100-40" id="footnote-100-40-backlink">[40]</a></sup> Şimdi, iradesi olan her akıl sahibi varlığa, zorunlu olarak, yalnız onun kendisine dayanarak hareket edeceği özgürlük idesini yüklememiz gerektiğini öne sürüyorum. Çünkü böyle bir varlıkta biz, pratik olan, yani nesneleri bakımından nedenselliğe sahip olan bir akıl tasarlıyoruz. Oysa, şimdi yargıları bakımından kendi bilinci ile başka bir yerden yönetilmeyi kabul eden bir akıl düşünmek olanaksızdır; çünkü bu durumda özne, yargı yetisinin belirlenmesini kendi aklına değil, tersine dürtülerine (empirik bir güce) yüklemiş olacaktı. Akıl kendi ilkelerinin yapıcısı, koyucusu olarak, kendisini yabancı etkilemelere bağımlı görmemelidir; yani akıl, pratik akıl ya da akıl sahibi bir varlığın iradesi olarak, aklın kendisi tarafından özgür olarak görülmelidir; başka bir deyişle, akıl sahibi böyle bir varlığın iradesi, ancak özgürlük idesine dayanarak, ona özgü, özgürlük idesi altında bağımsız bir irade olabilir; bundan dolayı da irade, pratik bakımdan bütün akıl sahibi varlıklara yüklenmelidir.</p>

  <p class="normal">AHLAKLILIK İDELERİNE BAĞLI OLAN İLGİ ÜSTÜNE</p>

  <p class="normal">Ahlaklılığın belirlenmiş olan kavramını en sonunda özgürlük idesine indirgedik; ama biz bu özgürlük idesini, kendimizde ya da insanın doğal yapısında bulunan gerçek bir şey olarak gösteremedik; ancak şunu saptayabildik: Eğer biz bir varlığı akıl sahibi bir varlık olarak ve hareketleri bakımından da kendi nedenselliğinin bilinci içinde bulunan, yani bir irade ile donatılmış bir varlık olarak tasarımlamak istiyorsak, özgürlük idesini kabul etmek zorunda kalırız; böylece, aynı nedenlerden dolayı akıl ve irade ile donatılmış olan her varlığa, özgürlük idesine bağımlı olarak hareket etmesini belirleme özelliğinin yüklenmesi gerektiğini buluyoruz.</p>

  <p class="normal">Fakat, bu idenin kabul edilmesinden de, eylemde ve etkinlikte bulunmak için şu yasanın bilinci ortaya çıktı: Hareketlerin öznel ilkeleri, yani maksimler daima o biçimde alınmalıdırlar ki, onlar aynı zamanda nesnel, yani genel ilkeler olarak geçerli olabilsinler, dolayısıyla da onlar kendimize özgü olan genel yasalar koyma işlevimize hizmet edebilsinler. Ama acaba neden ben, hem de genellikle akıl sahibi bir varlık olarak kendimi bu ilkeye bağımlı kılayım, öyle ki böylece akıl sahibi olan bütün öteki varlıklar da bu ilkeye bağımlı olsunlar? Beni buna hiçbir ilginin <span class="ideitalik">sürüklemediğini</span> kabul ediyorum, çünkü bu kesin bir buyruk oluşturamaz; bununla birlikte yine de benim buna karşı zorunlu olarak bir ilgi <span class="ideitalik">duymam</span> ve bunun nasıl olup bittiğini görüp kavramam gerekir; çünkü bu olması gereken bir istemedir (iradedir), bu isteme aslında, aklın onda engellerle karşılaşmadan pratik olması koşuluyla, her akıl sahibi varlık için geçerli bir <span class="ideitalik">"istemek"</span> tir. Bizim gibi duyarlılığın, dolayısıyla başka türden olan böyle bir güdünün etkisi altında kalan, bu <span class="ideitalik">motiv</span> tarafından uyarılan, aklın kendi başına yapacağı şeyi her zaman yapmayan varlıklar söz konusu olunca, hareketin bu zorunluluğu yalnız olması gerek adını alır ve öznel zorunluluk da nesnel zorunluluktan ayırt edilir.</p>

  <p class="normal">İmdi öyle görünüyor ki, biz özgürlük idesinde ahlaksal yasaya, yani iradenin özerklik ilkesinin kendisini yalnız varsaymış oluyoruz ve ahlaksal yasanın kendine özgü gerçekliğini ve nesnel zorunluluğunu kanıtlayamıyoruz. Gerçi bununla halis olan ilkeyi hiç olmazsa şimdiye değin yapıldığından daha tam ve kesin bir biçimde belirlemekle yine de çok önemli bir şey kazanmış olurduk, fakat bu ilkenin geçerliliği ve ona boyun eğmedeki pratik zorunluluğu bakımından hiçbir ilerleme kaydedemezdik. Çünkü bir yasanın geçerliliğinde olduğu gibi, bizim eylem ve etkinliklerimizin kuşatıcı koşulu olması gereken maksimlerimizin genelgeçerliği hakkında bize şu soruların niçin'ini soran kimseye doyurucu bir yanıt veremezdik: <span class="ideitalik">"Kendisinden daha üstün bir yarar düşünülemeyecek kadar büyük olan, bu tür eylemde bulunmanın değerini dayandırdığımız maksimlerimizin genelgeçerliliği, neden bir yasanın genelgeçerliliği gibi eylemlerimizi sınırlayan bir koşul olmalı?"</span> Ve <span class="ideitalik">"Nasıl oluyor da insan ancak bununla, karşılaştırıldıklarında hoş ya da hoş olmayan bir durumun değerini hiçe indirgeyen kendi kişisel değerini duyduğuna inanıyor?"</span></p>

  <p class="normal">Gerçi biz, herhangi bir durumla hiçbir ilişkide bulunmadan (duruma ilgi duymadan), kişisel bir niteliğe karşı pekâlâ bir ilgi duyabiliriz; ancak bu kişisel nitelik bizim, aklın yönetmesi gereken ve durumla hiçbir ilişkisi olmayan bir ilgiye katılmamızı mümkün kılmalıdır; yani, mutlu olmaya layık olmanın kendisine, bu mutluluğa katılmak (ondan pay almak) gibi bir nedene dayanmadan, kendiliğinden bir ilgi duyulabilir. Fakat bu yargı gerçekte (özgürlük idesi sayesinde kendimizi her türlü deneysel ilgiden uzak tuttuğumuz zaman) ancak ahlak yasasının öne sürülen (varsayılan) öneminin etkisidir; fakat kendimizi bu empirik ilgiden uzak tutmamız gerektiğini, yani eylemde bulunurken kendimizi özgür olarak görmemiz, ama yalnız kendi kişiliğimizde, durumumuzu değerli kılan şeylerin yitirilmesini telafi edebilecek bir değer bulmak için yine de kendimizi bazı yasalara boyun eğmiş saymamız gerektiğini ve bunun da nasıl olabildiğini, dolayısıyla <span class="ideitalik">ahlak yasasının nereden geldiğini (neden bizi bağladığını)</span> böyle henüz anlayacak bir durumda değiliz.</p>

  <p class="normal">Çekinmeden itiraf etmeliyiz ki, burada içinden çıkılması mümkün değilmiş gibi görünen bir kısırdöngü ile karşılaşıyoruz. Amaçlar düzeninde ahlak yasalarına bağımlı olduğumuzu düşünebilmek için etki eden nedenler düzeninde kendimizi özgür olarak kabul ediyoruz ve sonra da kendimize irade özgürlüğü yüklediğimiz için kendimizi bu ahlak yasalarına bağımlı düşünüyoruz; çünkü hem irade özgürlüğü, hem de iradenin kendi kendine yasa koyması işlevinin her ikisi de özerkliktir, dolayısıyla her ikisi de birbirinin yerine geçebilecek kavramlardır; işte bu nedenle de bu kavramlardan biri ötekini açıklamak ya da onlardan birini diğerinin temeli olarak göstermek için değil, tersine olsa olsa ancak mantıksal bakımdan aynı nesnenin birbirinden farklı görünen tasarımlarını tek bir kavrama indirgemek için kullanabiliriz onları (aynı değerdeki farklı kesirleri en küçük terime indirgediğimiz gibi).</p>

  <p class="normal">Fakat öğrenmek için aramamız gereken bir yol daha kalıyor: Acaba biz kendimizi özgürlük aracılığıyla <span class="ideitalik">a priori</span> etkide bulunan nedenler olarak düşündüğümüz zaman ile, kendi kendimizi eylemlerimize göre gözümüzün önünde duran etkiler olarak tasarımladığımız zaman bakış açılarımız farklı olmuyor mu? (Yani, acaba yerimizin farklı konumlarda bulunması gerekmiyor mu?)</p>

  <p class="normal">Kişisel seçmemiz (tercihimiz) olmadan bize gelen tasarımların (duyuların sağladığı tasarımlar gibi) nesneleri ancak bizi uyardıkları gibi bilmemizi sağladıkları, böylece bu nesnelerin kendilerinin (kendi başına) ne olduklarının bizim için bilinmeden kaldığı, dolayısıyla bu tür tasarımlar söz konusu olunca, anlama yetisi onlara en yoğun bir dikkatle eğilse ve onları açıklığa kavuştursa da, bizim tasarımlar aracılığıyla yalnız <span class="ideitalik">görünüşlerin (Erscheinungen)</span> bilgisine varabileceğimizi, ama kendi başına şeylerin <span class="ideitalik">(noumenon)</span> bilgisine hiçbir zaman ulaşamayacağımızı görmek için inceden inceye düşünmeye gerek yoktur; kendine göre olsa da, en sıradan anlama yetisinin bile duygu dediği yargı gücünün yaptığı bir ayrımla bunu pek iyi bir biçimde yapabileceğini kabul edebiliriz. Bu ayrım bir kez yapıldı mı (başka bir yerden bize verilen ve bunlar dışardan gelirken karşılarında bizim pasif olduğumuz tasarımlar ile yalnız kendi kendimize ortaya koyduğumuz ve bunlarla etkinliğimizi gösterdiğimiz tasarımlar arasındaki farklılıktan dolayı) görünüşlerin arkasında görünüş olmayan bir şeyin (kendi başına şeylerin; Ding an sich), yani şeylerin kendilerinin olduğunu; ama aynı zamanda, onları bizi uyardıkları şekilden başka türlü asla bilemeyeceğimizden, onlara daha fazla yaklaşamayacağımızı ve kendilerinin ne olduklarını hiçbir zaman bilemeyeceğimizi kabul etmemiz gerektiği sonucu kolayca ortaya çıkar. Buradan kabaca bir ayrım da olsa, <span class="ideitalik">duyular dünyası</span> (mundus sensibilis) ile, <span class="ideitalik">anlama yetisi dünyası</span> (mundus intellegibilis) ayrımı doğar; birincisi, dünyaya bakan çeşitli kimselerin duyusallığındaki farka göre çok değişik olabilir, oysa bunun temelinde bulunan ikincisi ise, hep aynı kalır. Hatta insan, iç duyusu sayesinde kendi hakkında edindiği bilgi ile kendi başına olan yanını bildiğini savunamaz. Çünkü insan –söz yerindeyse– kendisini yaratmadığından ve kendisi hakkındaki kavramını <span class="ideitalik">a priori</span> olarak değil, empirik (deneysel) olarak edindiği için, insan kendisi hakkında iç duyusu ile ve dolayısıyla da ancak doğal yapısının görünüş biçimi sayesinde kendi bilincinin etkilenmesi, uyarılmasıyla bilgi edinebilmesi doğaldır. Fakat bununla birlikte insan, kendi öznesinin yalnız bir sürü görünüşten oluşturulmuş yapısının yanında, bu öznenin temelinde bulunan başka bir şeyi daha, kendi yapısı ne olursa olsun, bir Ben'i zorunlu olarak kabul etmeli ve bu Ben'in yalnız duyuları algılaması ve alımlaması (duyması) bakımından kendisini <span class="ideitalik">duyular dünyasına,</span> fakat kendisinde salt bir etkinlik olan (duyuların etkilemesine, uyarmasına maruz kalmadığı, ama doğrudan doğruya bilincine vardığı) her şey açısından da kendisini <span class="ideitalik">düşünülür (anlaşılır) dünyaya</span> bağlı kabul etmelidir.</p>

  <p class="normal">İşte düşünen insanın karşısına çıkabilecek bütün konular hakkında aynı sonuca varması gerekir. Bilindiği gibi, duyu nesnelerinin arkasında görünemeyen, kendi başına etkin olan bir şeyi daha beklemeye eğilimli olan, fakat bunu çok geçmeden duyu alanına getirmek suretiyle, yani duyu nesnelerinin gerisinde kabul ettiği bu görünmeyen şeyi duyusal kılarak sezgisel görü nesnesi yapmak istemekle yine bozan, böylece de biraz olsun daha zeki olamayan en sıradan anlama yetisi bile büyük bir olasılıkla bu sonuca varır.</p>

  <p class="normal">Fakat insan, kendisinde gerçekten bir yeti bulur, bununla insan kendisini öteki bütün şeylerden, nesneler tarafından uyarılan kendisinden de ayırır; bunu sağlayan yeti ise <span class="ideitalik">akıl'dır (Vernunft).</span> Salt kendinde etkinlik olarak bu akıl, <span class="ideitalik">anlama yetisi</span>nden de <span class="ideitalik">(Verstand)</span> üstündür, şöyle ki, her ne kadar kendinde etkinlik ise de ve duyu gibi yalnız şeyler tarafından uyarıldığımızda (yani, edilgin –pasif– olduğumuzda) ortaya çıkan tasarımları içermese de, anlama yetisi bu etkinliği ile, <span class="ideitalik">duyusal tasarımları kurallar altına koymaya,</span> böylece onları bir bilinçte birleştirmeye yarayan kavramlardan başka kavramlar oluşturamaz; anlama yetisi duyusallığı (duyarlığı) bu amaç için kullanmasaydı hiçbir zaman düşünülemezdi; oysa akıl, ide adı altındakilerle o denli salt bir kendi kendine etkinlik gösterir ki, duyusallığın (duyarlığın; sinnlichkeit) yalnızca kendisine sağlayabileceklerinin hepsini aşar ve akıl, duyular dünyasını anlama yetisi dünyasından ayırt etmekle ve anlama yetisinin sınırlarını çizmekle en önemli işlevini göstermiş olur.</p>

  <p class="normal">İşte bu yüzden akıl sahibi bir varlık (daha aşağı yetileri bakımından değil) bir <span class="ideitalik">düşünce varlığı</span> olarak, kendisini duyular dünyasına değil, ama anlama yetisi dünyasına bağlı bir varlık olarak görmelidir; dolayısıyla akıl sahibi bu varlığın kendine bakabilmesi ve yetilerinin kullanılışının, yani bütün eylemlerinin yasalarını bilebilmesi için iki hareket noktası vardır: İlkin, duyular dünyasına bağlı olduğu ölçüde doğa yasaları altında bulunmak (heteronomi), onlara bağımlı olmak; ikincisi de, düşünülür dünyaya bağlı olarak, doğadan bağımsız olan, deneysel olmayan, tersine temelini yalnız akılda bulan yasalara bağımlı bulunmak.</p>

  <p class="normal">Akıl sahibi, bununla birlikte de düşünülür dünyaya bağlı bir varlık olarak insan, kendi iradesinin kozalitesini (nedenselliğini) ancak özgürlük idesine göre düşünebilir, tasarımlayabilir; çünkü duyular dünyasını belirleyen nedenlerden bağımsız olma (aklın kendisine hep yüklemesi gereken bu bağımsızlık) özgürlüktür. İmdi özgürlük idesine özerklik (otonomi) kavramı, özerklik kavramına da ahlaklılığın genel ilkesi ayrılmaz bir biçimde, sıkı sıkıya bağlıdır; doğa yasası nasıl bütün görünüşlerin temelinde bulunuyorsa, aynı şekilde ahlaklılığın genel ilkesi de <span class="ideitalik">akıl sahibi</span> varlıkların bütün eylemlerinin idesinin temelinde bulunur.</p>

  <p class="normal">Şimdi artık yukarıda öne sürülen, özgürlükten özerkliğe, özerklikten de ahlak yasasına giderek yaptığımız çıkarımın sanki gizli bir kısır–döngü içerdiği, yani özgürlük idesini belki de yalnızca ahlak yasasına varmak için, ahlak yasasını sonradan yine özgürlükten çıkarmak amacıyla temele koyduğumuz, dolayısıyla da bu ahlak yasasına bir temel sağlayamadığımız, onu kanıtlanabilir bir önerme olarak değil de, ancak iyi niyetli kişilerin severek kabul edecekleri, temellendirilmemiş bir ilkeye başvurarak (bu ahlak yasasını) ortaya koyabileceğimiz konusunda yukarıda uyandırılan kuşku kalkmış oluyor. Çünkü şimdi görüyoruz ki, kendimizi özgür olarak düşündüğümüz zaman, kendimizi anlama yetisi dünyasının üyeleri olarak kabul ediyoruz ve iradenin özerkliğini sonuçlarıyla, yani ahlaksallıkla birlikte kabul ediyoruz, tanıyoruz; fakat kendimizi yükümlülük altında düşündüğümüz zaman ise, kendimizi duyular dünyasına ve aynı zamanda da anlama yetisinin dünyasına bağlı sayıyoruz.</p>

  <p class="normal">KESİN BİR BUYRUK <span class="ideitalik">(KATEGORİK İMPERATİV)</span>, NASIL MÜMKÜNDÜR?</p>

  <p class="normal">Akıl sahibi varlık, kendisini bir düşünce ve zekâ <span class="ideitalik">(Intelligenz)</span> varlığı olarak anlama yetisinin dünyasına <span class="ideitalik">(Verstandeswelt)</span> bağlı sayar ve yalnız bu dünyaya ait etkide bulunan bir neden olarak da kendi nedenselliğine <span class="ideitalik">irade</span> adını verir. Öte yandan akıl sahibi varlık bu nedenselliğin yalnız görünüşleri olarak eylemlerinin olup bittiği duyular dünyasının bir parçası gibi de kendisinin bilincindedir; çünkü bu varlığın eylemlerinin bilmediğimiz bu nedensellikten nasıl çıkabildikleri anlaşılamaz, tersine bunun yerine, eylemler, duyular dünyasına ait olduklarından, başka görünüşler (fenomenler) tarafından, yani arzular ve eğilimler tarafından belirlenmiş olarak görülüp anlaşılmaları gerekir. İmdi yalnız anlama yetisi dünyasının bir üyesi olsaydım, benim bütün eylemlerim salt irademin özerklik ilkesine bütünüyle uygun olacaklardı; katkısız (salt) duyular dünyasının bir parçası olsaydım eğer, o zaman eylemlerimin, arzuların ve eğilimlerin doğal yasasına, dolayısıyla doğanın heteronomisine tamamen uygun kabul edilmesi gerekecekti (birincileri, yani anlama dünyasındaki eylemler en üstün ahlaklılık ilkesine, ikincileri ise, yani duyu dünyasındaki eylemler, mutluluk ilkesine dayanacaklardı). Oysa, mademki <span class="ideitalik">anlama yetisinin dünyası, duyular dünyasının</span> temelini, dolayısıyla aynı dünyanın yasalarını içeriyor, bundan dolayı da (bütünüyle anlama yetisi dünyasına ait olan) iradem bakımından anlama yetisi doğrudan doğruya yasa koyucu olduğundan ve bunun böyle düşünülmesi gerektiğinden, ben düşünce varlığı olarak kendimi –duyular dünyasına ait bir varlık olarak bilsem bile– anlama yetisinin yasasına, yani özgürlük idesinde anlama yetisi dünyasının yasasını içeren aklın yasasına, bundan dolayı da iradenin özerkliğine bağımlı olarak bileceğim; bunun sonucu olarak da anlama yetisi dünyasının yasalarının benim için buyruklar ve bu ilkeye uygun gelen eylemlerin ise ödevler olarak göz önünde bulundurulmaları gerekecektir.</p>

  <p class="normal">İşte böylece özgürlük idesi beni anlama yetisi (düşünülürlük) dünyasının bir üyesi olarak tanıdığı için, kesin buyruklar mümkündür; bunun sonucu eğer ben yalnız bunun üyesi olsaydım, bütün eylemlerim irademin özerkliğine daima uygun <span class="ideitalik">olacaklardı,</span> fakat ben kendimi aynı zamanda duyu dünyasının da bir üyesi olarak gördüğüm için, bu eylemlerimin ona uyması <span class="ideitalik">gerekir;</span> bu <span class="ideitalik">kesin</span> gereklilik ise, aynı iradenin, fakat duyusal arzularca uyarılan iradenin üstünde, düşünülür dünyaya ait salt, kendi kendisi için pratik olan ve akla göre ahlak yasasının en yüksek koşulu olan bir irade idesinin eklenmesiyle, sentetik <span class="ideitalik">a priori</span> bir önerme olarak karşımıza çıkar; nasıl ki duyular dünyasında, anlama yetisinin kendinde yasa koyucu formdan başka bir şey olmayan kavramları (kategoriler), görülere eklenirler ve böylece doğanın tüm bilgisinin dayandığı sentetik <span class="ideitalik">a priori</span> önermeleri mümkün kılmış olurlar.</p>

  <p class="normal">Yalın insan aklının pratik olarak kullanılması bu çıkarımın doğruluğunu onaylar. Dünyada hiç kimse yoktur ki, hatta o en kötü ruhlu bir insan bile olsa, aklını kullanmaya alışkın olması koşuluyla, gözleri önüne amaçları bakımından dürüstlük, iyi maksimleri izlemede direnme ve sebat etme, duyguda ortaklık (duygudaşlık) ve genel iyiliği isteme (çıkarlarından ve rahatından fedakârlık etmesine bağlı iyilikçiliği) gibi örnekler karşısına konulduğu zaman kendisinin de böyle olmasını, bu duygularla dolmasını istemesin. Fakat o, bunu, eğilimleri ve dürtüleri yüzünden kendisinde gerçekleştiremeyebilir; ama o aynı zamanda kendisi için can sıkıcı ve yük olan bu gibi eğilimlerden kurtulmayı da arzu eder. İmdi bununla da duyusal dürtülerin baskısından kurtulmuş, bağımsız bir iradeyle, kendisini düşüncede, duyusallık (duyarlık) alanındaki arzularının düzeninden çok başka olan bir şeyler (eşya) düzeni içerisine koyar; çünkü insan bu dileklerinden, arzularının hiçbir şekilde tatmin edilmesini, dolayısıyla gerçek ya da başka (düşlemsel) yoldan tasarlanabilen eğilimlerinden birinin yerine getirilecek bir durumu yaratmasını değil (çünkü bu durumda, ondan bu dileği koparıp çalan ide bile üstünlüğünü yitirirdi), tersine ancak kendi kişiliğine daha büyük bir iç değeri sağlamasını bekleyebilir. İnsan, kendisinin bu daha iyi kişi olduğuna da, anlama yetisi dünyasının bir üyesi olarak kendisini görürse, inanır; buna da insanı özgürlük, yani duyu dünyasının <span class="ideitalik">belirleyici</span> nedenlerinden bağımsız olma idesi, kendisi istemeden zorlar ve insan anlama dünyasının bir üyesi olarak bu iradenin bilincine sahip bulunduğunda, duyular dünyası üyesi olarak onun kötü iradesi için, kendi rızası ve itirafı bakımından, çiğneyip sınırını aşmakla saygınlığını tanıdığı yasayı ortaya koyan bir iyi iradenin bilincine varmış olur. Demek ki ahlaksal gereklilik düşünülür bir dünyanın üyesi olarak kendisinin zorunlu bir biçimde istediğidir ve kendine aynı zamanda duyular dünyasının bir üyesi olarak baktığında da bunu bir gereklilik olarak düşünür.</p>

  <p class="normal">HER PRATİK FELSEFENİN EN SON SINIRI ÜSTÜNE</p>

  <p class="normal">Bütün insanlar, kendilerini iradeleri bakımından özgür olarak düşünürler. Bu nedenle, eylemlerle ilintili tüm yargılar, öyle <span class="ideitalik">olmamış olsalar</span> bile, yani eylemlerin oldukları gibi değil, nasıl <span class="ideitalik">olması gerektiğine</span> bakılarak verilir. Fakat bununla birlikte bu özgürlük, deneyden gelen bir kavram değildir ve olamaz da; çünkü deney, özgürlük varsayımında zorunlu olarak tasarımlanan isteklerin karşıtını gösterse de, özgürlük kavramı olduğu gibi kalır. Öte yandan olup biten her şeyin saltık biçimde doğa yasaları tarafından belirlenmesi zorunludur ve bu doğal zorunluluk da bir deney kavramı değildir, çünkü doğal zorunluluk da bu zorunluluk kavramını, dolayısıyla <span class="ideitalik">a priori</span> bir bilgi kavramını birlikte getirir, içerir. Fakat bu doğa kavramını deney doğrular ve eğer deneyin, yani duyuların nesnelerinin genel yasalar bakımından bağlantılı olan bir bilgisinin mümkün olması gerekiyorsa, doğa kavramının kendisinin deneyden kaçınılmaz bir biçimde önce geldiğini varsaymak gerekir. Bu nedenden dolayı özgürlük, nesnel gerçekliği şüpheli olan aklın bir idesidir, fakat doğa ise, kendi gerçekliğini deney örnekleriyle kanıtlayan ve zorunlu olarak da kanıtlaması gereken anlama yetisinin bir kavramıdır.</p>

  <p class="normal">Burada iradeye yüklenen özgürlükle doğa zorunluluğu çelişir gibi görünüyorsa da ve aklın, bu yol ayrımında <span class="ideitalik">spekülatif bakımdan</span> doğal zorunluluk yolunu özgürlük yolundan daha çok yürünmeye elverişli (işlek) ve daha kullanışlı bulmasından ötürü, gerçi aklın bir diyalektiği ortaya çıkıyorsa da, yine de pratik bakımdan özgürlüğün yolu, yaptıklarımızda ve yapmadıklarımızda aklı kullanmamızı mümkün kılan, işlek olmasa da, yürünecek biricik yaya yoludur; bu nedenden ötürü, sıradan insan aklı için olduğu gibi, en kılı kırk yaran her felsefe için de, özgürlüğü akılsal çıkarımlarla (<span class="ideitalik">dedüksiyon</span>larla) bir yana itmek mümkün değildir. İmdi akıl (felsefe), aynı insan eylemlerinde özgürlük ile doğa zorunluluğu arasında hakiki bir çelişkinin bulunmadığını, böyle bir çelişkiye rastlanamayacağını herhalde kabul etmelidir, çünkü akıl, ne doğa kavramından ne de özgürlük kavramından vazgeçebilir, onları terk edebilir.</p>

  <p class="normal">Bununla birlikte özgürlüğün nasıl mümkün olduğu kavranılamasa bile, hiç olmazsa bu sözde çelişki inandırıcı bir biçimde ortadan kaldırılmalıdır. Çünkü özgürlük düşüncesi kendisiyle ya da bir bu kadar zorunlu olan doğa düşüncesiyle çelişse de, doğa zorunluluğunun karşısında, ondan büsbütün vazgeçmek (onun mutlaka feda edilmesi) gerekirdi.</p>

  <p class="normal">Fakat kendisini özgür sayan özne, kendisine özgür dediği zaman ile aynı anlamda ya da aynı ilişki içinde kendisini düşünseydi ve eylemleri bakımından da kendisini doğa yasalarına bağlı kabul etseydi o zaman bu çelişkiden kurtulmak olanaksız olurdu. Bu nedenden dolayı spekülatif felsefenin, hiç olmazsa bu çelişkiye ilişkin yanılgısının şuna dayandığını göstermek, kaçınamayacağı bir görevidir: İnsana özgür dediğimiz ve onun doğanın bir parçası olarak doğa yasalarına bağlı olduğunu kabul ettiğimiz zaman, onu başka bir anlam ve ilişki içinde düşünürüz; bu düşünmede ortaya çıkan çelişkinin bir aldatmaya dayandığını ve yalnız her ikisinin bir arada bulunmasının pekâlâ mümkün olduğunu göstermekle kalmamalı, üstelik her ikisinin de aynı öznede zorunlu bir biçimde birleşmiş olarak düşünülmesi gerektiğini de göstermelidir; çünkü aksi takdirde biz akla, niçin bizi karışık bir duruma sokan ve aklı teorik kullanılışında sıkıştıran bir ide ile doğru olduğu yeterince denenmiş olan başka bir idenin çelişkisiz birleştirilip birleştirilemeyeceğini yoklamak zahmetine katlanmamızın nedenini gösteremezdik. Ama bu ödev (iş), pratik felsefenin yolunu açmak için, yalnız spekülatif felsefeye düşer. İmdi bu görünüşteki çelişkiyi kaldırmak ya da onu olduğu gibi bırakmak konusunda seçim yapıp yapmamak filozofa bağlı değildir; çünkü bu karşıtlık el sürülmeden, olduğu gibi bırakıldığı takdirde, buna ilişkin teori <span class="ideitalik">bonum vacans'tır</span> (sahipsiz mal ya da soru); buna da bir kaderci (<span class="ideitalik">fatalist</span>; yazgıcı) sahip çıkabilir ve her türlü ahlakı, adsız olarak sahibi bulunduğu bu senetsiz sepetsiz (teorinin) mülkünden dışarı sürüp atabilir.</p>

  <p class="normal">Fakat pratik felsefenin sınırlarının burada başladığı henüz söylenemez. Çünkü bu tartışmayı yatıştırmak, anlaşmazlığı çözümlemek pratik aklın işi değildir; tersine, pratik akıl, teorik sorularda kendi kendisini zor duruma sokan spekülatif aklın bu uyuşmazlığı sona erdirmesini ister, öyle ki pratik akıl kendisini üzerinde kurmak istediği temeli tartışmalı duruma sokabilecek olan dış müdahalelere karşı rahata ve güvenceye sahip olsun.</p>

  <p class="normal">Sıradan insan aklının irade özgürlüğüne sahip olduğu savı, temelini, yalnız aklın öznel belirleyici nedenlerden bağımsız olması bilinci şeklinde kabul edilen varsayımda bulur; öznel belirleyici nedenlerin hepsi de yalnız duyulardan, yani duyarlık (duyusallık) genel adı altında toplanan nedenlerden oluşur. Kendisini böylece bir düşünce varlığı olarak gören insan, yine kendisini iradesi olan, dolayısıyla nedensellikle donatılmış bir düşünce varlığı olarak kabul ettiğinde de kendini duyular dünyasında bir fenomen (gerçekten olduğu gibi) olarak algılar ve dış belirlenime göre doğa yasalarına bağlı kaldığı zamankinden farklı bir şeyler düzenine kendi nedenselliğini yerleştirir ve kendisini büsbütün farklı türden belirleyici nedenlerle ilişki içine sokar. Oysa, insan çok geçmeden her ikisinin de aynı zamanda olabileceğini ve hatta olması gerektiğini hemen görür. Çünkü görünüşler düzenindeki bir şeyin (duyu dünyasına ait olan bir şeyin) belirli yasalara bağlı olması ve bu aynı şeyin kendi başına şey ya da varlık olarak bu yasalara bağımlı olmaması hiçbir çelişme içermez; fakat, insanın kendisini bu iki biçimde de tasarımlaması ve düşünmesi gerekir; bunlardan birincisi, insanın duyuların etkisinde kalan bir nesne olarak kendisi hakkındaki bilincine, ikincisi de insanın düşünce varlığı olarak, yani aklını kullanırken duyusal izlenimlerden bağımsız (yani, anlama yetisi dünyasına ait) olduğu bilincine dayanır.</p>

  <p class="normal">Bundan insanın kendisine, arzularına ve eğilimlerine ait olan hiçbir şeyi kendi hesabına geçirmeyen bir iradeyi yakıştırması doğar; buna karşılık insan, bütün arzulardan ve duyulara dayanan uyarmalardan vazgeçmek, bunları arka plana itmek suretiyle ortaya çıkabilecek eylemleri kendisi için mümkün, hatta zorunlu olarak düşünür. Bu aynı eylemlerin nedenselliği, düşünen bir varlık olarak insanda ve düşünce (insan) dünyasının ilkelerine göre olan etki ve eylemlerin yasalarında bulunur. Bu dünya hakkında insanın bildiği tek şey, yalnız aklın, hem de katkısız (salt) duyusallıktan bağımsız aklın bu dünyada yasa koyduğudur; çünkü insan, bu dünyada ancak düşünce varlığı olarak asıl kendi –hakiki insan– olduğundan (buna karşılık o, insan olarak yalnız kendisinin görünüşüdür), bu yasalar insanla doğrudan doğruya ve kesin olarak ilgilidirler, öyle ki, bu konuda eğilimler ve dürtüler (dolayısıyla duyular dünyasının tüm varlığı) insanı nereye sürüklerlerse sürüklesinler, düşünce varlığı olarak iradesinin yasalarına zarar veremezler; hatta insan bu eğilim ve dürtülerin sorumluluğunu üstüne alamaz ve onları kendi özüne (hakiki bedenine), yani iradesine yüklemez; tersine insan iradenin akıl yasalarının zararına olarak, bu eğilim ve dürtülerin maksimlerinin üzerinde etkide bulunmasına izin verdiği takdirde iradesinin bu ihmalini akla yükler, yani insan ancak o zaman bu eğilim ve dürtülere karşı hoşgörü gösterebilir.</p>

  <p class="normal">Pratik akıl, kendisini bir anlama yetisi dünyası içinde <span class="ideitalik">düşünmekle</span> (tasarımlamakla) kendi sınırlarını hiçbir zaman aşmış olmaz, fakat eğer pratik akıl kendisini <span class="ideitalik">doğrudan doğruya kavramak, dolaysız olarak</span> duyumlamak (yani, anlaşılır dünyayı algılamak) isterse bu sınırları elbette aşmış olur. Bu, iradenin belirlenmesi sırasında aklın hiçbir yasa koymadığı duyular dünyası bakımından negatif olan bir düşüncedir; anlaşılır dünya ancak şu noktada pozitiftir ki, daha önce negatif bir belirlenim olarak adı geçen özgürlük, aynı zamanda pozitif bir yetiye ve hatta irade dediğimiz aklın bir nedenselliğine bağlanmıştır; şöyle ki, o biçimde hareket edilmelidir ki, eylemlerin ilkesi bir akıl nedeninin asıl özelliğine, yani maksimin, genelgeçerliliği koşuluna bir yasanınki gibi uygun olsun. Fakat pratik akıl, <span class="ideitalik">iradenin bir nesnesini,</span> yani bir hareket nedenini <span class="ideitalik">(motiv</span>ini), anlama dünyasından elde etmeye kalkarsa, sınırlarını aşmış olur ve hiçbir şey bilmediği bir konu hakkında bir şeyler bildiği kuruntusuna kapılırdı. İmdi, anlama yetisi (akıl) dünyası kavramı, aklın kendini pratik olarak düşünmek için, görünüşlerin dışında arayıp bulmak zorunda kaldığı bir hareket noktasıdır (bir görüş açısıdır); eğer insan için duyarlığın (duyusallığın) etkilemeleri belirleyici bir güç olsalardı, böyle bir hareket noktası seçmek mümkün olmayacaktı; fakat mademki insan bir düşünce varlığıdır, dolayısıyla akıl sahibi ve akılla etkin, yani özgür etkide bulunan bir neden olarak kendi bilinci yadsınmadığı sürece böyle bir hareket noktası seçmek zorunludur. Bu düşünce kuşkusuz, duyular dünyasına ilişkin doğa idesinden başka bir düzen ve yasa koymanın idesini de birlikte getirmekte ve bir düşünülür dünya (yani, kendi başına şeyler olarak akıl sahibi varlıkların tümü) kavramını zorunlu kılmaktadır; fakat bu düşünce bunu yaparken, en ufak bir sınır aşmaya başvurmadan yalnız anlama yetisinin formel (biçimsel) koşullarına göre, yani yasa olarak iradenin maksimlerinin genelliğine, dolayısıyla da ancak iradenin özgürlüğü ile birlikte var olabilecek iradenin özerkliğine uygun olarak düşünmekten öte bir şey yapmaz; oysa bir nesneyi etkileyen bütün yasalar, yalnız doğa yasalarında karşılaşılan ve yine ancak duyular dünyası ile ilintili olan heteronomiyi ortaya çıkarabilir.</p>

  <p class="normal">Ama akıl, eğer kendine salt aklın <span class="ideitalik">nasıl pratik olabileceğini</span> açıklamaya girişseydi, ki bu durum aklın <span class="ideitalik">özgürlüğün nasıl mümkün olduğunu</span> açıklamak görevini üstlenmesiyle tamamen aynı şeydir, işte o zaman bütün sınırlarını aşmış olurdu.</p>

  <p class="normal">Çünkü nesnesi (konusu) mümkün olan bir deney sayesinde verilebilen ve yasalara indirgenip bağlanabilen şeylerden başka bir şeyi açıklayamayız. Özgürlük ise, nesnel gerçekliği hiçbir şekilde doğa yasalarına göre, dolayısıyla mümkün herhangi bir deneye göre gösterilemeyen bir idedir yalnızca; imdi özgürlük idesinin kendisini herhangi bir analojiye dayanarak hiçbir zaman örneklendiremeyeceğimizden, asla kavranamaz ve görüsü de edinilemez. Özgürlük idesi ancak bir iradenin, yani arzulama yetisinden çok farklı bir yetinin (yani, kendisini bir düşünce varlığı olarak, dolayısıyla doğal içgüdülerden bağımsız olarak, aklın yasalarına göre eylemde bulunmayı belirleyen yetisinin) bilincinde olduğuna inanan bir varlıkta, aklın zorunlu bir ilk koşulu (varsayımı) olarak geçerlidir. Ancak doğa yasalarına göre yapılan bir belirlenimin bittiği yerde, her tür <span class="ideitalik">açıklama</span> da sona erer ve geriye <span class="ideitalik">savunmadan,</span> yani şeylerin özelliğini (yapısını) daha derinliğine gördükleri izlenimini uyandırmaya çalışanların ve bunun için de özgürlüğün imkânsız olduğunu cüretle öne sürenlerin itirazlarını reddetmekten başka yapacak bir şey kalmaz. Onlara gösterilmesi mümkün olan tek nokta, burada bulduklarını sandıkları çelişkinin, yalnız onların doğa yasasını insanın eylemleri bakımından geçerli kılmak istedikleri için, insana zorunlu olarak bir görünüş gibi bakmalarında bulunur; şimdi onlardan düşünce varlığı olarak insanı, kendi başına bir şey gibi düşünmeleri gerektiği istenince, onlar hâlâ insana bir görünüş olarak bakmayı sürdürdüler; kuşku yok burada, aynı öznede insanın nedenselliğinin (yani, iradesinin) duyular dünyasının bütün doğal yasalarından ayrı tutulması bir çelişki oluşturur; fakat, eğer onlar görünüşlerin arkasında bu görünüşlerin temelini kurması gereken kendi başına şeylerin (saklı, kapalı da olsa) bulunması lâzım geldiğini ve bu kendi başına şeylerin etkileme yasalarının, görünüşlerin bağlı olduğu yasalarla aynı olamayacağını iyice düşünüp, akla uygun olduğu biçimde, kabul etmek isteselerdi bu çelişki ortadan kalkardı.</p>

  <p class="normal">İrade (istenç), özgürlüğünü <span class="ideitalik">açıklamak</span> konusundaki öznel imkânsızlıklar, insanın ahlak yasalarına karşı duyabileceği bir ilgiyi<sup class="calibre3"><a href="../Text/kant_split_072.html#footnote-100-41" id="footnote-100-41-backlink">[41]</a></sup> bulmak ve kavranılır hale getirmek imkânsızlığı ile aynıdır; ama yine de insan bu ahlak yasasına karşı bir ilgi duymaktadır, bunun bizdeki nedenine de (içimizdeki temeline de) ahlak duygusu diyoruz. Bu ahlak duygusu, bazıları tarafından yanlış olarak ahlaksal yargılamalarımızda ölçüt olarak gösterilir, çünkü ahlaksal duygu, daha çok yasanın irademize yaptığı öznel bir etki olarak kabul edilmelidir; bu konudaki nesnel nedenleri (temelleri) ise ancak akıl sağlayabilir.</p>

  <p class="normal">Aklın işlerliği bakımından duyularca uyarılan akıl sahibi varlıklara, olması gerekeni ancak aklın buyurmasını istemek için, akla ödevin yerine getirilmesinden doğan hoşlanma ya da haz duyma yetisinin katılması, yani aklın duyusallığı (duyarlığı) kendi ilkelerine göre belirleme nedenselliği gerekmektedir. Ne ki, kendisi duyusal herhangi bir şeyi taşımayan tek bir düşüncenin haz ya da acı duygusunu nasıl yarattığını kavramak, yani <span class="ideitalik">a priori</span> olarak kavranılabilir bir hale getirmek bütünüyle olanaksızdır; çünkü bu, özel türden bir nedenselliktir ve her türlü nedensellikte olduğu gibi, <span class="ideitalik">a priori</span> olarak hakkında hiçbir şeyi bilemeyiz, belirleyemeyiz; tersine yalnız deneye başvurmamız gerekir. Fakat bu nedensellik de neden ile etki (sonuç) arasında bir bağlantıyı ancak iki deney nesnesi arasındaki bağlantı olarak verebileceğinden, burada saf (katışıksız) aklın (deney alanında kendisine hiçbir nesne sağlanamayan) yalnız idelerle, deneyde bulunan bir etkinin nedeni olması gerekir; <span class="ideitalik">maksimin yasa olarak genelliğinin,</span> dolayısıyla ahlaksallığın bizi neden ve niçin ilgilendirdiğini açıklamak biz insanlar için bütünüyle olanaksızdır. Yalnız şu kadarı kesindir ki, ahlaklılık, <span class="ideitalik">bizi ilgilendirdiği için, (ona ilgi duyuluyor diye)</span> bizim için geçerli değildir, (çünkü bu bir heteronomidir ve pratik aklın duyusallığı –duyarlığa– yani temelinde bulunan bir duyguya bağımlı olmadır; böyle bir durumda da pratik akıl, ahlaksal bakımdan hiçbir zaman yasa koyucu olamaz), tersine ahlaksallık biz insanlar için geçerli olduğundan ona ilgi duyulmaktadır; çünkü ahlaksallık, düşünce varlığı olarak bizim irademizden, dolayısıyla da bizim asıl kendi ben'imizden kaynaklanmıştır; fakat, <span class="ideitalik">yalnız görünüşe ait olan şey ise, akıl tarafından zorunlu olarak kendi başına şeye bağımlı kılınmıştır.</span></p>

  <p class="normal">İmdi, <span class="ideitalik">"kesin bir buyruk (kategorik imperativ) nasıl mümkündür?"</span> sorusu, kendisini mümkün kılan biricik varsayımı, ilk koşulu, yani özgürlük idesini gösterebildiğimiz ve aynı şekilde bu ilk koşulun zorunluluğunu görebildiğimiz ölçüde yanıtlanabilir; bu ilk koşul da (varsayım da) aklın <span class="ideitalik">pratik kullanımı</span> için, yani bu buyruğun dolayısıyla ahlak yasasının geçerliliğine inanmak ve bir kanıya sahip olmak için yeterlidir; ama bu ilk koşulun (varsayımın) kendisinin nasıl mümkün olduğunu hiçbir insan aklı asla kavrayamaz. Fakat bir düşünce varlığının iradesinin özgürlüğünün ilk koşulundan (varsayımından) ise, formel (biçimsel) bir koşul olarak bu iradenin özerkliği zorunlu bir sonuç gibi çıkar, başka bir deyişle, düşünen bir varlık olarak insan iradesinin özgürlüğünün ilk koşulu ise formel (biçimsel) bir koşul olarak bizim irademizin otonomisine bağımlıdır ve bu formel (biçimsel) koşul altında iradenin belirlenmesi de zorunlu bir sonuç olarak ortaya çıkar. İradenin bu özgürlüğünü ilk koşul olarak kabul etmek, (duyular dünyasındaki görünüşlerin bağlantısı içindeki doğa zorunluluğu ilkesiyle çelişkiye düşmeden) yalnız tamamıyla mümkün olmakla kalmıyor (spekülatif felsefenin de gösterebileceği gibi), tersine özgürlüğü pratik olarak belirliyor; yani, irade özgürlüğünü idede kişisel tercihe bağlı bütün eylem lerin koşulu olarak temeline koymak, akıl aracılığıyla kendi nedenselliğinin, dolayısıyla da arzulardan farklı bir iradenin bilincinde olan akıl sahibi bir varlık için, başka koşula gerek göstermeden, <span class="ideitalik">zorunlu</span> buluyor. Fakat şimdi salt aklın nereden gelirse gelsin, başka güdülere dayanmadan kendi başına nasıl pratik olabileceği, yani bütün maksimlerinin yasalar olarak yalnız genelgeçerlikleri ilkesinin (kuşku yok, bu ilke saf pratik aklın bir formu olacak biçimde), iradenin önceden herhangi bir ilgi duyabileceği hiçbir içeriği (nesnesi) olmadan, kendi başına bir güdüyü <span class="ideitalik">nasıl</span> sağlayabildiğini ve ahlaksal denebilecek bir ilgiyi ortaya çıkarabildiğini, başka bir deyişle, salt aklın nasıl pratik olabileceğini açıklamak insan aklının gücünü tamamen aşar; bunun açıklamasını yapmak için harcanan emek ve gösterilen her çaba boşa gitmiş demektir.</p>

  <p class="normal">Bu sanki özgürlüğün kendisinin bir iradenin nedenselliği olarak nasıl mümkün bulunduğunu temellendirmeye çalışmam gibi bir şeydir. Çünkü böylelikle ben orada felsefenin açıklama temelini bir yana bırakıyorum ve dayanacağım başka bir açıklama temeli de yoktur. Gerçi şimdi elimde kalan düşünülür dünyada, düşünce varlıkları dünyasında dolanıp serüvenlere atılabilirim; ama özgürlüğe ilişkin sağlam temeli bulunan bir ideye sahip olsam da, yine de özgürlük hakkında pekin (kesin) en ufacık bir bilgim yoktur; ve böyle bir bilgiye de doğal akıl yetimin bütün çabalarıyla bile hiçbir zaman ulaşamam. Özgürlük idesi ancak, duyular dünyasına ait olan her şeyi irademi belirleyen nedenlerin dışına çıkardıktan sonra kalan bir şeye, yani duyusallık alanından çıkarılan hareket nedeni ilkesini sınırlamaya, böylece sınırlarını çizerek her şeyi karmakarışık bir biçimde kapsamadığını, onun dışında daha fazla bir şeylerin olduğunu göstermeye yarayan bir şeyin geriye kaldığına işaret eder; fakat ben bu daha fazla olan şeyi bundan öte bilmiyorum. Bu ideali düşünen saf akıldan, her türlü maddeyi (içeriği), yani nesnelerin bilgisini çıkarınca, geriye onun formundan başka bir şey elimde kalmıyor, yani maksimlerin genelgeçerliliğinin pratik yasasından başka ve buna uygun olarak, salt bir anlama yetisi dünyasıyla ilgi içinde bulunan akla etki eden, yani iradeyi belirleyen bir neden olarak düşünmekten başka bir şey kalmıyor bana. Burada güdülerin hepten bulunmaması gerekir; o zaman düşünülür bir dünyanın bu idesinin kendisi, güdü ya da aklın aslında ilgi duyduğu şey olur; ama bu ilgiyi kavranılır bir hale getirmek bizim özellikle çözemediğimiz bir sorundur.</p>

  <p class="normal">Burası bütün ahlak araştırmalarının en son sınırıdır; fakat bu sınırı belirlemek şu bakımdan büyük bir öneme sahiptir: Aklın bir yandan en yüksek hareket nedeni <span class="ideitalik">(motiv</span>i) olan kavranabilir, ama deneysel bir ilgiyi duyular dünyasında aramaması, öte yandan da düşünülür dünya adı altında kendisi için boş olan aşkın <span class="ideitalik">(transandant)</span> kavramlar uzayında (boş mekânında) ileriye hiçbir adım atamadan, boşuna kanat çırpmaması ve düşlemsel kuruntular arasında kendisini yitirmemesi. Bununla birlikte tüm düşünce varlıklarının oluşturduğu bir bütün olarak salt bir anlama dünyasının idesi, bütün bilgi onun sınırlarında son bulsa da, akla dayanan bir inanç için her zaman yararlı ve olmasına izin verilen bir ide olarak kalır (bizim de akıl sahibi varlıklar olarak, öte yandan aynı zamanda duyular dünyasının üyeleri olsak da, bağlı olduğumuz salt bir anlama yetisi dünyası idesi, uyumlu bir inanç için daima yararlı ve kendisine izin verilen bir idedir); gerçi bütün bilgimiz ancak bu dünyanın sınırına kadar devam eder ve bu sınırda sona erer; sanki doğa yasalarıymış gibi, özgürlük maksimlerine göre dikkatle davrandığımız zaman bizim de üyesi olarak ancak içinde bulunduğumuz genel bir <span class="ideitalik">kendi başına amaçların</span> akıl sahibi varlıklara ait ülkenin görkemli, soylu ideali bizde ahlak yasasına karşı canlı bir ilgi doğurur.</p>
</body>
</html>
