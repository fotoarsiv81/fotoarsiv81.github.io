<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_17">Birinci Basım İçin Önsöz<br class="chapter" />
  &nbsp;(1790)&nbsp;</h2>

  <p class="normal"><span class="ideitalik">A priori</span> ilkelerle bilme yetisine Katkısız Akıl (Salt Akıl), bu bilmenin mümkün olup olmadığının ve sınırlarının genel bir araştırılışına da <span class="ideitalik">Katkısız Aklın Eleştirisi</span> denebilir; söz konusu yeti ile, bu başlık altında daha önceki yapıtımızda da görüldüğü gibi, kendi özel ilkelerini izleyen pratik aklın bu yetisini incelemeyi istemeksizin, aklın yalnızca teorik alandaki kullanımı anlıyorum. Bu eleştiri doğrudan doğruya şeyleri <span class="ideitalik">a priori</span> olarak bilme yetimizin yalın bir araştırılmasına yönelecektir; bu yüzden de kendisine yalnızca bilgi elde etme, bilgi edinme yetimizi konu edinecek, hoşlanma ve hoşlanmama (haz ve acı) duygusu ile arzulama yetisini dışarıda bırakacak, bilgilenme yetileri arasında da dikkatini yalnızca anlama yetisine ve onun <span class="ideitalik">a priori</span> ilkelerine yöneltecek ve bunu da yargı gücünü ve aklı (teorik bilmeye ait olan bu yetiler) dışarıda bırakarak yapacaktır; çünkü bilgiyi <span class="ideitalik">a priori</span> ilkelerle kurma çabasındaki başarı, anlama yetisinden başka <span class="ideitalik">(Verstand)</span> bir bilgilenme yetisi ile mümkün olamaz. Bütün bu yetileri çok yakından ele alıp inceleyen Eleştiri'ye bilginin gerçek büyük kısmına öteki yetilerden fazlaca kendi kaynakları ile sahip olduğunu öne süren her bir yeti, yalnız doğa yasası olarak fenomenlerin tümüne (bunların formu da <span class="ideitalik">a priori</span> olarak aynı biçimde verilmiştir) <span class="ideitalik">a priori</span> olarak kendini yerleştiren anlam yetisinden başka hiçbir şeye bağlı değildir; anlama yetisi, bilme yetimiz için aşkın (transandantal) oldukları bir hakikat olan ve bu yüzden de ne yararsız ne de yapay olan, düzenleyici ilkeler olarak hizmet eden ideler arasındaki bütün öteki kavramları ortaya çıkaran bir yetidir; böylece Eleştiri, bir yandan genellikle bütün şeylerin bilgisinin mümkün olup olmadığını bu sınırlar içinde kapalı tutmayı istediği sanılan anlama yetisinin (yani, bilinebilen her şeyin olasılığı koşullarını <span class="ideitalik">a priori</span> olarak veren bu yetinin) insanı huzursuz bırakan yönelimlerine bir fren olmakta, öte yandan da her türlü bilginin en son amacını hiçbir zaman ortaya koyup ona ulaşamayan bir bütünlük ilkesine göre doğayı gözlemleyerek kendi kendisini yönetebilmektedir.</p>

  <p class="normal">Demek ki bu kendi özel alanına bilme yetisinde sahip olan anlama yetisinin kendisiydi, bu bilme yetisi de bilginin kurucu ilkelerini <span class="ideitalik">a priori</span> olarak elinde bulundurmakta ve eleştiri ile, genellikle de katkısız (salt) aklın eleştirisi diye adlandırılan ile, öteki bütün rakiplerine karşı emin ve kesin, fakat tek (tikel) bir elde bulundurmayı kurmaya yöneliyordu; arzulama yetisi ile ilgili olarak da yalnız kurucu <span class="ideitalik">a priori</span> ilkeleri içeren aklın aynı yolla, pratik aklın eleştirisinde kendi alanını sıkıca elde tuttuğu görülür.</p>

  <p class="normal">Fakat, bilme yetilerimiz dizisinde yer alan yargı gücü, anlama yetisi ile akıl arasında bir orta terim (bağlaç) oluşturur; ama o da <span class="ideitalik">a priori</span> ilkelere sahip midir ve bu ilkeler de aynı zamanda hem kurucu hem de düzenleyici midirler? (Özel bir alanı göstermemekle birlikte.) Ve yine bunlar arzulama yetisi ile bilme yetisi arasında aracı bir bağ olarak hoşlanma ve hoşlanmama (zevk ve acı) duygusuna <span class="ideitalik">a priori</span> bir kural verebilirler mi? (Anlama yetisinin ilkine, aklın da ikincisine <span class="ideitalik">a priori</span> yasalar dikte ettiği gibi); işte bu sorularla elinizdeki <span class="ideitalik">Yargı Gücünün Eleştirisi</span> ile ilgilenmektedir.</p>

  <p class="normal">Katkısız (salt) aklın bir eleştirisi, yani <span class="ideitalik">a priori</span> ilkelere göre yargı yetimizin <span class="ideitalik">(Urteilskraft)</span> bir eleştirisi kendisini özel bir kısım gibi ele almadan, eğer bir bilme yetisi olarak gerekli görürse, o zaman eksik, tamamlanmamış sayılır; katkısız bir felsefe sisteminin ilkeleri, pratik ve teorik kısımlar arasında özel bir kısım oluşturmazlar, fakat gereksinme duyulduğunda ve verilmiş bir durumda, ikisinden her birine eklenebilirler. Çünkü metafizik genel adı altında böyle bir sistem bir gün kurulursa eğer (onu bütünüyle tamamlamak mümkündür ve aklın kullanılışı için her başvuruşta çok büyük bir önem taşır), eleştirinin önce bir kuruluşun, deneyin bağımsız ilkelerinin (kısmının) ilk dayanağının bulunduğu, temelini derinliğine araştırması, bu yapının bazı kısımlarının çökmemesi için gereklidir; çünkü böyle bir çöküşün bütünü (her şeyi) bir yıkıntıya çevirmesi kaçınılmazdır.</p>

  <p class="normal">Fakat yargı gücünün yapısından (ki, onun doğru kullanılması çok gereklidir ve genellikle de yalnız bu yetiden istenen bir şeydir; yoksa ortak duyu adı altında başka bir şeyden değil), yargı gücü için, özel bir ilkenin bulunmasının büyük zorlukları gerektirdiği sonucuna kolayca varılabilir (çünkü bu özel ilke <span class="ideitalik">a priori</span> bir şeyi kendi içinde bulundurmak zorundadır, aksi durumda özel bir bilme yetisi olarak en yaygın eleştiriye sunulamaz) ve bu yüzden de kavramlardan <span class="ideitalik">a priori</span> olarak çıkarılamaz; bu kavramlar gerçekten de anlama yetisine aittirler ve yargı yetisi de yalnızca onları kullanmayı kendisine önerebilir. İmdi yargı yetisi gerçekte hiçbir şeyi bildirmeden (hiçbir şey hakkında bilgi vermeden) ve kendisine yalnızca bir kural olarak yarayan, fakat kendi yargısını uyduracağı nesnel bir kural olmayan, bir kavram vermek zorundadır; çünkü o zaman kuralın uygulandığı durumun verilmiş bir durum olup olmadığını ayırt edebilmek için başka bir yargı yetisine gerek duyulacaktır.</p>

  <p class="normal">İşte ilke konusundaki bu engelle (öznel ya da nesnel olsun) başlıca sanatın ya da doğanın yüce ve güzel kavramlarını içeren ve estetik yargılar denilen yargılarda karşılaşılır. Bu yüzden de bu estetik yargılardaki yargı yetisinin bir ilkesinin eleştirel incelenişi, bu yetinin bir eleştirisinin en önemli kısmıdır. Çünkü kendi başlarına onlar bilgiye (eşyanın bilgisine) hiçbir şey katmazlar, yalnız bilme yetisine aittirler ve bu yeti ile, aklın kavramlarında arzulama yetisi kendi <span class="ideitalik">a priori</span> ilkelerine sahip bulunduğu için bu arzulama yetisini belirleyici ilkesi olabilen şeyle karıştırılmaması gereken birkaç <span class="ideitalik">a priori</span> ilkeye bağlı hoşa gitme ve hoşa gitmeme duygusu arasındaki doğrudan bir bağı kanıtlarlar. Doğanın mantıksal değerlendirilişinde deney, şeylerin içindeki yasaya, anlama yetisine ya da duyusal olanın genel kavramının ulaşamadığı açıklamaya uygunluğu sergiler: Burada yargı yetisi yalnız doğal nesne ile duyuüstü bilinemeyen şey (doğanın bilgisini edinmek için yalnız kendi görüş açısından kullanılması gereken ilke) arasındaki bağın ilkesinin kendisinden çıkarılabilir. Bu durumda dünyadaki varlıkların bilgisine bu tür <span class="ideitalik">a priori</span> bir ilke uygulanabilir ve uygulanmalıdır da; ve aynı zamanda da pratik akıl için yararlı olan görüşler açığa çıkarılmış olur; ama henüz o, hoş olma ve hoş olmama (haz ve acı) duygusu ile doğrudan bir bağa sahip değildir; işte bu bağ yargı gücü ilkesinin tam bir bilmecesi, gizi olmuş ve böylece bu yeti için eleştiride özel bir bilim ayırmak zorunlu hale gelmiştir; çünkü kavramları (acı ve haz duygusu için doğrudan doğruya hiçbir durumda sonuç çıkarılamayan kavramları) izleyen mantıksal yargı, bu kavramların sınırının eleştirel bir belirlenimi ile felsefenin kuramsal kısmına kesinlikle eklenmiş olacaktır.</p>

  <p class="normal">Estetik bir yargı gücü olarak beğeninin incelenişine, bu yetinin kültürü ya da oluşumu (formasyonu) açısından (ki, bu konu geçmişte olduğu gibi, gelecekte de üzerinde hiçbir benzer araştırma yapılmaksızın akışını sürdürecektir) ve esas olarak da transandantal görüş noktasından dolayı burada girişilmemiştir; bu eksikliğin (yetkin olmayışın) anlayışla karşılanacağını ve bağışlanacağını ummak istiyorum; fakat varılması amaçlanan daha sonraki görüş bakımından çok ciddi bir incelemeyi beklemek gerekir. Ama bununla birlikte, burada da, doğanın oldukça anlaşılmaz bir hale getirdiği bir problemin çözümlenmesindeki büyük güçlüğün ortaya koyduğu herhangi bir sonuçtaki kaçınılması zor bazı karanlık yerlerin de hoşgörüyle karşılanacağını umuyorum; çünkü eğer ancak problem açık ve seçikçe konulmuş olsaydı, dilde de doğru tam bir biçimde ifade edilmiş olurdu; öte yandan böyle bir ilkeden yargı fenomenin çıkarımlanması belki de tam bir açıklığa sahip değildir ve kavramlarla elde edilen bir bilgide doğruluk ölçütü gereklidir ve buna da yapıtın ikinci kısmında ulaşılmış olduğunu düşünüyorum.</p>

  <p class="normal">İmdi burada bununla eleştirel yapıtımın tümünü tamamlamış oluyorum. Bu yaşımda böyle bir çalışma için hâlâ gereken zamanı kazanmak amacıyla öğretiye gecikmeden geçmek istiyorum. Açıktır ki bu kısımda yargı yetisi için özel bir bölüm bulunmayacaktır; çünkü bu yetinin hatırına eleştiri, teorinin yerine hizmet edecektir, fakat felsefenin (ve katkısız felsefenin de) teorik ve pratik, ahlak ve doğa metafiziği olmak üzere bölümlenmesiyle bu görev (girişim) tamamlanmış olacaktır.</p>
</body>
</html>
