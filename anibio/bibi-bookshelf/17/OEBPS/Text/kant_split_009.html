<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">Birinci Basım İçin Önsöz<br class="chapter" />
  &nbsp;(1781)<sup class="calibre3"><a href="../Text/kant_split_032.html#footnote-100-1" id="footnote-100-1-backlink">[1]</a></sup>&nbsp;</h2>

  <p class="normal">İnsan aklı bilgilerinin bir çeşidinde (türünde), sormaktan kaçınamadığı sorular yüzünden tedirgin olmak gibi, garip bir alın yazısına sahiptir; gerçi bu sorular aklın kendi yapısından çıkarlar, ama bunlara akıl yanıt veremez; çünkü bu soruların yanıtlanmaları insan aklının her türlü gücünü aşarlar.</p>

  <p class="normal">İnsan aklının düştüğü bu çıkmaz hiç de onun suçu değildir. Akıl, deney sırasında kullanımı kaçınılmaz olan ve yine bu deney tarafından yeterli bir biçimde doğrulanıp garanti edildiği ilkeler ile yola çıkar. Bu ilkelerin yardımıyla da akıl –kendi yapısının yasalarıyla uygunluk içinde– daha uzak koşullara doğru durmadan yükselir. Ama sorunların böyle bir türlü son bulmaması nedeniyle de kendi işlerinin hep tamamlanmamış olarak kaldığını anlayıp, deneyde olanaklı her türlü kullanımı aşıp dışına çıkan, bununla birlikte de pek güvenilir göründükleri için sıradan insan aklının (ortak duyunun) uzaklaştığı ilkelere sığınmak zorunda bulunduğunu görür. Bu yüzden akıl kendisini öyle bir karanlığın ve çelişkilerin içine atmış olur ki, bunlardan gerçi akıl bir yerlerde gizli yanlışların üzerine yaslandığını, bu yanılmaları açığa çıkarmaksızın sezer; çünkü kullandığı ilkeler her türlü deneyin sınırları dışına çıktığı için, artık deneyin hiçbir başvurulabilecek denektaşını tanımaz olur. İşte sonu gelmeyen bu çatışmaların olup bittiği savaş alanının adına <span class="ideitalik">Metafizik</span> denir.</p>

  <p class="normal">Metafiziğe, bütün bilimlerin kraliçesi denildiği bir dönem oldu; gerçekten de olguya değil de eğilime bakıldığında, <span class="ideitalik">Metafizik</span>, konusunun çok önemli olması nedeniyle bu şerefli başlığı tam olarak hak etmiştir. Ne var ki şimdi çağımızda onu bütünüyle hor gören yaygınlık kazanmış bir moda egemen; kovulmuş ve kendi başına bırakılmış bu soylu bayan da <span class="ideitalik">Hecuba</span> gibi gözleri yaşlı sızlanmakta:</p>

  <p class="indentmetinitalik">... modo maxima rerum,</p>

  <p class="indentmetinitalik">Tot generis natisque potens...</p>

  <p class="indentmetinitalik">Nunc trahor exul, inops.</p>

  <p class="indentmetin">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ovidius, <span class="ideitalik">Metamorphoses</span>)<sup class="calibre3"><a href="../Text/kant_split_033.html#footnote-100-2" id="footnote-100-2-backlink">[2]</a></sup></p>

  <p class="normal"><span class="ideitalik">Dogmatiklerin</span> egemenliği altında bulunduğu sırada, <span class="ideitalik">Metafiziğin</span> başlangıçtaki gücü <span class="ideitalik">despotça</span>ydı. Fakat yasaları henüz antik barbarlığın izlerini taşıdığı için bu Metafizik azar azar iç savaşlar yüzünden tam bir kargaşa içine düştü; toprağı sürekli olarak işleyip kesin bir biçimde yerleşmekten nefret eden bir çeşit göçebeler halindeki septikler de, zaman zaman toplum birliği ile olan bağı parçaladılar. Bereket versin pek az sayıda olmaları nedeniyle de ötekilerin kopmuş olan bu bağı ve birliği, üzerinde birleştikleri bir plana göre olmasa bile, hep yeni baştan kurmayı denemelerine engel olamadılar. Gerçi son zamanlarda bütün bu çekişmelere insan zihninin belli bir <span class="ideitalik">fizyolojisi</span> ile –ünlü Locke' unki ile– bir an olsun son veriliyormuş ve bu savların haklı olup olmadıkları da kesin bir sonuca bağlanıyormuş gibi göründü. Ama bu sözde kraliçenin doğuşu sıradan ortak bir deneyden türetiliyordu (Locke tarafından) ve bu yüzden de yersiz savları, haklı olarak, kuşkulu görülebilirdi; bununla birlikte kendisi için uydurulan bu soykütüğünün gerçekte yanlış olması nedeniyle yine de kendi savlarını, eğilimlerini sürdürüp duruyordu. Bu yüzden de her şey eskimiş, yıpranmış ve delik deşik olmuş dogmatizme yeniden düştü ve bundan kurtarılmak istenen bilim de yine hor görüldü. Bugün, bütün yollar (yöntemler) boş yere sınandıktan sonra –böyle olduğuna inanıldığı gibi– artık ortalığı, bilimlerdeki kaosun ve derin karanlıkların anası olan, tiksinti, bıkkınlık ve tam bir <span class="ideitalik">kayıtsızlık</span> kaplamış bulunuyor; ama bunlar bu aynı bilimlerin, beceriksiz uğraşmaların karanlık, karmakarışık ve kullanılmaz bir hale getirildiği durumlarında, yakın gelecekteki bir değişim ile bir aydınlanmanın, bir yeniden doğuşun kaynağı, en azından bir başlangıç belirtisidir de.</p>

  <p class="normal">Gerçekten de bu gibi araştırmalar ve soruşturmalar karşısında bir <span class="ideitalik">kayıtsızlık</span>, bir <span class="ideitalik">umursamazlık yaratmaya</span> kalkışmak boşunadır; çünkü bunların konusuna insan yapısı <span class="ideitalik">ilgisiz kalamaz</span>. Bunun yanında, bunlara sanki <span class="ideitalik">aldırmaz gibi görünenler</span> bile okul terimleri yerine popüler bir dil koyarak ne denli saklamak isterlerse istesinler, birazcık düşününce, sözde o kadar hor gördükleri metafizik savlara kaçınılmaz bir biçimde düşerler. Bununla birlikte, bütün bilimlerin çiçek açtıkları bir ortamda kendini gösteren ve eğer, edinilebiliyorlarsa, yani bilinmeleri mümkün ise, bilinmelerinden en az vazgeçilebilecek olan bilimlere karşı olan bu ilgisizlik, dikkat edilmeye ve üzerinde derinlemesine düşünmeye değer bir olaydır. İşte bilimlere karşı olan bu kayıtsızlığın bir hafiflikten değil de, kendini artık sözde bilgiler ile uzun zaman oyalamak istemeyen bir çağın olgunlaşmış <span class="ideitalik">yargı gücünden</span><sup class="calibre3"><a href="../Text/kant_split_034.html#footnote-100-3" id="footnote-100-3-backlink">[3]</a></sup> ileri geldiği apaçıktır; bu, aklı, görevlerinin en zoruna, yani kendi kendisini öğrenmeye yeniden girişmeye ve haklı savlarını koruyan, ama buna karşılık temelsiz, pekin olmayan bütün haksız savlarını ve ele geçirdiklerini zorbalıkla değil de, sonsuz ve değişmez yasaları ile geçersiz kılabilen bir mahkeme kurmaya, sorguya çekebilmek için, çağırmalıdır, bu sorgulama mahkemesi de <span class="ideitalik">Katkısız Aklın Eleştirisi</span>'nden başka bir şey değildir.</p>

  <p class="normal">Ancak bununla ben, kitapların ya da sistemlerin bir eleştirisini değil de, her türlü deneyden bağımsız olarak soluk alan aklın tüm bilgilerle olan ilişkisini, sonuç olarak da genellikle bir metafiziğin mümkün olup olamayacağı sorusunun çözümünü ve metafiziğin hem kaynaklarının, hem de genişliği ile sınırlarının belirlenmesini ve bütün bunların da ilkelere göre olduğunu, ilkelerden çıkarıldığını, yani genellikle aklın gücünün bir eleştirisini anlıyorum.</p>

  <p class="normal">İmdi ben geriye kalan izlenecek bu biricik yola girmiş bulunuyorum ve bu yolda şimdiye değin deney dışındaki kullanımında aklı kendi kendisiyle çatışmaya ve bölünmeye düşüren bütün yanılmaları ve yanlışları ortadan kaldırmış olmakla övünüyorum. İnsan aklının güçsüzlüğüne sığınarak onun sorularından kaçmadım; tersine onları ilkelere göre ele alıp tam olarak bölümledim, özgül bir biçimde inceledim ve aklı kendisiyle anlaşmazlığa düşüren kesin noktayı bulup ortaya çıkararak bu soruları aklı bütünüyle tatmin edecek bir biçimde çözdüm. Gerçi bu sorulara, hiç de, dogmatizme gönül vermiş çılgın bir bilme tutkusunun bekleyebileceği türden bir yanıt vermedim; çünkü dogmatizmin böyle bir tutkusu, benim hiç anlamadığım, büyüsel elçabukluklarından başka bir beceri ile tatmin edilemez. Yalnız aklımızın doğal belirlenişi ve yapısı da, herhalde, konusu olarak böyle bir şeyi göz önünde bulundurmamıştır; ve felsefenin görevi de, bu arada, pek bir beğenilen, sevilen bir kuruntu, bir yanıltı ortadan kalksa bile, yanlış yorumlardan doğan aldanmayı <span class="ideitalik">(illusion)</span> gidermektir. Bu yapıtta işi tüm ayrıntıları ile ele almayı kendime başlıca kaygı edindim ve bu ön uğraşımda çözülmeyen ya da en azından çözülmesi için anahtarı verilmeyen tek bir metafizik sorunun bulunmadığını söylemeye cesaret ediyorum. Gerçekten de katkısız (salt) akıl öylesine yetkin bir birlik sunar ki, eğer kendi yapısının karşısına çıkardığı bütün sorulardan tek bir tanesi için bile ilkesi çözümde yetersiz olsaydı, bu ilkeyi reddetmekten başka bir şey yapmazdı; çünkü bu ilke o zaman öteki sorulardan hiçbirine de tam bir güvenle uygulanamazdı.</p>

  <p class="normal">Bunları söylerken, okurun yüz çizgilerinde, görünüşü pek bir kendini beğenmişçesine olan ve hiç de alçakgönüllü bulunmayan bu savlardan dolayı, hor görme ile karışık bir öfkeyi belli belirsiz görür gibi olduğunu sanıyorum; bununla birlikte bu savlar, örneğin ruhun yalın yapısını ya da evrenin bir ilk başlangıcının zorunluluğunu göstermeye kalkışan o pek sıradan ve yaygın programların yazarlarınınkiyle karşılaştırılamayacak denli ölçülüdürler. Çünkü bu gibi kimseler, insan bilgisini, mümkün deneyin tüm sınırları dışına çıkararak genişletip yayma işinde kendilerine oldukça güveniyorlar, oysa ben bu işin tümüyle gücümü aştığını alçakgönüllükle itiraf ederim; bunun yerine ben, yalnızca aklın kendisi ve onun katkısız düşünmesiyle uğraşacağım. Ve bunların açık ve aydın bir biçimde, tam bir bilgisini de, kendimden öyle pek uzaklarda aramam gerekmiyor, çünkü ben onu kendimde buluyorum ve sıradan mantık da verdiği örnekle, aklın bütün yalın aktlarının (edimlerinin), tam ve sistemli bir biçimde sayılabileceğini bana gösteriyor. Ben burada yalnızca, deneyden gelen her türlü araç–gereç (malzeme) ve yardımdan yoksun kaldığımda, akıl ile hangi noktaya kadar varabilecek bir iş görmeyi umup umamayacağım sorusunu ortaya atıyorum.</p>

  <p class="normal">Herhangi keyfi bir sanının değil de, aklın–bilginin kendi yapısının bize yüklemiş olduğu ereklerin her birine erişmek için gerekli yetkinlik ve tamlık ile yine bütün bu ereklerin hepsine birden ulaşmak için gerekli genişlik ve yayılım üzerine, yani eleştirel araştırmamızın konusu üzerine yeterince bir şeyler söyledim.</p>

  <p class="normal">Araştırmamızın biçimi ile ilgili olan, <span class="ideitalik">kesinlik</span> ve <span class="ideitalik">açıklık</span> gibi daha iki şey var ki bunlar böyle çok duyarlı bir girişimi göze alan bir yazarda, haklı olarak, aranan esaslı nitelikler sayılabilir.</p>

  <p class="normal">İmdi <span class="ideitalik">kesinlik</span> (süjenin objeye kesinbilişte tam uygunluğu) ile ilgili olarak kendime şu yargıyı yasa edindim: Bu gibi incelemeler sırasında kanıların (sanıların) yerleşmesine hiç izin yoktur; içinde varsayıma benzer bir şeyler bulunan her şey yasaklanmış bir eşyadır ve bu ne denli ucuz olursa olsun satış konusu yapılmamalı ve bulunur bulunmaz da ona hemen el konulmalıdır. Gerçekten de <span class="ideitalik">a priori</span> bir temeli olan her bilgi, bu niteliğiyle, kendisinin saltık olarak zorunlu sayılmasını istediğini bildirir; bu, bütün <span class="ideitalik">a priori</span> katkısız bilgilerin bir belirleniminin, kesinbilişin ölçüsünün birliği ve de <span class="ideitalik">apodiktik</span> –felsefi– her türlü kesinbilişin örneği olması gereken bir belirlenimin daha da çok istediği bir şeydir. Girişimimde bu açıdan başarılı olup olmadığım üzerine yargıda bulunmayı okura bırakıyorum; çünkü yazara yakışan şey, yalnız nedenleri göstermektedir, yoksa bu nedenlerin yargıçların üzerinde bıraktıkları etkiler hakkında bir yargı da bulunmak değil. Ancak hiçbir suçu olmadan nedenlerinin zayıflamasına yol açmamak için, birtakım yanlış anlamaları ortaya koyabilecek olan yerleri, bunlar ikinci dereceden bir erek ile ilişkili bile olsalar, okurun bu noktadaki en küçük bir tereddüdünün ana erek bakımından yargısı üzerinde yapacağı etkiyi zamanında önlemek için, okuyucunun kendisi bu anlaşmazlıkları pekâlâ gösterebilir.</p>

  <p class="normal">Anlama yetisi <span class="ideitalik">(Verstand)</span> adını verdiğimiz gücü derinliğine incelemek ve kullanılışının sınırları ile kurallarını belirlemek için, benim Transandantal Analitik'in ikinci anabölümünde <span class="ideitalik">"Katkısız Zihin (anlama yetisi) Kavramlarının Çıkarımı (dedüksiyonu)"</span> başlığı altında yapmış olduğum araştırmalardan çok daha önemli olan başka bir araştırmanın bulunduğunu bilmiyorum; beni en çok yoran da bu incelemeler olmuştur, ancak bunun boşuna bir yorulma olmadığını umarım. Biraz derine giden bu incelemenin iki yönü vardır. Bunlardan biri, katkısız anlama yetisinin konuları ile ilişkilidir ve anlama yetisinin <span class="ideitalik">a priori</span> kavramlarının nesnel geçerliliği ile değerini göstermek ve anlatmak zorundadır; bundan dolayı da bu yön konum içinde esaslı bir yer alıyor. Öteki yön ise katkısız anlığının kendisini, dayandığı olanaklar ve bilgi yetileri açısından, dolayısıyla da öznel bakımdan incelemeyi göz önünde bulunduruyor; imdi benim esas amacım bakımından, çok büyük bir öneme sahip olmakla birlikte, bu tartışmalı inceleme yine de temelli bir şey değildir, çünkü bilinmesi gereken ana soru hep şu olmaktadır: Akıl <span class="ideitalik">(Vernunft)</span> ve anlama yetisi <span class="ideitalik">(Verstand)</span> deneyden bağımsız olarak, neyi ve nereye kadar bilebilir? Ve şu değildir: Düşünme yetisinin kendisi nasıl mümkün oluyor? Bu sonuncu soru, verilmiş bir etkinin nedenini aramak gibi bir şey olduğundan ve bu yüzden de kendisinde varsayıma benzer bir şey bulunduğundan –başka bir vesileyle gösterebileceğim gibi, gerçekte durum böyle olmamakla birlikte– burada ben kendime sanmak (bir kanıya bağlanmak) için izin verdiğimden, okuru da başka bir sanıda bulunmada sanki özgür bırakmışım gibi bir durum varmış gibi görünüyor. Burada okura bundan dolayı şunu anımsatmak isterim ki, eğer benim öznel çıkarımım beklediğim tam bir kanışı okurun kendisine edindiremezse, araştırmalarımın tek amacı olan nesnel çıkarım yine de gücünden bir şey yitirmeyecektir ve bunun için de 92. ve 93. sayfalarda söylediklerini saklı tutmak herhalde yeterli olacaktır.</p>

  <p class="normal"><span class="ideitalik">Açıklığa</span> gelince, okuyucunun önce, k<span class="ideitalik">avramlardan çıkarılan diskürstif</span> (mantıksal) açıklığı ve bundan sonra bir de <span class="ideitalik">somut görülerden (Anschauung)</span> (birden kavramaya ilişkin sezişlerden), yani örneklerden ya da somut açıklamalardan çıkarılan <span class="ideitalik">sezgisel (estetik)</span> açıklığı istemeye hakkı vardır. Birincisiyle yeterince uğraştım. Bu tasarımın özü ile ilgiliydi; ama ikincisi ile pek o kadar kesin olmayan bir biçimde, yeri ve gereği olmakla birlikte, yetesiye uğraşamamamın rastlantısal nedeni de oldu. Bu bakımdan çalışmam boyunca ne yapmam gerektiği konusunda sürekli bir kararsızlık içinde kaldım. Örnekler ve açıklamalar bana hep gerekli görünüyorlardı ve bu yüzden de bunlara gerçekten ilk tasarıda gereken yer verilmişti. Fakat hemen girişimimin büyüklüğünü ve kendime uğraşmayı ödev edineceğim konuların çokluğunu gördüm ve bu örneklerle açıklamaların yalnız kuru ve skolastik bir biçimde serimlenmelerinin bile yapıtımdaki konulara yeter bir genişlik ve yayılım kazandıracağını anladım, bu yüzden de popüler bakımdan zorunlu olan örnek ve açıklamalarla yapıtımı daha bir şişirmeyi uygun bulmadım; ayrıca bu çalışmanın yükü, sıradan halkın taşıması ve kullanışı bakımından, hiç de bir ölçü olarak alınmayacağı gibi, bilimin konusunu gerçekten bilenler için de okunacak şeyin basitleştirilmesi, kolaylaştırılması pek o kadar gereksinim duyulacak bir şey değildir. Kuşku yok bu kolay anlama her zaman hoşa giden bir şeydir, ama burada bizi amacımızdan biraz saptırabilirdi de. Rahip Terrasson, bir kitabın uzunluğunu ve büyüklüğünü, sayfalarının sayısı ile değil de onu anlamak için sarf edilmesi gereken zamanla ölçersek, pek çok kitap için, <span class="ideitalik">bu kadar kısa olmasalardı çok daha kısa olacaklardı</span> denilebilir, diyor. Ama öte yandan, spekülatif bilginin çok yaygın bütünlüğünü, ama tek bir ilkeye bağlanmış olan bütününü kavramayı kendimize erek edinirsek, aynı hakla diyebiliriz ki, pek çok kitap bu denli açık olmayı istemeselerdi çok daha açık olacaklardı. Çünkü açıklığı ve aydınlığı (anlaşılırlığı) sağlamada yararlanılan ve katılan yardımcı araçların gerçi parçaları, ayrıntıları anlamada yararı dokunur, ama bu çoğu zaman bütünün görülmesine engel olur ve bunu da okurun bu bütünlüğü bir bakışta yeterince çabuklukla kavramasına izin vermeyerek yapar; bu yardımcı araçlar, kullanılan bütün parlak renkleri yüzünden sistemin düzenini ve yapısını saklarlar ve aynı zamanda tanınmaz hale sokarlar; oysa sistemin birliği, yeterliliği ve dayanıklılığı üzerinde bir kanıya varmak için ilk planda bilinmesi gereken de bu sistemin bütünlüğüdür.</p>

  <p class="normal">Bana öyle geliyor ki, büyük ve önemli bir yapıtı, kendisine sunulan tasarıya göre tam ve sürekli bir biçimde gerçekleştirmeyi amaçlayan yazarın çabaları ile okurun kendi çabalarını birleştirmesi okur için hiç de zevksiz ve az çekici bir şey değildir. İşte burada vereceğimiz kavramlara göre metafizik, bütün bilimler arasında öyle bir düşünceyi gerçekleştirmeyi –hem de çok kısa bir zamanda ve az bir çaba ile, ona birlik halinde (ortak olarak) bu görev verildiğinde– üstlenebilecek olan biricik bilimdir; öyle ki kendinden sonra gelenlere bunların hepsini, içindekilerini hiç çoğaltmadan, kendi görüşlerine uyarak didaktik bir biçimde düzenlemekten başka yapacak bir şey kalmaz. Çünkü metafizik, katkısız akıl <span class="ideitalik">(reine Vernunft)</span> ile edindiğimiz her şeyin sistemli bir biçimde düzenlenmiş bir envanterinden başka bir şey değildir. Burada gözümüzden hiçbir şey kaçamaz, çünkü aklın bütünüyle kendisinden çekip çıkardığı, ortaya koyduğu bir şey ondan saklanıp gizlenemez; ama tersine, yalnız ortak oldukları ilke bulunur bulunmaz akıl bu şeyi kendisi ışığa çıkarır. Katkısız yalın kavramlardan, deneysel hiçbir şeye başvurmaksızın ya da belirli bir deneye götüren özel somut bir görü (seziş, Anschauung) bulunmaksızın, türetilen bu tür bilgilerin yetkin birliği, kendilerini genişletmek ve çoğaltmak bakımından üzerlerinde birtakım etkileri olmayan bu yetkin birlik, bu mutlak tamamlığı yalnız mümkün değil, zorunlu da kılar.</p>

  <p class="indentmetin"><span class="ideitalik">Tecum habita et noris, quam sit tibi curta supellex.</span><sup class="calibre3"><a href="../Text/kant_split_035.html#footnote-100-4" id="footnote-100-4-backlink">[4]</a></sup></p>

  <p class="sagnormal">(Persius)</p>

  <p class="normal">Katkısız –spekülatif– aklın böyle bir sistemini, <span class="ideitalik">Doğanın Metafiziği</span> başlığı altında ben kendim sunmayı umuyorum ve bu sistem, elinizdeki <span class="ideitalik">Eleştiri</span>'nin genişlikçe yarısı kadar bile olmayacak, fakat bununla birlikte içerdikleri bakımından bununla ölçülmeyecek denli zengin olacaktır. Ama elinizdeki bu <span class="ideitalik">Eleştiri</span>, her şeyden önce, böyle bir metafiziğin imkânının kaynaklarını ve koşullarını gösterip serimlemek ve bütünüyle yabani otların sardığı bir toprağı temizlemek ve düzlemek zorundadır. Burada da okurumdan bir yargıcın sabrı ile yansızlığını bekliyor ve bu işte de bir yardımcının iyi niyetiyle, yardımsever çabasına güveniyorum; çünkü <span class="ideitalik">Eleştiri</span>'de, sisteme temel olacak bütün ilkelerin serimi ne denli tam olarak gösterilmiş olursa olsun, bu sistemin tamam olması ve gelişmesi için, <span class="ideitalik">a priori</span> olarak sayılmaları mümkün olmayan, ancak birer birer aranmaları gereken türetilmiş kavramların hepsinin edinilmesi gerekliliği ortaya çıkar; ve bunun gibi, <span class="ideitalik">Eleştiri</span>'de nasıl kavramların bütün <span class="ideitalik">bireşimi (Synthesis)</span> tüketildi ise, burada da aynı şeyin <span class="ideitalik">çözümleme (Analysis)</span> bakımından da yapılması istenir: Bu da pek kolaydır ve bir iş olmaktan çok bir eğlencedir.</p>

  <p class="normal">Geriye yalnızca baskıya ilişkin söyleyecek bir iki söz kalıyor bana. Bu basımın başlaması biraz geciktiği için, provaların yalnız yarısını görebildim; bunlarda birkaç dizgi yanlışına rastladım, ama 379. sayfanın, aşağıda 4. satırındaki <span class="ideitalik">skeptisch</span> (kuşkulu) yerine, <span class="ideitalik">spezifisch</span> (özel, türsel), okunması gerekenden başkası anlamı bozmuyordu. Katkısız Aklın Anatomisi –sayfa 425'den 461'e değin– bir tablo halinde düzenlenmiş olup, <span class="ideitalik">Thesis</span> (sav) ile ilişkili olanlar sol yanda, <span class="ideitalik">Antithesis</span> (karşısav) ile ilişkili olanlar ise hep sağ yanda yer almaktadırlar; bunu da <span class="ideitalik">thesis</span> ve <span class="ideitalik">antithesis</span> kolayca karşılaştırılabilsin diye böyle düzenledim.</p>
</body>
</html>
