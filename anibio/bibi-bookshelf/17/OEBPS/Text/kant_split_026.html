<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_24">'Sürekli Barış'</h2>

  <p class="normal">Hollandalı bir hancı bu yergili sözleri bir mezarlık resmi çizilmiş tabelasına koymakla acaba genel olarak bütün insanlara mı, özel olarak savaşa doymaz yöneticilere mi, yoksa, sürekli (ebedi) barışın bu tatlı rüyasına kendilerini kaptıran filozoflara mı seslenmek istemektedir. Bu denemenin yazarı, bu konu üzerinde fazlaca durmadan yazısını şu koşullarla yayımladığını açıklar: Pratik politikacılar, siyaset kuramcılarını, ilkelerini deneyden alması gereken devlete en ufak bir zarar vermek ve onu tehlikeye sokmak gücünü kendisinde bulamayan boş ve soyut düşünceli bilgiçler ya da kolayca yenilebilecek beceriksiz, toy oyuncularmış gibi onlara tepeden bakmayı alışkanlık haline getirmişlerdir. Durum böyle olunca, devlet adamları, bu denemede kendi fikirlerine aykırı düşünceler bulunursa, herhangi bir tutku arkasından koşulmadan öne sürülmüş ve hiçbir amaca bağımlı olmaksızın yayımlanmış bulunan bu kanıların tehlikeli olduğunu söyleyip, onlardan devlete karşı işlenmiş suç örnekleri çıkararak kendileriyle çelişmeye düşmemelidirler. İşte bu açık kapıyla <span class="ideitalik">(clausula salvatoria)</span>, bu denemenin yazarı, yöneltilecek bütün kötü niyetli yorumlardan kendisini sakınmış olmayı umar.</p>
</body>
</html>
