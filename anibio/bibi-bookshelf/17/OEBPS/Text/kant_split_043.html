<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/kant_split_010.html#footnote-100-12-backlink" id="footnote-100-12">12</a>]</sup> Bu basımda yapmış olduğum tek ilave –ve kanıtlama yöntemindeki tek ekleme– psikolojik idealizmin yeni bir yadsınışı (sayfa: 275) ve dış–dünyanın sezilişinin (içgörüsünün) nesnel gerçekliğinin kesin bir kanıtlanması –mümkün olduğuna inandığım bu tek kanıtlama– ile ilgilidir. Bununla birlikte, metafiziğin temel amacına ilişkin olarak idealizmin savunmasız görünüşü (ama gerçekte bu böyle değildir) felsefe ve genel ortak duyu (insan aklı) için daima bir skandal olmuş ve bilgilerimizin tüm maddelerini, içeriklerini, kendimizle ilgili olanı bile içinden çekip çıkardığımız dış şeylerin varlığına inanç adına yalnızca bunlara dayanılmıştır; işte biri çıkıp da bundan kuşku duyacak olursa, ona hiçbir yeterli kanıtla karşı koyamıyoruz. Bu kanıtın seriminde bazı karanlık noktalar bulunduğu için –üçüncü satırdan altıncıya değin– bu kısmın şu biçimde değiştirilmesini istiyorum: "Oysa, bu süreklilik benim içimde bir seziş (içgörü) olamaz; zira, bende bulunabilen varlığımın belirlenim ilkelerinin hepsi tasarımlardır ve böyle oldukları için de kesinlikle bu tasarımlardan ayrı ve sürekli olan bazı şeylere ve bunların değişmelerine gereksinme duyarlar –ve sonuç olarak da tasarımların değiştiği aynı zaman içindeki varlığım da belirlenmiş olur." Benim içimde olanın doğrudan doğruya şu anda yalnız bilincinde olmam, yani şeyleri–nesneleri tasarımlamanın bilincinde olmam ve nihayet, bu tasarımın benim dışımda var olup olmadığına karşılık olabilecek herhangi belirsiz bir şeyin daima geriye–artakalması gibi bir görüşle yukarıdaki kanıta karşı çıkılabilir. Fakat iç–deneyimim ile zaman içindeki varlığımın bilincindeyim (ve daha sonrakinin içinde bulunan önceki yetinin de belirlenebileceğinin bilincindeyim) ve bu da benim tasarımımın yalın bir bilincine sahip olmaktan daha fazla bir şeydir; fakat gerçekten de aynı zamanda varlığıma bağlı olan ve benim dışımda var olan herhangi bir şeye göre yalnızca belirlenebilen varlığımın empirik bilinci ile özdeştir, onunla aynıdır. Zaman içindeki varlığımın bu bilinci demek oluyor ki, benim dışımdaki herhangi bir şeyin bir ilişkisinin bilinci ile özdeştir; ve bu yüzden fiksiyon değil fakat deney, imgelem (imajinasyon) değil, fakat duyular, dışsal olanı, dış–dünyayı ayrılmaz bir biçimde benim iç duyumuma bağlarlar; çünkü dış duyu kendi içinde, benim dışımda olan, gerçek herhangi bir şey ile sezginin (içgörünün; Anschauung) ilintisidir; ve bu herhangi bir şeyin gerçekliği, onun imgelemine karşıt olarak, yalnızca olabilirliğinin koşulu olarak içi deney ile ayrılmaz bir bağlantı üstünde yükselir. Tasarımlamada varlığımın zihinsel bilincine gelince: Bu, anlam yetimin bütün aktlarına (edimlerine) ve bütün yargılamalarına katılan Ben(im)'dir. Buna aynı zamanda zihinsel seziş (içgörü) ile varlığımın bir belirlenimini de katabilirim; imdi benim dışımda var olan herhangi bir şeyle bir ilintinin bilinci bu belirlenime zorunlu bir biçimde ait olmayacaktır. Oysa bu zihinsel bilinç kuşkusuz önce gelir, fakat içinde yalnız varlığımın belirlenebileceği doğrudan sezgi (içgörü) duyusaldır ve zaman (uzay) koşullarına bağlıdır; ve bu belirlenim –sonuç olarak da iç–deneyin kendisi– benim içimde olmayan sürekli herhangi bir şeye dayanır, bunun ardından da, benim dışımda olamaz ve onunla ben kendimi ilişkiler içinde düşünürüm. Böylece dış duyumun gerçekliği zorunlu olarak, genellikle bir deneyin imkânı için iç–duyunun gerçekliğine bağlıdır, yani zaman içinde kendimin var olduğu bilincine sahip olmam gibi, benim dışımdaki bütün şeylerin de kesin bir biçimde bilincine sahip olurum. Fakat benim dışımdaki nesnelere gerçek olarak hangi verilmiş sezgilerin tekabül ettiğini bilmeye, başka bir deyişle, hangi sezgilerin imajinasyona değil de, dış duyuma ait olduklarını ortaya koymaya gelince, her özel durumda, bir imgelemden genellikle bir deneyi (iç deneyi de) ayırmaya yarayacak kurallara bağlı kalarak: Gerçeklik olarak var olan bir dış deneye ilke daima dayanmaktadır ya da üzerinde daima ilkemin yükseldiği kurallara göre gerçekten var olan bir dış deney söz konusudur yargısına varmamız gerekir. Ayrıca şu dikkate değer nokta da (göstergede) aşağıya eklenebilir: Varlık içinde sürekli olan herhangi bir şeyin tasarımı, sürekli tasarımla aynı şey, yani özdeş değildir; çünkü bu sürekli tasarım çok değişken ve oynaktır, tıpkı bütün tasarımlarımızda, maddeninkilerde de olduğu gibi; ve bu yüzden onlar benim dışımda ve benim bütün tasarımlarımdan ayrı bir şey olmak zorunda bulunan sürekli herhangi bir şeyle ilişki içindedirler ve onların varlığı benim kendi varlığımın belirleniminde zorunlu olarak bulunur; ve onunla yalnızca, eğer aynı zamanda dışta da (kısmen) değilse, asla içsel olarak yer almayacak olan tek bir deney kurarım. Bunun nasıl olduğuna gelince, zaman içinde sürüp giden bir şeyi genellikle nasıl kavradığımızı açıklayamadığımızı açıklayabiliyoruz yalnızca, yani burada açıklamaktan daha başka bir şey yapamıyoruz; ve böylece de değişen şeyin eşzamanlılığı ve birlikte varlığı ile değişme kavramı ortaya çıkmış oluyor.</p>
  </div>

  <div class="calibre1" id="calibre_pb_44"></div>
</body>
</html>
