<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_23">Sonsöz</h2>

  <p class="normal"><span class="ideitalik">Doğayla ilgili</span> olarak aklın spekülatif kullanılması, <span class="ideitalik">dünyanın</span> en üst nedeninin mutlak (saltık) zorunluluğuna götürür; aklın <span class="ideitalik">özgürlük</span> amacıyla pratik kullanılışı da yine mutlak bir zorunluluğa, ama yalnızca akıl sahibi bir varlığın eylem yasalarının zorunluluğuna götürür. Fakat, aklımızın her türlü kullanılışının önemli, temel <span class="ideitalik">ilkesi,</span> kendi bilgisini zorunluluğun bilincine değin götürmektir (çünkü bu zorunluluk bilinci olmadan, bunsuz bilgi, akıl bilgisi olamaz). Fakat olan bitenin ve olması gerekenin, olmasını sağlayan bir koşul temele konmadıkça, bunların zorunluluğunu görememesi yine aynı aklın aynı oranda temel bir <span class="ideitalik">sınırlılığı</span> olduğunu gösterir. Bu nedenle, bu koşulu sürekli aramakla aklın tatmini hep geriye bırakılmış olur. Bundan dolayı akıl, durup dinlenmeden koşulsuz zorunlu olanı arar ve onu kavranılır hale getirecek bir yolu bulmadan bu koşulsuz zorunlu olanı kabul etmek zorunda kaldığını görür ve akıl eğer bu tasarımla (varsayımla) uzlaşacak bir kavram bulursa, halinden memnun olur. İmdi ahlaksallığın bu en üst ilkesini çıkarımlamamızın (kesin buyruğun olması gerektiği gibi) aklın koşulsuz bir pratik yasayı, mutlak zorunluluğu bakımından kavranılabilir bir hale getirememesi, bu çıkarımın bir kusuru değil, genel olarak insan aklında arayıp bulmamız gereken bir kusurdur; çünkü insan aklının bunu bir koşul yüzünden, yani duyduğu bir ilgiyi temel alarak yapmak istememesi, onun kabahati olamaz; çünkü bu durumda, bir ahlak yasası, yani özgürlüğün en üstün (yüksek) yasası olamazdı. Gerçekten biz böylece, ahlaksal buyruğun pratik koşulsuz zorunluluğunu kavrayamıyoruz, ama yine de bunun <span class="ideitalik">kavranamazlığını</span> kavrıyoruz; işte böyle bir şey haklı olarak, ilkeleri bakımından insan aklının sınırlarına kadar varmaya çaba gösteren bir Felsefeden, akla uygun ölçüler içinde, beklenebilecek olan tek şeydir.</p>
</body>
</html>
