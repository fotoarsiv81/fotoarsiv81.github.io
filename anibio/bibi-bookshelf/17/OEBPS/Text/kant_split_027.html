<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_25">Birinci Bölüm</h2>

  <p class="ortayazi"><span class="idebold">(DEVLETLER ARASINDA SÜREKLİ BARIŞIN ÖN MADDELERİNİ İÇERMEKTEDİR)</span></p>

  <p class="normal"><span class="ideitalik">I. "İçinde gizlenmiş –saklı– yeni bir savaş nedeni–malzemesi– bulunan hiçbir antlaşma bir barış antlaşması olamaz."</span></p>

  <p class="normal">Böyle bir antlaşma gerçekten de, bütün düşmanlıkların sona ermesi demek olan barış değil, ama ancak bir ateşkesme (mütareke), bir silah bırakışması olabilecektir. Bu tür bir barışa ise kalıcı sıfatını da vermek, kuşku uyandıran boş bir sözden başka bir şey olmaz. Bir barış antlaşması, ileride doğması olası (belki o sırada taraflarca da bilinmeyen) bütün savaş nedenlerini –isterse bunlar kılı kırk yararcasına çok ciddi bir araştırmayla arşivlerdeki tozlu belgelerden çıkarılsın– ortadan kaldırır. Taraflardan her birinin, savaşamayacak denli yıpranmış olması nedeniyle, ileride ilk elverişli durumdan yararlanmak üzere, savlarını öne sürmekten şimdilik art niyetten dolayı geri durması, jezüitlerin safsatasına (cizvit kazüistiğine) benzer bir içten–pazarlıktan <span class="ideitalik">(reservatio mentalis)</span> başka bir şey değildir; bu biçimde davranmak yöneticilerin onurlarına, ağırbaşlılıklarına yakışmayacağı gibi, bu çeşit hesaplara kendilerini kaptırmak da aynı şekilde bir bakanın ağırbaşlılığıyla bağdaşamaz.</p>

  <p class="normal">Ne var ki politikaya kaynaklık edip onu besleyen bazı ilkelere göre, devletin gerçek utkusu (zaferi) hangi araçlarla olursa olsun, gücünü sürekli olarak arttırmak ise, benim düşüncem, skolastik bir bilgiçlik olarak karşılanacaktır.</p>

  <p class="normal"><span class="ideitalik">II. "İster küçük, ister büyük hiçbir bağımsız devlet, başka herhangi bir devletin egemenliği altına miras, değişim, alım–satım ya da bağış yollarıyla hiçbir zaman geçmemelidir."</span></p>

  <p class="normal">Bir devlet, üzerinde kurulmuş olduğu toprak parçası gibi taşınmaz bir mal <span class="ideitalik">(patrimonium)</span> değildir. Kendi hakkında ancak kendisinin karar verebileceği ve kimsenin buyruğuna ve arzusuna bağlı olmayan bir insan topluluğudur. Devletin bir ağacın gövdesi gibi kendine özgü kökleri vardır. Onu, aşı yaparmış gibi bir başka devlete katmak, tinsel (manevi) kişiliğinden yoksun bırakmak, onu bir eşya düzeyine indirmek olur. Bu ise temel sözleşme düşüncesine aykırı olup, böyle bir sözleşmeye dayanılmaksızın halk üzerinde hiçbir hak da düşünülemez<sup class="calibre3"><a href="../Text/kant_split_082.html#footnote-100-51" id="footnote-100-51-backlink">[51]</a></sup> (halkın haklarından söz edilemez). Devletlere aralarında birleşme (evlenme) olanağını veren ve dünyanın öteki bölgelerinin hiç bilmediği yol–yöntem yüzünden, Avrupa'nın günümüze gelinceye değin karşılaşmış olduğu tehlikeleri herkes bilir; bu yöntem, aile birleşmeleri (bağlanmaları) ile güçlerini, harcamadan sınırsız bir kudret (erk) sahibi olmanın ve ülkeyi sonsuz bir biçimde büyütmenin yeni bir kazanç yolu olarak belirmekte, ortaya çıkmaktadır. Bu ilkenin bir başka sonucu olarak da, bir devlet, ortak olmayan bir düşmana karşı kullanılmak üzere, askerlerini başka bir devletin buyruğuna da vermemelidir; çünkü böyle davranmak, kendi isteğine (keyfe) göre iyiye ya da kötüye kullanılabilecek uyruğa eşya muamelesinde bulunmak demek olur.</p>

  <p class="normal"><span class="ideitalik">III. "Sürekli ordular (Miles perpetuus) zamanla bütünüyle ortadan kalkmalıdır."</span></p>

  <p class="normal">Devamlı ordular her an eyleme geçmeye hazır görünerek, öteki devletlerin durmadan gözünü korkutur ve onları, askerlerinin sayısını arttırmak için birbirleriyle yarışarak öne geçmeye kışkırtmış olurlar. Sınır tanımayan bu üstünlük yarışması (rekabet), barışı kısa bir savaştan daha da yük getirici ve sıkıntılı yapan bir gider kaynağıdır; aynı zamanda bu ağır yükten kurtulmak için de devletleri savaşa sürükler. Buna bir de ölmek ve öldürmek için insanlara bunun karşılığında bir para (ücret) vermeyi de eklerseniz, o zaman insanları bir başkasının (yani, devletin) elinde makineler ve araçlar durumuna sokmuş olursunuz ki, bu da insanın kendi kişiliğinde bulunan insanlık hakkıyla bağdaşamaz.<sup class="calibre3"><a href="../Text/kant_split_083.html#footnote-100-52" id="footnote-100-52-backlink">[52]</a></sup> Yurttaşların, dışarıdan gelmesi olası olan saldırılara karşı, kendilerini ve yurtlarını güvence altına almak için belirli zamanlarda özgürce isteyerek yapacakları silahlı talimler ise büsbütün başka bir özellik taşır.</p>

  <p class="normal">Bir askeri erk (kudret) aracı olan hazineyi oldukça zenginleştirmek de, tıpkı devamlı orduların yaratacağı bir sonuca varacaktır. Öteki devletlerce bir savaş tehdidi sayılabilecek böyle parasal (mali) bir güç, bu devletleri, kendilerini tehdit eder gördükleri saldırıları önlemek için daha önce saldırıya geçmek için kışkırtacaktır; çünkü üç güçten (orduların, bağlaşmaların –ittifak– ve paranın gücünden) savaşa kesinlikle sürükleyecek olanı, bu sonuncusudur; yalnız bu gücün derecesini kestirmek de pek o kadar kolay değildir.</p>

  <p class="normal"><span class="ideitalik">IV. "Dış çıkarlarını gözetmek –itibarını zedelememek– için devlet, borçlanmalara girişmemelidir."</span></p>

  <p class="normal">Yurt ekonomisinin yararına, örneğin yolların düzenlenmesi, yeni yerleşme bölgeleri kurulması, verimsiz geçen yıllar için silolar, ambarlar açılması, vb. gibi amaçlarla memleketin içinden ya da başka bir devletten para sağlanmasına çalışmak kuşku uyandırmaktan uzaktır. Fakat yüzyılımızda tacir bir ulusun<sup class="calibre3"><a href="../Text/kant_split_084.html#footnote-100-53" id="footnote-100-53-backlink">[53]</a></sup> ustaca bir buluşu olan kredi sistemi böyle değildir; alınan paralar yüzünden sıkıntıya düşmeksizin borçları durmadan arttırmak olanaklıdır; çünkü alacaklıların hepsi birden ödeme isteminde (talebinde) aynı zamanda bulunmazlar. Bu yöntem, bir devletin ötekileri üzerinde siyasi bir üstünlük, sözü geçerlik elde etmesi bakımından tehlikeli bir para gücü olarak kendini gösterir; öteki devletlerin hazinelerinin toplamını aşan böyle bir zengin birikim (servet) bir savaş hazinesidir; ama her an başa gelmesinden korkulan vergilerin azalmasıyla tükenebilir (fakat böyle bir tükenme, gelecek için söz konusu olsa bile, kredinin ticaret ve sanayide sağlayacağı gelişmeler daha bir hayli zaman geciktirilebilir). Böylece, bir savaş açma kolaylığı, insanların ellerine güç geçince hemen savaşma doğal eğiliminde olmalarıyla da birleşince, sürekli bir barış için aşılmaz bir engel olarak karşımıza çıkar. Bu yüzden bu engeli kaldırmak için barış antlaşmasının ön maddelerinden biri olmalıdır; bunda çok büyük bir zorunluluk vardır; bunun tersi durumda er geç ulusal bir iflas doğacak ve öteki devletler, hiç kusurları olmaksızın bundan zarar göreceklerdir. Bu nedenle öteki devletlerin, bu tür davranmada kendisini hoş gören devlete karşı hiç olmazsa birleşmeye hakları vardır.</p>

  <p class="normal"><span class="ideitalik">V. "Hiçbir devlet, başka bir devletin anayasasına ya da hükümetine zor kullanarak karışmamalıdır."</span></p>

  <p class="normal">Bir devlet böyle bir müdahale (içişlerine karışma) hakkını nereden alır? Örneğin, bir başka devletin uyruğuna kötü davranmasından, ona kötü örnek vermesinden mi? Ama bu kötü örnek, başıboş bir gidişin bir ulusun üzerine çektiği kötülükleri göstermesi bakımından, daha çok bir uyarma niteliğindedir. Kaldı ki, özgür bir kimsenin başkalarına kötü örnek olması da –bir <span class="ideitalik">scandalum acceptum</span>, yani kendi düşen ağlamaz– anlamında onlara bir zarar getirmez. Ama bir devlet, bir iç anlaşmazlık yüzünden ikiye ayrılmışsa ve bunlardan her biri devletin bütünü üzerinde hak iddia ediyorsa, o zaman durum farklıdır. Taraflardan birine öteki taraf aleyhine yardımda bulunmak, artık bir devletin anayasasına karışmak anlamına gelmez; çünkü ortada bir anarşi vardır. Fakat iç anlaşmazlık bu dereceye gelmemişse eğer, yabancı devletler, kendi iç dertleriyle uğraşan bir ulusun işlerine karışmamalıdırlar; aksi durumda hem o bağımsız ulusun haklarını çiğnemiş, hem bu yüzden kendileri kötü örnek olmuş ve hem de bütün öteki devletlerin bağımsızlığını tehlikeye düşürmüş olurlar.</p>

  <p class="normal"><span class="ideitalik">VI. "Hiçbir devlet, savaşta, ileride barış yapılabileceği zaman, devletlerin birbirlerine karşılıklı güven duymalarını olanaksız kılacak yollara başvurmamalıdır; bu yollardan bazı örnekler şunlardır: Düşman ülkesinde suçsuz kimseleri öldürmek (Percussores), zehirleyici maddeler kullanmak (Venefici), antlaşmalara aykırı hareket etmek, düşman uyruğunu kendi devletine karşı ihanete kışkırtmak (Perduellio)."</span></p>

  <p class="normal">Uygulanan bu savaş yöntemleri, şerefli olmaktan uzaktır. Savaş içinde bile, düşmanın düşünce biçimine biraz güvenin kalması gerekir; böyle olmazsa, bir barış antlaşması yapmak da olanaksızlaşacak ve çarpışma bir imha savaşı <span class="ideitalik">(bellum internecinum)</span> biçiminde soysuzlaşacaktır; oysa savaş, doğal durumda, hukuka uygun bir yargılamada bulunacak hiçbir mahkeme olmadığından, hakkını güç kullanarak savunmak için başvurulan acı ve zorunlu bir araçtan başka bir şey değildir. Yargıda bulunacak bir mahkeme olmadığına göre, taraflardan hiçbiri haksız sayılamaz; ancak savaşın sonucu, eski Tanrı yargılarında olduğu gibi, kimin haklı kimin haksız olduğunu belirler. Devletler arasında hiçbir alt üst ilişkisi bulunmadığından, bir cezalandırma savaşı da <span class="ideitalik">(bellum punituum)</span> düşünülemez. Bir tümden yok etme savaşı <span class="ideitalik">(ad internoscionem)</span> taraflardan her ikisini de, hukukun bütünüyle birlikte ortadan kaldıracağından, sürekli barışa ancak insan türünün o engin (geniş) mezarlığında kavuşulabilmiş olacaktır. Bu yüzden böyle bir savaşı ve böyle bir savaşa sürükleyecek yolları kesinlikle yasak saymak gerekir. Yukarıda belirtilen yöntemlerin, yanılmadan bu sonuca götüreceği ortadadır; çünkü özellikleri gereği de çirkin ve iğrenç olan bu cehennem yöntemleri, bir kez kullanılırsa, artık savaşın bitimiyle de ortadan kalkmayacaklar ve barış içinde de devam ederek, barışın sağlanmasını da tam bir başarısızlığa uğratacaklardır. Başkalarının alçaklığından (insan kuşaklarının tümüyle silip atamayacakları, arınamayacakları pek az kimsenin bu alçaklığından) yararlanarak casusların kullanılması da <span class="ideitalik">(uti exploratoribus)</span> bu çeşit yöntemlerden biridir.</p>

  <p class="normal">Burada belirtilen yasalar nesnel bakımdan, yani devletlerin uymaları bakımından, her ne kadar yasaklayıcı yasalar <span class="ideitalik">(leges prohibitivae)</span> iseler de, bunlardan bazıları, örneğin I, V, VI, hemen uygulanması gereken sıkı (katı) yasalardır <span class="ideitalik">(leges strictae)</span>. Öteki bazıları ise, örneğin II, III ve IV numaralı yasalar, hukuk kuralının dışına çıkmamakla birlikte, duruma ve koşullara göre öznel, seçmeye bağlı kararlara elverişli daha geniş yasalardır <span class="ideitalik">(leges latae)</span>; yani, bunların uygulanması koşullara bağlıdır; yürürlüğe konmaları da, amacın gözden uzak tutulmamasına dikkat ederek, bir süre için geri bırakılabilir; örneğin, bazı devletlere özgürlüklerini geri vermeyi (Augustus'un söylemeye alıştığı gibi, <span class="ideitalik">ad calendas graecas</span>) sonu gelmez bir biçimde savsaklamaya hiçbir zaman izin vermemelidir. Aksi halde böyle bir geciktirme, buna olanak veren kuralı bütünüyle ortadan kaldırmaya varabilir; geciktirmenin özürü, ancak, fazla acelecilik yüzünden amacın kendisine zarar vermemektir. II. maddedeki yasağın konusu ise, yalnızca, gelecekteki bir elde etmenin, ele geçirmenin biçimi hakkındadır; yoksa, gerekli hukuksal niteliğe, sıfata sahip olmadan, eylemli bir ele geçirme sırasında, öteki devletlerce, zamanın kamuoyuna da uygun olarak meşru sayılan, doğru bulunan bir elde bulundurma ile ilgili değildir.<sup class="calibre3"><a href="../Text/kant_split_085.html#footnote-100-54" id="footnote-100-54-backlink">[54]</a></sup></p>
</body>
</html>
