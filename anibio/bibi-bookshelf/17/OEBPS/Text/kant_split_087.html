<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/kant_split_028.html#footnote-100-56-backlink" id="footnote-100-56">56</a>]</sup> Hukuksal, yani dış özgürlük, tanımlanageldiği gibi, "başkasına zarar vermeden istediğini yapmak yetkisi" değildir. Eğer yetki sözü ile anlatılmak istenen, kimseye zarar vermeden herhangi bir eylemde bulunmak olanağı ise, böyle bir tanım şu anlama gelecektir: "Özgürlük, haksızlık oluşturmayan eylemlerde bulunma olanağıdır; buna göre, kimseye haksızlık yapılmadığı takdirde, istenen şey yapılsa bile, kimseye haksızlık edilmemiş olur"; bu ise, aynı şeyin boş yere yinelenmesidir. Dış (hukuksal) özgürlüğün, daha çok, kendi isteğimle kabul ettiğim yasalardan başka, dışımdan gelen hiçbir yasaya uymama olanağı biçiminde tanımlanması gerekir. Aynı şekilde bir devlette dış (hukuksal) eşitlik, kendisini de benzer bir işlemle karşı karşıya bırakmadan, yurttaşlardan hiçbirinin bir başkasını hukuksal yollarla zorlayamamasıdır. Hukuka bağlılık ilkesi, bir anayasa düşüncesinde aslında var olduğu için, burada bunun üzerinde ayrıca durmaya gerek yoktur. İnsan olmanın zorunlu gereği doğuştan ve vazgeçilmez bu hakların geçerliliği ve yürürlüğü, insanın üstün bir varlık olarak düşünülmesi durumunda, hukuksal ilişkilerin temel ilkesi olarak bütün görkemi ile ortaya çıkmaktadır; insanlar kendilerini duyuüstü (anlaşılır) bir dünyanın üyeleri yurttaşlar olarak tasarımladıkları zaman da, aynı ilkelerin geçerli olması doğaldır. Gerçekten de kendi özgürlüğüm bakımından, ancak salt (katkısız) akıl aracılığıyla algılayıp kavrayabileceğim Tanrısal yasalar, onlara katılmadığım takdirde beni bağlamazlar; çünkü ben ancak, kendi aklımın özgürlük yasası aracılığıyla Tanrı'nın iradesi (istenci) hakkında bir kavrama ulaşabilirim. Eşitlik ilkesine gelince, özü ve niteliği ne denli yüce bir varlık olursa olsun, hatta bu varlık isterse Tanrı'dan sonra düşünülebilecek en yüce varlık (büyük bir Aeon) olsun, ben kendime düşen yerde görevimi, o da kendi görevini yaptığı zaman, benim yalnızca uymak, boyun eğmek (itaat), onun da yalnızca buyurma gibi görevlerimizin olmasına neden de yoktur. Tanrı'yla olan ilişkilerde bu eşitlik (özgürlük) ilkesinin uygulanmaması, Tanrı'nın, kendisine yükümlülük düşüncesi uygulanamayacak tek varlık olmasındandır. Uyruk niteliğiyle bütün yurttaşların eşitlik hakkına gelince, kalıtımla gelen bir soyluluğun hoş görülüp görülmeyeceği sorusu şu biçimi alır: "Devletçe uyruktan birisine ötekilerinin üstünde verilen bir makam mı (unvan mı) bunu hak etmekten, buna değmekten (liyakattan) (memurluk yeteneği ve bağlılığı açısından) önce gelmelidir, yoksa liyakat mı (değim) unvandan üstün tutulmalıdır? Eğer insanın aşaması (düzeyi) doğuşa bağlanmışsa, bununla birlikte aynı zamanda değimliliğin de sağlanmış olması kuşkuludur; böyle olunca, hiç de değimi olmayan bir gözdeye buyurma yetkisi vermenin değeri de bundan fazla olmayacaktır. Böyle bir şeyi halkın genel iradesi, bütün hakların kaynağı olan temel sözleşmeye koymayı hiçbir zaman kabul etmez. Memurlukta elde edilen soyluluğa gelince, (yüksek bir memurun değimi –liyakati– ile elde etmek zorunda olduğu bir aşama –düzey– böyle nitelendirilebilir) bütünüyle farklıdır. Burada düzey ya da unvan kişiye bir mülkiyet gibi yapışmış değil, makama bağlıdır; bu yüzden eşitlik ilkesi bozulmuş olmaz; çünkü memur, bu makamdan ayrıldığı zaman bulunduğu yönetsel düzeyi de yitirerek halkın arasına döner. (Kant'ın notu.)</p>
  </div>

  <div class="calibre1" id="calibre_pb_88"></div>
</body>
</html>
