<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/kant_split_017.html#footnote-100-21-backlink" id="footnote-100-21">21</a>]</sup> Empirik ilkeler olarak kullanılan kavramların a priori katkısız (salt) bilme yetisi ile bir akrabalık ilişkisine sahip oldukları varsayıldığında, bu ilişki (bağlantı) nedeniyle kavramlara transandantal bir tanım vermeyi denemek yararlı olur: Bu öyle bir tanımdır ki, söz konusu kavram ile ötekiler arasındaki farkı yeterli bir biçimde yalnız gösteren katkısız kategorilerle bilmeyi sağlar. İzlenen bu örnek (yol), kendi problemindeki empirik verileri belirlenmemişlik içinde bırakan matematikçininkiyle aynıdır ve onların ilişkilerini kendi salt sentezleri içinde yalnızca aritmetiğin katkısız kavramları altında düzene koyar ve böylece çözümü (sonucu) genelleştirmiş olur. Buna benzer bir süreci benimsediğim için (Pratik Aklın Eleştirisi, Önsöz s. 16) suçlandım ve arzulama yetisi ile ilgili tanımımda yanıldığım öne sürülerek eleştirildim; bu arzulama yetisi, kendi tasarımları aracılığıyla, bu tasarımların nesnelerinin gerçekliğinin nedeni olarak tanımlanmıştır; ama denildi ki, basit istekler de arzulardır ve bu yalın istekler konusunda her bir kimse, yalnız bu isteklerin aracılığıyla, onların nesnelerini varlığa çıkarabilmek gönüllülüğünden kaçınabilmeye hazırdır. Fakat bu da insanı, kendisiyle çelişkiye sokan arzuların, onun içinde bulunduğu düşüncesinden başka bir şeyi kanıtlamaz. Bu durumda o, yalnız kendi tasarımıyla nesnenin üretilmesini, hiçbir etkin başarı ümidi olmaksınız, amaçlar; nesnenin üretilmesi için bu tasarım tarafından belirlenmek zorunda oldukları (dolaylı bir biçimde) kendi mekanik güçlerinin (psikolojik olmayan güçleri böyle adlandırabilirsem eğer) bilincinde olarak bunlar ya yetersizdirler (nesneyi gerçekleştirme amacına denk düşmezler– araçların müdahalesi nedeniyle) ya da olanaksız bir şeye girişirler, örneğin geçmişi açıklamak (O mihi praeteritos... gençliğimde, eskiden vb.) ya da sabırsız bir bekleyişle bizi arzulanan zamandan ayıran arayı (zaman parçasını) yıkıp yok edebilmek gibi. Şimdi tasarımlarımızın (ve onların boşluklarının, uygulamadaki eksikliklerinin) yetersizliğinin bu tür fantastik arzuları içinde bulunan bilincimiz, onların nesnelerinin nedenleri olarak karşımıza çıkar; bununla birlikte onun nedensel ilişkileri ve nedenselliklerinin tasarımı her istekte vardır (içerilir) ve o istek bir duygulanım (arzunun daha şiddetlisi) olduğu zaman özellikle kendini gösterir. Bu tür duygulanımlar, yüreği kabartıp, onu takatsiz düşürüp, gücünü kurutup tüketerek, tasarımların bu güçler üzerinde tekrar tekrar kullanılmasından çıkan, doğan bir gerginliği gösterirler; fakat zihni (ya da ruhu) sürekli biçimde, arzulamanın olanaksızlığını göstererek, yeniden bıkkınlığa terk ederler. Hatta büyük ve kaçınılmaz gibi görülen kötülüklerden kurtulmak ve doğal olarak imkânsız erekleri gerçekleştirmek için pek çok batıl inançlar aracılığıyla da kanıtlanmıştır ki bu tasarımların nesneleri ile aralarında nedensel bir ilinti vardır, ama bu bağıntı, etkiyi gösterebilecek bir gücün yetersizliği nedeniyle bilinç tarafından asla ortaya konamaz. Bilinçli bir biçimde üzerlerine gidildiğinde boş oldukları anlaşılan bu tür arzulamaları oluşturma eğiliminin niçin yapımızda (içimizde) bulunduğu sorusu antropolojik– teleolojik bir sorundur. Nesneyi üretmedeki gücümüzün etkililiğinden emin olmadan önce eğer güçlerimizin (olanaklarımızın) kullanımını belirlemek– bilmek zorunda kalmamış olsaydık, bu güçler belki de büyük bir kısmıyla kullanılmamış olarak kalacaklardı; çünkü biz insanlar ortak olarak ancak güçlerimizi önce deneyerek tanımayı öğreniyoruz, olanaklarımızın sınırlarını işbaşında belirliyoruz onları sınayarak. Boş arzuların bu yanılsaması (illusion) yapımızın iyilikçi–yardımsever–kuruluşunun (düzenlenişinin) bir sonucundan başka bir şey değildir. (Bu not Kant tarafından ikinci basıma eklenmiştir).</p>
  </div>

  <div class="calibre1" id="calibre_pb_53"></div>
</body>
</html>
