<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_15">Önsöz<br class="chapter" />
  &nbsp;(1788)&nbsp;</h2>

  <p class="normal">Pratik aklın spekülatif akıl ile paralelliği, bu eleştirinin salt pratik aklın eleştirisi değil de neden yalnızca genel olarak pratik aklın eleştirisi diye adlandırıldığını elinizdeki yapıt yeterince aydınlatmaktadır; yazıdan beklenen, yalnız salt pratik aklın var olduğunu temellendirmektir, bu amaçla da o, aklın bütün pratik gücünü (yetisini) eleştirir. Eğer bu girişimi başarılı olabilirse, aklın böyle bir yetisiyle (spekülatif akılda olduğu gibi), yalnız kendini bilmemeden dolayı sınırlarını aşıp aşmadığını anlamak için, <span class="ideitalik">salt yetinin kendisini</span> eleştirmenin bir gereği kalmayacaktır. Çünkü akıl, salt akıl olarak gerçekten pratik olduğunda kendi gerçekliğini ve kavramlarının gerçekliğini olgu ile, eylemle kanıtlar; ve aklın bu imkânına karşı çıkan bütün sözde akıl yürütmeler de boşunadır.</p>

  <p class="normal">İşte bu güçle (yetiyle) transandantal <span class="ideitalik">özgürlük</span> de, bundan böyle sağlamlık kazanmaktadır; üstelik bu özgürlük, spekülatif aklın nedensellik kavramını kullanırken nedensel bağlantılar dizisinde <span class="ideitalik">koşulsuz</span> olanı kavramak istediğinde kaçınılmaz bir biçimde düştüğü antinomiden kendini kurtarmak için gereksinme duyduğu mutlak anlamdaki özgürlüktür. Spekülatif akıl bu kavramı, ancak problematik bir biçimde (sorunsal olarak) düşünülmesi imkânsız olmayan bir kavram olarak ortaya koyabilmiş, ama ona nesnel gerçekliğini sağlayamamıştı; ve bunu da en azından kavranabilir (düşünülebilir) olarak geçerli kılması gereken şeyin sözde olanaksızlığı konusundaki savlara kapılıp, özünde bir saldırıya uğramaktan (sarsılmaktan) ve bir şüphecilik uçurumuna yuvarlanmaktan kaçınmak için yapmıştı.</p>

  <p class="normal">Özgürlük kavramı, pratik aklın zorunlu <span class="ideitalik">(apodiktik)</span> bir yasasıyla kendisinde kanıtlanan gerçeklik olarak, şimdi salt aklın ve hatta spekülatif aklın bir sisteminin bütün yapısının kilit taşını oluşturur; yalın ideler olarak spekülatif akılda hiçbir desteği bulunmayan (desteksiz kalan) bütün öteki kavramlar da (Tanrı ve ölümsüzlük kavramları), şimdi özgürlük kavramına bağlanırlar, onunla birlikte ve onun aracılığıyla dayanağını (direnme gücü) ve nesnel gerçekliğini kazanırlar, yani bunların imkânı (olanağı) özgürlüğün gerçek olması olgusuyla kanıtlanır; çünkü bu ide ahlak yasası aracılığıyla kendisini görünüşe sunar.</p>

  <p class="normal">Özgürlük aynı zamanda, spekülatif aklın bütün ideleri için de onu algılayamasak (kavrayamasak) da imkânını <span class="ideitalik">a priori</span> olarak bildiğimiz biricik idedir, çünkü özgürlük <span class="ideitalik">bildiğimiz</span> ahlak yasasının koşuludur.<sup class="calibre3"><a href="../Text/kant_split_045.html#footnote-100-14" id="footnote-100-14-backlink">[14]</a></sup> <span class="ideitalik">Tanrı</span> ve <span class="ideitalik">ölümsüzlük</span> ideleri ise ahlak yasasının koşulları değil, fakat yalnızca bu yasanın belirlediği bir iradenin (istencin) zorunlu nesnesinin koşulları, yani salt aklımızın yalnız pratik kullanımının koşullarıdırlar; bu nedenle de bu idelerin gerçekliği bir yana, imkânını bile (olup olamayacağını) bildiğimi ve kavradığımızı söyleyemeyiz. Fakat yine de bu ideler, ahlak bakımından belirlenmiş iradenin kendisine <span class="ideitalik">a priori</span> olarak verilmiş nesnesine (en üstün iyiye) uygulanmasının koşullarıdır. İmdi teorik olarak bilinemese ve kavranamasa da bu idelerin imkânı pratik açıdan kabul edilebilir ve edilmelidir de. Bu idelerin hiçbir iç olanaksızlık [imkânsızlık (çelişme)] içermedikleri pratik bakımından bu sonuç için yeterlidir. Burada spekülatif akıl ile karşılaştırıldığında, ona göre yalnız öznel kalan, bununla birlikte spekülatif akıl gibi salt (katkısız), ama aynı zamanda pratik bir akıl için nesnel olarak geçerliği de bulunan bir kabulün ilkesini (temelini) de buluyoruz; böylelikle, özgürlük kavramı aracılığıyla, Tanrı ve ölümsüzlük idelerinin nesnel gerçekliği ve bu kavramları varsayma hakkı, hatta bunları (salt aklın gereksinimi olarak) varsaymanın öznel zorunluluğu yaratılmış oluyor. Akıl bununla teorik bakımdan genişlemiyor; yalnız daha önce problem olan bir imkân burada bir onaylama (kabul) oluyor ve böylece aklın pratik kullanımı teorik aklın unsurlarıyla bağlanıyor. Bu gereksinim, hipotetik (varsayımlı, koşullu) bir gereksinim, aklın mümkün olduğu kadar tam bir biçimde spekülasyon içinde kullanılması istendiğinde, bir şey kabul etmek gerektiğini düşünen spekülasyonun rasgele (seçmeye bağlı) bir amacı değil, bir şeyi yasa gereği kabul etme gereksinmesidir; işte bu gereksinim olmadan da eylemlerinin amacı olarak kaçınılmaz bir biçimde konulması gereken şey ortaya çıkamaz.</p>

  <p class="normal">Hiç kuşku yok böyle dolambaçlı yollardan geçmeden bu konuları kendi içlerinde çözüme bağlamak ve bunları pratik kullanım için izlenecek bir ışık (doğrudan bir bilgi) olarak almak spekülatif (düşüntüsel) aklımız için daha iyi olurdu, ama ne var ki spekülasyon (düşüntüleme) yetimiz buna pek elverişli değildir. Böylesine yüksek bilgilere sahip olmakla övünenler, onları saklamamalı, bunları herkesin önünde sınanmak ve değerlendirilmek üzere ortaya getirmelidirler. Kanıtlamak mı istiyorlar; haydi öyleyse! Kanıtlasınlar da böylece eleştiri bütün silahlarını zafer kazananların ayakları dibine sersin. <span class="ideitalik">Quid statis? Nolint. Atqui licet esse beatis.</span><sup class="calibre3"><a href="../Text/kant_split_046.html#footnote-100-15" id="footnote-100-15-backlink">[15]</a></sup> Buna yanaştıkları yok aslında (istemiyorlar), belki beceremeyecekler de ondan; öyleyse biz bir kez daha eleştirinin silahlarını alalım elimize ve imkânları spekülasyon yoluyla yeterince sağlama bağlanamayan (güvence altına alınamayan) Tanrı, özgürlük ve ölümsüzlük kavramlarını, aklın ahlak alanındaki kullanımında arayalım ve temellerini aklın bu kullanılışı üstünde kuralım.</p>

  <p class="normal">Burada hemen eleştirinin şu bilmecesi çözüme kavuşuyor: Nasıl oluyor da spekülasyon içinde kategorilerin duyularüstü kullanımının nesnel gerçekliği yadsınabiliyor, ama aynı zamanda salt pratik aklın nesneleri bakımından bu gerçeklik kabul edilebiliyor; çünkü aklın bu pratik kullanılışı, yalnızca bir ad olarak bilindiği sürece, bunun zorunlu olarak tutarsız görünmesi gerekir. Fakat şimdi pratik aklın tam bir çözümlenmesiyle görülecektir ki, söz konusu gerçeklik burada, kategorilerin hiçbir teorik belirlenimi ve bilgiden duyularüstü alana doğru hiçbir yayılımını (genişlemeyi) içermez, burada yalnızca şu anlatılmak istenmektedir, bu açıdan kategorilerin her yerde bir nesnesi oluyor; çünkü kategoriler ya iradenin zorunlu belirleminde <span class="ideitalik">a priori</span> olarak kapsanırlar ya da iradeyi zorunlu olarak belirleyen nesneye ayrılmaz bir biçimde bağlıdırlar; böylece tutarsızlık ortadan kalkar, çünkü burada bu kavramların kullanımı, spekülatif aklın istediği kullanmadan farklı bir şey oluyor. Buna karşın spekülatif eleştirideki tutarlı düşünüş biçiminin, daha önce (buraya kadar) umulmayan ve çok doyurucu olan bir doğrulmasına yol açılıyor; çünkü spekülatif eleştiri, deney nesnelerinin deney nesneleri olarak (ve bunların arasında kendi öznemizin nesnesi de) yalnızca fenomenler diye geçerli olmasını, ama aynı zamanda bu deney nesnelerinin temeline kendi–başına–şeylerin <span class="ideitalik">(Ding an sich)</span> konmasını, yani duyularüstü olan şeylerin uydurma ve bunların kavramlarının da içerik bakımından boş sayılmasını sağlamaya çalışır; pratik akıl da böylece şimdi kendi hesabına ve spekülatif akıl ile sözbirliği etmeksizin, nedensellik kategorisinin duyularüstü bir nesnesine, yani <span class="ideitalik">özgürlüğe</span> (her ne kadar pratik bir kavram olarak ve yalnızca pratik kullanımı için olsa da) gerçeklik sağlıyor, yani orada ancak düşünülebileni bir olguyla doğruluyor. Böylece, <span class="ideitalik">düşünen özne bile kendisi için içgörüde</span> (sezişte; <span class="ideitalik">Anschauung</span>) <span class="ideitalik">yalnızca bir fenomendir,</span> diyen spekülatif eleştirinin bu garip, ama yine de karşı çıkılamayacak olan savı da <span class="ideitalik">Pratik Aklın Eleştirisi</span>'nde tam olarak doğrulanmış bulunuyor, hem de öylesine doğrulanıyor ki, spekülatif aklın eleştirisi bu önermeyi hiç kanıtlamamış olsaydı bile, <span class="ideitalik">Pratik Aklın Eleştirisi</span>'nde buna ulaşılmış olacaktır.<sup class="calibre3"><a href="../Text/kant_split_047.html#footnote-100-16" id="footnote-100-16-backlink">[16]</a></sup></p>

  <p class="normal">Böylece, Eleştiriye karşı şimdiye değin gördüğüm en ciddi karşı çıkmaların, neden tam da bu iki nokta etrafında toplandığını anlamış oluyorum; bu noktalardan ilki, bir yanda kendinde–şeylere <span class="ideitalik">(noumenon)</span> uygulanan kategorilerin teorik bilgide yadsınan ve pratik bilgide kabul edilen nesnel gerçekliği, ikincisi de, öte yandan kendi deneysel bilincinde kendini özgürlüğün öznesi olarak noumenon, ama aynı zamanda da doğa açısından fenomen haline getirmek gibi aykırı görünen bir iradeydi. Çünkü belirli ahlaklılık ve özgürlük kavramları oluşturulmadıkça, bir yandan görünüş (fenomen) olduğu öne sürülen şeyin temeline noumenon olarak neyin konabileceğini, öte yandan da, daha önce teorik kullanımda salt anlama yetisinin bütün kavramlarını, ancak yalnız fenomen alanına bırakınca, hâlâ bir noumenon kavramı oluşturmanın mümkün olup olamayacağı kestirilemez. Ne var ki pratik aklın ayrıntılı bir Eleştirisi bütün bu yanlış anlamaları ortadan kaldırabilir ve onun en büyük üstünlüğü olan tutarlı düşünüşü aydınlığa kavuşturabilir.</p>

  <p class="normal">Katkısız spekülatif aklın, özel eleştirileri daha önce yapılmış olan kavram ve ilkelerinin, bu yapıtta yer yer bir kez daha yoklanmasını yani kurulacak bir bilimin sistemli gidişine pek yakışmayan (çünkü haklarında yargıya varılmış konular yalnız kısaca anılmalı, yeniden ortaya atılmamalıdır), ama burada, akıl bu kavramların oradakinden büsbütün farklı bir kullanılışına geçmiş görüldüğünden izin verilen ve hatta gerekli görülen bu yoklamayı haklı göstermek için bu kadarı yeter. Aklın böyle bir geçişi, kavramların eski ve yeni kullanımını karşılaştırmayı gerektirir; bu yeni çizgi (yol) eskisinden ayırt edilebilsin ve aynı zamanda ikisinin bağlantısı (birinin ötekine) seçilip görülsün diye yapılır. Bu türden düşüncelere ve özellikle yeniden özgürlük kavramına, ama salt aklın pratik kullanımındaki özgürlük kavramına, yönelen düşünceler, spekülatif aklın eleştirel sisteminin boşluklarını doldurmaya yarayacak dolgular ya da çabucak kurulmuş bir yapıya sonradan konan dayanaklar ve payandalar diye görülmemeli (çünkü o sistem, kendi amacına göre tamdır), sistemin bütünlüğünü kavranabilir kılan temel öğeler sayılmalıdır, öyle ki orada yalnızca problematik (sorunsal) bir biçimde ortaya konabilmiş kavramlar, şimdi gerçek halleriyle <span class="ideitalik">(in ihrer realen Darstellung)</span>, durumlarıyla ortaya getirilerek kavranabilsin. Bu dikkat çekme, anımsatma özellikle özgürlük kavramına ilişkindir; birçoklarının bu kavramı yalnız psikolojik açıdan ele alarak, hâlâ onu kavramakla ve mümkün olduğunu açıklamakla böbürlenmesi şaşılacak bir şeydir; oysa onu daha önce transandantal açıdan almış olsalardı, spekülatif aklın eksiksiz kullanımında problematik (sorunsal) bir kavram olarak onsuz edilemeyecek <span class="ideitalik">(seine Unentberlichkeit)</span>, fakat aynı zamanda kavranamayacak (anlaşılamaz) bir kavram olduğunu görürlerdi. Ama sonradan da bu kavramla pratik kullanışa yöneldiklerinde, bunun ilkeleri bakımından kabul etmek istemedikleri, yukarıda sözü geçen belirlenime kendiliklerinden varmış olurlardı. Özgürlük kavramı bütün empiristlerin (deneycilerin) ayaklarının takıldığı bir taş engeldir; buna karşılık, zorunlu olarak akılcı bir yol izlemeleri gerektiğini bu kavram (özgürlük) aracılığıyla gören eleştirici ahlakçılar içinse, en yüce, en ince pratik ilkelerin anahtarıdır. Bu nedenle okurdan, Analitiğin sonunda bu kavram üstüne söylenenleri şöyle üstün körü geçiştirmemesini rica ederim.</p>

  <p class="normal"><span class="ideitalik">Salt (Katkısız) Pratik Aklın Eleştirisi</span> yapılarak kurulan sisteme benzer bir sistemi geliştirirken, özellikle, bütünün doğru bir biçimde çizilmesini sağlayabilecek bakış açısından yanılmamak için, az mı çok mu zahmet gerektiği konusunda yargıda bulunmayı burada, bu tür çalışmadan anlayana, böyle bir çalışmayı bilene bırakıyorum. Böyle bir sistem gerçi, <span class="ideitalik">Ahlak (Töreler) Metafiziğinin Temellendirilmesi</span>'ni gerektirir, bunun doğruluğunu varsayar; ama ancak oradaki ödev ilkesiyle önceden tanıştırıldığı ve bunun formülünü belli bir biçimde ortaya koyup haklı gösterdiği oranda;<sup class="calibre3"><a href="../Text/kant_split_048.html#footnote-100-17" id="footnote-100-17-backlink">[17]</a></sup> yoksa buradaki sistem kendi kendine yetmektedir. Bütün pratik bilimlerin bölümlenmesinin, Spekülatif Aklın Eleştirisi'nde olduğu gibi, burada tam olarak yapılmamasının geçerli nedeni, yine de aklın bu pratik yetisinin yapısında bulunabilir. Çünkü ödevleri, insan ödevleri olarak bir bölümleme içinde belirlemek, yalnız bu belirlenimin öznesini (yani, insanı) daha önceden, gerçek yapısı açısından ve genel olarak ödev bakımından gerektiği kadarıyla bilmekle mümkündür; bu ise, pratik aklın genel olarak eleştirisinin işi değildir, eleştiriden beklenen, pratik aklın imkânının, kapsamının ve sınırlarının ilkelerini, insanın doğal yapısı ile bir bağ kurmadan eksiksiz olarak vermektir. İmdi bölümleme burada eleştirinin değil, fakat bilimin sistemiyle ilintilidir.</p>

  <p class="normal"><span class="ideitalik">Ahlak Metafiziğinin Temellendirilişi</span>'nin doğruyu seven ve sözünü esirgemeyen, bundan dolayı da dikkate ve saygıya değer bir eleştiricisinin orada iyi kavramının ahlak ilkesinden önce temellendirilmemesini eleştirdiğini görüyoruz<sup class="calibre3"><a href="../Text/kant_split_049.html#footnote-100-18" id="footnote-100-18-backlink">[18]</a></sup> (ona göre öyle yapılması önem taşımaktaydı); onun bu karşı çıkışına, Analitiğin ikinci anabölümünde yeterince doyurucu bir karşılık verdiğimi sanıyorum. Yine aynı şekilde doğruyu bulmaya gönül vermiş görünen kimselerce yapılıp da bana ulaşan bazı başlıca karşı çıkışları (eleştirileri) da dikkate aldım, bunu bundan böyle de yapacağım (ama yalnız kendi eski sistemlerine sımsıkı sarılıp neyin kabul edilmesi, neyin reddedilmesi gerektiği konusunda önceden kararlı olanlar, zaten kendi özel görüşlerine ters düşebilecek hiçbir açıklama istemezler).</p>

  <p class="normal">İnsan ruhunun özel bir yetisinin, kaynakları, kapsamı ve sınırları bakımından belirlemesi söz konusu olduğunda, insan bilgisinin yapısına göre, yalnız bunu parçalarından ve bu parçaların tam ve (şu andaki durumda onun bizce edinilmiş unsurlarına göre elden geldiğince) eksiksiz bir seriminden başlanabilir. Fakat dikkat edilmesi gereken ve daha çok felsefi ve mimari (yapısal kuruluşa ilişkin) nitelikte olan ikinci bir nokta daha vardır: Bütünün idesini doğru olarak kavramak ve bu bütün idesinden kalkıp parçaların hepsini birbirleriyle karşılıklı ilintileri içinde, bütün kavramından çıkarımlayarak <span class="ideitalik">(dedüksiyon)</span> salt (katkısız) bir akıl yetisi içinde göz önünde tutmak. Bu sınama ve sağlama alma, sistemi yalnız en derinliğine bilmekle, onu içinden tanımakla mümkündür; ilk araştırmada canı sıkılanlar; yani sistemi tanımayı zahmete değer bulmayanlar ise, ikinci aşamaya (basamağa) varamaz, yani daha önce çözümleyici bir biçimde (analitik olarak) verilene bireşimsel (sentetik) bir dönüş olan bütünü görmeyi başaramazlar. Bunlar her yanda tutarsızlıklar bulurlarsa buna şaşmamak gerekir, çünkü onların bulduklarını söyledikleri boşluklar sistemin kendisinde değil, yalnız onların kendi düşüncelerinin bağlantısız gidişindedir.</p>

  <p class="normal">Bu incelemeyle yeni bir dil getirmek istediğimi söyleyerek bana karşı çıkanlar hiç kaygılandırmıyorlar beni, çünkü buradaki bilgi türü kendiliğinden yaygın (geçerli, popüler, halk arasındaki) bilgi türüne yaklaşıyor. Bu suçlama, birinci Eleştiri ile ilgili olarak da, bu Eleştiri'nin sayfalarını karıştırmakla kalmayıp, onu derinliğine inceleyip okumuş hiç kimsenin aklına bile gelmez. Belirli kavramlar için karşılıkların (deyimlerin) eksik olmadığı bir dilde yeni sözcükler uydurmak, özgün ve doğru düşüncelerle kendini gösteremediğinden, hiç olmazsa eski bir elbisenin üzerine yamanan yeni yamalarla kalabalığın arasında sivrilip halkın dikkatini çekmek gibi, çocukça bir çabadır. Bu yüzden ilk Eleştiri'min okurları, düşüncelere orada bana uygun görünen deyimler (terimler) gibi uygun düşecek daha yaygın ve gündelik deyimler (karşılıklar) biliyorlarsa ya da oradaki düşüncelerin kendilerinin ve bununla da o düşüncelere işaret eden her deyimin değersizliğini göstermeye (açığa çıkarmaya) güçleri yetiyorsa, ilkini yapmakla beni kendilerine borçlu kılacaklar, çünkü istediğim yalnızca anlaşılmaktır, ikincisini yapmakla da, felsefeye hizmet etmiş olacaklardır. Ama bu düşünceler ayakta kaldığı sürece, onlara daha uygun ve aynı zamanda da daha yaygın (gündelik) karşılıkların (deyimlerin) bulunabileceğinden pek kuşkuluyum.<sup class="calibre3"><a href="../Text/kant_split_050.html#footnote-100-19" id="footnote-100-19-backlink">[19]</a></sup></p>

  <p class="normal">Böylece, insan ruhundaki iki yetinin, bilme ve arzulama yetilerinin <span class="ideitalik">a priori</span> ilkeleri bulunmuş ve onların kullanımının koşulları, kapsamı ve sınırları bakımından belirlenmiş oldu; bununla da teorik olduğu kadar pratik de olan sistematik bir felsefenin, bir bilim olarak, sağlam bir temeli atılmış olacaktır.</p>

  <p class="normal">Bütün bu çabaların karşısına, birinin, <span class="ideitalik">a priori</span> bir bilginin hiçbir yerde olmadığını ve olamayacağını ansızın bulmasından daha kötü bir şey çıkamaz. Ama bu bakımından en ufak bir tehlike yoktur. Bu birinin, akıl yoluyla aklın olmadığını kanıtlamayı istemesine benzer. Çünkü biz bir şeyi akılla bildiğimizi ancak şu durumda söylüyoruz: Bir şey deneyde karşımıza bu biçimde çıkmamış da olsa, bir şeyi bilebileceğimizin bilincindeysek, yani onun bizce bilgisinin olabilirliğinin bilincinde olduğumuzda, bunu akılla biliyoruz ve bu bakımdan da akıl bilgisiyle <span class="ideitalik">a priori</span> bilgi aynı şeydir, özdeştir. Bir deney önermesinden zorunluluk çıkartmayı istemek <span class="ideitalik">(ex pumice aquam</span> – süngerden su çıkarmak gibi) bununla da bir yargıya genellik vermeyi istemek tam bir çelişmedir. (Bu genellik olmadan akıl yürütme–çıkarım olmaz, bu olmadan da analoji yoluyla akıl yürütme bile düşünülemez; çünkü analoji hiç olmazsa varsayılmış bir genellik, nesnel bir zorunluluktur ve böylece de her zaman gerçek bir genelliği koşul sayar.) Yalnız <span class="ideitalik">a priori</span> yargılarda bulunan nesnel zorunluluğun yerine öznel zorunluluğu, yani alışkanlığı koyma, aklın konu (nesne) üzerinde yargıda bulunma gücünü –yani o konuyu ve ona ait olan şeyleri– bilme yetisinin olmadığını söylemek olur; sözgelişi, sık sık yinelenen ve önceki belirli bir durumu hep izleyen şeyin sonuç olarak önceki durumdan çıkarılabileceğini söylememek (çünkü bu akıl yürütme, nesnel zorunluluk ve <span class="ideitalik">a priori</span> bir bağlantı kavramını kabul etmek anlamına gelirdi), ama yalnızca (hayvanların yaptığı gibi) benzer durumların beklenebileceğini söylemek olur; yani neden kavramını aslında ilkece yanlış, bir düşünce tuzağı (basit bir yanılma) olmaktan öteye gitmeyen bir şey diye reddetmek demek olur. Bu nesnel ve genelgeçerlilik eksikliğine, akıl sahibi başka varlıklara başka bir tasarım biçimi yüklemek için bir neden olmadığını söyleyerek çare bulmak istenirse –bu da geçerli bir çıkarım oluyorsa– bilgimizin genişlemesine bilgisizliğimizin bütün kafa yormalarımızdan daha büyük hizmeti dokunmuş olur, yani eğer bu akıl yürütme geçerli olabilseydi, bilgisizliğimiz, bilgimizin genişlemesine bütün düşünmelerden daha yararlı olacaktır. Çünkü yalnızca bu durumda, insandan başka akıl sahibi varlıkları tanımadığımızdan böyle varlıkların kendimizi tanıdığımız şekilde olduklarını kabul etmeye hakkımız olur (eşdeyişle, onların kendimizi bildiğimiz gibi yaratılmış olduklarını kabul etmeye hakkımız olur –Çev. n.), yani onları gerçekten tanımış olurduk. Burada bir kabulün, doğru saymanın genelliğinin, bir yargının nesnel geçerliliğini (yani bilgi olarak değerini) kanıtlayamayacağının sözünü bile etmiyorum; eğer bu kabul, doğru sayma bir rastlantı sonucu gerçek çıksa bile, yine de bu nesneye uygunluğunun kanıtı olamaz; evrensel genelgeçer ve zorunlu bir uygunluğun temelini yalnızca nesnel geçerlilik oluşturabilir.</p>

  <p class="normal">Hume, bu ilkeler konusundaki genel deneycilik sisteminden pek memnun olurdu herhalde; çünkü bilindiği gibi Hume, Tanrı, Özgürlük ve Ölümsüzlük üzerine aklın verdiği bütün yargıları yadsımak, yok saymak için, neden kavramı konusunda, zorunluluğun her türlü nesnel anlamı yerine, salt öznel bir zorunluluğun, yani alışkanlığın kabul edilmesini istiyordu; ve bir kez ilkeleri elde edince de, bunlardan sonuçları sağlam bir mantıksal kesinlikle kolayca çıkartabilirdi. Ama Hume, deneyciliği, matematiği de içine alacak biçimde genelleştirmedi. O, matematiğin ilkelerinin analitik olduğunu kabul ediyordu ve bu doğru olsaydı, bu önermeler gerçekten zorunlu <span class="ideitalik">(apodiktik)</span> olacaklardı. Ama bundan aklın felsefede de zorunlu, yani nedensellik ilkesi gibi sentetik yargılarda bulunma yetisine sahip olduğu gibi bir sonuç çıkarılamazdı. Ama deneycilik ilkeler için genel olarak kabul edilseydi, matematik de onun kapsamına girerdi.</p>

  <p class="normal">Oysa matematik, antinomide kaçınılmaz biçimde görüldüğü gibi, yalnızca deneysel ilkeleri kabul eden akıl ile çatışmaya girdiğine göre (çünkü matematik, uzayın sonsuz bölünebilirliğini karşı çıkılmaz bir biçimde kanıtlar; oysa deneycilik bunu kabul etmez), imdi kanıtlamanın sağladığı en büyük apaçıklık, deney ilkelerinden yapıldığı öne sürülen çıkarımlar ile açıkça çelişir ve bu kez de beni aldatan hangisidir, yüz mü yoksa duygu mu (gözler mi, parmaklar –dokunma duyusu– mu?) diye Cheselden'in körü gibi sormak gerekir (çünkü deneycilik kendisini duyumlanan bir zorunlulukta, rasyonalizm ise doğrudan kavranan bir zorunlulukta temellendirir). Böylece genel deneycilik (empirizm) gerçek bir skeptisizm (şüphecilik) olarak ortaya çıkar ve bu böylesine sınırsız bir anlamda Hume'a yanlış olarak mal edilmiştir,<sup class="calibre3"><a href="../Text/kant_split_051.html#footnote-100-20" id="footnote-100-20-backlink">[20]</a></sup> çünkü Hume, matematiği hiç olmazsa deneyin sağlam bir mihenk taşı olarak bırakmıştır; oysa bu genel deneycilik, her ne kadar deney, yalnız duyulardan değil, aynı zamanda yargılardan oluşuyorsa da, deney için hiçbir mihenk (denek) taşı bırakmadı; çünkü bir mihenk taşı ancak <span class="ideitalik">a priori</span> ilkeler tarafından verilebilir.</p>

  <p class="normal">Yine de bu felsefe ve eleştiri çağında böyle bir deneyciliğin ciddiye alınması güç bir iş olduğundan ve bu belki de yargı gücümüzü yalnızca çalıştırmak için ve karşıtlık aracılığıyla aklın<span class="ideitalik">a priori</span> ilkelerinin zorunluluğunu daha iyi gün ışığına çıkarmak amacıyla ortaya konulmuş olacağından, bunun dışında pek öğretici bir yanı bulunmayan bu işle (empirizmle) uğraşmak isteyenlere yine de teşekkür etmeliyiz.</p>
</body>
</html>
