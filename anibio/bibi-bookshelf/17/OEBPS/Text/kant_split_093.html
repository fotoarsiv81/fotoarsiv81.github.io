<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/kant_split_031.html#footnote-100-62-backlink" id="footnote-100-62">62</a>]</sup> Eğer devlet halinde birleşmiş insanlara nerdeyse kök salmış olmasından kuşku duyulursa ve bu hukuka aykırı duygular barbarlıktan artakalan bir uygarlık eksikliğine yüklenirse, bu kötülük devletlerin dış ilişkilerinde açıkça ve yadsınamaz bir biçimde görülür. Her devletin içinde bu kötülük yasalarla örtülmüştür; çünkü yurttaşların karşılıklı şiddete başvurma eğilimleri, yönetimin (hükümetin) yüksek otoritesince bastırılmıştır; bu da, yalnızca toplumun tümüne görünüşte bir ahlaksallık vermekle kalmaz (causae non causae – özür dileyen kendini suçlamış olur); ama aynı zamanda, meşru olmayan eğilimlerin kaynaşmasını önleyerek ahlaksal kuralların gelişmesini de kolaylaştırır ve böylece insanların hukuka saygı duymalarını sağlamış olur. Gerçekten herkes, başkalarının da aynı biçimde hareket edeceğinden emin olsa, kendisinin de hukuk idesini kutsal tutacağı kanısındadır. İşte hükümet ona bu güvenceyi bir dereceye kadar vermekte ve böylece ahlaksallığa dar bir yol açmaktadır; ama bu henüz kendiliğinden hukuk düşüncesine bir saygı yaratmasa bile, karşılık beklemeden görev yapmayı sağlayarak, kendiliğinden ve çıkardan uzak saygıya götürür. Fakat herkes, kendisi hakkında iyi şeyler düşünmekle birlikte, başkalarının kötü duygular beslediğini düşünmekten de kendini alamaz; bu yüzden de herkes başkaları hakkında, bunların gerçek bir değeri olmadığı kanısını taşır. Bunun nereden doğduğunu burada incelemeyeceğiz; yalnız şu var ki, bununla insanın doğal yapısı suçlandırılamaz. Şunu söylemekle yetinebiliriz: Hukuk idesine herkesin göstermek zorunda olduğu saygı, bizi de buna uymak zorunda bıraktığı için, başkalarının davranışı ne olursa olsun, herkes kendisinin hukuka uyması gerektiğini kabul eder. (Kant'ın notu.)</p>
  </div>

  <div class="calibre1" id="calibre_pb_94"></div>
</body>
</html>
