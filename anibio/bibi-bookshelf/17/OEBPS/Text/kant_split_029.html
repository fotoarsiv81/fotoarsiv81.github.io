<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_27">Birinci Tamamlayıcı – Ek</h2>

  <p class="ortayazi"><span class="idebold">SÜREKLİ BARIŞIN GÜVENCESİ ÜSTÜNE</span></p>

  <p class="normal">Bize bu güvenceyi veren <span class="ideitalik">doğa</span> diye adlandırdığımız <span class="ideitalik">(natura doedala rerum</span> – şeylerin yaratıcısı doğa) büyük sanatçıdan başkası değildir. Doğanın rastlantısal olmayan mekanik akışı insanlar arasındaki anlaşmazlıktan, hatta onların iradesine karşın, uyum yaratma amacını güttüğünü açıkça göstermektedir. İşleyiş yasaları bizce bilinmez, zorunlu sonuçlar yaratan bir neden olarak düşününce doğaya <span class="ideitalik">yazgı</span> demekteyiz. Dünyanın akışı içinde ortaya çıkan ereğini (amacını) göz önünde tutarak, insan türünün en son ve nesnel amacı bakımından, şeylerin akışını çok önceden (ezelden) takdir eden ve belirleyen bir yüce nedenin derin bilgeliği olarak düşününce, doğaya <span class="ideitalik">Tanrısal Takdir</span> diyoruz. Gerçekten bu Tanrısal Takdiri doğanın sanatçı gibi düzenlediği bir sıra düzenlemeler (düzenekler) aracılığıyla bulup ortaya çıkaramadığımız, hatta bu düzenlemelerden Tanrısal Takdiri akıl yürütme, usavurma yoluyla da çıkaramadığımız doğrudur. Bunu ancak, şeyleri (eşyayı) amaçlarına indirgediğimiz zamanlar yapıldığı gibi, insanın sanatıyla karşılaştırıp tasarımlayarak anlayabiliriz. Fakat aklın bize zorunlu olarak buyurduğu amaçla (ahlaksal erek) doğanın ilişkisi ve buna uygunluğu teorik bakımdan deneyüstü ise de, pratik bakımdan (örneğin, doğanın bu mekanizmayı sürekli barış yükümlülüğünü yerine getirmek yönünde kullanması bakımından dogmatik yoldan tanıtlanmış) bir gerçektir. Akıl, sonuçların nedenlerle olan ilişkisi bakımından, mümkün deneyin sınırları içinde kalmalıdır; böyle olunca da doğa terimi, burada olduğu gibi, teori –din değil– kastedildiği zaman, insan aklının sınırlarına daha uygun düşen bir sözdür; aynı zamanda, doğa terimi, tanıyamayacağımız bir varlığı anlatan ve bizim tarafımızdan, niyetlerinin içine girilmez gizine varmaya çalışmak gibi, Icarus'un uçuş girişiminden daha da cesur bir düşünceyi gösteren Tanrısal Takdir sözünden daha alçakgönüllüdür.</p>

  <p class="normal">Doğanın sürekli barışı nasıl güvence altına aldığını daha açık olarak belirtmeden önce, onun geniş alanında yer alan kişilerin durumunu ve onlar için bu barışı zorunlu kılan önlemleri incelemek gerekir.</p>

  <p class="normal">Doğanın geçici önlemleri şunlardır:</p>

  <p class="normal"><span class="idebold">1)</span> Doğa, insanlara dünyanın her ikliminde yaşayabilme olanağını sağlamıştır;</p>

  <p class="normal"><span class="idebold">2)</span> En barınılmaz bölgeleri yurt edinmek ve yerleşmek üzere, savaş aracılığıyla, insanları dünyanın dört bir yanına dağıtmıştır;</p>

  <p class="normal"><span class="idebold">3)</span> İnsanları, yine savaş aracılığıyla, az çok hukuksal ilişkilere girişmeye zorlamıştır.</p>

  <p class="normal">Buz Denizi'ni çevreleyen engin ovaların her yanında yosunların büyümesi; bunları karların altından Ren geyiklerinin bulup çıkarması, Ren geyiğinin kendisinin de Ostiak'ı ve Samoyed'i beslemeye ve kızağına koşulmaya yaraması; çöllerin tuzlu kumlarının deveyle, sanki bu hayvan özellikle çöller geçilsin diye yaratılmış gibi, aşılması; yalnız bunlar bile hayranlık uyandırmaya yeter. Doğanın, Buz Denizi kıyılarına kürklü hayvanlardan başka, eti ve yağı buradaki halka yiyecek ve yakacak sağlayan fok balıklarıyla balinaları doldurmasındaki ince hesap, izlenen amacı daha açık bir biçimde göstermektedir. Daha da şaşılacak eşi görülmemiş olan bir şey de, her türlü bitkiden yoksun bölgeleri, bin bir güçlükle bir arada yaşamak için hayvanlara karşı savunmak zorunda kalan buraların halkına gemi, silah ve barınak sağlayacak kereste ile donatmada gösterdiği amacı bir ön –ve– doğru görüden başka bir şey değildir. Ama herhalde, insanları bu iklimlere sürükleyen yine de savaştır. İnsanın kendisine bağımlı kılmayı ve evcilleştirmeyi öğrendiği hayvanlar arasında, dünyanın yer yurt edinilmeye başlandığı erken zamanlardaki ilk savaş aracı at olmuştur. Fil, kurulmuş bulunan devletlerde daha sonraları lüks bir araç olarak kullanılmıştır; aynı biçimde bugün ne oldukları bilinmeyen buğdaygiller ailesinin bazı türlerini yetiştirmek, Avrupa'da yalnız yabani elma ve armut ağaçları bulunduğuna göre, meyve ağaçlarını sökerek başka yerlere dikmek ya da aşılayarak çoğaltmak, ıslah etmek ancak toprak mülkiyetinin güvence altına alınmış olduğu devletlerde doğabilirdi. Fakat bunlar olmadan önce, o zamana kadar kara ve deniz avcılığı ile geçinen ve kargaşa içindeki bir özgürlük durumunda yaşayan insanların, kır yaşamından tarım yaşamına geçmeleri, belki de uluslararası ticaretin ilk iki maddesi olan tuzu ve demiri bulmaları, bunları uzaklarda ararken, çeşitli uluslarla barışçı ilişkilere girişmeleri, hatta en uzaktakilerle bile anlaşma halinde toplumsal ve barışsal bağlantılar kurmaları gerekmiştir.</p>

  <p class="normal">Doğa, düzenini insanları dünyanın her yanında yaşayabilecekleri biçimde kurmakla, bu yaşamın onlar için, hatta eğilimlerine aykırı olarak ve herhangi bir ahlaksal yasanın zoru olmaksızın, boyun eğecekleri bir zorunluluğun oluşmasını despotçasına istemiştir. Savaş, doğanın bu amaca varmak için kullandığı tek yol olmuştur. Doğa, kaynaklarının aynı olduğunu dillerinin de aynı olmasıyla anladığımız insan topluluklarını savaş yolu ile birbirlerinden ayırmıştır: Örneğin, Buz Denizi'nin kıyılarında oturan Samoyedler, kendilerinden iki yüz mil uzakta Altay Dağları'nda oturanlarla aynı dili konuşurlar, bu iki kavim arasında binici ve savaşçı olan bir Moğol kavmi bulmaktayız; bu ilk iki budunu, kendiliklerinden kalkıp gidemeyecekleri buzlu ve barınılmaz yerlere bu sonuncu budunun sürmüş olması olasıdır. Avrupa'nın en kuzey ucunda yaşayan ve Laponlar adı verilen Finliler için de aynı şey olmuştur; bunlar uzaklıklarına karşın, dil uygunlukları bakımından yakın akrabaları Macarlardan, Got ve Salmat kavimlerinin araya girmeleriyle ayrılmışlardır. Yeni Dünya'nın bütün kavimlerinden farklı olan bir ırkın insanları, belki de birkaç Avrupalı maceracının torunları olan Eskimoları Amerika'nın kuzeyine, Peşeras'ları da Ateş Adası'na kadar güneye, doğanın bir yerleştirme aracı olarak kullandığı savaş sürmemişse, acaba bunu hangi güç yapmıştır?</p>

  <p class="normal">Savaşın özel bir <span class="ideitalik">motiv</span>e (nedene) gereksinmesi yoktur; onun kökleri sanki insan doğasının (yapısının) içine uzanmış gibidir, öyle ki savaş, insanın yenip kazanma (zafer) tutkusuyla, her türlü çıkarcı güdüden bağımsız olarak sürüklendiği soylu bir iş gibidir. Böyle olduğu içindir ki, Amerika vahşileri arasında olduğu gibi şövalyelik dönemi Avrupası'nda da askeri yiğitlik ve yüreklilik, yalnız savaş sırasında değil (böylesi yerinde olurdu) ama aynı zamanda savaşa sürüklemesiyle de çok şerefli bir özellik sayılırdı; çoğu zaman savaşa, bu üstün yeteneği ortaya koymak için girişilirdi; öyle ki, savaşa bir tür soyluluk yüklenirdi; hatta eski bir Yunanlının <span class="ideitalik">"savaş, yok ettiğinden daha çok kötü insan yetiştirdiği için bir yıkımdır"</span> dediğini unutarak, savaşı insanlığın soylu bir ayrıcalığı olarak öven filozoflar da görülmüştür.</p>

  <p class="normal">Doğanın kendi amacına varmak için, bir hayvan sınıfı sayılabilecek insan türünü yönlendirmek üzere aldığı önlemler hakkında bu söylediklerimiz yeterlidir sanırım.</p>

  <p class="normal">Şimdi incelemek üzere ele alacağımız sorun şudur: İnsan aklının, kendisine bir yükümlülük olarak yüklediği sürekli (ebedi; sonrasız ve kalıcı) barışın gerçekleşmesinde doğanın rolü nedir; aklın buyurduğu yasaları nasıl yürürlüğe koymaktadır; öyle ki, insan, devlet hukuku, devletler hukuku ve dünya yurttaşlığı hukuku uyarınca, bağımsız bir biçimde yapması gereken şeyleri yapmadığı takdirde de, doğanın zorlamasıyla, bağımsızlığını sınırlamadan bunları niçin yine yapmak zorunda kalmaktadır?</p>

  <p class="normal">Ben, <span class="ideitalik">"doğa bu şeylerin olmasını istiyor"</span> dediğim zaman, bu söz doğanın bu şeyi bize bir yükümlülük olarak yüklediği anlamına gelmez; çünkü bağımsız, özgür iradeli varlıklara onları zorlamadan yükümlülük yükleyecek olan ancak pratik akıldır; ama biz, bir şeyi isteyelim ya da istemeyelim, doğa bunu kendisi yapar. <span class="ideitalik">(Fata volentum ducunt, nolentum trahunt</span> –Alın yazısı istekli ve kesin kararlı olanları yürütür, ayak direyenleri ise sürükler– Seneca.)</p>

  <p class="normal"><span class="idebold">I–</span> Eğer bir ulus iç anlaşmazlıklar yüzünden, kamu yasalarının yaptırımlarına uymamak zorunda kalmışsa, bu yasalara boyun eğmeye, uymaya dışarıdan gelen savaş yüzünden mecbur kalır; çünkü az önce de açıkladığımız gibi, doğa her ulusun karşısına kendisini baskı altında tutan bir komşu ulus koymuştur; bu yüzden her ulus ötekilerinin baskısına karşı dayanabilecek bir erk, güç haline gelmek için bir devlet kurmak zorundadır. Böyle olunca, insan haklarına bütünüyle uygun biricik örgüt olan cumhuriyetçi anayasa, aynı zamanda, kurulması ve sürdürülüp yaşatılması en güç olanıdır. Hatta bazı kimseler böyle bir kurumun ancak bir melekler toplumunda kurulabileceğini, çünkü bencil eğilimleriyle insanların böylesine yetkin bir yönetim (hükümet) biçimini kurmaya güçleri yetmediğini savunurlar. Ama doğa, akla dayanan ve ne kadar övülürse övülsün pratik sonuçlar vermeyen iradeye yardım etmek için, bu bencil eğilimlerin kendisinden yararlanır. Sorun öyle bir devlet kurmaktır ki (bu da kuşku yok insanların elindedir), bu eğilimlerin karşılıklı etkilerini, zarar verici sonuçlarını önlesin ya da ortadan kaldırsın; sonunda da, bunlar sanki yokmuş gibi görünerek, akla aykırı düşmesin; herkes de kendisini, ahlaksal bakımdan iyi bir insan saymasa bile, hiç olmazsa iyi bir yurttaş olmak zorunda görsün.</p>

  <p class="normal">Bir devlet örgütü kurmak sorununu çözmek, eğer deyim yerindeyse, şeytanlardan oluşmuş bir ulus için bile mümkündür (yeter ki zekâları olsun). Sorunu şu biçimde ortaya koyabiliriz: <span class="ideitalik">"Hepsi de kendi varlıklarını korumak için kamusal yasalar isteyen, ama her biri kendisini bu yasalardan muaf (bağışık) tutma yönünde gizli bir istek besleyen aklı başında yaratıklardan kurulu bir halk yığınını, öyle bir biçimde düzene sokmalı ve onlara öyle bir anayasa vermeli ki, kişisel düşünceleri birbirine ne denli aykırı olursa olsun, bunlar, birbirleriyle ilişkilerinde, sanki bu kötü huyları yokmuş gibi, bağlanmış olsunlar."</span> Böyle bir sorunun herhalde bir çözümü olmalıdır. Gerçekten sorun, insanların ahlaksal yönden nasıl iyileştirilebileceği (ıslahı) değildir; yalnızca, insanların uyuşmayan kişisel düşüncelerinin, bir ulusu meydana getiren bütün bireyleri yasalara uymak zorunda bırakacak, böylece de yasaların egemen olacağı bir barış durumunu kurduracak biçimde yönetmek için, doğa mekanizmasından nasıl yararlanılacağıdır.</p>

  <p class="normal">Örgütlenmeleri (Anayasaları) yetkin olmaktan ne denli uzak bulunursa bulunsun, var olan devletler bu söylediklerimizi doğrulamaktadırlar. Devletler, dış davranışlarında, öz ve asıl ahlak ilkelerinin pek fazla bir etkisi olmasa bile, hukuk düşüncesinin (idesinin) buyurduğuna bir dereceye kadar yaklaşmışlardır (iyi bir devlet anayasasının ahlaka dayanmasını istemek yerine, böyle bir anayasanın insanı ahlaksal bakımdan geliştireceğini ümit etmek gerekir). Bu örnek, öz nitelikleri bakımından birbirlerine karşıt olan çıkarcı eğilimlerin ortaya koyduğu doğa mekanizmasının, akıl tarafından, aklın amacı olan hukuk ilkelerine varmak için kullanılabilecek bir araç olabileceğini, böylece, devletin, iç ve dış barışı gerçekleştirmesini mümkün kılabileceğini yeter derecede gösterir.</p>

  <p class="normal">Durum böyle olunca, doğa, önüne geçilmez bir biçimde en son zaferin hukukta olmasını istiyor, demek doğrudur. Yapılması gerekenin savsaklanmasını doğanın kendisi, ama hiç de hoşa gitmeyecek araçlarla, yerine getirir: <span class="ideitalik">"Bir kamışı aşırı derecede bükerseniz, kırılır; çok isteyen azı da bulamaz. –Bouterweck."</span></p>

  <p class="normal"><span class="idebold">II–</span> Devletler hukuku düşüncesi (idesi), komşu ve birbirinden ayrı birçok devletin bağımsızlığına dayanır; böyle bir durum, eğer federatif bir birlik düşmanlıkları önleyemiyorsa, kendiliğinden bir savaş durumudur, fakat bu durum bile, akıl yönünden, devletlerden birisinin sivrilerek ötekilerini baskısı ve zorbalığı altına almasından ve hepsinin, en sonunda, dünya monarşisi (tekerkliliği) içinde eriyip kaynaşmasından iyidir. Gerçekten de hükümetlerin yayılma alanı ne denli genişlerse, yasaların etkileri de o denli azalır; ruhsuz bir despotizm (baskıcılık), iyilik tohumlarını boğduktan başka, er geç anarşiye sürüklenir.</p>

  <p class="normal">Bununla birlikte, hiçbir devlet (ya da devlet başkanı) yoktur ki, kendisi sürekli bir barışı, eğer mümkün olsaydı, dünyaya egemen olarak sağlamak istemesin. Doğanın arzusu ise başka türlüdür: Doğa, ulusların birbirleriyle karışmasını önlemek ve onları birbirlerinden ayrı tutmak için iki aracı kullanır; bunlar, dillerin ve dinlerin çeşitli olmasıdır.<sup class="calibre3"><a href="../Text/kant_split_091.html#footnote-100-60" id="footnote-100-60-backlink">[60]</a></sup></p>

  <p class="normal">Bu çeşitliliğin karşılıklı kin tohumlarını içinde sakladığı (barındırdığı) ve savaş için sık sık bahane (sözde neden) yarattığı da doğrudur; ama kültür yükseldikçe ve insanlar ilkeler üzerinde görüş birliğine doğru bir yaklaşım sağladıkça, bu çeşitlilik onları, özgürlüğün mezarı üzerinde kurulan ve bütün erkleri (güçleri) sıfıra indiren despotizm ile değil de, tersine, en canlı bir karşı koyma (muhalefet) ortasında bütün güçlerin kurdukları denge ile oluşturulan ve güvence altına alınan bir barış içinde anlaşmaya götürecektir.</p>

  <p class="normal"><span class="idebold">III–</span> Doğa, her devletin gerek hile, gerekse zor kullanarak, hatta devletler hukuku ilkelerine uygun olarak, bir araya toplamak istediği ulusları bilge bir davranışla birbirinden ayırmakta ise de, aynı biçimde dünya vatandaşlığı hakkı kavramının yalnız başına kıyım ve savaşa karşı yeter derecede koruyamayacağı bu ulusları, aralarındaki çıkar ortaklığı aracılığıyla yine birleştirmektedir. Burada, er geç her devlete egemen olan ve savaşla bağdaşmaz olan ticaret zihniyetini düşünüyoruz; devletin kullanabileceği araçlardan en güvenilir olanı para gücü olduğundan, devletler kendilerini, ahlaksal etkenlerin etkisiyle olmasa bile, soylu bir barış yapıtı için çalışmak ve herhangi bir yerde bir savaş tehdidi doğarsa, bunu, sanki bu konuda devamlı bir ittifak (bağdaşma) anlaşması yapmışlar gibi, arabuluculukla önlemeye çaba harcamak zorunda görürler; çünkü savaş amacıyla büyük birleşmeler ancak pek seyrek olarak kurulabilir; bunların başarılı olması ise, daha da az görülen ender bir şeydir. İşte doğa sürekli (ebedi) barışı, insanların doğal eğilimlerinin kendisine özgü mekanizmasıyla, böylece güvence altına alır; bu güvence her ne kadar sürekli barışın ileride kurulabileceği hakkında teorik kehanetlerde bulunmaya, olacakları bilmeye elverişli değilse de, pratik bakımdan böyle bir kehanette bulunmaya, geleceği bilmeye elverişlidir; ayrıca bu güvence yalnız hayal ürünü olmayan bu amaç uğrunda elimizden geleni yapmayı bizim için bir yükümlülük haline sokar.</p>
</body>
</html>
