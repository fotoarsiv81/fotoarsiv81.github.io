<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_18">Giriş</h2>

  <p class="ortayazi"><span class="idebold">I<br class="chapter" />
  FELSEFENİN BÖLÜMLENMESİ ÜZERİNE</span></p>

  <p class="normal">Şeylerin rasyonel bilgisinin ilkelerini kavramlar (yalnız mantıkta olduğu gibi değil, nesnelerin ayrımını yapmaksızın genellikle düşüncenin formunun kavramları) aracılığıyla elde eden (içeren) bir şey olarak felsefeyi <span class="ideitalik">teorik ve pratik</span> olmak üzere bölümlediğimiz zaman, genellikle yerinde ve doğru bir yol izlemiş oluruz. Ama nesnelerine bu rasyonel bilginin ilkelerini veren kavramlar çok özel bir biçimde farklı olmak zorundadırlar; aksi halde onlar bir bilimin çeşitli kısımlarına ait olan rasyonel bilginin ilkeleri arasında daima bir karşıtlığa neden olurlar.</p>

  <p class="normal">Demek ki yalnız iki tür kavram kategorisi vardır ve kendi nesnelerinin olabilirliğinin pek çok farklı ilkelerini taşırlar; bunlar, <span class="ideitalik">doğal kavramlar (doğa kavramları)</span> ve <span class="ideitalik">özgürlük kavramıdır</span>. İlki <span class="ideitalik">a priori</span> ilkelere uygun olarak teorik bilgiyi mümkün kılar; ikincisi ise bu teorik bilgiye göre yalnızca kendi içinde (kendi kavramında) negatif bir ilke (basit bir karşıtlık) içerir; ama öte yandan da iradenin (istencin) belirlenmesinin alanını yaygınlaştıran ve bu yüzden de pratik adı verilen temel önermeleri (ilkeleri) ortaya koyar. Böylece felsefe kendi ilkelerince oldukça ayrımlaşmış olan iki kısma bölünür isabetli bir biçimde; Teorik kısım ya da <span class="ideitalik">Doğal Felsefe (Doğa Felsefesi)</span>; ve pratik kısım ya da <span class="ideitalik">Moral Felsefe</span> (bu, özgürlük kavramına göre işleyen aklın pratik yasa koyuşuna verilen addır). Fakat bugüne değin bu ifadeler, farklı ilkeler ve felsefenin bölümlenmesi bakımından çok yanlış kullanılmışlardır; doğa kavramlarına bağlı pratik ile özgürlük kavramına bağlı pratik karıştırılmış, yine teorik ve pratik felsefenin aynı ad altında karıştırıldığı görülmüş ve aslında hiçbir şeyin bölümlenemediği bir bölümleme yerleştirilmeye çalışılmıştır (çünkü iki bölüm de –kısım da– aynı türden ilkelere sahip olabilirler).</p>

  <p class="normal">Arzulama yetisi olarak görülen irade, örneğin kavramlara göre eyleyen neden gibi, gerçekten de dünyadaki doğal pek çok nedenden biridir. Bir irade aracılığıyla mümkün (ya da zorunlu) olarak tasarımlanan her şey, kavramlarla (ama cansız maddede mekanizm ile, hayvanlarda ise iç güdü ile) nedenselliği belirlenmemiş bir nedeni olan bir etkinin fiziksel zorunluluğundan ve olabilirliğinden farklı olarak, pratik bir biçimde mümkün (ya da zorunlu) olarak adlandırılabilirler. Pratik olma açısından, iradenin nedenselliğine kuralını veren kavramın, doğal bir kavram mı, yoksa bir özgürlük kavramı mı olduğu burada belirlenmemiş olarak bırakılmıştır.</p>

  <p class="normal">Fakat son ayrımı esastır. İradenin nedenselliğini belirleyen kavramı eğer, doğal bir kavram ise, o zaman ilkeler teknik bakımdan pratiktir, eğer o özgürlüğün kavramı ise, bu durumda onlar da ahlaksal olarak pratiktirler. Rasyonel bir bilimin bölümlenişinin, bilgisinin edinilmesi farklı ilkelere gereksinme duyan nesneler arasındaki ayrılığa bağlı olması gibi, ilk kısmı teorik felsefeye (doğa öğretisi), sonuncu kısmı da ikinci bölümü oluşturarak pratik felsefeye (ahlak öğretisine) ait olacaktır.</p>

  <p class="normal">Bütün teknik pratik kurallar (yani, genellikle beceri ve sanat kuralları ya da insanlar ve iradeleri üzerinde etki yaratan bir beceri olarak keskin bir zihnin kuralları), eğer ilkeleri kavramların üzerine yaslanıyorsa, teorik felsefenin yalnızca doğal sonuçları olarak sayılmak zorundadırlar. Çünkü onlar ancak doğal kavramlara uygun şeylerin imkânını (olanağını) içerirler ve bunun için yalnızca doğada karşılaşılan araçlar değil, ama aynı zamanda doğal motifler tarafından bu kurallara uygun olarak belirlenebildiği ölçüdeki iradenin kendisi (arzulama yetisi ve doğal güç olarak) söz konusudur burada. Bununla birlikte bu türdeki pratik kurallar yasa olarak (fizik yasaları gibi) değil, fakat yalnızca temel davranış kuralı olarak adlandırılırlar; çünkü irade, yasa olarak adlandırılan ilkelerle ilintisi bakımından, yalnızca doğa kavramına değil, ama aynı zamanda özgürlük kavramına da dayanmaz, ona bağlı değildir. Bu ilkeler (kurallar) yasalar olarak adlandırılırlar ve sonuçlarıyla birlikte yalnızca felsefenin ikinci kısmını, yani pratik felsefeyi oluştururlar.</p>

  <p class="normal">Katkısız (salt) geometrinin problemlerinin çözümü de bilimin özel bir kısmına ait değildir; ölçüm yapma da katkısız <span class="ideitalik">(rein)</span> geometriden farklı olarak ve genellikle geometrinin ikinci bir kısmı olan pratik geometri adını alır; ve yine bundan da daha az bir biçimde, gözlemlerin ya da deneylerin kimyasal veya mekanik sanatı da doğanın öğretisinin (kuramının) pratik bir kısmı olarak tanınmalıdır. Yine ev ve köy ekonomisi, devlet adamlığı, politika sanatı, toplumsal ilişkiler sanatı, diyet yapmanın zorunlu kuralları, eğilimleri frenleme ve tutkuları belli bir amaç (mutluluk) için eğitme sanatı ile birlikte mutluluğun evrensel (genelgeçer) öğretisi bile, pratik felsefe olarak tanınmalı ya da genellikle felsefenin ikinci kısmının oluşturulması için alınmalıdır. Çünkü bunların hepsi yalnızca bir becerinin (yapmayı bilmenin) kurallarını içerir (ve sonuç olarak da biricik teknik pratik olan şeylerdir); ve neden ile sonucun doğal kavramlarına bağlı mümkün bazı sonuçlar elde etmek için, teorik felsefenin bir kısmını oluşturan ve bu bilimin (doğabiliminin) yalın doğal sonuçları gibi olan ve bu buyruklara tabi bulunan bu kurallar pratik denilen özel bir felsefede belli bir yer tutmaya kalkışamazlar. Buna karşılık özgürlük kavramı üzerinde bütünüyle temellenen pratik ahlakın buyrukları, doğadan alınmış iradenin itici güçlerinin tümüyle dışarıda bırakılmasıyla, doğanın boyun eğip uyduğu bu kurallar gibi, buyrukların çok özel bir türünü oluştururlar ve yalın bir biçimde yasalar olarak adlandırılırlar; fakat bunlar (ahlak yasaları) duyarlığın <span class="ideitalik">(Sinnlichkeit)</span> koşulları üzerinden doğa yasaları gibi yer almazlar; onlar duyularüstü bir ilkeye sahiptirler ve yalnız kendilerini, felsefenin teorik kısmı yanında, pratik felsefe adı altında bir başka kısmında ortaya koyarlar.</p>

  <p class="normal">Buradan da görülmektedir ki, felsefenin vermiş olduğu pratik buyrukların bir bütünlüğü, pratik olmaları bakımından, teorik felsefenin yanında özel bir dal (kısım) oluşturmazlar; çünkü onların ilkeleri eğer doğanın teorik bilgisinden (teknik pratik kurallar gibi) tümüyle çekilip çıkarılsaydı, o zaman özel bir bölüm oluşturabilirlerdi; ama bu pratik kurallar, ilkelerini, her zaman duyusallık tarafından koşullandırılan bir doğa kavramından ödünç almadıkları için sonuç olarak formel yasalar tarafından tanınabilir (bilinebilir) olan özgürlük kavramını yalnızca kuran, ortaya koyan duyuüstü bir yerde bulunur. Demek ki bu buyruklar pratik olarak ahlaksaldırlar, yani yalnızca şu ya da bu eğilimin verdiği buyruk ve kurallar olmayıp, aynı zamanda eğilimlere ve amaçlara önceden başvurmayan yasalardırlar da.</p>

  <p class="ortayazi"><span class="idebold">II<br class="chapter" />
  GENEL OLARAK FELSEFENİN ALANI ÜSTÜNE</span></p>

  <p class="normal">İlkelere göre bilme yetimizin ve onunla birlikte de felsefenin kullanımı ile kavramların <span class="ideitalik">a priori</span> işletilişi (kullanılışı) birbirlerinden oldukça farklı bir yayılım gösterirler.</p>

  <p class="normal">Fakat bu kavramların kendileriyle ilinti içinde bulundukları bütün nesnelerin bir arada bulunuşu ile, mümkün olduğu bir yerde onların bilgisinin elde edilmesi için bu amaca bağlı olarak bilme yetimizin tam uygun olup olmadığına bakarak bir alt bölümleme yapılabilir.</p>

  <p class="normal">Nesnelere bağımlı oldukları sürece kavramlar, bu nesnelerin bilgisinin mümkün olup olmadığından bağımsız olarak, kendi alanlarına sahiptirler ve bu alan kavramların nesnesine genellikle sahip olması gereken bilme yetimizle ortaya çıkan ilişki içinde belirlenir. Bilginin bizim için mümkün olduğu bu alanın bir kısmı bu kavramlar için bir temeldir ya da bir bölgedir ve bilme yetisini gerekli kılar. Kavramların meşru olduğu bu bölgenin bir kısmı bu kavramların ve de bilme yetilerine karşılık olan şeyin alanıdır. O halde empirik kavramlar, bütün duyu nesnelerinin bir kompleksi (tüm bir karması) olarak kendi bölgelerine doğada sahiptirler; bu bir alan değildir, yalnızca (sığıntı olarak) kalınacak bir yerdir; bu yüzden onlar yasaya uygun olarak üretilirler, yasa koyucu <span class="ideitalik">(legislativ)</span> değildirler; fakat onların üzerinde temellenen kurallar empiriktirler (deneysel–duyusaldırlar) ve bunun sonucu olarak da olumsaldırlar <span class="ideitalik">(kontingent)</span>.</p>

  <p class="normal">Tüm bilme yetimizin, doğa kavramlarının ve özgürlük kavramının, bu her iki tür kavramın da <span class="ideitalik">a priori</span> yasa koyucu olması bakımından iki alanı vardır. Buna uygun olarak da felsefe, teorik ve pratik olmak üzere ayrılır. Fakat onun alanının yayıldığı ve orada yasal gücünü (yasallığını) kullandığı bölge, her zaman yalnızca her mümkün deneyin nesnelerinin bütünlüğünün bölgesidir; böylece onlar yalnızca yalın fenomenler olarak alınırlar ve fenomenler (görünüşler) olmaksızın onlarla ilintili (bağımlı) olan anlama yetisinin hiçbir yasallığı kavranamaz.</p>

  <p class="normal">Doğa kavramlarının yasa koyuculuğu, yasallığı anlama yetisinin aracılığıyla sağlanır ve teoriktir; özgürlük kavramı aracılığıyla ortaya çıkan yasa koyuculuk ise akıl tarafından verilir ve yalnızca pratiktir. Akıl ancak pratik alan içinde yasa koyabilir, doğanın teorik bilgisine göre (anlama yetisince konulan yasayı tanıyarak) akıl daima doğanın sınırları içinde kalan sonuçların çıkarımlarla verdiği yasaları (akıl yürütmeler, çıkarımlar yaparak) çekip çıkarabilir. Fakat öte yandan akıl, pratik kuralların bulunduğu (geçerli olduğu) yerde her zaman yasa koyucu değildir, çünkü bu kurallar teknik pratik kurallar olabilirler.</p>

  <p class="normal">Demek ki akıl <span class="ideitalik">(Vernunft)</span> ile anlama yetisi <span class="ideitalik">(Verstand)</span>, birbirlerine karışmaksızın, deneyin aynı ve bir bölgesi üzerinde iki farklı yasa koyarlar. Çünkü doğa kavramı az da olsa özgürlük kavramının yasa koyuşu üzerinde etkide bulunduğu gibi, özgürlük kavramı da doğa kavramının yasa koyuşunu azıcık etkiler. En azından her iki yasa koyuşun bir arada varlığını çelişkisizce düşünmenin ve yine aynı konudaki yetilerin karşılıklı ilintilerini kavramanın olanağı <span class="ideitalik">Katkısız (Salt) Aklın Eleştirisi</span>'nde gösterilmiş ve burada ortaya çıkan, bu teoriye yöneltilen itirazların diyalektik bir yanıltı olduğu serimlenerek yadsınması yoluna gidilmiştir.</p>

  <p class="normal">İmdi bu iki farklı alan (akıl ve anlama yetisi), kendi yasa koyuşlarında birbirlerini sınırlamazlar ve bunu da sürekli olarak duyu (deney) dünyasında yaparlar; şöyle ki, bu alanlar, doğa kavramının kendi nesnelerini dolaysız sezişte, kavrayışta da (yani, içgörüde; <span class="ideitalik">Anschauung</span>) kendinde–şeyler <span class="ideitalik">(numenler)</span> olarak değil, ama asıl fenomenler olarak tasarımladığı bir duyu dünyasından tek bir alanın doğmasına, ortaya çıkmasına neden olmazlar; buna karşılık özgürlük kavramı, kendi nesnesinde, içgörüde (sezişte) herhangi bir şeyi değil, fakat kendinde bir şeyi (kendi–başına–bir–şeyi; <span class="ideitalik">numenon'</span>u) tasarımlar; böylece onlardan hiçbiri kendi nesnesinin, hatta düşünen özne bile, teorik bilgisini kendinde bir şey <span class="ideitalik">(numen)</span> olarak sağlayamaz; bu ise deneyin bu her türlü, yani bütün nesnesinin imkânının gerçek temeli yapmamız gereken, ama hiçbir zaman yaygınlaştırıp genişletemediğimiz ya da bir bilgiye yükseltemediğimiz duyularüstü bir şeyin düşüncesi <span class="ideitalik">(idesi)</span> olabilir.</p>

  <p class="normal">Demek ki tüm bilme yetimiz için sınırları çizilmemiş, fakat kaçınılmaz da olan bir alan –duyuüstünün alanı– vardır; bu alanda biz teorik bilgi için bir bölge bulamadığımız gibi, ne aklın ne de anlama yetisinin kavramları için bu bölge içinde bir alana sahip olabiliriz; bu alandaki aklın teorik kullanımı için olduğu gibi pratik kullanımı için de idelerle uğraşmak zorunda kalırız; ama özgürlük kavramından çıkarılan yasalara bağlı kalarak bu idelere yalnızca pratik bir gerçeklik yükleyebiliriz ve bu yüzden de teorik bilgimiz, önemli bir ölçüde, duyuüstüne (anlaşılır olana) kadar yayılmamış olur.</p>

  <p class="normal">Şimdi eğer doğa kavramının duyusal alanı ile özgürlük kavramının duyuüstü alanı arasında ölçülemeyecek denli derin bir uçurumun varlığı saptanmışsa ve yine ilkinden ikincisine (aklın teorik kullanımı aracılığıyla) mümkün bir geçiş söz konusu değilse ve bunlar, birincinin ikinci üzerinde hiçbir etkisinin olmadığı tam anlamıyla iki farklı dünya olarak bulunuyorlarsa ve fakat bununla birlikte, ikincisinin (yani, özgürlük kavramının) birincisi üzerinde (doğa kavramı) bir etkisinin olması gerektiği söz konusuysa, o zaman özgürlük kavramı duyusal dünyada kendi yasalarınca ortaya konulan (önerilen) amacı gerçekleştirmek durumundadır ve sonuç olarak doğa da kendi formunun yasasına uygun bir biçimde en zamandan özgürlük yasalarına göre kendi içinde gerçekleştirilecek amaçların olasılığı ile uyum içinde bulunan bir şey olarak düşünülmelidir. İmdi özgürlük kavramının pratik içeriği ile doğanın ilkesi olan duyuüstünün birliğinin ortak bir temeli bulunmak zorundadır ve bulunmalıdır; ve bu birlikli temelin kavramı, aynı şeyin bilgisine ne teorik ne de pratik olarak ulaşamasa da ve bu yüzden özel bir alana sahip olmasa da, birinin ilkelerine göre düşünme biçiminden ötekinin ilkelerine göre düşünme biçimine geçişi olanaklı kılar.</p>

  <p class="ortayazi"><span class="idebold">III<br class="chapter" />
  FELSEFENİN İKİ KISMINI (TEORİK VE PRATİK) BİR BÜTÜNLÜK İÇİNDE BİRLEŞTİRME ARACI OLARAK DÜŞÜNÜLEN YARGI GÜCÜNÜN ELEŞTİRİSİ ÜSTÜNE</span></p>

  <p class="normal">Bilme yetilerinin eleştirisi, onların <span class="ideitalik">a priori</span> olarak yapabildikleri şeylere oranla, nesnelerle ilgili olan hiçbir alana sahip değildirler; çünkü bu eleştiri bir öğreti değil, ama yalnızca bu yetileri yapısı ve durumu ile uyum içindeki ve onlar aracılığıyla bir öğretinin mümkün olup olmadığının ve nasıl olabileceğinin araştırılmasıdır; bu yetilerin eğilimlerinin alanı tümüyle onun alanıdır ve eleştiri onları yasal sınırlarının içinde tutmak zorundadır; fakat felsefenin bölümlenmesine girememiş olan şey şimdi esas kısım olarak genellikle, eğer o, kendinde ne teorik kullanım için ve ne de pratik kullanım için yararlı olmayan ilkeler bulunduruyorsa, katkısız bilme yetisinin eleştirisi içerisine girebilir.</p>

  <p class="normal">Bütün <span class="ideitalik">a priori</span> teorik bilginin temelini oluşturan (içeren) doğa kavramları anlama yetisinin yasa koyması üzerinde yer alırlar, ona dayanırlar. Duyusal (empirik) olarak koşullandırılmamış <span class="ideitalik">a priori</span> bütün pratik buyrukların temelini içeren özgürlük kavramı ise, aklın yasa koyuşu üzerinde bulunur. İşte bu yüzden, kendi mantıksal formlarına göre, kökeni ne olursa olsun, ilkelere uygulanabilmesinin yanında bu iki yeti aynı zamanda, kendi içeriklerine göre, kendi üstünde bir başkası olmayan <span class="ideitalik">(a priori</span> olarak) kendi özel yasa koyuşlarına sahiptir ve bundan dolayı da felsefenin teorik ve pratik olmak üzere iki bölüme ayrılması haklılık kazanır.</p>

  <p class="normal">Fakat en üst düzeydeki bilme yetileri ailesi (topluluğu) içinde, akıl ile anlama yetisi arasında bir orta terim vardır; bu <span class="ideitalik">yargı gücüdür</span>, onun özel bir yasa koyması söz konusu olmadığı zaman, yasaların uygun olarak araştıracağı kendi özel ilkesine, yani <span class="ideitalik">a priori</span> öznel bir ilkeye göre, kendi içinde taşıyabileceği analojiye (kıyaslama gücüne) göre, varsayımda bulunabilme (tahmin edebilme ve kestirme) ayrıcalığına (nedenine) sahip oluruz. Bu <span class="ideitalik">a priori</span> öznel ilke kendi alanı olarak nesnelerin alanına sahip olmasa da, başka bir ilkenin geçerli olmadığı kesin nitelikli, özelliği olan bir bölgeye bir yerde sahip olabilir.</p>

  <p class="normal">Ne var ki bunun (yani, analoji ile yargıda bulunmanın) yanında, yargı gücü ile tasarımlama yetilerimizin başka bir düzeni arasında bir bağ kurmak için yeni bir temel vardır ve bu bilme yetileri ailesi ile olan akrabalık ilişkilerinden daha da büyük bir önem taşırmış gibi görünür. Çünkü ruhun yetileri ya da yeter güçleri (kapasiteleri), ortak bir temelden daha fazlası türetilemeyen üç kısma indirgenir: <span class="ideitalik">Bilme yetisi, hoşlanma ve hoşlanmama (haz ve acı) duygusu ve arzulama yetisi.</span><sup class="calibre3"><a href="../Text/kant_split_052.html#footnote-100-21" id="footnote-100-21-backlink">[21]</a></sup> Bilme yetisi, eğer bu yeti (arzulama yetisi ile karıştırılmaksızın kendi başına düşünüldüğünde olması gerektiği gibi) teorik bilgi yetisi olarak doğaya bağlanırsa, ona yalnız anlama yetisi yasa koyabilir; ve doğanın (fenomen olarak) dikkate alınmasıyladır ki, <span class="ideitalik">a priori</span> doğa kavramlarının, yani anlama yetisinin katkısız kavramlarının aracılığıyla yasa koymak, ancak bizim için mümkün olabilir. Özgürlük kavramına uygun olarak en üstün bir yeti durumundaki arzulama yetisine ise yalnız akıl tarafından (çünkü, yalnız onun içinde bu özgürlük kavramının bir yeri vardır) yasa <span class="ideitalik">a priori</span> bir biçimde verilmiştir. Şimdi arzulama ve bilme yetileri arasında hoşlanma (haz duygusu) yetisi yer alır, tıpkı yargı gücünün anlama yetisi ile akıl arasında bir bağlayıcılık yapması gibi. Bu yüzden hiç olmazsa şimdilik yargı gücünün kendi içinde <span class="ideitalik">a priori</span> bir ilkeyi içerdiğini sanabiliriz; acı ve haz duygularının (hoşlanma ve hoşlanmamanın) zorunlu olarak arzulama yetisine bağlı olması gibi (arzulama yetisi ahlak yasası tarafından belirlendiği zaman ister bu ilkeyi aşağı arzularda olduğu gibi öncelesin, isterse yukarı arzularda olduğu gibi izlesin), yargı gücü katkısız (salt) bilme yetisinden, yani doğa kavramları alanından özgürlük kavramının alanına, tıpkı onun mantıksal kullanımında anlama yetisinden akla geçişi mümkün kılması gibi, bir geçişi sağlayacak ve olanaklı kılacaktır.</p>

  <p class="normal">Demek oluyor ki, felsefe, teorik ve pratik olmak üzere, yalnızca iki esas kısma ayrılabilir ve yargı gücünün özel ilkeleri hakkında söyleyebilmeye yetkili olduğumuz her şey teorik kısma, yani doğa kavramları ile uygunluk içindeki rasyonel bilgiye ait olmak zorundadır; bununla birlikte bir sistem kurma girişiminde bulunmadan önce, onun mümkün olup olmadığını kararlaştırmak ve temellendirmek zorunda kalan katkısız aklın eleştirisi üç kısım içerir: Katkısız anlama yetisinin, katkısız yargı gücünün ve katkısız aklın eleştirisi; tüm bu yetiler <span class="ideitalik">a priori</span> yasa koyucu olmaları bakımından katkısız (salt, pür) olarak adlandırılırlar.</p>

  <p class="ortayazi"><span class="idebold">IV<br class="chapter" />
  '<span class="ideitalik">A PRİORİ</span>' YASA KOYUCU YETİ OLARAK YARGI GÜCÜ ÜSTÜNE</span></p>

  <p class="normal">Yargı gücü genellikle evrensel (genelgeçer) olanda tikel olarak bulunanın (içerilenin) düşünülmesi yetisidir. Eğer evrensel olan (kural, ilke, yasa) verilmişse, tikel (özel) olanı, onun altına koyan yargı gücü belirleyicidir. Transandantal yargı gücünde olduğu gibi tikel olan <span class="ideitalik">a priori</span> olarak bu alta koymanın yer alabildiği koşulları gösterse bile. Eğer yalnız tikel olan verilmişse ve yargı gücü genel olanı bulmak zorunda ise, o zaman yargı gücü tam olarak reflektiftir (refleksiyonludur).</p>

  <p class="normal">Belirleyici yargı gücü yalnızca, anlama yetisinin verdiği genel (evrensel) transandantal yasaların altına kendisine <span class="ideitalik">a priori</span> olarak sunulmuş olan yasayı koyar, böylece yapıca tikel olanı genele bağlamak için bir yasaya gereksinim duymaz. Fakat doğanın formları çok çeşitlilik gösterir; yine anlama yetisi tarafından <span class="ideitalik">a priori</span> olarak verilmiş bulunan yasalarca sınırlandırılmamış olarak bırakılan genel (evrensel) transandantal doğa kavramlarının da çok değişik biçimleri vardır. Çünkü bu kavramlar yalnız genel olarak doğanın, duyumun nesnesi olarak imkânını içerirler ve bu formlar için de yasaların olması gerekir. Bunlar empirik olarak, anlama yetimiz açısından olumsal (kontingent) olabilirler; ve eğer onlar yasalar olarak (bir doğa kavramının gerektirdiği gibi) adlandırılmaya kalkılırsa, o zaman bizce bilinmeyen olarak kalan çeşitliliğin birliğinin ilkesi gibi zorunlu bir biçimde düşünmek gerekir. Doğada tikel olandan genel olana yükselmek zorunda olan refleksiyonlu yargı gücü, deneyden ödünç alınmayan bir ilkeye gereksinme duyar; çünkü bu ilke kesin bir biçimde bütün empirik ilkelerin birliğini kurmak durumundadır, yine empirik, fakat daha üst düzeyde ve birbirlerine göre sistemli bir sıralama ile dizilen ilkelerin altında bu ilkenin bir temel olarak kurulması söz konusudur. Böyle bir transandantal ilkeyi, kendinden çıkan ve yine kendine dönen bir yasa olarak yalnızca refleksiyonlu (reflektif) yargı gücü verebilir. Yargı gücü bu ilkeyi dışarıdan bir yerden çıkarmaz (çünkü o zaman belirleyen yargı olurdu) ne de o ilkeyi doğaya dikte edebilir; gerçekten de doğanın yasaları üstündeki refleksiyon (düşünleme) doğanın kendisiyle örtüşür (onunla uygun düşer), fakat doğa, kendisi hakkında bütünüyle olumsal <span class="ideitalik">(kontingent)</span> bir kavrama varabilmemiz için izlenen koşullara uymaz.</p>

  <p class="normal">İmdi bu ilke şundan başka bir şey olamaz: Doğanın evrensel yasaları, temellerini, onları doğaya dikte eden (koyan) anlama yetimizde bulurlar (yalnızca doğa olarak doğanın evrensel kavramına uygun bir biçimde); böylece tikel deneysel yasalar, onlarda evrensel yasalarca belirlenmeden bırakılmış şeyin ne olduğuna bakılarak, sanki bir anlama yetisinin (bizim anlama yetimiz değil) bu deneysel yasaları bilme yetimize kazandırmış olması gibi, onların böyle bir birliği ile uygunluk içinde düşünülmelidirler; böylece de doğanın tikel yasalarına uygun bir deney sistemi mümkün kılınmış olur; böyle bir anlama yetisinin sanki gerçekte işler (aktüel) olmaması gerekliymiş gibiyse de (çünkü yalnız bizim refleksiyonlu yargı gücümüze bu ide refleksiyonda bulunma için –belirleme için değil– bir ilke gibi hizmet eder); ama bu yeti böylece yalnız kendisine bir yasa vermiş olur, doğaya değil.</p>

  <p class="normal">Şimdi bir nesnenin kavramı, bu nesnenin gerçekliğinin (geçerliliğinin) temel nedenini içermesi bakımından erek (sonluluk) olarak adlandırılır; bir nesnenin, şeylerin bu kuruluşuna uygunluğu yalnızca kendi formunun erekselliği olarak adlandırılan ereklere göre mümkündür. Bu yüzden yargı gücü ilkesi, genellikle empirik yasalar altındaki doğal nesnelerin formlarına göre, kendi çeşitliliği içinde doğanın erekselliğidir (amaçsallığıdır). Başka bir deyişle, doğa, sanki kendi empirik yasalarının türlü çeşitliliğinin birliğinin temelini (ilkesini) oluşturan bir anlama yetisi gibi olan bu kavram aracılığıyla tasarımlanır.</p>

  <p class="normal">Demek ki doğanın erekselliği, kaynağını ancak refleksiyonlu yargı gücünde bulan, <span class="ideitalik">a priori</span> tikel bir kavramdır. Çünkü doğanın ürünlerine, doğadan ereklere (amaçlara) uzanan bir bağa göre herhangi bir şeyi yükleyemeyiz; bu kavram yalnızca empirik yasalar tarafından verilmiş olan kendi fenomenleri ile ilişkisi açısından doğa üzerinde refleksiyonda bulunmak için kullanılabilir ancak; öte yandan bu kavram pratik ereksellikten de (insan sanatının ve ahlakların pratik erekselliğinden de) bütünüyle farklıdır ve üstelik onunla (bu pratik ereksellikle) karşılaştırma yapılarak (analoji) anlaşılabilir ancak.</p>

  <p class="ortayazi"><span class="idebold">V<br class="chapter" />
  DOĞANIN FORMEL EREKSELLİK İLKESİ YARGI GÜCÜNÜN TRANSANDANTAL BİR İLKESİDİR</span></p>

  <p class="normal">Transandantal bir ilke, yalnız kendisiyle <span class="ideitalik">a priori</span> genel bir koşulun tasarımlandığı ve onunla şeylerin genel bir biçimde bilgimizin nesneleri olabildikleri bir ilkedir. Öte yandan eğer bir ilke, kavramı empirik olarak verilmiş bulunan ve <span class="ideitalik">a priori</span> olarak belirlenebilen nesnelerin altında yalnızca <span class="ideitalik">a priori</span> bir koşulu tasarımlıyorsa, o zaman metafizik bir ilke adını alır. Bu nedenle, tözler ve değişen tözler (cehver) olarak, cisimlerin bilgisinin ilkesi, eğer onların değişimlerinin bir nedeninin olması gerektiği kabul edilirse, transandantaldır; ama eğer değişimlerinin dışsal bir nedene sahip olması gerektiği kabul edilirse o zaman da metafizikseldir; çünkü ilk durumda, cisimler ontolojik (varlıksal) öndeyilerle–yüklemlerle (yani, anlam yetisinin katkısız kavramları ile) kavranabilirler ancak, örneğin, töz olarak <span class="ideitalik">a priori</span> önermeyi bilmek gibi; ama ikinci durumda, bu sonuncu öndeyinin (yalnız bir dış nedenle hareketin) cisme uygunluğunun mutlak olarak <span class="ideitalik">a priori</span> bir biçimde bilinebilmesi için, bir cismin empirik kavramı (uzayda hareket eden nesne olarak) bu önermenin temeline konmak zorundadır. Böylece hemen onu göstereceğim gibi, doğanın ereklilik ilkesi (empirik yasalarındaki farklılığı içinde) transandantal bir ilkedir, çünkü nesnelerin kavramı, bu ilke altında düzenlenmiş gibi görünen düşünceler olarak, genellikle mümkün deneyin bir bilgisinin nesnelerinin katkısız, salt kavramından başka bir şey değildir ve deneysel hiçbir şeye başvurmaz. Buna karşılık, özgür bir istencin belirleniminin idesi olmaksızın kavranamayan pratik ereksellik ilkesi, metafizik bir ilkedir, çünkü istenç (irade) olarak düşünülen, bir arzulama yetisi kavramı deneysel olarak verilmelidir (onlar transandantal öndeyilere–yüklemlere bağlı değildirler). Bu iki ilke bu yüzden empirik değil, ama <span class="ideitalik">a priori</span>'dirler. Çünkü öndeyi (yüklem) ile yargılarının konusunun empirik kavramını birleştirmek için, deneye gereksinme yoktur, fakat bu bağ (ilinti) hemen <span class="ideitalik">a priori</span> olarak bilinebilir.</p>

  <p class="normal">Doğanın bir erekselliği kavramının transandantal ilkelere bağlı olması durumu yargı gücünün maksimlerinden kolayca saptanabilir, bu yargı gücü maksimleri doğanın <span class="ideitalik">a priori</span> araştırılışının temelinde bulunur ve bundan ötürü de onlar deneyin imkânından (olanaklılığından) ve bunun sonucu olarak da doğanın bilgisinden, ama genellikle doğanınkinden değil de özel (tek tek) yasaların bir çeşitliliği ile belirlenmiş olarak doğanın bilgisinden, başka bir konuya sahip değildirler. Bu maksimler yeterince sıklıkta, bu bilim boyunca, ama dağınık bir biçimde, kavramlarla zorunlulukları gösterilemeyen çeşitli kurallar aracılığıyla metafizik bilgeliğin cümleleri olarak kendilerini sunarlar: <span class="ideitalik">"Doğa en kısa yolu seçer" (lex parcimoniae</span> – tutumluluk yasası); aynı zamanda doğa, ne değişimleri sırasında ne de özel olarak farklılık gösteren formların üst üste gelişinde (yığılmasında) sıçrama (atlama) yapmaz <span class="ideitalik">(lex continui in natura</span> – doğadaki süreklilik yasası); empirik (deneysel) yasalardaki büyük çeşitlilik, az sayıdaki ilkeler altında bir birlik oluşturur [<span class="ideitalik">principia praeter necessitatem non sunt multiplicanda</span> – zorunluluk (gerek) olmadıkça nesneler (varlıklar) çoğaltılmamalıdır] ilkesi vb...</p>

  <p class="normal">Fakat, eğer biz bu temel önermelerin (ilkelerin) kaynağını ortaya koymak ve bunu psikolojik bir yöntemle yapmak istersek, onların ruhuna kesinlikle karşı bir süreç izlemiş oluruz. Çünkü onlar, bize ne oluyorsa onu (yani, olan biteni) bildirmezler, başka bir deyişle, bilme yetilerimizin hangi kurala göre gerçekten işlediklerini ve nasıl yargıda bulunulduğunu değil de, nasıl yargıda bulunmamız gerektiğini bildirirler; ve böylece de bu nesnel mantıksal zorunluluk, ilkeler eğer yalnızca emprik olurlarsa ortaya çıkmaz. Bu yüzden doğanın erekselliği, bilme yetilerimiz ve kendisini açıkça ortaya koyan onların kullanımı ile ilintili (bağıntılı) olan yargıların transandantal bir ilkesidir ve bu nedenle de transandantal bir çıkarıma <span class="ideitalik">(dedüksiyon)</span> gereksinme duyar; bununla da yargılama nedeni böylece <span class="ideitalik">a priori</span> bilginin kaynakları içinde araştırılmak zorundadır.</p>

  <p class="normal">Bir deneyin mümkün temel nedenleri arasında gerçekten ilk önce zorunlu bir şey buluruz; bu örneğin, kendileri olmadan doğanın genellikle (bir duyu nesnesi olarak) düşünülemediği evrensel yasalardır; ve bu yasalar <span class="ideitalik">a priori</span> biçimde de verilmiş bulunan seziş (içgörü) olarak bizim için mümkün her türlü sezişin (doğrudan kavramanın) formel koşullarına da uygulanan kategoriler üzerinde bulunurlar, onlara dayanırlar; ve bu yasalar altında yargı gücü belirleyicidir, çünkü onun, verilmiş yasaların altına koymaktan başka bir işi yoktur; örneğin, anlama yetisi, her değişmenin bir nedeni olduğunu söyler (doğanın evrensel–genelgeçer–yasası); ve transandantal yargı gücünün de kendisinden önce konmuş anlama yetisinin kavramı altında alt alta koymanın koşulunu <span class="ideitalik">a priori</span> olarak göstermekten, yani bir ve aynı şeyin belirlenimlerinin zaman içindeki art arda gelişini göstermekten başka yapacak bir işi yoktur. Genellikle doğa için (mümkün bir deneyin nesnesi olarak) bu yasa saltık (mutlak) bir biçimde zorunlu olarak tanınmış, bilinmiştir. Oysa empirik bilginin nesneleri, zamanın bu formel koşulunun dışında belirlenirler ya da en azından <span class="ideitalik">a priori</span> olarak yargıda bulunabildiğimizden, çeşitli biçimlerde belirlenebilirler; aynı şekilde, doğaya ait olmaları bakımından ortak bir yanları bulunan şeyler olduğu gibi, özel bir biçimde farklılık gösteren doğalar da sonsuz çeşitlilikte nedenler olabilirler; bu değişik biçimlerden her biri (genellikle bir nedenin kavramı ile uygunluk içinde), bir yasa olan kendi kuralına sahip olmak zorundadır; bu yüzden de, bilgi yetilerimizin sınırları ve kuruluşu nedeniyle zorunluluğunu anlamasak da (yasa durumundaki) bu kural beraberinde zorunluluğu da getirir. Böylece doğada, yalnız kendi empirik yasalarıyla ilintili olarak, sonsuz çeşitlilikte empirik yasaların mümkün ve kavrayışımız derinleştikçe olumsal <span class="ideitalik">(kontingent) (a priori</span> olarak bilinemeyen şey) olduklarını düşünmemiz gerekir; bunun ardından da, olumsal <span class="ideitalik">(kontingent)</span> yasalar olarak alındığında empirik yasalara göre doğanın birliğine ve yine aynı şekilde deneyin, empirik yasalara uygun bir sistem olarak birliğinin mümkün olduğuna karar veririz. Fakat böyle bir birlik, deneyin bütünlüğü açısından empirik bilgilerin tek başına sürekli zincirlenişini (birbirine bağlanmasını) kuran (temellendiren) bir şey gibi zorunlu olarak varsayılmalı ve kabul edilmelidir; çünkü doğanın genel yasaları gerçekten kendi türlerine uygun bir biçimdeki şeylerin bu bağlanışını (zincirlenişini), özellikle kabul edilen doğanın tikel varlıkları olarak değil, fakat genellikle doğanın şeyleri olarak bize verirler; bu yüzden yargı gücü kendi özel kullanımı için bu ilkeyi <span class="ideitalik">a priori</span> olarak kabul etmelidir, bu ilke, doğanın tikel (empirik) yasaları içinde insanın anlaması açısından olumsaldır <span class="ideitalik">(kontingent)</span>; bununla birlikte de, kendi başına mümkün bir deney açısından farklı unsurların bir araya gelişindeki yasal birliği içerir; bu birliğin temeli bizim için yoklanamasa ve bulunamasa da, kendisi kavranabilir, düşünülebilir. Sonuç olarak aynı zamanda kendinde olumsal <span class="ideitalik">(kontingent)</span> da olan, anlama yetisinin zorunlu bir eğilimine (gereksinimine) uygun olarak tanıyıp bildiğimiz bir bağlantı (bir araya gelme) içinde nesnelerin (burada doğanın) erekselliği olarak yasanın birliği tasarımlandığı için, mümkün deneysel yasalara (henüz bulunup ortaya çıkarılmamış yasalar) uyan, bağımlı olan şeylerle ilintili olarak yalnız refleksiyona (düşünlemeye) bağlı bulunan yargı gücü, bu sonuncularla (empirik yasalarla) ilişkili olarak, bilme yetimiz adına, yargı gücünün yukarıda verilmiş olan maksimlerinde ifade edildiği gibi, doğayı ereksellik ilkesine uygun bir biçimde kavramalıdır. Doğanın erekselliğinin bu transandantal kavramı, ne bir doğa kavramıdır, ne de özgürlüğün bir kavramıdır, çünkü o nesneye (doğaya) hiçbir şey yüklemez, vermez; fakat tamamıyla birbirine bağlanmış, düzenlenmiş bir deneye dayanarak doğanın nesneleri üzerinde yapılan refleksiyonda (düşünlemede) izlemek zorunda olduğumuz ve sonuç olarak da yargı gücünün öznel bir ilkesi (bir maksimi) olan bu şeyi, özel ve tek bir biçimde tasarımlar; sanki amacımıza uygun mutlu bir rastlantıymış gibi, bütünüyle empirik olan yasalar arasında böyle sistemli bir birlikle karşılaşmak, her ne kadar bu birliği kapsayıcı bir biçimde anlayamıyor, kavrayamıyor ve onu kanıtlayarak gösteremiyorsak da (gerçekten bir gereksinmeden, bir istemeden kurtulduğumuz için) bizi sevindiriyor.</p>

  <p class="normal">Kavramın önümüzdeki bu çıkarımının doğruluğuna (tamlığına) ve onu bilginin transandantal bir ilkesi olarak kabul etme zorunluluğuna kendimizi inandırmamız, kandırmamız halinde, problemin büyüklüğü ve görkemi tam olarak dikkate alınmış olur. Anlama yetimizde <span class="ideitalik">a priori</span> olarak yer alan (ve çözüm bekleyen) problem, empirik yasaların sonsuz çeşitliliğini tümüyle içeren bir doğanın verilmiş algılarıyla sıkıca bağlantılı olan bir deneyi kurmaktır. Kuşkusuz anlama yetisi, doğanın genel yasalarına <span class="ideitalik">a priori</span> olarak sahiptir ve bu yasalar olmadan doğa herhangi bir deneyin nesnesi olamaz; ama yalnız empirik olarak bilinebilen ve kendisiyle karşılaştırıldığında, kendisine göre olumsal olan, anlama yetisi kendi tikel (tek tek) kuralları içinde fazladan olarak doğanın belli bir düzenlenişine (buyruğuna) gereksinme gösterir. Bu kurallar olmadan genellikle mümkün bir deneyin genel (evrensel) analojisinden tikel bir analojiye geçmeyiz, onlar zorunlu yasalar olarak düşünülmelidirler; eğer böyle olmazsa bu kurallar doğada bir düzenlemeyi (doğanın bir düzenlenişini) kuramazlar; imdi doğanın bu düzenlenişi ile de bu kuralların zorunluluğunu hiçbir zaman bilip anlayamayacaklardır; o halde anlama yetisi nesnelere ilişkin hiçbir şeyi <span class="ideitalik">a priori</span> olarak belirleyemez, bununla birlikte deneysel denilen bu yasaları araştırıp ortaya çıkarmak için, doğayı kapsayan, ilgilendiren her türlü refleksiyonu (düşünlemeyi) bu <span class="ideitalik">a priori</span> ilke üzerinde temellendirmelidir ki böylece bu yasalarla doğadaki düzenin bilinebilmesi mümkün olabilsin; işte böyle bir ilkeyi aşağıdaki önermeler ifade etmektedir: Doğada, türlerin ve cinslerin bizim anlayabileceğimiz, birbirlerine bağlı, sıralı bir düzeni vardır; bu cinslerin her biri ortak bir ilkeye göre bir başkasına yaklaşır, böylece de birinden ötekine ve giderek daha yüksek bir cinse geçmek mümkün olabilir; doğada çok özelleşmiş, farklılık kazanmış etki ve işlemleri bulunan nedenselliğin bu denli farklı türlerini kabul etmek anlama yetimiz için kaçınılmaz görünmektedir; bu farklı nedensellik türleri, araştırmayı görev edinmemiz gereken az sayıda ilkeye göre sınıflandırılabilirler ve bu ilkeler altına yerleştirilebilirler. Doğanın bizim bilme yetimizle olan bu uyumu, bu uyuşması, kendi deneysel (empirik) yasaları ile uygunluk içindeki doğa üzerinde refleksiyonda bulunmasına hizmet etmek için, yargı gücü tarafından <span class="ideitalik">a priori</span> olarak önceden tahmin edilmiş, varsayılmıştır; fakat anlama yetisi bu uyumu (uyuşmayı) aynı zamanda nesnel bir biçimde olumsal <span class="ideitalik">(kontingent)</span> olarak bilir ve yalnız yargı gücü bu uyumu transandantal bir ereklilik olarak (öznenin bilme yetisi ile ilişki içinde), doğaya yükler, bağlar. Bu önceden tahmin (ön sanı; <span class="ideitalik">presupposition</span>) olmadan, doğada empirik yasalara uygun olan bir düzen ve sonuç olarak bütün çeşitliliği içinde bu yasaları dikkate alıp düzenleyen bir deneyin yönlendirici bağını ve onların araştırılması için bir yol bulamazdık.</p>

  <p class="normal">Demek ki, bir şeyin anlaşılmasını ve açıklanmasını sağlayan ilkelerin bir başkasının anlaşılması ve açıklanması amacıyla kullanılması için, onun kendi ürünlerini cinslere ve türlere ayırması ya da bizim için karışık bir malzemeden (sonsuz derecede çeşitli ve anlama yetimizce ölçülemeyen bir malzemeden) birbirleriyle bağlılığı olan bir deneyi kurmak pekâlâ düşünülebileceği gibi, kendileri olmaksızın genellikle deney aracılığıyla empirik bilgisinin formuna sahip olamayacağımız evrensel yasalara uygun olan doğal nesnelerin tüm birliğine (tek biçimliliğine) karşın, doğanın yasaları ile onların etkilerinin özel farklılığının çok büyük olması nedeniyle, anlama yetimiz için kavranılabilir bir düzenin bulunup ortaya çıkarılmasının mümkün olmadığı da pekâlâ düşünülebilirdi.</p>

  <p class="normal">O halde, yargı gücü kendi içinde doğanın olasılığının <span class="ideitalik">a priori</span> bir ilkesine de sahiptir, ama yalnız öznel açıdan; bu ilke sayesinde de yargı gücü doğa üzerindeki refleksiyonunda (düşünümlemesinde) doğaya değil (otonomi gibi), fakat kendisine (heotonomi olarak) yasa koyar ve bunu biz kendi empirik yasaları ile ilintili olarak doğanın özelleştirilişinin yasası gibi (olarak) adlandırabiliriz; yargı gücü bunu <span class="ideitalik">a priori</span> olarak doğada tanımaz, bilmez; fakat o, bu yasayı tikel yasaların çeşitliliğini genel yasalara bağımlı kılmak istediği zaman yaptığı dağıtım, bölümleme sırasında, anlam yetimiz tarafından kavranabilir bir düzeni kurmak için kabul eder, benimser. Demek ki şimdi eğer biz doğa, ereksellik ilkesine göre kendi genel yasalarını bilme yetimiz için özel bir duruma sokar; yani bu genel yasaları algının kendisine sunduğu tikel olanı genele bağlamak için mecbur olduğu bir görevi terk eden insanın anlama yetisine uygun ve onca kabul edilebilir bir duruma getirmek amacıyla ve bir ilkenin birliğindeki farklı, ayrı olanın bağını, bağlantısını (ki, gerçekten her tür için evrenseldir) bulmak için, (doğa) bu yasaları ereksellik ilkesine uygun olarak özel duruma sokar, özelleştirir ve bunu da anlama yetimiz için yapar, dersek, işte o zaman biz doğaya ne bir yasa koyabiliriz ne de ondan gözlem yoluyla (her ne kadar böyle bir ilkeyi bu yolla doğrulayabilsek de) bir şey öğrenebiliriz; çünkü o belirleyici yargı gücünün ilkesi olmayıp yalnızca refleksiyonlu (düşünleyen) yargı gücünün ilkesidir; yalnız burada istenen şudur ki, kendi genel yasalarının gereği kurulan doğanın bir örgütlenişi, bu düzenlemenin kendisinin üzerine dayandığı maksimlere ve bu ilkeye göre kendi empirik yasalarını mutlak olarak aramasıdır, çünkü yalnızca bunun olduğu yerde anlama yetimizi deney alanında kullanarak ilerleme sağlayabilir ya da bilgi edinebiliriz.</p>

  <p class="ortayazi"><span class="idebold">VI<br class="chapter" />
  DOĞANIN EREKSELLİĞİ KAVRAMI İLE HOŞLANMA DUYGUSUNUN BİRLİĞİ</span></p>

  <p class="normal">Kendi tikel (özel) yasalarının çeşitliliği içindeki doğa ile yine onun içinde yer alan genel ilkelerin bulunup ortaya çıkarılması için duyduğumuz gereksinme arasındaki kavranılan uyumun, içine girebildiğimiz oranda, olumsal <span class="ideitalik">(kontingent)</span> olduğunu kabul etmemiz gerekir; fakat bununla birlikte bu uyumun anlama yetimizin gereksinmeleri için kaçınılmaz olduğunu ve sonuç olarak da yalnız bilme eğilimimizle uyum içinde bulunan doğaya izin veren bir ereklilik olduğunu benimsememiz gerekir. Aynı zamanda doğanın yasaları da olan anlama yetimizin genel yasaları, tam da maddenin hareket yasaları gibi, zorunludurlar (her ne kadar kendiliğinden olandan ortaya çıksa da); onların oluşumu (kökeni) ve ürünü anlama yetimiz üzerinde önceden hiçbir tahminde (varsayımda) bulunmaz, çünkü biz yalnız onlar aracılığıyla, ilk yerde, şeylerin (doğal) bilgisinin ne olduğunun kavramına varırız ve onları zorunlu bir biçimde doğaya, genellikle bilgimizin nesnesi olarak bağlarız. Fakat olabildiğince az sayıdaki bu bütün karışıklık ve çeşitliliğine karşın zihnimizin anlamasını aşan doğanın kendi tikel (özel) yasalarındaki düzeni, görebildiğimiz kadarıyla, olumsal <span class="ideitalik">(kontingent)</span> olup, bu yasalara gerçekten uymalıdır. Bu düzenin bulunup ortaya çıkarılışı, kendi zorunlu ereklerinden birine ulaşmak için bir yönelim <span class="ideitalik">(inentinoalität</span> ile) içinde arayan anlama yetisinin işidir; yani, ilkelerin birliğini doğaya getirip sokmak anlama gücünün elindedir, bundan sonra yargı gücü bu ereği doğaya yüklemek, bu amacı doğaya bağlamak zorunda kalır, çünkü anlama yetisi bu konuda hiçbir yasayı doğaya önceden dikte edemez.</p>

  <p class="normal">Bu yönelmenin <span class="ideitalik">(intentionalität)</span> gerçekleştirilmesi hoşlanma duygusuna bağlıdır ve bu gerçekleşmenin koşulu, eğer <span class="ideitalik">a priori</span> bir tasarım ise –burada genellikle refleksiyonlu yargı gücü için bir ilkede olduğu gibi– o zaman hoşlanma duygusu, herkes için geçerli olan <span class="ideitalik">a priori</span> bir ilke tarafından ve yine ereklilik kavramı hoşlanma yetisi ile burada en küçük bir ilintiye sahip olmadığı için, yalnız nesnenin bilme yetimizle olan ilintisi tarafından bilinebilir. İşte bu yüzden de hoşlanma duygusu, doğanın bütün pratik erekselliğinden de hemen ayrılır.</p>

  <p class="normal">Gerçekten de algıların ve doğanın genel kavramlarına (kategorilerine) uygun yasaların aralarındaki uyumun hoşlanma duygusu üzerinde en küçük bir etkisinin bulunup bulunmadığını biz kendimiz saptamıyoruz ve saptayamıyoruz; çünkü anlama yetisi burada üstün bir amaç gözetmeksizin kendi yapısına göre zorunlu olarak davranır, ama öte yandan, doğanın bir ya da daha fazla benzeşmeyen empirik yasalarının ikisini de kapsayan bir ilke altında birleşebilmesinin ortaya çıkarılışı, konunun yeterince bilinmesi durumunda bitip tükenmeyen çok büyük bir hoşlanmaya, hatta daha çok bir hayranlığa neden olur. Yalnız şu da bir gerçektir ki, kendi özel yasalarına göre bilgilerini edindiğimiz bütün empirik kavramların mümkün olduğu doğanın ve onun türlere ve cinslere bölünmüşlüğünün bir birliğinin anlaşılması bizlerde çok büyük bir hoşlanma uyandırmaz; ama bu hoşlanma bir zaman için kesinlikle oldu, çünkü yalnız o olmadan en sıradan, en yalın bir deney mümkün olamıyordu, yani hoşlanma duygusu giderek yalın bilgi ile karışmaktaydı, ama artık o tek başına dikkat çekmez olmuştur. Demek ki, anlama yetimizi kendi erekselliğine çeken doğa üstündeki yargılarımızda bir şeyler vardır. Anlama yetimizin görevi, mümkün olduğu yerde, birbirine benzemeyen yasaları daima empirik olan daha yüksek yasalar altında toplamak, bir araya getirmektir; böylece bizim yalnız olumsal <span class="ideitalik">(kontingent)</span> olarak gördüğümüz uyumdan, bilme yetimizle bunların uyumundan bizim hoşlanma duymamızı sağlar anlama yetisi, öte yandan eğer, buna karşılık bize daha önceden en basit bir deneyin ötesinde yer alan en küçük bir araştırma sonucunda yasaların benzeşmezliği ile karşılaşacağımız söylenseydi ve yine eğer tikel yasaların birliğinin genel empirik yasalar altında sağlanabileceğinin anlama yetimiz için mümkün olmadığı söylenmiş olsaydı, bunların hepsi bizde doğanın bir tasarımlanmasına karşı hoşlanmadan oldukça uzak bir durum yaratırdı; çünkü bu, doğanın öznel olarak ereksel niteliklerinin kendi cinsleri içindeki belirleniminin ilkesiyle ve yine aynı şekilde böyle bir ilke ile ilintili olan refleksiyonlu yargı gücümüzle de çelişir.</p>

  <p class="normal">Yargı gücünün bu varsayımı (önceden tahmini) düşüncesi, aynı zamanda doğanın erekselliği düşüncesinin bilme yetimizce nereye kadar yaygınlaştırılabileceği konusu gibi o denli belirlenemezdir ki, eğer bize, gözlemden çıkarılmış çok derin ve çok yaygın bir doğa bilgisinin sonunda hiçbir insanın anlama yetisinin bir ilkeye indirgeyemediği yasaların çeşitliliğiyle karşılaşıp onları yönlendirmesi gerektiği söylenmiş olsaydı, biz hemen bundan memnun olurduk. Fakat doğanın iç derinliğini (dinamizmini) daha fazla bilebileceğimize ve onu şimdilik bizlerce bilinmeyen dış unsurlarla karşılaştırabileceğimize, onu, içindeki ilkelerinde daha yalın olarak bulacağımızı ve dahası, deneyimizin ulaştığı ilerleme ile doğanın empirik yasalarının görünüşteki benzeşmezliği içinden çekip çıkaracağımız birliğe (tek biçimliliğe) ait bir umudu birinden dinleyip duymak bizi çok daha fazla sevindirir. Çünkü doğanın uyumunun (uygunluğunun) ilkesine göre, bilme yetimizin kendi alanını olabildiğince genişleterek (uzağa götürüp yayarak) hiçbir şeye takılmadan, yani herhangi bir yerde sınırlanmış olup olmadığına bakmaksızın (çünkü bize bu kuralı veren belirleyici, yargı gücü değildir), izlemesini isteyen yargı gücümüzün bir emridir, gerçekten de bilme yetimizin akla uygun kullanımında bu tür sınırlar koyabilir, belirleme yapabiliriz, ama empirik (deneysel) alanda bu mümkün değildir.</p>

  <p class="ortayazi"><span class="idebold">VII<br class="chapter" />
  DOĞANIN EREKSELLİĞİNİN ESTETİK TASARIMI ÜSTÜNE</span></p>

  <p class="normal">Bir nesnenin tasarımında yalnız öznel olan, yani ilintisini nesne ile değil de özne ile kuran şey, onun estetik niteliği, yapısıdır; fakat onda nesnenin (bilgi amacı ile) belirlenimine yarayan ya da yarayabilen şey ise estetik yapının mantıksal değeridir. Duyusal bir nesnenin bilgisinde, bu iki yan da birbirleriyle bağıntılı olarak bulunur. Benim dışımdaki nesnelerin duyusal tasarımında, onları gördüğümüz uzayın niteliği benim sahip olduğum (kendinde nesneler olarak ne oldukları açıklanmadan kalan şeyler) tasarımın katkısız bir biçimde öznel olan unsurudur ve bu ilişki içindeki nesne yalnız fenomen olarak düşünülür; ama uzay (mekân), katkısız (salt) bir biçimde öznel olan niteliğine karşın, fenomen olarak nesnelerin bilgisinin kurucusudur. Duyum (burada dış duyum) dış nesneleri tasarımlamalarımızın katkısız bir biçimde öznel olan unsurunu da, ama kendi içerikli (gerçek) unsurlarını da (onunla gerçekten var olan bir şeyin bize verildiği şeyi) ifade eder; tıpkı uzayın onların (dış nesnelerin) tasarımının mümkün olmasının yalın <span class="ideitalik">a priori</span> formunu açıklaması, ifade etmesi gibi; bununla birlikte duyum, dış nesnelerin bilgisinin edinilmesine de yarar.</p>

  <p class="normal">Bir bilgi unsuru olamayan bir tasarımın bu öznel yanı onunla bağlantılı olan hoşlanma ve hoşlanmamadır; çünkü onlar herhangi bir bilginin sonucu olabilseler de bana tasarımın bilgisi hakkında hiçbir şey bildirmezler. Oysa algımızda tasarımlandığı ölçüde bir nesnenin erekselliği, şeylerin bilgisinden çıkarımlanabilse de, o nesnenin (algılanamayan) kendisinin bir niteliği ya da koşulu değildir. O halde, bir nesnenin bilgisini önceleyen (ondan önce gelen) ve hatta bilgi edinmek amacıyla onun tasarımını kullandırmak istemeyen ereksellik, bununla birlikte doğrudan doğruya tasarıma, onda bilginin kurucu bir elemanı (unsuru) olamayacak bir biçimde, ama öznel bir nitelik (unsur) gibi bağlanır. Böylece tasarımı doğrudan doğruya (aracısız olarak) hoşlanma duygusuna bağlanan nesneye ancak ereksel denir ve bu tasarımın kendisi de erekselliğin estetik bir tasarımıdır. Tek sorun erekselliğin böyle bir tasarımının genellikle var olup olmadığını bilmektir.</p>

  <p class="normal">Hoşlanma (haz), belirli bir bilgiyi amaçlayan bir kavrama bağlı olmaksızın, görünün (dolaysız, doğrudan kavrayışın; Anschauung) yani, aracısız sezişin nesnesinin formuna tam olarak kavranmak için <span class="ideitalik">(apprehensio)</span> bağlandığı zaman, tasarım bu durumda nesneye değil, ama yalnız özneye dayanabilir, yani ancak ona bağlı olabilir; bu durumda hoşlanma, bu nesnenin refleksiyonlu yargı gücünde rol oynayan bilme yetilerine uygunluğundan başka bir şey olamaz ve refleksiyonlu yargı gücünde yer alan bu yetiler, bu nedenle nesnenin öznel biçimsel katkısız bir erekselliğini dile getirirler. Çünkü formların bu kavranışı, refleksiyonlu yargı gücü, belli bir niyeti, amacı bulunmasa da bu kavrayışı, görüleri kavramlara bağlayan kendi gücü ile karşılaştırmadıkça hayal gücünde (imgelemde; <span class="ideitalik">imagination</span>) asla yer almaz. İmdi eğer bu karşılaştırmada, imgelem <span class="ideitalik">(imagination)</span> kavramlar yetisi olarak <span class="ideitalik">(a priori</span> görüler – aracısız sezişler yetisi olarak) anlama gücüyle, verilmiş bir tasarımın aracılığıyla istemeden uyuşursa ve o hoşlanma duygusundan çıkarımlanırsa, işte o zaman nesne refleksiyonlu yargı gücü için ereksel olarak kabul edilmelidir. Böyle bir yargı gücü, nesnenin var olan herhangi bir kavramına bağlı olmayan, ona dayanmayan ve hiçbirinden çıkarılmayan, nesnenin erekselliği üzerinde yer alan estetik bir yargı gücüdür. Bir nesnenin formu (duyu olarak tasarımının içeriğine karşıt bulunan), kendi üzerindeki bir refleksiyonda (temel bir aktında) ve kendisinden çıkarılacak herhangi bir kavramı düşünmeden, dikkate almadan bu tür bir nesnenin tasarımındaki bir hoşlanmanın nedeni olarak benimsenirse, o zaman bu hoşlanmanın onun kendi tasarımına zorunlu olarak bağlı bulunduğu yargısına varılır ve bu durum yalnız bu formu kavrayan özne için değil, ama bu yargılamada bulunan (yargıya varan) genellikle bütün herkes için söz konusudur. İşte o zaman nesneye güzel denir; ve bu tür bir hoşlanma (genelgeçerliği de olan) aracılığıyla yargıda bulunma yetisine beğeni denir. Gerçekten hoşlanmanın temeli genellikle refleksiyon için yalnız nesnenin formuna yerleştirildiğinden ve dolayısıyla nesnenin herhangi bir duyumunda yer almadığından ve herhangi bir niyeti (yönelimi) içeren kavram ile bir ilişkisi bulunmadığından, bu koşulları genelgeçer <span class="ideitalik">a priori</span> bir değere sahip olan ve refleksiyonda nesnenin tasarımının kendisiyle uyum içinde bulunduğu öznedeki yargı gücünün (aklın ve imgelemin–hayal gücünün birliğinin) genellikle empirik kullanımının yasallığından başka bir şey değildir; nesnenin öznenin yetileriyle olan bu uyumu olumsaldır <span class="ideitalik">(kontingent)</span> ve öznenin bilme yetileriyle ilintili olarak nesne yönündeki erekselliğin tasarımını üretip ortaya koyar.</p>

  <p class="normal">Demek ki, şimdi hoşlanma –özgürlük kavramının neden olmadığı her hoşlanma ya da hoşlanmama gibi– yani katkısız akıl tarafından en üstün arzulama yetisinin önceden belirlenimi sayesinde, bir nesnenin tasarımına zorunlu bir biçimde bağlı olarak, kavramlarca hiçbir zaman kavranamaz; ama bu tasarıma yeniden bağlanmış olarak her zaman refleksiyonlu bir algı tarafından yalnız tanınmak, bilinmek zorundadır; ve bütün empirik yargılarda olduğu gibi, nesnel hiçbir zorunluluk gösteremez ve <span class="ideitalik">a priori</span> bir geçerliliği de öne süremez. Fakat beğeni <span class="ideitalik">(Geschmack)</span> bütün öteki empirik yargılarda olduğu gibi, kendi iç olumsallığına karşın her zaman mümkün olan evrensel bir değerlilik de gösterebilir. Garip ve anormal olan bunun empirik bir kavram olmayışıdır, fakat bir hoşlanma duygusu <span class="ideitalik">(Angenehm)</span> (imdi hiçbir kavram değil), sanki nesnenin bilgisine bağlı bir yüklemmiş gibi beğeni yargısı <span class="ideitalik">(Geschmacksurteil)</span> tarafından, her birine yüklenmeli, her birince tamamlanmalı ve nesnenin tasarımına bağlanmalıdır.</p>

  <p class="normal">Tikel bir deneysel yargı, örneğin kristal bir kayada akan su damlasını algılayan bir kimsenin yargısı gibi, herkesin bunu böyle kabul etmesini haklı olarak gerektirir; çünkü bu yargı, genellikle mümkün bir deneyin yasaları çerçevesinde belirleyici bir yargının evrensel koşullarına uygun bir biçimde ortaya çıkar. Aynı şekilde, bir nesnenin formu üzerinde yalın ve katkısız bir refleksiyonda bulunan ve onun kavramını düşünmeden (zihinde bir kavramına sahip olmadan), hoşlanmayı duyan kimse, bu yargı empirik ve tekil bir yargı da olsa, onu herkesin kabulüne haklı olarak sunar; çünkü bu hoşlanmanın temelinde, öznel olsa bile, refleksiyonlu yargıların evrensel koşulu bulunur, yani her empirik bilgi için gerekli olan ve bir nesnenin (doğanın ya da sanatın ürünü olsun), bilme yetilerinin (imgeleme ve anlama yetisinin) kendi aralarındaki karşılıklı ilintileri ile olan en son uyumun yattığı görülür bu hoşlanmanın temelinde. İmdi beğeni yargılarındaki hoşlanma empirik bir tasarıma bağlıdır ve herhangi bir kavrama <span class="ideitalik">a priori</span> olarak bağlanamaz, yani hiçbir kavramla <span class="ideitalik">a priori</span> olarak birleştirilemez (hangi nesnenin beğeni ile uygunluk içinde olacağı ya da olmayacağı <span class="ideitalik">a priori</span> bir biçimde belirlenemez; bunu ortaya çıkarmak için onun deneyini yapmak gerekir); ama bununla birlikte bu yargı gücünün temelini belirlemek için yalnızca şu yapılmıştır: Onun refleksiyona dayandığına, düşünleme üzerinde bulunduğuna ilişkin bilincimizi ortaya koymak ve bu refleksiyonun genellikle nesnelerin bilgisi ile olan –ki onlara nesnelerin formu uyar– uyumunun genel koşullarını, öznel olmasına karşın, açıklamak.</p>

  <p class="normal">İşte bu nedenle beğeni yargılarının mümkün olup olmadıkları Eleştiri'de konu edilmiş ve onların mümkün olabilmesi <span class="ideitalik">a priori</span> bir ilkenin önceden kabulüne bağlanmıştır; buna karşın bu ilke, ne anlama yetisi için bir bilgi ilkesidir, ne de istenç (irade) için pratik bir ilkedir; sonuç olarak bu yüzden o hiç de yalnızca <span class="ideitalik">a priori</span> olarak belirleyici bir ilke değildir.</p>

  <p class="normal">Nesnelerin (sanatın olduğu gibi, doğanın da) formları üzerinde refleksiyon aracılığıyla etkisi yeniden görülüp duyulabilen hoşlanma, yalnız öznedeki doğa kavramına uygun olarak, refleksiyonlu yargı gücüyle ilintili nesnelerin bir erekselliğini göstermekle kalmaz, aynı zamanda bunun tersine, özgürlük kavramı yanıtlamak için, formla ilintili öznenin bir erekselliğini de ve hatta nesnelerin formunun olmayışının (yani, formsuzluğunun) bir erekselliğini de (ya da özgürlük kavramını da) gösterir, bundan da şu sonuç çıkar ki, estetik yargı gücü, beğeni yargısı gibi, yalnız güzelle ilintili değil, aynı zamanda zihinsel bir duygudan çıkmış bir şey olarak, yüce'yle <span class="ideitalik">(das Erhabene)</span> de ilintilidir. Sonuç olarak yukarıda anılan <span class="ideitalik">Estetik Yargı Gücünün Eleştirisi</span> bu çizgilere uymak ve karşılık olmak üzere iki esas kısma bölünmelidir.</p>

  <p class="ortayazi"><span class="idebold">VIII<br class="chapter" />
  DOĞANIN EREKSELLİĞİNİN MANTIKSAL TASARIMI ÜSTÜNE</span></p>

  <p class="normal">Ereksellik <span class="ideitalik">(Zweckmässigkeit)</span> deneyde verilmiş bir nesnede iki biçimde tasarımlanabilir; ilkin katkısız (salt) öznel olana yönelebilinir ve bu durumda nesne, kendi formuna göre kavrayışın <span class="ideitalik">(apprehensio)</span> içinde yer alan bir şey olarak herhangi bir kavramdan önce gelir; ve bu formun bilgi yetileriyle olan uyumu, genellikle bilgi için, kavramlarla görünün (dolaysız sezişin; Anschauung) bir araya getirilişini sağlayarak, nesnenin formunun erekselliği olarak tasarımlanır. Öte yandan, erekselliğin tasarımı, neyin nesnel olduğu üzerine yöneltilebilir ve o zaman ereksellik, nesnenin formu ile bu formun temelini oluşturan ve ondan önce gelen nesnenin kavramına uygun bulunan kendinde–şeyin <span class="ideitalik">(Ding an sich)</span> olanağının (imkânının) bir uyumu gibi tasarımlanır. İlk türdeki erekselliğin tasarımlanışının nesnenin formundan çıkarılan, bu form üzerindeki yalın ve katkısız (salt) refleksiyondan çıkarılan, doğrudan hoşlanmaya bağlı olduğunu gördük; fakat, ikinci türdeki erekselliğin tasarımının, kavrayış içindeki <span class="ideitalik">(apprehensio)</span> öznenin bilme yetileriyle değil, fakat verilmiş bir kavram altındaki nesnenin belirli bir bilgisiyle, yani nesnenin formu ile ilişkili olarak, şeylerin varlığından hoşlanma duygusuyla hiçbir ilgisi yoktur, ama o, bu şeyler üzerinde yargıda bulunmak için anlama yetisine başvurur. Bir nesnenin kavramının verildiği yerde, bilgi amacıyla kendisinin bu kavramdaki kullanımı bakımından, yargı gücünün işlevi, sunuş'ta <span class="ideitalik">(exhibitio</span>, yani serimlemede) bulunur; başka bir deyişle, kavramın yanına buna karşılık olan (tekabül eden) bir görüyü (sezişi) yerleştirmede bulunur; burada, sanatta olduğu gibi, kendi imgelemimiz <span class="ideitalik">(Imagination)</span> kullanılan bir etkinlik olabilir ve bu durumda önümüze bir erek, bir son amaç olarak konulmuş bulunan bir nesnenin önceden kavranılan kavramını gerçekleştirmiş, ona gerçeklik kazandırmış oluruz; ya da doğanın kendi tekniği, organik yapılarda olduğu gibi, kullanılan bir etkinlik olabilir; bu durumda onun ürünü üzerine yargıda bulunduğumuzda kendi erek kavramımızı doğaya yükleriz, onda buluruz. Bu durumda yalnızca nesnenin formu altındaki doğanın asıl erekselliği değil, fakat onun ürünü de doğal bir erek olarak tasarımlanır. Kendi formları içindeki doğanın öznel bir erekselliği hakkındaki kavramımız, empirik yasalara göre hiçbir biçimde nesnenin kavramı değil, ama yalnızca bu peşpeşe gelen çeşitlilikteki kavramları elde etmek için, eşdeyişle, doğadaki çokluğu düzenlemek için yargı gücünün bir ilkesidir; bununla birlikte biz doğaya, bilme yetimizin bir çeşit kabulü, dikkate alışı olarak bir ereğin analojisini yüklüyoruz ve böylece de doğanın güzelliğine formel ereksellik kavramının (katkısız biçimde öznel olan) sunuluşu olarak, doğal ereklere de gerçek (nesnel) bir ereklilik kavramının sunuluşları olarak bakabiliriz; biri hakkında beğeni aracılığıyla (hoşlanma duygusu sayesinde, estetik olarak), öteki hakkında ise akıl ve anlama yetisi aracılığıyla (kavramlarla mantıksal olarak) yargıda bulunuyoruz.</p>

  <p class="normal">Yukarıda, <span class="ideitalik">Yargı Gücünün Eleştirisi</span>'nin bölümlenmesi, <span class="ideitalik">estetik</span> yargı gücünün eleştirisi ve <span class="ideitalik">teleolojik</span> yargı gücünün eleştirisi olmak üzere temellendirilmiş bulunuyor; bunlardan ilki, hoşlanma ya da hoşlanmama duygusu sayesinde formel (öznel) erekselliği yargılama yetisi ve ikincisi de akıl ve anlama yetisi sayesinde doğanın gerçek (nesnel) erekliliğinin yargılama yetisi anlamında alınmıştır.</p>

  <p class="normal"><span class="ideitalik">Yargı Gücünün Eleştirisi</span>'nde, estetik yargı gücünü ele alan kısım esas olan kısımdır; çünkü bu kısım, bilme yetimiz için, kendi tikel empirik yasalarına göre, doğanın formel bir erekselliğini bilmek amacıyla, doğa üzerinde refleksiyonda bulunan yargı gücünün kendisine saltık bir biçimde <span class="ideitalik">a priori</span> olarak temel hizmeti gören yalnız bir ilkeyi içerir; bu ereksellik ilkesi olmadan anlama yetisi kendisini doğada (kendi evinde gibi) hissedemezdi; ama ne <span class="ideitalik">a priori</span> bir ilke verilebildiği (eşdeyişle, <span class="ideitalik">a priori</span> bir neden kabul edilebilir olmadığı) zaman ve ne de özellikle olduğu gibi, genellikle de deneyin nesnesi olarak doğa kavramından birini çıkarmanın mümkün olup olmadığı gösterilebildiği zaman, doğanın nesnel ereklere sahip olması gerektiği buradan açıkça ortaya çıkarılır, yani bir tek yargı gücü ve doğanın erekleri olarak yalnızca mümkün olan şeyler, bu kullanım için bir ilkeyi kendinde taşımaksızın bazı vesilelerde (bazı ürünlerle ilgili olarak), aklın yararına olmak üzere, erekler kavramını kendi hizmetinde kullanmak için bir kuralı içerir; bu durumda transandantal ilke daha önceden erek kavramını (hiç değilse formla ilişkili olanı) doğaya uygulaması için anlama yetisini hazırlar.</p>

  <p class="normal">Fakat, bir nesnenin formu altındaki bilme yetimizle öznel bir ilişki içindeki doğanın erekselliğinin tasarımlamasını isteyen transandantal ilke, bu formu yargılamak için bir ilke olarak, yalın bir biçimde doğanın genel yasalarına göre değil, ama ereksellik yasasına uygun olarak bir ürünü hakkında nerede ve nereye (hangi duruma) kadar yargıda bulunmak zorunda olduğunu tam olarak belirlenmemiş bir biçimde bırakır; estetik yargı gücüne beğeni aracılığıyla bu ürünün kendi formunun bilme yetimizle (bu karar kavramlarla olan bir uyuşma üzerine değil, fakat duyguya dayanan bir karar olarak) olan uyumu hakkında karar vermeye bırakır. Buna karşılık yargı gücü, teleolojik kullanımında, doğal erek idesine uyarak, bir şey hakkında (örneğin, organik bir yapı) kendilerine göre (onlara bakarak) yargıda bulunulması gereken koşulları belirler, fakat deneyin bir nesnesi olarak <span class="ideitalik">a priori</span> ereklere ilişkin bazı bağıntıları (ilintileri) yükleme yetkisini doğaya tanımayan ve bu ürünler hakkındaki gerçek deneyimize göre belirlenmemiş bir biçimde de olsa bu tür <span class="ideitalik">(a priori)</span> erekleri varsaymaya izin vermeyen yargı gücü, doğa kavramından çıkarılmış hiçbir ilke veremez. Bunun nedeni, belirli bir nesnedeki nesnel erekselliği deneysel olarak düzenli bir biçimde bilmek için, pek çok tek tek deneyin bir araya getirilmesi ve kendi ilkelerinin birliği altında onların yeniden gözden geçirilmesi gerekliliği ile açıklanır. Demek ki estetik yargı gücü, şeyler hakkında kavramlara göre değil, ama bir kurala göre yargıda bulunmak için özel bir yetidir. Teleolojik (ereksel) yargı gücü ise, özel (kendine özgü) bir yeti değildir, fakat genellikle o nesneleri belirlemeyen, refleksiyonda bulunarak bir yargı gücünün ilkelerini, özel bazı ilkelere göre, bilmek isteyen doğanın bazı nesneleriyle ilintili olarak kavramlara uygun bir biçimde, teorik bilginin her alanında iz süren ve iş yapan bir refleksiyonlu yargı gücüdür yalnızca; imdi kullanımına bakarak uygulanışıyla ilintili olarak teleojik yargı gücü felsefenin kuramsal kısmına girer ve bir öğretide olması gerektiği gibi belirleyici olmayan özel ilkeleri nedeniyle Eleştiri'nin özel bir kısmını da oluşturmalıdır; öte yandan estetik yargı gücü, nesnelerinin bilgisine hiçbir şey katmaz, bu yüzden de onun yalnız yargıda bulunan öznenin ve onun bilgi yetilerinin eleştirisine katılması gerekir; öyle ki, teorik ya da pratik alandaki kullanımı ile <span class="ideitalik">a priori</span> ilkeleri elde edebildiği ölçüde bu bilgi yetilerinin eleştirisi her türlü felsefenin bir önhazırlığını (<span class="ideitalik">Propädeutik'</span>ini) oluşturur.</p>

  <p class="ortayazi"><span class="idebold">IX<br class="chapter" />
  YARGI GÜCÜ ARACILIĞIYLA AKIL VE ANLAMA YETİSİ ARASINDA KURULAN BAĞ ÜSTÜNE</span></p>

  <p class="normal">Anlama yetisi, duyumların bir nesnesi olan doğa için <span class="ideitalik">a priori</span> yasaları koyar, böylece mümkün bir deney içinde doğanın teorik bilgisine sahip olabiliriz. Akıl ise özgürlük ve onun öznedeki duyuüstü olan kendine özgü nedenselliği için <span class="ideitalik">a priori</span> yasalar koyar; böylece biz katkısız (koşulsuz) pratik bilgiyi elde edebiliriz. Bu yasa koymalardan biri altındaki doğa kavramı alanı ile, öteki altında bulunan özgürlük kavramı alanı birbirlerini karşılıklı her türlü etkilemeden bütünüyle soyutlamışlar, birinin öteki üzerinde [her bir kendi temel ilkelerine (yasalarına) göre] sahip olabileceği bir etkileme, fenomenleri duyuüstünden ayıran büyük bir boşluk (derin bir çukur) yüzünden ortadan kalkmıştır. Özgürlük kavramı, doğanın teorik bilgisine göre hiçbir şeyi belirlemez; doğa kavramı da aynı biçimde özgürlüğün pratik yasalarına göre hiçbir şeyi belirlemez; bu yüzden de bir alandan ötekine köprü kurmak olanaksızdır. Özgürlük kavramına (ve bunun içerdiği pratik kurala) göre nedenselliğin belirleyici sebeplerinin (temellerinin) doğada bir yere sahip olmamasına ve de duyusal olanın öznede duyusalüstüyü belirlememesine karşın, bunun tersi mümkündür (doğa bilgisine göre değil, ama duyusal olan üzerindeki duyuüstünden çıkan sonuçlara göre) ve böylece özgürlüğün bir nedensellik kavramı içerdiği, onun etkisini de kendi formel yasalarına göre dünyada çıkarmak, üretmek zorunda bulunduğu bir gerçektir; aynı şekilde duyuüstü için kullanılan neden sözcüğü bu aynı alana (duyuüstü, anlaşılır alana) uygulandığı zaman, rasyonel yasaların formel ilkesi ile de aynı zamanda birlik ve uygunluk içinde bulunan kendine özgü doğa yasalarına göre etkilemek amacıyla doğanın nesnelerinin temellerini (nedenselliğini) belirleyen akıl anlamına gelir yalnızca, bu öyle bir temel–nedendir ki, onun imkânı (mümkün olup olmadığı) kavranamaz, hakikate uygunluk onda belki görülemez; fakat onda bulunabilen sözde bir çelişkiye karşı çıkma, tatmin edici bir biçimde reddedilebilir.<sup class="calibre3"><a href="../Text/kant_split_053.html#footnote-100-22" id="footnote-100-22-backlink">[22]</a></sup> Özgürlük kavramından çıkan sonuç, onun etkisi olması gereken son erektir (başka bir deyişle, özgürlük kavramı fenomeni duyusal dünyada görünüşe çıkmalıdır); ve bu, söz konusu ereğin doğada bulunması olasılığı koşulunu önceden varsayar (yani, duyusal dünyanın bir varlığı olarak öznenin, başka bir deyişle, insanın doğasında). Böylece doğadaki erekselliği önceden varsayan ve pratik olandan kuşku duymayan yargı gücü yetisi, doğanın erekselliği kavramıyla, doğa kavramları ve özgürlük kavramı arasında bağlayıcı, aracı bir kavram rolünü oynar; bu öyle bir kavramdır ki, anlama yetisinin salt teorik yasa koyuculuğundan aklın salt pratik yasa koyuculuğuna, ilkiyle uygunluk içindeki yasalılıktan sonuncu ile uygunluk içindeki en son ereklere geçişi mümkün kılar. Çünkü bu kavram ile biz yalnız kendi yasalarıyla uyum içinde bulunan ve doğada gerçekleşebilen en son, en üstün ereğin mümkün olduğunu biliriz.</p>

  <p class="normal">Doğa için mümkün <span class="ideitalik">a priori</span> yasalarıyla anlama yetisi, doğanın bizce ancak bir fenomen olarak bilinebileceği olgusunu kanıtlar ve böylece bu doğanın duyuüstü bir dayanağını <span class="ideitalik">(substratum)</span> da bize göstermiş olur; fakat bu dayanağı o belirlenmemiş olarak bırakır. Yargı gücü, kendi özel mümkün yasalarına göre doğa hakkında yargıda bulunmak için kendi <span class="ideitalik">a priori</span> ilkesi aracılığıyla duyuüstü dayanağına (bizim dışımızda olduğu gibi, içimizde de) zihin (anlama) yetisi tarafından bir belirlenebilirlik olasılığı (imkân) sağlar. Aklın kendisi, ona <span class="ideitalik">a priori</span> pratik yasası ile bir belirlenim verir ve böylece yargı yetisi doğa kavramı alanından özgürlük kavramı alanına geçişi sağlamış olur.</p>

  <p class="normal">En üstün, yani özerkliğe sahip yetilermiş gibi kabul edilen şeyler olarak genellikle ruhun yetilerine göre, anlama yetisi, bilme yetisi (doğanın teorik bilgisi) için, <span class="ideitalik">a priori</span> kurucu ilkeleri içeren bir şeydir, arzulama yetisinin belirlenimine dayanan duyumlardan ve kavramlardan bütünüyle bağımsız olarak yargı yetisi tarafından hoşlanma ve hoşlanmama (haz ve acı) duygusu önceden ortaya konur ve bu yüzden onlar doğrudan doğruya ve hemen pratik olabilirler; arzulama yetisi için akıl vardır, bu kaynağı ne olursa olsun, nereden gelirse gelsin hiçbir hoşlanmanın aracılığı bulunmaksızın pratik olan ve kendisini en üstün yeti olarak, aynı zamanda da nesneden gelen katkısız zihinsel beğeniyi (zevki, hoşlanmayı) taşıyan, kendi en üstün ereği olarak akıldır. Doğanın erekselliği hakkındaki yargı gücünün kavramı, doğa kavramları başlığı altında yer alırlar, ama yalnız bilme yetisinin düzenleyici ilkesi olarak, bazı nesneler üzerinde (doğanın ya da sanatın) bu kavramı kullanan estetik yargı gücü ise, hoşlanma ya da hoşlanmama duygusuna göre kurucu bir ilkedir. Uyumlu bir biçimde anlaşmaları, bu hoşlanmanın temel nedenini (kaynağını) oluşturan bilme yetilerinin oyunundaki kendiliğindenlik, söz konusu bu kavramı, kendi tutarlı sonucu bakımından, doğa kavramının alanı ile özgürlük kavramı alanını birbirine bağlayan uygun bir aracı (bağ) yapar; çünkü bu uyum aynı zamanda ruhta (zihinde) ahlaksal duygu için bir duyarlılık geliştirir. Aşağıdaki tablo, söz konusu bütün üstün (yüksek) yetilerin kendi sistematik birliği içinde kolayca görülmesine izin verecektir.<sup class="calibre3"><a href="../Text/kant_split_054.html#footnote-100-23" id="footnote-100-23-backlink">[23]</a></sup></p>
</body>
</html>
