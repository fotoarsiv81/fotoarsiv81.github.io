<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kant</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/kant_split_027.html#footnote-100-54-backlink" id="footnote-100-54">54</a>]</sup> Buraya kadar katkısız (salt) aklın buyurucu (leges praeceptivae) ve yasaklayıcı (leges prohibitivae) yasalarından başka, bir de izin verici (leges permissivae) yasaları olup olmadığından boş yere kuşku duyulmuş değildir. Çünkü yasalar, genel olarak, nesnel bir pratik zorunluluk ilkesini içerirler; bir izin ise, yalnızca, belirli bazı eylemleri yapmak olanağını gösterir. İmdi, izin verici bir yasa, bir kimsenin mecbur olmadığı bir eylemi yapması zorunluluğunu ifade edecektir; bu da, eğer yasanın konusu her iki ilişki bakımından da aynı ise, bir karşıtlık olarak belirecektir. Fakat burada anlatılmak istenen izin verici yasadaki yasak, yalnız, bir hakkın gelecekteki elde ediliş biçimine (örneğin, miras yolu ile) ilişkin olabilir; oysa, bu yasaktan bağışık (muaf) olma, yani izin, şu anda var olan bir elde bulundurma durumu ile ilgilidir. Doğal durumdan sivil duruma geçişte, bu elde bulundurma (zilyetlik) haklı olmamasına karşın, bir doğal hukuk gereğince, adalete uygun sayılabilir. Bununla birlikte, haklı sayılmamış bir kullanmayı elde tutma (possessio putativo), böyle kabul ediliş anından itibaren, doğal durumda yasak edilmiştir; sivil duruma geçiş gerçekleşince, ele geçirme biçimi için de aynı şey akla gelebilir. Gerçekten eğer böyle bir ele geçirme (iktisap) sivil durumda olsaydı, bu devamlı elde bulundurma hakkın bir ihlalini oluşturması yüzünden, ortadan kalkmak zorunda kalacaktı.</p>

    <p class="normal">Ben burada yalnızca, doğal hukuk kuramcılarının dikkatini, sistemli her aklın karşılaştığı, izin verici yasalar düşüncesine çekmek istedim; bunlar, özellikle, yurttaşlar yasasında (medeni yasa) sık sık kullanılmaktadır, yalnız şu farkla ki, bu yasalarda yasak açık ve kesindir; izin ise, bu yasağın, olması gerektiği gibi bir sınırlayıcı koşulu değil, fakat ayrıcalığı olarak belirmektedir. Bu yasalarda 1., 2. ve 3. vd. dışında şu ya da bu durum, konu yasak edilmektedir. Bu dışarda bırakmalar (istisnalar) belirli bir ilkeye göre, anayasaya bağlanmış değildir; bunlar rasgele saptanmakta ve ortaya çıkan durumlara göre uygulanmaktadır; çünkü başka bir biçimde olsa, sınırlamalar yasaklayıcı kurala konulmuş ve bu yasak da izin verici bir kural halini almış olurdu. Kont Windischgraetz'in ortaya atmış olduğu ve çözümü hâlâ bulunamamış sorunu bu kadar çabuk bir kenara bırakmak gerçekten son derece üzücüdür. Bu bilgin düşünür, ilgi çekici bir biçimde ortaya attığı sorundaki şimdi tartışmakta olduğumuz bu son nokta üzerinde ısrarla durmuştu. Matematik bilimlerindekine benzer böyle bir formüle varma olanağı elde edilmedikçe, yasa koyucunun kendisiyle çelişmeye düşmekte olup olmadığını belirleyecek hiçbir denektaşı bulunamayacak ve ius certum (pekin yasa) denilen de, hiçbir zaman, bir dilekten başka bir şey olamayacaktır. Bu olmadan, her ne kadar birçok duruma uygulanabilecek genel yasalar bulunabilse de, yasa düşüncesinin anlattığı gibi, evrensel (genelgeçer) yasalara ulaşılamayacaktır. (Kant'ın notu.)</p>
  </div>

  <div class="calibre1" id="calibre_pb_86"></div>
</body>
</html>
