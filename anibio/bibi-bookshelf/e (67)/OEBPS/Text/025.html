<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>GEMİYE BİNİŞ PARTİSİ</title>
</head>

<body>
  <h2 class="h20">GEMİYE BİNİŞ PARTİSİ</h2>

  <p class="p7">Terk edilmiş ve konuksever olmayan bir uzay gemisine girmek, en iyi şartlar altında bile kolay değildir. Hatta oldukça tehlikeli bile olabilir.</p>

  <p class="p2">Walter Curnow bunu prensipte biliyordu, ama <span class="t7">Discovery</span>'nin yüz metrelik gövdesini güvenli bir uzaklıkta duran <span class="t7">Leonov</span>'la burun buruna görene kadar hiç iliklerinde hissetmemişti. Yıllar önce sürtünme <span class="t7">Discovery</span>'nin döner gövdesinin hareketini durdurmuş, böylece açısal momentumunu geminin diğer kısmına geçirmişti. Terk edilmiş gemi artık yörüngesinde bir&nbsp; bando göstericisinin çizdiği eğrinin en üst noktasındaki asası gibi dönüyordu.</p>

  <p class="p2">İlk sorun, <span class="t7">Discovery</span>'nin hem kontrol edilmesini hem de neredeyse yaklaşılmasını engelleyen bu dönüşü durdurmaktı. Yalıtımlı kabinde Max Brailovsky ile giyinirken Curnow belki de ilk kez yetersizlik, hatta küçüklük hissine kapıldı; bu kendi alanı değildi. "Ben uzay mühendisiyim, uzay maymunu değil" diye açıklamaya çalışmıştı sıkılarak, ama işin yapılması gerekiyordu. <span class="t7">Discovery'</span>yi lo'nun etkisinden sadece o çıkarabilirdi. Max ve diğerlerinin tanımadıkları devre şemaları ve <span class="t7">cihazlarla</span> uğraşmaları çok uzun sürerdi. Onlar gemiye yeniden güç verip kontrolü ele geçirene kadar gemi aşağıdaki sülfürlü ateş çukurlarına düşmüş olurdu.</p>

  <p class="p2">Başlıklarını takmak üzereyken Max "Korkmuyorsun değil mi?" diye sordu.</p>

  <p class="p2">"Elbisemin içinde altıma dolduracak kadar değil. Onun dışında, evet"</p>

  <p class="p2">Max kıkırdadı. "Herhalde bu işte bu normal. Ama merak etme, seni oraya tek parça halinde götürürüm, şeyle... nasıl diyorsunuz?"</p>

  <p class="p2">"Süpürge. Çünkü cadılar onlara biner."</p>

  <p class="p2">"Oh, evet. Sen hiç kullandın mı?"</p>

  <p class="p2">"Bir defa denedim, ama benden kaçtı. Herkes çok komik bulmuştu."</p>

  <p class="p2">Bazı mesleklerde özel ve karakteristik aletler türemiştir&nbsp; -balıkçının oltası, çömlekçinin çarkı, duvarcının malası, jeologun çekici. Zamanlarının çoğunu sıfır yerçekimindeki yapı projelerinde geçirmek zorunda kalanlar da süpürgeyi geliştirmişlerdi.</p>

  <p class="p2">Çok basitti; bir ucunda bir basamak, diğer ucunda da bir ilmek olan, sadece bir metre uzunluğunda boş bir tüp. Bir düğmeye basılınca normal uzunluğunun beş ya da altı katı uzunluğuna ulaşabilir ve dahili şok emici sistemi sayesinde becerikli bir operatör en şaşırtıcı manevraları yapabilirdi. Basamak gerekirse bir pençe ya da kanca da olabilirdi. Başka özellikler de vardı ama temel tasarım buydu. Kullanması çok kolay görünse de öyle değildi.</p>

  <p class="p2">Yalıtma kabininin pompaları dönüşümü bitirdiler, ÇIKIŞ işareti yandı, dış&nbsp; kapılar açıldı ve yavaşça boşluğa doğru süzüldüler.</p>

  <p class="p2"><span class="t7">Discovery</span> iki yüz metre kadar ileride dönüyor, gökyüzünün yarısını kaplayan lo'nun çevresindeki yörüngesinde onları takip ediyordu, Jüpiter uydunun diğer tarafında gözden kaybolmuştu. Bunu özellikle düşünmüşlerdi; iki dünya arasındaki akım hattında gidip gelen enerjilerden korunmak için lo'yu kalkan olarak kullanıyorlardı. Böyleyken bile radyasyon seviyesi çok yüksekti; gemiye dönmeden önce on beş dakikadan az zamanları vardı.</p>

  <p class="p2">Çıkar&nbsp; çıkmaz&nbsp; Curnow'un&nbsp; giysisinde&nbsp; bir&nbsp; sorun&nbsp; oldu.&nbsp; "Dünya'dan&nbsp; ayrılmadan&nbsp; önce&nbsp; üzerime uyuyordu" diye şikayet etti. "Ama şimdi içinde kayboluyorum."</p>

  <p class="p2">Cerrah-kumandan Rudenko radyo hattına girerek "Bu çok normal Walter" dedi. "Uykudayken on kilo verdin, ki bunun altından rahatlıkla kalkarsın. Zaten üçünü geri aldın bile."</p>

  <p class="p2">Curnow iyi bir yanıt düşünemeden <span class="t7">Leonov</span>'dan yumuşak ama kesin bir şekilde fırlatıldı.</p>

  <p class="p2">Brailovsky "Rahatla Walter" dedi. "Dengeni kaybetsen bile roketlerini kullanma. Her şeyi bana bırak."</p>

  <p class="p2">Genç adamın sırt çantasındaki küçük jetler onları <span class="t7">Discovery'ye</span> götürürken Curnow çantadan çıkan soluk <span class="t7">gazları</span> görebiliyordu. Her küçük buhar bulutundan sonra halat hafifçe çekiliyor, o da Brailovsky'e yaklaşmaya çalışıyordu, ama bir daha gaz çıkmadan yetişemiyordu. kendini ipin ucunda aşağı yukarı seken bir yoyo gibi hissediyordu, şimdi de Dünya'ya periyodik dönüşlerinden birini yapıyordu.</p>

  <p class="p2">Enkaza yaklaşmanın tek güvenli yolu, yavaş yavaş çevresinde döndüğü eksendi. <span class="t7">Discovery</span>'nin dönüş merkezi geminin ortasında bir yerde, ana anten kompleksine yakın bir yerdeydi ve peşinde endişeli partneriyle Brailovsky doğruca o bölgeye gidiyordu. Curnow kendi kendine, ikimizi birden nasıl zamanında durduracak, diye sordu.</p>

  <p class="p2"><span class="t7">Discovery</span> artık önlerindeki tüm gökyüzünü harmanlayan koca uzun bir halterdi. Bir turu tamamlaması dakikalar sürse de uçlar etkileyici bir hızla hareket ediyorlardı. Curnow onları düşünmemeye çalışarak yaklaşan hareketsiz merkeze konsantre oldu.</p>

  <p class="p2">Brailovsky "O'na yöneliyorum" dedi. "Yardım etmeye çalışma ve ne olursa olsun şaşırma."</p>

  <p class="p2">Curnow kendi kendine, bu da ne demek şimdi, diye sordu, bir yandan da elinden geldiğince şaşırmamaya hazırlanıyordu.</p>

  <p class="p2">Her şey beş saniye içinde oldu. Brailovsky dört metrelik uzunluğa erişip yaklaşan gemiyi yakalamak için süpürgeyi açtı. Süpürge kapanmaya ve dahili yayları Brailovsky'nin yüksek sayılabilecek momentumunu emmeye başladı. Ama Curnow'un beklediği gibi, onu anten çıkıntısının yanına getirmedi. Bir anda tekrar açılmaya başladı ve Rus'un ivmesini ters yöne çevirdi. Öyle ki, yaklaştığı kadar hızlı olarak <span class="t7">Discovery</span> 'den uzaklaştı. Curnow'un önünden geçerek, sadece birkaç santimetre ötesindeki uzay boşluğuna yöneldi. İrkilen Amerikalı, Brailovsky önünden fırlarken bir an onun sırıtışını gördü.</p>

  <p class="p2">Bir saniye sonra aralarındaki bağda bir çekilme oldu ve momentumu paylaşırken aniden yavaşladılar. Karşılıklı ivmeleri yok edilmişti, artık <span class="t7">Discovery</span>'ye göre hareketsizdiler. Curnow'a sadece en yakın tutamağa uzanıp ikisini birden içeri çekmek kalmıştı.</p>

  <p class="p2">Biraz nefes alınca "Hiç Rus ruleti oynadın mı?" diye sordu.</p>

  <p class="p2">"Hayır. Nedir o?"</p>

  <p class="p2">"Bir ara sana öğretmeliyim. Sıkıntıya karşı en az bunun kadar iyi gelir."</p>

  <p class="p2">"Walter, umarım Max'ın tehlikeli bir şey yaptığını söylemek istemiyorsundur."</p>

  <p class="p2">Dr. Rudenko'nun sesinden çok şaşırdığı belliydi, Curnow da yanıt vermemenin daha iyi olacağını düşündü; Ruslar bazen onun mizah duygusunu anlamıyorlardı. Onun duyamayacağı bir sesle "Beni az daha kandırıyordun" diye mırıldandı. Artık dönen geminin merkezinde olduklarından hareketini hissetmiyordu, özellikle önündeki metal plakalara bakarken. <span class="t7">Discovery</span>'nin ana gövdesi olan ince silindir boyunca ilerleyip giden merdiven bir sonraki hedefiydi. Uzak uçtaki küre şeklindeki kumanda modülü sadece elli metre uzakta olduğunu çok iyi bilmesine rağmen birkaç ışık yılı uzakta gibi geliyordu.</p>

  <p class="p2">Brailovsky aralarındaki bağlantının boştaki kısmını toplayarak "Ben önden giderim" dedi. "Unutma, buradan sonrası yokuş aşağı. Ama bu sorun değil, tek elle tutunabilirsin. Dipte bile yerçekimi onda bir <span class="t7">gee</span> kadar. Ve bu da, nasıl diyorsunuz... Bir bok etmez."</p>

  <p class="p2">"Herhalde beş para etmez demek istiyorsun. Ve sence de fark etmiyorsa, önden ben gideyim. Merdivenlere ters yönden tırmanmaktan hiç hoşlanmadım, düşük yerçekiminde bile."</p>

  <p class="p2">Curnow bu alaylı havayı korumanın çok önemli olduğunun farkındaydı, yoksa durumun gizemi ve tehlikesi altında ezilirdi. Evinden neredeyse bir milyar kilometre uzakta, tüm uzay araştırmaları tarihinin en ünlü enkazına girmek üzereydi. Bir gazeteci <span class="t7">Discovery</span>'ye uzayın <span class="t7">Marie Celeste</span>'si demişti. Bu benzetme gerçekten uygundu. Ama bu durumu özel kılan birçok şey de vardı. Gökyüzünün yarısını&nbsp; kaplayan&nbsp; kabus&nbsp; gibi&nbsp; ay&nbsp; görüntüsünü&nbsp; düşünmese&nbsp; de&nbsp; bir şey&nbsp; onu&nbsp; sürekli&nbsp; hatırlatıyordu. Merdivenin basamaklarına her dokunduğunda eldiveni sülfür tozundan ince bir bulut kaldırıyordu. Tabii ki Brailovsky haklıydı; geminin hareketinin neden olduğu döner yerçekimi ile baş etmek kolaydı. Alıştıkça, Curnow verdiği yön hissini sevmeye bile başladı.</p>

  <p class="p2">Ve bir anda <span class="t7">Discovery'</span>nin büyük, renksiz kontrol ve hayat destek modülüne ulaşmışlardı. Birkaç metre ötelerinde bir acil durum girişi vardı. Curnow bunun Bowman'ın HAL ile son mücadelesi için gemiye girerken kullandığı giriş olduğunu anladı.</p>

  <p class="p2">Brailovsky "Umarım girebiliriz" diye mırıldandı. "Buraya kadar gelip kapıyı kapalı bulursak yazık olur."</p>

  <p class="p2">YALITIM KONUMUNDA yazan ekranı kapatan sülfürü temizledi. "Tabii ki kapalı. Kontrolleri deneyeyim mi?"</p>

  <p class="p2">"Bir zararı olmaz, ama bir işe de yaramaz."</p>

  <p class="p2">"Haklısın. Tamam, elle yaparız..."</p>

  <p class="p2">Eğimli duvardaki ince çizginin açılışıyla birlikte uzaya dağılan buhar birikintisini ve küçük bir kâğıt parçasını görünce büyülendiler. Önemli bir mesaj mıydı? Asla bilemeyeceklerdi; hızını hiç kaybetmeden dönerek yıldızların arasında gözden kayboldu.</p>

  <p class="p2">Brailovsky oldukça uzun gelen bir süre el kontrolünü çevirmeye devam etti ve yalıtım kabininin pek de konuksever görünmeyen kapısı şafağa doğru tamamen açılmıştı. Curnow en azından acil durum ışıklarının hâlâ çalıştıklarını umuyordu. O kadar şanslı değillerdi.</p>

  <p class="p2">"Artık patron sensin Walter. Birleşik Devletler topraklarına hoş geldin."</p>

  <p class="p2">Başlığının ışığını etrafta gezdirerek içeri girdi, hiç de çekici görünmüyordu. Curnow'un gördüğü kadarıyla her şey iyi durumdaydı. Biraz da kızgınlıkla, zaten başka ne bekliyordum ki, diye kendi kendine sordu.</p>

  <p class="p2">Kapıyı el kontrolüyle kapatmak açmaktan da uzun sürdü, ama gemiye enerji verilene kadar başka seçenek yoktu. Giriş kilitlenmeden hemen önce Curnow dışarıdaki çılgın manzaraya bir bakmayı göze aldı.</p>

  <p class="p2">Ekvatorun yanında parıldayan mavi bir göl oluşmuştu; birkaç saat önce orada olmadığından emindi. Kenarlarında, parıldayan sodyumun karakteristik&nbsp; rengi&nbsp; olan&nbsp; parlak&nbsp; sarı&nbsp; alevler&nbsp; dans ediyordu.&nbsp; lo'nun&nbsp; neredeyse&nbsp; sürekli&nbsp; olan&nbsp; ışık sellerinden birinin boşalttığı ışık plazması tüm gece bölgesini kaplıyordu.</p>

  <p class="p2">Geleceğin kabuslarından fırlamış gibiydi ve bu yetmiyormuş gibi, çılgın bir sürrealist ressamın fırçasına yakışacak bir görüntü de vardı. Yanan ayın ateş çukurlarından gelen dev, eğri bir boynuz kara gökyüzünü deliyordu; tıpkı kara yazgılı bir matadorun gerçeği anladığı son anda gördüğü gibi.</p>

  <p class="p2"><span class="t7">Discovery</span> ve <span class="t7">Leonov</span> ortak yörüngelerinde Jüpiter'e doğru ilerlerken o da hilal şeklinde doğuyordu.</p>

  <p class="p3">&nbsp;</p>
</body>
</html>
