<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>GİYOTİN</title>
</head>

<body>
  <h2 class="h20">GİYOTİN</h2>

  <p class="p7">Curnow küçük mekanizmayı elinde tartarak, biraz hoşnutsuz bir tavırla "Nedir bu?" diye sordu. "Fareler için giyotin mi?"</p>

  <p class="p2">"İyi bir tanımlama. Ama ben daha büyük av peşindeyim." Floyd, karmaşık bir devre planını gösteren ekrandaki yanıp sönen oku işaret etti.</p>

  <p class="p2">"Bu hattı görüyor musun?"</p>

  <p class="p2">"Evet, ana güç desteği. Yani?"</p>

  <p class="p2">"Bu, HAL'ın merkezi&nbsp; işlem ünitesinin enerji&nbsp; giriş noktası. Bu aleti&nbsp; buraya takmanı&nbsp; istiyorum. Kabloların içine, özellikle aranmazsa bulunamayacağı bir yere."</p>

  <p class="p2">"Anladım. HAL'ı istediğin <span class="t7">zaman</span> açabilmen için bir uzaktan kumanda. Çok ince, üstelik iletken de değil, böylece açıldığında seni sıkıntıya sokacak kısa devreler olmayacak. Böyle oyuncakları kim yapıyor? CIA mi?"</p>

  <p class="p2">"Boş ver. Kontrolü benim odamda; şu hep masamın üzerinde duran küçük, kırmızı hesap makinesi. Dokuz defa dokuza bas, karekökünü al ve INT'e bas.&nbsp; Hepsi bu.&nbsp; Etki alanından emin değilim, denememiz gerekecek. Ama <span class="t7">Leonov</span> ve <span class="t7">Discovery</span> birbirlerine bir iki kilometre uzaklıkta oldukları sürece HAL'ın tekrar delirme olasılığı olmayacak."</p>

  <p class="p2">"Bu... şeyden kimlere söz edeceksin?"</p>

  <p class="p2">"Gerçekten bilmesini istemediğim tek kişi Chandra."</p>

  <p class="p2">"Tahmin etmiştim."</p>

  <p class="p2">"Ama ne kadar az kişi bilirse hakkında o kadar az konuşulur. Tanya'ya söyleyeceğim ve acil bir durum olursa nasıl kullanacağını ona gösterebilirsin."</p>

  <p class="p2">"Ne gibi bir acil durum?"</p>

  <p class="p2">"Bu pek akıllıca bir soru değil, Walter. Bilseydim bu lanet şeye ihtiyacım olmazdı."</p>

  <p class="p2">"Sanırım haklısın. Patentli HAL kumandasını ne zaman takmamı istiyorsun?"</p>

  <p class="p2">"Olabildiğince çabuk. Mümkünse bu gece, Chandra uyurken."</p>

  <p class="p2">"Şaka mı yapıyorsun? Hiç uyuduğunu sanmıyorum. Hasta bebeğine bakan bir anne sanki."</p>

  <p class="p2">"Arada bir yemek için <span class="t7">Leonov</span>'a dönmesi gerek."</p>

  <p class="p2">"Sana bir şey söyleyeyim. Son gittiğinde küçük bir çuval pirinç getirdi. Bu onu haftalarca idare eder."</p>

  <p class="p2">"Öyleyse Katerina'nın ünlü nakavt haplarından kullanırız. Sende bayağı işe yaramıştı değil mi?"</p>

  <p class="p2">Curnow, Chandra hakkında şaka yapıyordu -en azından Floyd öyle anlamıştı- ama insan asla emin olamazdı. En inanılmaz şeyleri bile gayet ciddi bir yüz ifadesiyle söylemeyi seviyordu. Rusların bunu kavraması uzun sürmüştü; bir süre sonra, Curnow gerçekten ciddiyken bile, küçük düşmemek için önceden güler olmuşlardı.</p>

  <p class="p2">Neyse ki Curnow'un kendi gülüşü, Floyd Dünya'dan ayrılırken ilk defa duyduğundan beri hafiflemişti; o zaman da alkolün etkisindeydi zaten. <span class="t7">Leonov</span> sonunda <span class="t7">Discovery</span> ile buluştuğunda verdikleri partide o gülüşü bir kez daha duymaktan korkuyordu, ama oldukça içmiş olmasına rağmen, Kaptan Orlova kadar kontrollü davranmıştı.</p>

  <p class="p3">Gerçekten ciddiye aldığı tek şey işiydi. Dünya'dan gelirken bir yolcuydu. Ama artık mürettebattandı.</p>

  <h2 class="h21"><a id="ncx905"></a>&nbsp;</h2>
</body>
</html>
