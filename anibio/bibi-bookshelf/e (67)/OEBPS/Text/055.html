<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>KAYBOLMA NUMARASI</title>
</head>

<body>
  <h2 class="h20">KAYBOLMA NUMARASI</h2>

  <p class="p7">İşi olmayan herkesin katıldığı, cazip bir oyundu. Tanya bile, "düşünce deneyi"ne fikirleriyle katılıyordu.</p>

  <p class="p2">Floyd bu hareketliliğin sadece kendisinin ciddiye aldığı bir tehlikenin neden olduğu korkudan değil, Dünya'ya herkesin düşündüğünden en az bir ay dönme ümidinden kaynaklandığını çok iyi biliyordu. Nedeni ne olursa olsun, o tatmin olmuştu. Elinden geleni yapmıştı, gerisi Kader tanrıçalarına kalmıştı.</p>

  <p class="p2">Biraz şansları vardı, zaten bu olmasa proje baştan ölü doğmuş olurdu. Fren manevrası sırasında Jüpiter atmosferinde rahatça hareket edebilmek üzere tasarlanmış olan kısa ve bodur <span class="t7">Leonov, Discovery</span>'nin boyunun yarısından daha kısaydı, yani onun arkasına düzgünce oturtulabilirdi. Gemiler arası anten zemini de mükemmel bir demir atma noktasıydı, tabii <span class="t7">Discovery</span>'nin sürücüsü çalışırken&nbsp; <span class="t7">Leonov</span>'un<span class="t7">&nbsp;</span> ağırlığının gerginliğine dayanacak kadar güçlüyse.</p>

  <p class="p2">Son birkaç gündür Dünya'ya gelen istekler Görev Kontrol'ü çok şaşırtmıştı. Her iki geminin belirli ağırlıklar altında gerilim analizleri; eksen dışı itim etkileri; gemilerin gövdelerindeki aşırı zayıf ve güçlü noktalar... Şaşkına dönmüş mühendislerden bunlar ve daha karmaşık birçok sorunla uğraşmaları isteniyordu. Endişeyle "Ters giden bir şey mi oldu?" diye soruyorlardı.</p>

  <p class="p2">Tanya "Kesinlikle hayır" diyordu. "Sadece olası seçenekleri inceliyoruz. Yardımınız için teşekkürler. Mesaj bitmiştir."</p>

  <p class="p2">Bu arada program planlandığı gibi yürüyordu. Her iki gemide de tüm sistemler dikkatle kontrol ediliyor ve eve ayrı ayrı yapılacak yolculuklara hazırlanıyorlardı; Vasili dönüş yörüngelerini simülatörlerde çalıştırıyor, düzeltmeler yapılınca da Chandra onları son kontrolü yapması için HAL'a yüklüyordu. Tanya ve Floyd da bir baskın planlayan generaller gibi, Büyük Birader'e nasıl yaklaşılacağını hesaplıyorlardı baş başa.</p>

  <p class="p2">Bunca yolu geliş nedenleri bunu yapmaktı, ama Floyd artık bunu umursamıyordu. Hiç kimseyle kendisine inananlarla bile paylaşamayacağı bir deneyim yaşamıştı, işlerini hakkıyla yapsa da, aklı çoğu zaman başka yerdeydi. Tanya çok iyi anlıyordu. "Hâlâ o mucizenin beni ikna etmesini umuyorsun, değil mi?"</p>

  <p class="p2">"Ya da vazgeçirmesini. Bu da aynı anlama gelir. Hoşuma gitmeyen şey, bu belirsizlik."</p>

  <p class="p2">"Benim de öyle. Ama artık fazla sürmez; öyle ya da böyle."</p>

  <p class="p2">Bir an ekrana baktı, 20 rakamı yavaşça yanıp sönüyordu. Tüm gemideki en gereksiz bilgiydi, herkes kalkış penceresinin açılmasına kaç gün kaldığını çok iyi biliyordu. Ve <span class="t7">Zagadka</span> için harekete geçilmesine.</p>

  <p class="p2">Bir kez daha Floyd, tam o anda başka tarafa bakıyordu. Ama zaten fark etmezdi; her şeyi gören izleyici kamera bile dolu kareyle boş kare arasında sadece bir bulanıklık gösteriyordu.</p>

  <p class="p2">Yine <span class="t7">Discovery</span>'deydi, <span class="t7">Leonov'</span>daki Sasha ile gece nöbetindeydiler. Her zamanki gibi gece çok sakindi; otomatik sistemler görevlerini yeterince yapıyorlardı. Bir yıl önce, bir gün Jüpiter'in sadece birkaç yüz bin kilometre ötesinde olacağını ve Kreutzer Sonata'nın orijinalini pek beceremese de, okumaya çalışırken Jüpiter'e sadece şöyle bir bakacağını söyleseler asla inanmazdı. Sasha'ya göre bu, (saygıdeğer) Rus dilindeki en iyi erotik öykü örneğiydi, ama Floyd henüz bunu anlayacak kadar ilerleyememişti. Bunu asla yapamayacaktı.</p>

  <p class="p2">01:25'de, lo'nun yok edicisindeki görmeye değer, ama alışılmış bir volkanik patlama dikkatini dağıttı. Şemsiye şeklindeki geniş bir bulut uzaya yayılıp parçacıklarını aşağıdaki yanan bölgeye yağdırmaya başladı. Floyd bu tür volkanik patlamaları defalarca görmüştü, ama onlardan hâlâ etkileniyordu. Bu kadar küçük bir dünyada böylesine müthiş enerjiler olması inanılmazdı.</p>

  <p class="p2">Daha iyi görebilmek için başka bir gözlem penceresine gitti. Ve orada gördüğü -ya da görmediği- şey lo'yu ve her şeyi unutturdu.</p>

  <p class="p2">Kendini toparlayıp -tekrar- halüsinasyon görmediğine emin olunca, diğer gemiyi aradı.</p>

  <p class="p2">Sasha esneyerek "Günaydın Woody" dedi. "Hayır, uyumuyordum. İhtiyar Tolstoy'u okuyor musun?"</p>

  <p class="p2">"Hayır. Dışarı bir bak ve ne gördüğünü söyle."</p>

  <p class="p2">"Evrenin bu tarafı için her şey normal. lo her zamanki gibi. Jüpiter. Yıldızlar. Aman Tanrım!"</p>

  <p class="p2">"Deli olmadığımı kanıtladığın için sağ ol. Kaptanı uyandırsak iyi olur."</p>

  <p class="p2">"Tabii. Diğerlerini de. Woody, korkuyorum."</p>

  <p class="p2">"Korkmamak için aptal olmak gerek. İşte başlıyoruz. Tanya? Tanya? Ben Woody. Uyandırdığım için üzgünüm, ama şu senin mucize gerçekleşti. Büyük Birader gitti. Evet, kayboldu. Üç milyon yıl sonra, gitmeye karar verdi. Herhalde bizim bilmediğimiz bir şey biliyor."</p>

  <p class="p2">On beş dakika içinde yemekhane ve gözlem odası olan odada küçük, sıkıntılı bir grup toplanmıştı. Yeni uykuya dalmış olanlar bile hemen ayılmış, sıcak kahvelerini düşünceli düşünceli yudumluyorlar ve Büyük Birader'in gerçekten yok olduğuna inanabilmek için <span class="t7">Leonov</span>'un pencerelerinden dışarıdaki yabancı görüntüye bakıyorlardı.</p>

  <p class="p2">"Herhalde bizim bilmediğimiz bir şey biliyor." Floyd'un o anda <span class="t7">ağzından</span> çıkıveren bu sözü Sasha da söylemişti ve şimdi de odaya sinmişti. Tanya dahil herkesin düşündüğü şeyi özetlemişti. "Ben demiştim" demek için hâlâ çok erkendi, zaten bu uyarının bir önemi de yoktu. Kalmak tamamen güvenli de olsa, bunu yapmanın bir anlamı yoktu. İnceleyecek hiçbir şey olmadığına göre bir an önce eve dönebilirlerdi. Ama bu kadar basit değildi.</p>

  <p class="p2">Tanya "Heywood" dedi, "artık o mesajı ya da her neyse onu daha ciddi olarak ele almaya hazırım. Olanlardan sonra bunu yapmamam aptallık olur. Ama burada bir tehlike varsa bile, yine de iki riski karşılaştırmamız gerek. <span class="t7">Leonov</span> ve <span class="t7">Discovery</span>'yi birleştirmek, o koca eksen dışı yükle <span class="t7">Discovery</span>'yi çalıştırmak, makinelerimizi doğru anda çalıştırabilmek için gemileri birkaç dakika içinde ayırmak; sorumluluk sahibi hiçbir kaptan çok iyi, hatta ezici nedenler olmadan bunları göze almaz. Şu anda da böyle bir neden yok. Elimde olan tek şey, bir... hayaletin sözleri. Mahkemede pek iyi bir delil sayılmaz."</p>

  <p class="p2">Walter hiç olmadığı kadar sessiz bir tonda "Ya da bir soruşturma kurulunda" dedi. "Hepimiz seni desteklesek bile."</p>

  <p class="p2">"Evet Walter, ben de bunu&nbsp; düşünüyordum. Ama eve sağ salim dönebilirsek, bu her şeye değer. Dönemezsek de, zaten fark etmez, öyle değil mi? Her neyse, kararı şimdi vermeyeceğim. Bu rapor edilir edilmez yatağıma dönüyorum. Kararımı uyuduktan sonra, sabah size bildiririm. Heywood, Sasha, benimle köprüye gelir misiniz? Siz nöbete dönmeden Görev Kontrol'ü uyandırmalıyız."</p>

  <p class="p2">Gecenin sürprizleri daha bitmemişti. Mars'ın yörüngesi yakınlarında bir yerde, Tanya'nın kısa raporu, ters yönden gelen bir mesajın yanından geçti.</p>

  <p class="p2">Betty Fernandez sonunda konuşmuştu. Hem CIA hem de Ulusal Güvenlik Teşkilatı küplere binmişti; etkilerini birleştirmeleri, vatanseverlik nutukları atmaları ve üstü kapalı tehditleri hiçbir işe yaramamıştı. Ama adi bir dedikodu kanalının yapımcısı bunu başarmış ve Video DOM tarihinin ölümsüzleri arasına girmişti.</p>

  <p class="p2">Biraz şans, biraz da hayal gücüydü. "Merhaba Dünya"nın haber yönetmeni, elemanlarından birinin David Bowman'a şaşırtıcı derecede benzediğini fark etmiş; usta bir makyaj uzmanı da bunu kusursuzlaştırmıştı. Jose Fernandez genç adama korkunç bir riske atıldığını söyleyebilirdi, ama adamda sadece cesurlarda olan bir şans vardı. Kapıdan içeri adımını atar atmaz Betty büyülenmişti, Onu -nazikçe- dışarı atana kadar adam tüm hikayeyi öğrenmişti. Ve göze hoş gelmek için kanalından beklenmeyecek bir şekilde haberi alaycı imalar kullanmadan sunmuştu. O yılın Pulitzer ödülünü kazanmıştı.</p>

  <p class="p2">Floyd bıkkınlıkla Sasha'ya "Keşke" dedi, "daha önce konuşsaydı. Beni birçok dertten kurtarmış olurdu. Her neyse, böylece tartışma sona erdi. Tanya'nın artık bir şüphesi olamaz. Ama bunu uyandığında konuşuruz, değil mi?"</p>

  <p class="p2">"Tabii. Önemli olsa da, acil değil. Ve uykuya da ihtiyacı olacak. Herhalde artık hiçbirimiz fazla uyuyamayacağız."</p>

  <p class="p2">Floyd, 'eminim&nbsp; haklısın' diye düşündü. Çok yorgundu, ama nöbette olmasa bile uyuması imkânsızdı. Kafası durmadan çalışıyor, bu olağanüstü gecedeki olayları değerlendiriyor, bir sonraki sürprize hazırlanmaya çalışıyordu.</p>

  <p class="p2">Bir bakıma, müthiş bir rahatlama hissediyordu. Kalkışlarıyla ilgili tüm belirsizlikler son bulmuştu; Tanya artık şüphe edemezdi.</p>

  <p class="p2">Ama çok daha büyük bir belirsizlik hâlâ duruyordu. Neler oluyordu?</p>

  <p class="p2">Floyd'un hayatında bu duruma uyan tek bir deneyim vardı. Genç bir delikanlıyken, arkadaşlarıyla Colorado nehrinin bir kolunda kanoyla gezmeye gitmişler ve yollarını kaybetmişlerdi.</p>

  <p class="p2">Kanyonun duvarları arasında gittikçe hızlanarak sürüklenmişlerdi; tamamen çaresiz sayılmazlardı, ama tek yapabildikleri alabora olmamaktı, ileride ivintiler, hatta bir şelale bile olabilirdi; bilmiyorlardı. Bilseler de yapabilecekleri pek bir şey yoktu.</p>

  <p class="p3">Floyd bir kez daha karşı konulmaz güçlerin kendisini ve arkadaşlarını bilinmeyen bir kadere doğru sürüklediğini hissetti. Ve bu kez tehlikeler sadece görünmez değil, belki insan anlayışının da ötesinde olabilirlerdi.</p>

  <h2 class="h20"><a id="ncx1705"></a>KAÇIŞ MANEVRASI</h2>

  <p class="p7">"Ben Heywood Floyd. Korkarım -aslında umarım- ki bu Lagrange'dan son raporum.</p>

  <p class="p2">Artık eve dönmeye hazırlanıyoruz; birkaç gün sonra lo ile Jüpiter arasında, Büyük Birader diye adlandırdığımız, anlaşılmaz şekilde ortadan kaybolan koca yapıyla buluştuğumuz bu garip yerden ayrılacağız. Nereye ya da neden gittiği hakkında hâlâ en küçük bir ipucu bile yok.</p>

  <p class="p2">Burada gereğinden fazla kalmak istemememizin birçok nedeni var. Amerikan gemisi <span class="t7">Discovery</span>'yi Rus <span class="t7">Leonov</span> için roket olarak kullanarak ilk başta planladığımızdan en az iki hafta daha erken kalkabileceğiz.</p>

  <p class="p2">Ana fikir basit; biri diğerinin üzerine yerleştirilerek iki gemi birleştirilecek. İlk önce <span class="t7">Discovery</span> tüm yakıtını yakarak her iki aracı da istenilen yöne doğru hızlandıracak. Yakıtı bittiğinde bırakılacak -tüm&nbsp; ilk&nbsp; aşama roketleri gibi- ve <span class="t7">Leonov&nbsp;</span> kendi motorlarını çalıştıracak. Bunu&nbsp; daha önce yapmayacak, çünkü yaparsa <span class="t7">Discovery</span>'nin ağırlığını taşırken boşa enerji harcamış olur.</p>

  <p class="p2">Ve ilk bakışta mantığa aykırı gelen -uzay yolculuğuyla ilgili pek çok kavram gibi- bir başka numara daha yapacağız. Jüpiter'den uzaklaşmaya çalışmamıza rağmen, ilk hareketimiz ona yapabildiğimiz kadar yaklaşmak olacak.</p>

  <p class="p2">Elbette Jüpiter'in atmosferini yavaşlayıp gezegenin çevresinde yörüngeye girmek için kullanırken bunu yapmıştık. Bu defa o kadar yaklaşmayacağız, ama ona yakın olacak.</p>

  <p class="p2">lo'nun 350.000 kilometre yüksekliğindeki yörüngesindeki ilk yakışımız hızımızı azaltacak, böylece Jüpiter'e doğru alçalacak ve atmosferine gireceğiz. Sonra, mümkün olan en yakın noktada, tüm yakıtımızı olabildiğince hızla yakıp hızımızı arttıracak ve <span class="t7">Leonov</span>'u Dünya'ya dönüş yörüngesine oturtacağız.</p>

  <p class="p2">Böyle çılgınca bir manevranın nedeni ne? Bu ancak son derece karmaşık bir matematikle ifade edilebilir, ama sanırım temel prensip daha basitçe açıklanabilir.</p>

  <p class="p2">Jüpiter'in müthiş yerçekimi alanına doğru inerken hız, dolayısıyla enerji kazanacağız. "Biz" derken gemileri ve taşıdıkları yakıtı kastediyorum.</p>

  <p class="p2">Ve yakıtı tam orada Jüpiter'in yerçekimi kuyusunun dibinde yakacağız;&nbsp; tekrar yukarı taşımayacağız. Reaktörlerimizden püskürünce, elde ettiği kinetik enerjinin bir kısmını bizimle paylaşacak. Biz de dolaylı olarak Jüpiter'in yerçekimini ters yönde kullanmış ve Dünya yolunda hız kazanmış olacağız. Geldiğimizde atmosferi fazla hızımızdan kurtulmak için kullandığımız gibi, bu -genellikle çok tutumlu olan- Doğa Ana'nın bize her iki yolla da yardım ettiği ender durumlardan biri...</p>

  <p class="p2"><span class="t7">Leonov</span> bu üçlü <span class="t7">-Discovery</span>'nin yakıtı, kendininki ve Jüpiter'in yerçekimi- destekle, kendisini beş ay sonra Dünya'ya götürecek, güneşe doğru bir eğriye girecek. Başka türlü yapabileceğimizden en az iki ay daha erken.</p>

  <p class="p2">Herhalde emektar <span class="t7">Discovery</span>'ye ne olacağını merak ediyorsunuzdur. Onu ilk başta planladığımız gibi otomatik kontrolle Dünya'ya döndüremeyeceğimiz ortada. Yakıtı olmadan hiçbir şey yapamaz. Ama tamamen güvende olacak. Jüpiter'in çevresinde, çekimine yakalanmış bir kuyruklu yıldız gibi, oldukça geniş bir elips çizerek dönmeye devam edecek. Belki bir gün başka bir gemi, eve döndürecek ekstra yakıtla birlikte onunla tekrar buluşulabilir. Ancak bu herhalde uzun bir süre olmayacak.</p>

  <p class="p2">Artık kalkışa hazırlanmalıyız. Hâlâ yapacak çok iş var ve o son ateşleme bizi eve dönüş yoluna oturtana kadar rahat edemeyeceğiz.</p>

  <p class="p2">Tüm hedeflerimizi gerçekleştirememiş olsak da, ayrıldığımıza üzülmüyoruz. Büyük Birader'in kayboluşundaki esrar -belki de tehlike- hâlâ canımızı sıkıyor, ama yapabileceğimiz bir şey yok.</p>

  <p class="p2">Elimizden geleni yaptık ve eve dönüyoruz. Ben Heywood Floyd. Kapatıyorum."</p>

  <p class="p2">Az sayıdaki dinleyicisinden ironik bir alkış koptu. Mesaj Dünya'ya ulaştığında sayıları milyonlara katlanacaktı.</p>

  <p class="p2">Floyd biraz utanarak "Sizinle konuşmuyordum" diye sitem etti. "Zaten duymanızı da istemedim." Tanya yatıştırıcı bir tonda "Her zamanki gibi harikaydın Heywood" dedi. "Ve eminim herkes Dünya'dakilere söylediklerine katılıyordur." Hafif bir ses "Pek sayılmaz" dedi. Öyle yumuşaktı ki herkes duymakta zorlandı. "Hâlâ bir sorun var."</p>

  <p class="p2">Gözlem güvertesi bir anda sessizleşti. Floyd ana hava üretim kanalından gelen hafif sesleri ve bir duvar panelinin arkasından gelen, sanki sıkışıp kalmış bir arının çıkardığı vızıltıyı haftalardır ilk kez fark etti. Tüm uzay araçları gibi <span class="t7">Leonov</span>'da da öyle çok anlaşılmaz ses vardı ki ancak durdukları zaman fark ediliyorlardı. Ve nedenini araştırırken de pek gürültü yapmamak gerekirdi. Tanya son derece sakin bir sesle "Benim hiçbir sorundan haberim yok Chandra" dedi. "Nedir acaba?"</p>

  <p class="p2">"Son birkaç haftamı HAL'ı Dünya'ya dönüş için binlerce günlük yörüngelere hazırlayarak geçirdim. Şimdi tüm o programların silinmesi gerekecek."</p>

  <p class="p2">Tanya "Bunun için üzgünüz" dedi, "ama şu andaki durumda, bu çok daha iyi bir..."</p>

  <p class="p2">"Söylemek istediğim bu değil". Herkes şaşkınlıkla donakaldı; daha önce hiç kimsenin sözünü kestiği görülmemişti, hele Tanya'nın.</p>

  <p class="p2">Ardından gelen sessizlikte devam etti. "HAL'ın görevin amaçları konusunda ne kadar hassas olduğunu biliyoruz. Ve şimdi siz benden ona kendi ölümüyle bitebilecek bir program yüklememi istiyorsunuz. Bu planın <span class="t7">Discovery</span>'yi güvenli bir yörüngeye yerleştireceği doğru ama eğer o uyarı doğruysa, gemiye daha sonra ne olacak? Tabii ki bilmiyoruz, ama korkup kaçıyoruz. HAL'ın buna vereceği tepkiyi düşündünüz mü?"</p>

  <p class="p2">Tanya çok yavaş bir tonda "Yani" dedi, "HAL'ın önceki uçuşta olduğu gibi, emirlere karşı çıkabileceğini mi söylemek istiyorsun?"</p>

  <p class="p2">"Geçen sefer olan bu değildi. Onu, ters düşen emirleri en iyi biçimde yorumlamak için yapmıştı."</p>

  <p class="p2">"Bu kez ters düşme söz konusu değil. Durum tamamen açık."</p>

  <p class="p2">"Bizim için belki. Ama HAL'ın başlıca görevlerinden biri <span class="t7">Discovery</span>'yi tehlikeden uzak tutmak. Biz buna karşı çıkmaya kalkışıyoruz. Ve HAL'ınki kadar karmaşık bir sistemde, her sonucu önceden kestirmek mümkün değil."</p>

  <p class="p2">Sasha "Bence ciddi bir sorun yok" diye araya girdi. "Ona tehlike olduğunu söylemeyiz. O zaman programını uygulamakta...tereddüt etmez."</p>

  <p class="p2">Curnow "Psikopat bir bilgisayara bakıcılık yapıyoruz" diye söylendi. "Sanki ikinci sınıf bir bilimkurgu filmindeyim." Dr. Chandra ona soğuk bir bakış fırlattı.</p>

  <p class="p2">Tanya birdenbire "Chandra" dedi. "Bunu HAL'la konuştun mu?"</p>

  <p class="p2">"Hayır."</p>

  <p class="p2">Floyd, hafif bir tereddüt var mıydı, diye düşündü. Tamamen masum olabilirdi; Chandra belki de hafızasını kontrol ediyordu. Belki de yalan söylüyordu, ama bu pek mümkün görünmüyordu.</p>

  <p class="p2">"Öyleyse Sasha'nın dediği gibi yaparız. Sadece yeni programı yükle ve öyle bırak."</p>

  <p class="p2">"Ya bana plandaki değişiklikler hakkında sorular sorduğunda?"</p>

  <p class="p2">"Bunu yapabilir mi; sen konuyu hatırlatmazsan?"</p>

  <p class="p2">"Elbette. Merak etmek üzere tasarlandığını lütfen unutmayın. Ekip ölseydi, kendi kendine görevi başarıyla tamamlaması gerekecekti." Tanya birkaç saniye bunu düşündü. "Çok basit bir şey. Sana inanır, değil mi?"</p>

  <p class="p2">"Kesinlikle."</p>

  <p class="p2">"Öyleyse&nbsp; ona <span class="t7">Discovery'nin</span> tehlikede olmadığını ve ileri bir tarihte onu Dünya'ya döndürecek bir buluşma uçuşunun yapılacağını söylemelisin."</p>

  <p class="p2">"Ama bu doğru değil."</p>

  <p class="p2">Tanya "Yanlış olduğu da söylenemez" diye karşılık verdi, sabrının azalmaya başladığı belliydi.</p>

  <p class="p2">"Ciddi bir tehlikenin varlığından şüpheleniyoruz; yoksa programdan önce gitmeyi planlamazdık." Tanya "Peki sen ne öneriyorsun?" diye sordu, artık sesinde tehditkar bir ton seziliyordu.</p>

  <p class="p2">"Ona bildiğimiz tüm gerçeği anlatalım; yalan yok, eksik de yok, bu da o kadar kötü olur. Ve bırakalım kendisi için kararı kendi versin."</p>

  <p class="p2">"Kahretsin, Chandra, o sadece bir makine!"</p>

  <p class="p2">Chandra Max'e öylesine sabit, güvenli bir bakışla baktı ki genç adam hemen bakışlarını indirdi. "Hepimiz öyleyiz Dr. Brailovsky. Sadece derecelerimiz farklı. Karbon ya da silikondan yapılmış olmamız bizi farklı kılmaz; her birimiz aynı saygıyı görmeliyiz."</p>

  <p class="p2">Floyd Chandra'nın -odadaki en ufak tefek insanın- şimdi en heybetli gibi görünmesine şaşırmıştı. Ama bu atışma fazla uzamıştı. Tanya her an kesin emirler yağdırmaya başlayabilir, bu da durumu iyice çirkinleştirirdi.</p>

  <p class="p2">"Tanya, Vasili; ikinizle biraz konuşabilir miyim? Sanırım bu sorunu çözmenin bir yolu var."</p>

  <p class="p2">Floyd'un araya girmesi herkesi rahatlatmıştı. İki dakika sonra Orlov'ların odasında üçü rahatlıyorlardı. Curnow ise odalarının avuç içi kadar olması nedeniyle benzetmeler yapmış, ama Sasha dışında kimse anlamamıştı.</p>

  <p class="p2">Tanya en sevdiği Azerbaycan <span class="t7">Shemakha</span>'sından bir bardak uzatarak "Sağ ol Woody" dedi. "Bunu yapmanı bekliyordum. Herhalde -nasıl diyorsunuz- elinde iyi bir koz var."</p>

  <p class="p2">Floyd tatlı şaraptan birkaç yudum alıp tadını çıkararak "Öyle" dedi. "Chandra'nın böyle davranmasına üzüldüm."</p>

  <p class="p2">"Ben de. Neyse ki gemide sadece bir tane deli bilim adamı var."</p>

  <p class="p2">Akademisyen Vasili "Bana öyle demiyordun." diyerek sırıttı. "Her neyse, Woody, seni dinliyoruz."</p>

  <p class="p2">"Önerim şu. Bırakalım Chandra istediğini yapsın. Sonra iki olasılık olacak.</p>

  <p class="p2">İlki, Hal ne istersek yapacak. İki, ateşleme devresinde de <span class="t7">Discovery</span>'yi kontrol edecek. Unutmayın, ilki kritik değil. Io'dan ayrılırken ters giden bir şey olursa, bunu düzeltecek bol bol zamanımız olacak. Bu da HAL'in... bize yardımcı olmayı ne kadar istediğini görmemizi sağlayacak."</p>

  <p class="p2">"Ya Jüpiter'in yakınından geçişimiz? Asıl önemli olan o. <span class="t7">Discovery</span>'nin yakıtının çoğunu orada yakacağız, üstelik zamanlama ve itiş vektörleri de kesinlikle doğru olmalı."</p>

  <p class="p2">"Bunu denemek istemem. Küçücük bir hata ile ya yanıp kül oluruz ya da uzun vadeli bir kuyruklu yıldız. Bir daha ancak iki bin yıl sonra döneriz."</p>

  <p class="p2">Floyd "Ama başka seçenek kalmazsa" diye ısrar etti.</p>

  <p class="p2">"Şey, kontrolü zamanında devralabildiğimizi ve önceden hesaplanmış yeterince alternatif rotamız olduğunu varsayarsak... Eh, belki becerebiliriz."</p>

  <p class="p2">"Seni tanıyorum Vasili, eminim ki o 'belki'nin anlamı; 'kesinlikle'. Böylece söz ettiğim ikinci olasılığa geçiyorum. HAL programdan en ufak bir sapma gösterirse, kontrolü biz alırız."</p>

  <p class="p2">"Yani onu kapatır mıyız?"</p>

  <p class="p2">"Kesinlikle."</p>

  <p class="p2">"Geçen sefer o kadar kolay olmamıştı."</p>

  <p class="p2">"Ondan sonra dersimizi aldık. Bana bırakın. Kontrolü yarım saniyede ele geçirmemizi garanti ediyorum."</p>

  <p class="p2">"Herhalde HAL'in bir şeyden şüphelenmesi söz konusu değil?"</p>

  <p class="p2">"Paranoyaklaşıyorsun Vasili. HAL o kadar da insan değil. Ama Chandra öyle ve şüphelenebilir. Bu yüzden ona tek kelime etmeyin. Onun planına tamamen katılıyoruz, karşı çıktığımız için üzgünüz ve HAL'in bizi anlayacağına eminiz. Tamam mı Tanya?"</p>

  <p class="p2">"Tamam Woody. İleri görüşlülüğünü de tebrik ederim; o küçük alet iyi fikirdi."</p>

  <p class="p2">Vasili "Ne aleti?" diye sordu.</p>

  <p class="p3">"Bir gün açıkları. Üzgünüm Woody, kalan son <span class="t7">Shemakha</span> bu. Onu da saklamak istiyorum; Dünya'ya dönene dek."</p>

  <h2 class="h21"><a id="ncx1772"></a>&nbsp;</h2>
</body>
</html>
