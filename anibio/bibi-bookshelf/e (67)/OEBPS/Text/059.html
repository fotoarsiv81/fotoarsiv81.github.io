<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DÜNYALARI YİYEN</title>
</head>

<body>
  <h2 class="h20">DÜNYALARI YİYEN</h2>

  <p class="p7">Ertesi gün, gemi saatiyle sabahken Jüpiter'in gündüz tarafına yaklaştıklarında onu yine gördüler. Karanlık bölge artık gezegenin önemli bir parçasını kaplıyordu ve sonunda onu rahatça ve detaylı olarak inceleyebilmişlerdi.</p>

  <p class="p2">Katerina "Bana neyi hatırlatıyor biliyor musunuz?" dedi. "Bir hücreye saldıran bir virüsü. Yiyici bir virüsün DNA'sını bir bakteriye sokup, onu ele geçirene kadar çoğalması gibi."</p>

  <p class="p2">Tanya inanamayarak "Yani sence" dedi, <span class="t7">"Zagadka</span> Jüpiter'i yiyor mu?"</p>

  <p class="p2">"Öyle görünüyor."</p>

  <p class="p2">"Jüpiter'in berbat görünmeye başlamasına şaşmamalı. Ama hidrojen ve helyum pek iyi bir gıda sayılmaz, o atmosferde de başka pek bir şey yok. Diğer elementler sadece küçük bir yüzde."</p>

  <p class="p2">Sasha "Bu da sülfür, karbon, fosfor ve periyodik tablonun dibindeki her şeyden trilyonlarca ton demektir" dedi. "Her ne olursa olsun, karşımızda fizik kanunlarına aykırı gelmeyen her şeyi yapabilen bir teknoloji var. Elinizde hidrojen varsa, başka neye ihtiyacınız olur ki? Doğru adımları atarsanız, ondan tüm diğer elementleri türetebilirsiniz."</p>

  <p class="p2">Vasili "Kesin olan, Jüpiter'i silip süpürdükleri" dedi. "Şuna bakın."</p>

  <p class="p2">Şimdi teleskop monitöründe sayısız benzer dikdörtgenden birinin yakın çekim görüntüsü vardı. İki küçük yüzeyin içine gaz aktığı çıplak gözle bile görülebiliyordu; hareketlenmeler bir çubuk mıknatısın üstünde toplanan demir talaşının oluşturduğu güç çizgilerine benziyordu.</p>

  <p class="p2">Curnow "Bir milyon elektrik süpürgesi Jüpiter atmosferini emiyor" dedi. "Ama neden? Ve onunla ne yapıyorlar?"</p>

  <p class="p2">Max "Peki nasıl çoğalıyorlar?" diye sordu. "Nasıl yaptıklarını gören oldu mu?"</p>

  <p class="p2">Vasili "Hem evet hem hayır" dedi. "Ayrıntıları göremeyecek kadar uzaktayız, ama yaptıkları bir tür bölünme, tıpkı bir amip gibi."</p>

  <p class="p2">"Yani... ikiye bölünüyorlar, sonra iki yan da orijinalin boyuna ulaşıyorlar, öyle mi?"</p>

  <p class="p2">&nbsp;</p>

  <p class="p2">&nbsp;</p>

  <p class="p2">&nbsp;</p>

  <p class="p2">&nbsp;</p>

  <p class="p2"><span class="t7">"Nyet.</span> Hiç küçük <span class="t7">Zagadka</span> yok. Anlaşılan kalınlıkları iki katına ulaşana kadar büyüyor, sonra ortadan ikiye bölünüp orijinaliyle aynı boyda iki eşit parçaya ayrılıyorlar. Bu devir yaklaşık iki saatte bir kendini tekrarlıyor."</p>

  <p class="p2">Floyd "İki saat mi?" diye ünledi. "Gezegenin yarısına yayılmış olmalarına şaşmamalı. Mükemmel bir katlanarak büyüme örneği."</p>

  <p class="p2">Ternovsky birdenbire heyecanlanarak "Ben ne olduklarını anladım" dedi. "Onlar von Neumann makineleri!"</p>

  <p class="p2">Vasili "Bence haklısın" dedi. "Ama bu ne yaptıklarını açıklamıyor. Onlara bir ad koymanın faydası yok."</p>

  <p class="p2">Katerina sızlanarak "von Neumann makinesi de nedir? Lütfen açıklayın" dedi.</p>

  <p class="p2">Orlov ve Floyd, önce aynı anda konuşmaya başladılar. Şaşkınlıkla bakışıp durdular, Vasili gülerek sözü Amerikalıya bıraktı.</p>

  <p class="p2">"Katerina, diyelim ki yapman gereken büyük bir mühendislik işi var. Gerçekten büyük. Örneğin Ay'ın tüm yüzeyinde maden araştırması yapmak gibi. Bunun için milyonlarca makine yapabilirsin, ama bu yüzyıllar sürer. Eğer yapabilecek kadar akıllıysan, tek bir makine; ama çevresindeki hammaddelerden kendi kendine üreyebilen bir makine yaparsın. Böylece bir zincirleme reaksiyon başlatırsın ve çok kısa bir süre sonra, işi milyonlarca yıl yerine birkaç yılda yapacak kadar makineyi... üretmiş olursun. Yeterince yüksek bir çoğalma hızıyla, her şeyi istediğin kadar kısa bir sürede yapabilirsin. Uzay Ajansı bu fikirle yıllardır ilgileniyor, eminim siz de öylesiniz Tanya."</p>

  <p class="p2">"Evet, çoğalan makineler. Tsiolovski'nin bile aklına gelmemişti."</p>

  <p class="p2">Vasili "Bundan pek emin değilim" dedi. "Katerina, görünüşe bakılırsa çok yakın bir benzetme yapmışsın. Bir bakteriyofaj bir von Neumann makinesidir."</p>

  <p class="p2">Sasha "Hepimiz öyle değil miyiz?" dedi. "Eminim Chandra da öyle diyordur." Chandra başıyla onayladı.</p>

  <p class="p2">"Tabii ki. Aslında von Neumann bu fikri canlı sistemlerin incelemelerinden almıştı."</p>

  <p class="p2">"Ve bu canlı makineler Jüpiter'i yiyorlar!"</p>

  <p class="p2">Vasili "Öyle görünüyor" dedi. "Bazı hesaplar yaptım, ama sonuçlarına inanamıyorum. Oysa sadece basit aritmetik."</p>

  <p class="p2">Katerina "Senin için basit olabilir" dedi. "Vektörler ve diferansiyel denklemleri karıştırmadan bize de açıkla."</p>

  <p class="p2">"Hayır, gerçekten basit. Aslında siz doktorların geçen yüzyılda <span class="t7">kafaya</span> taktığınız nüfus patlamasının mükemmel bir örneği.</p>

  <p class="p2"><span class="t7">Zagadka</span> iki&nbsp; saatte bir&nbsp; ürüyor. Yani&nbsp; sadece yirmi&nbsp; saat sonra on kat olacak. Bir <span class="t7">Zagadka&nbsp;</span> bine çıkacak."</p>

  <p class="p2">Chandra "1024" dedi.</p>

  <p class="p2">"Biliyorum, ama basitçe hesaplayalım. Kırk saat sonra bir milyon olacaklar, seksen saat sonra ise milyon kere milyon. Biz de şu anda oralardayız. Bu artışın sonsuza kadar süremeyeceği ortada. Bu hızla birkaç gün sonra ağırlıkları Jüpiter'den fazla olur!"</p>

  <p class="p2">Zenia "Öyleyse acıkacaklar" dedi. "O zaman ne olacak?"</p>

  <p class="p2">Brailovsky "Satürn dikkatli olsa iyi olur" diye yanıtladı. "Sonra da Uranüs ve Neptün. Küçük Dünya'yı fark etmeyeceklerini umalım."</p>

  <p class="p2">"Ne umut ama! <span class="t7">Zagadka</span> bizi üç milyon yıldır gözetliyor!" Walter Curnow birden gülmeye başladı.</p>

  <p class="p2">Tanya "Bu kadar komik olan ne?" diye çıkıştı.</p>

  <p class="p2">"Bu şeyler sanki insanmış, zeki varlıklarmış gibi konuşuyoruz. Değiller, onlar sadece araç. Ama çok amaçlı araçlar, gereken birçok şeyi yapabilirler. Aydaki bir sinyal aletiydi, casus da diyebilirsiniz. Bowman'ın rastladığı -bizim esas <span class="t7">Zagadka</span>'mız<span class="t7">-</span> bir tür ulaşım sistemiydi. Şimdi ise başka bir şey yapıyor, ne olduğunu Tanrı bilir. Evrenin her yerinde başkaları olabilir. "Çocukken benim de böyle bir aletim vardı. <span class="t7">Zagadka</span> aslında ne biliyor musunuz? Bildiğimiz İsviçre çakısının kozmik bir eşi!"</p>

  <p class="p3">&nbsp;</p>
</body>
</html>
