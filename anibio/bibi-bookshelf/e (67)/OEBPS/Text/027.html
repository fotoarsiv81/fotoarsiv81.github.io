<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DEĞİRMEN OPERASYONU</title>
</head>

<body>
  <h2 class="h20">DEĞİRMEN OPERASYONU</h2>

  <p class="p7"><span class="t7">Discovery</span> baştan başa yanan seyir ve dahili ışıklarıyla birdenbire Noel ağacı gibi ışıl ışıl olduğunda, <span class="t7">Leonov</span>'daki tezahürat neredeyse iki gemi arasındaki boşlukta bile duyulacaktı. Hemen söndüklerinde ise tezahürat alaycı bir bağırışa dönüştü.</p>

  <p class="p2">Yarım saat boyunca başka bir şey olmadı; sonra <span class="t7">Discovery</span> 'nin uçuş güvertesinin gözlem pencereleri acil durum ışıklarının yumuşak kızılıyla parlamaya başladı. Birkaç dakika sonra sülfür tozunun arasından Curnow ve Brailovsky'nin buğulu figürlerinin içerde hareket ettikleri görülebiliyordu.</p>

  <p class="p2">Tanya Orlova "Alo Max-Walter, bizi duyabiliyor musunuz?" diye konuştu. Her ikisi de aynı anda el salladılar, ama başka bir yanıt vermediler. Sıradan bir konuşma için çok meşgul oldukları belliydi; <span class="t7">Leonov</span>'daki izleyiciler sabırla beklerken birçok ışık yanıp söndü, Pod Bay'in üç kapısından biri yavaşça açıldı ve hızla kapandı ve ana anten on derece <span class="t7">kadar</span> döndü.</p>

  <p class="p2">Sonunda Curnow "Alo <span class="t7">Leonov</span>" dedi. "Beklettiğimiz için üzgünüm, ama biraz meşguldük. İşte şu ana kadar gördüklerimizin kısa bir değerlendirmesi: Gemi umduğumdan çok daha iyi durumda. Ana gövde sağlam, sızıntılar&nbsp; önemsiz, hava basıncı&nbsp; yüzde seksen beş&nbsp; normal. Nefes alınabiliyor, ama büyük bir temizlik gerekecek çünkü leş gibi kokuyor.</p>

  <p class="p2">En iyi haber, güç sistemleri sağlam. Ana reaktör normal, bataryalar iyi durumda. Neredeyse bütün sigortalar kapalıydı; ya atmışlar ya da Bowman gitmeden önce kapamış. Yani bütün önemli araçlar korunmuş. Ama tamamen enerji vermeden her şeyi kontrol etmek zor olacak."</p>

  <p class="p2">"Bu ne kadar sürecek; en azından hayat destek ve itiş gibi temel sistemler için?"</p>

  <p class="p2">"Kaptan, bunu söylemek kolay değil. Düşmeden önce ne kadar zamanımız var?"</p>

  <p class="p2">"Şu andaki tahminimiz, en az on gün. Ama bunun artabileceğini veya azalabileceğini biliyorsun."</p>

  <p class="p2">"Eh, büyük bir sorunla karşılaşmazsak, <span class="t7">Discovery</span>'yi bu cehennem çukurundan çıkarıp sabit bir yörüngeye oturtmamız bir hafta sürer diyorum."</p>

  <p class="p2">"Bir şeye ihtiyacınız var mı?"</p>

  <p class="p2">"Hayır. Max ve ben idare ediyoruz. Şimdi mil yuvalarını kontrol etmek için santrifüje gidiyoruz. Onu bir an önce çalıştırmak istiyorum."</p>

  <p class="p2">"Walter, bağışla ama bu önemli mi? Yerçekimi uygun ve uzun süredir böyle idare ettik."</p>

  <p class="p2">"Biraz yerçekimi iyi olurdu, ama istediğim o değil. Santrifüjü tekrar çalıştırabilirsek, geminin dönüşünü engeller, hareketi durdurur. O <span class="t7">zaman</span> yalıtım odalarını birleştirebilir ve EVA'ları kapatabiliriz. Çalışmak yüz kat kolaylaşır."</p>

  <p class="p2">"İyi fikir Walter. Ama benim gemimi o... değirmenle birleştirmeyeceksin. Ya mil yuvaları takılır da santrifüje kilitlenirse? Paramparça oluruz."</p>

  <p class="p2">"Katılıyorum. Ama böyle bir şey olmayacak. En kısa zamanda tekrar rapor vereceğim."</p>

  <p class="p2">Sonraki iki gün kimsenin başını kaşıyacak zamanı olmadı. Bu süre bittiğinde Curnow ve Brailovsky uzay giysilerinin içinde uyuyakalmış ama <span class="t7">Discovery</span> 'yi tamamen araştırmış ve tatsız bir sürprizle karşılaşmamışlardı. Ön rapor hem Uzay Ajansı hem de Devlet Bakanlığı'nı rahatlatmıştı; artık <span class="t7">Discovery</span>'nin terk edilmiş bir enkaz olmadığını, sadece 'geçici olarak yedeğe çekilmiş bir Birleşik Devletler Uzay Aracı' olduğunu delillerle iddia edebilirlerdi. Artık onarım görevi başlamalıydı.</p>

  <p class="p2">Enerji sağlandığına göre, sırada hava sorunu vardı; en kapsamlı temizlik çalışmaları bile kokuyu çıkaramamıştı. Curnow sorunun kaynağını soğutmanın durmasıyla bozulan yiyecekler olarak teşhis ederken haklıydı; ayrıca alaycı bir ciddiyetle bunun çok romantik olduğunu da söylüyordu. "Tek yapmam gereken gözlerimi kapatmak" demişti "ve işte eski çağlardaki bir balina avı gemisindeyim. Düşünsenize <span class="t7">Pequod</span> nasıl kokuyordu acaba?"</p>

  <p class="p2"><span class="t7">Discovery</span> 'ye bir kez girdikten sonra hayal gücüne gerek kalmadığına herkes katılıyordu. Geminin atmosferi boşaltılınca sorun sonunda çözülmüştü, en azından baş edilebilir boyutlara indirilmişti. Neyse ki yedek tanklarda hâlâ geri koyacak yeterli hava vardı.</p>

  <p class="p2">En sevindirici haberlerden biri geri dönüş yolculuğu için gereken yakıtın yüzde doksanı hâlâ duruyordu; plazma sürücüsünü çalıştıracak sıvı için hidrojen yerine amonyak kullanmak çok işe yaramıştı. Daha randımanlı olan hidrojen tankların izolasyonuna ve dışarıdaki soğuğa rağmen yıllar önce buharlaşmış olurdu. Ama amonyağın tamamına yakını sıvı halde kalmıştı ve gemiyi Dünya çevresinde güvenli bir yörüngeye oturtacak kadar vardı. En azından Ay çevresinde.</p>

  <p class="p2"><span class="t7">Discovery</span> 'nin pervanemsi dönüşünün kontrolü, gemiyi kontrol altına almak için belki de en önemli adımdı. Sasha Kovalev, Curnow ile Brailovsky'i Don Kişot ile Sanço Panza'ya benzetip, onların değirmenlerle mücadelesinin daha başarılı geçmesini diledi.</p>

  <p class="p2">Büyük dikkatle ve kontrol için sık sık durarak santrifüj motorlarına elektrik verildi ve büyük silindir hızlanarak, geminin uzun zaman önce neden olduğu dönüşünü yavaş yavaş azaltmaya başladı. <span class="t7">Discovery</span> defalarca yana doğru hareketlendi, sonunda baş aşağı dönüşü neredeyse kaybolmuştu. İstenmeyen hareketin son izlerini de hareket kontrol jetleri düzeltti. Artık iki gemi yan yana hareketsiz duruyorlardı. Ufak tefek, bodur <span class="t7">Leonov,</span> uzun ve ince <span class="t7">Discovery</span> 'nin yanında cüce gibi kalmıştı.</p>

  <p class="p2">Birinden diğerine geçiş artık güvenliydi, ama Kaptan Orlova fiziksel bir bağlantıyı hâlâ reddediyordu.Herkes bu karara katılıyordu, çünkü lo sürekli yaklaşıyordu; kurtarmak için bu kadar çalıştıkları gemiyi bırakmak zorunda kalabilirlerdi.</p>

  <p class="p2"><span class="t7">Discovery</span> 'nin yörüngesindeki esrarengiz bozulmanın nedenini artık biliyor olmaları hiçbir işe yaramıyordu. Gemi Jüpiter ile lo'nun arasından her geçtiğinde ikisini birleştiren görünmez akım hattından, bir dünyadan diğerine akan elektrik nehrinden de geçiyordu. Oluşan girdapların neden olduğu akımlar gemiyi sürekli yavaşlatıyor, her dönüşte biraz daha frenliyordu.</p>

  <p class="p2">Hattaki akım Jüpiter'in kendi anlaşılmaz yasalarına göre büyük farklılıklar gösterdiğinden düşme anını önceden bilmek imkansızdı. Bazen lo'nun çevresinde görülmeye değer elektrik ve ışık fırtınaları eşliğinde çarpıcı dalgalanmalar oluyordu. O zaman gemiler kilometrelerce irtifa kaybediyor, ayrıca ısı kontrol sistemleri ayarlama yapana kadar rahatsız edici derecede ısınıyorlardı.</p>

  <p class="p2">Bu beklenmedik etki önce herkesi korkutmuş ve şaşırtmış, ama sonra nedeni anlaşılmıştı. Her tür fren bir yerlerde ısı üretir; <span class="t7">Leonov</span> ve <span class="t7">Discovery</span> 'nin gövdelerinin aldığı akımlar onları düşük güçte elektrik sobalarına dönüştürüyordu. <span class="t7">Discovery</span>'nin yiyecek stoğunun bir kısmının geminin sürekli ısınıp soğuduğu yıllarda bozulmuş olması şaşırtıcı değildi.</p>

  <p class="p2"><span class="t7">Leonov</span> oldukça uzak bir mesafede dururken Curnow ana sürüşü çalıştırmayı göze aldığında, lo'nun bir tıp kitabı çizimine artık iyice benzeyen iltihaplı görüntüsü sadece beş yüz kilometre ötedeydi. Görünürde hiçbir etki yoktu -eski tip kimyasal roketlerin dumanı ve ateşi gibi- ama <span class="t7">Discovery</span> hız kazandıkça iki gemi yavaşça uzaklaşmaya başladılar. Birkaç saat hassas manevralar yaptıktan sonra iki gemi de bin kilometreye yükselmişlerdi; artık bir nefes alıp görevin sonraki aşamasını planlayacak zaman vardı.</p>

  <p class="p2">Cerrah-kumandan Rudenko, güçlü kolunu yorgun Curnow'un omuzlarına atarak "Harika bir iş başardın Walter" dedi. "Hepimiz seninle gurur duyuyoruz."</p>

  <p class="p2">Rudenko belli etmeden Curnow'un burnunun altında küçük bir kapsül kırdı. Curnow yirmi dört saat sonra uyandığında kızgın ve açtı.</p>

  <p class="p3">&nbsp;</p>
</body>
</html>
