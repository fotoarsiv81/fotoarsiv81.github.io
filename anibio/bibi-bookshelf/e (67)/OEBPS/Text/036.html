<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>PERDE ARASI; SAMİMİ İTİRAFLAR</title>
</head>

<body>
  <h2 class="h22">PERDE ARASI; SAMİMİ İTİRAFLAR</h2>

  <p class="p7">İnsan aklının uyum sağlama yeteneği çok şaşırtıcı, bir süre sonra en inanılmaz şey bile sıradanlaşıyor. <span class="t7">Leonov</span> ekibi ortamı zaman zaman değiştiriyorlardı. Bu belki de akıllarını kaybetmemek için bilinçsizce yaptıkları bir şeydi.</p>

  <p class="p2">Dr Heywood Floyd genellikle bu gibi durumlarda Walter Curnow'un partinin ilgi odağı olmak için çok uğraştığını düşünürdü. Yine de, Sasha Kovalev'in sonradan 'Samimi İtiraflar' adını taktığı seansları başlatırken, herhalde aklında böyle bir şey yoktu. Sıfır yerçekiminde çalışmaktan duyduğu evrensel hoşnutsuzluğu dile getirdiğinde, her şey kendi kendine başladı.</p>

  <p class="p2">Günlük Saat Altı Sovyetleri'nde "Bir dilek hakkım olsaydı" diye başladı "köpüklerle dolu, çam kokusu dökülmüş bir küvete gömülmek isterdim, suyun üstünde sadece burnum kalırdı."</p>

  <p class="p2">Onaylayan mırıltılar ve özlem dolu iç çekişler bittiğinde sözü Katerina Rudenko aldı.</p>

  <p class="p2">"Ne kadar güzel ve basit Walter" diye alaylı alaylı güldü. "Sanki bir Roma imparatoruymuşsun gibi. Ben Dünya'da olsam daha aktif bir şeyler yapardım."</p>

  <p class="p2">"Ne gibi?"</p>

  <p class="p2">"Hımmm. Geçmişe dönmeme izin var mı?"</p>

  <p class="p2">"Madem istiyorsun..."</p>

  <p class="p2">"Küçük bir kızken tatillerde Gürcistan'da kolektif bir çiftliğe giderdim. Yöneticinin karaborsadan kazandığı parayla aldığı beyaz yeleli, altın rengi güzel bir aygır vardı. Adam adi ihtiyarın tekiydi ama onu severdim. O da kırlarda Alexander'a binmeme izin verirdi. Ölmem işten bile değildi; ama Dünya'nın bana her şeyden çok hatırlattığı anı bu işte."</p>

  <p class="p2">Bir an düşünceli bir sessizlik oldu; sonra Curnow "Başka gönüllü var mı?" diye sordu.</p>

  <p class="p2">Herkes kendi anılarına öylesine dalmıştı ki oyun orada bitebilirdi. Ama Maxim Brailovsky tekrar başlattı.</p>

  <p class="p2">"Dalmak isterdim. En büyük hobim -hobiye zamanım olduğunda- buydu ve kozmonotluk eğitimime rağmen devam edebildiğime seviniyordum. Pasifik mercanadalarında daldım. Büyük Mercan Kayalığı'nda, Kızıldeniz'de mercan kayalıkları dünyadaki en güzel yerlerdir. Ama en iyi hatırladığım deneyim çok farklı bir yerdeydi; Japon varek ormanlarının birinde. Koca yaprakların arasında kırılan güneş ışığıyla bir sualtı katedrali gibiydi. Gizemli, büyüleyici... Oraya bir daha gitmedim, belki bir sonraki sefere aynı olmayabilirdi. Ama denemek isterdim."</p>

  <p class="p2">Her zamanki gibi kendini protokol görevlisi ilan eden Walter "Güzel" dedi "sıradaki?"</p>

  <p class="p2">Tanya Orlova "Çabuk bir yanıt vereceğim" dedi. <span class="t7">"Bolşoy Kuğu Gölü.</span> Ama Vasili bana katılmaz. O baleden hoşlanmaz."</p>

  <p class="p2">"Yalnız o değil. Neyse, sen ne seçerdin Vasili?"</p>

  <p class="p2">"Dalmak diyecektim ama Max önce davrandı. Ben de ters yönde gideyim: Planör. Bir yaz gününde, bulutların arasından tamamen sessizce süzülmek. Şey, tamamen değil; kanattaki rüzgar akımı gürültülü olabilir, özellikle yan yattığınızda. Dünyanın tadı böyle çıkar; tıpkı bir kuş gibi."</p>

  <p class="p2">"Zenia?"</p>

  <p class="p2">"Çok kolay. Pamir'lerde kaymak. Karı severim."</p>

  <p class="p2">"Ya sen Chandra?"</p>

  <p class="p2">Walter soruyu sorduğunda atmosfer belirgin ölçüde değişti. Bunca <span class="t7">zaman</span> sonra bile Chandra hâlâ bir yabancıydı. Çok saygılı hatta kibardı ama duygularını asla açığa vurmuyordu.</p>

  <p class="p2">Yavaşça "Ben çocukken" dedi, "büyükbabam beni Benares, Varanasi'deki kutsal bir yere götürdü. Oraya gitmediyseniz korkarım anlamazsınız. Benim için -günümüzde bile, dini ne olursa olsun birçok Hintli için- orası Dünya'nın merkezidir. Bir gün oraya dönmeyi planlıyorum."</p>

  <p class="p2">"Ya sen Nikolai?"</p>

  <p class="p2">"Eh, deniz ve gökyüzü söylendi. Ben ikisini birleştirmek istiyorum. En sevdiğim spor rüzgar sörfüydü. Korkarım artık bunun için çok yaşlıyım. Ama anlamanın bir tek yolu var."</p>

  <p class="p2">"Sadece sen kaldın Woody. Senin seçimin ne?"</p>

  <p class="p2">Floyd düşünmedi bile, anında verdiği yanıt kendisini de diğerleri kadar şaşırttı. "Dünyanın neresinde olduğum umurumda değil. Yeter ki küçük oğlum yanımda olsun." Bunun üstüne söylenecek bir şey yoktu. Seans bitmişti.</p>

  <p class="p3">&nbsp;</p>
</body>
</html>
