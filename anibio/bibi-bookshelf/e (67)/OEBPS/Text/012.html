<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>GÖREV PROFİLİ</title>
</head>

<body>
  <h2 class="h22">GÖREV PROFİLİ</h2>

  <p class="p9"><span class="t10">İngilizce Versiyon</span></p>

  <p class="p7"><span class="t10">&nbsp;</span></p>

  <p class="p2"><span class="t10">Alıcı:</span> Kaptan Tatiana (Tanya) Orlova, <span class="t7">Kozmonot Alexei Leonov uzay</span> gemisinin kumandanı (UNCOS kaydı 08/342)</p>

  <p class="p2"><span class="t10">Gönderen:</span> Ulusal Uzay Yolculuğu Konseyi, Pennsylvania Caddesi, Washington Uzay Komisyonu, SSCB Bilim Akademisi, Korolyev Adası, Moskova</p>

  <p class="p2">&nbsp;</p>

  <p class="p2"><span class="t10">Görevin Hedefleri:</span></p>

  <p class="p2">Öncelik sırasına göre görevinizin hedefleri:</p>

  <p class="p10">1) Jüpiter sistemine gidip Birleşik Devletler Uzay aracı <span class="t7">Discovery</span> ile buluşmak (UNCOS 01/283).</p>

  <p class="p10">2) Bu uzay aracına girmek ve önceki görevi hakkında mümkün olan tüm bilgileri toplamak.</p>

  <p class="p10">3) Uzay aracı <span class="t7">Discovery'nin</span> dahili sistemlerini tekrar çalıştırmak ve yeterli yakıt varsa gemiyi Dünya'ya dönmek üzere rotaya yerleştirmek.</p>

  <p class="p10">4) <span class="t7">Discovery'nin</span> karşılaştığı yabancı yapının yerini belirlemek ve uzaktan kumandalı araçlarla mümkün olduğunca incelemek.</p>

  <p class="p10">5) Durum uygun olur ve Görev Kontrol de onaylarsa yakın inceleme için bu cisimle buluşmak.</p>

  <p class="p10">6) Jüpiter'in ve uydularının yukarıdaki hedeflerle uyduğu ölçüde araştırmasını yapmak.</p>

  <p class="p2">&nbsp;</p>

  <p class="p2">Önceden tahmin edilemeyen şartların öncelik sırasını değiştirmesi, hatta bu hedeflerin bazılarının yerine getirilmesini imkânsız kılması söz konusu olabilir. Şu açıkça anlaşılmalıdır ki Uzay aracı <span class="t7">Discovery</span> ile buluşma,&nbsp; acilen yapı ile ilgili bilgi elde etme amacına yöneliktir; bu tüm diğer hedeflerden önceliklidir, buna kurtarma da dahildir.</p>

  <p class="p2">&nbsp;</p>

  <p class="p2"><span class="t10">Mürettebat:</span></p>

  <p class="p2">Uzay Aracının mürettebatı şu kişilerden oluşmaktadır:</p>

  <p class="p2">&nbsp;</p>

  <p class="p2">Kaptan Tatiana Orlova ( Mühendis-Uçuş)</p>

  <p class="p2">Dr. Vasili Orlov (Haritacılık-Astronomi)</p>

  <p class="p2">Dr. Maxim Brailovsky (Mühendis-Yapı)</p>

  <p class="p2">Dr. Alexander Kovalev (Mühendis-İletişim)</p>

  <p class="p2">Dr. Nikolai Ternovsky (Mühendis-Kontrol Sistemleri)</p>

  <p class="p2">Cerrah-Kumandan Katerina Rudenko (Tıp Uzmanı-Hayat Desteği)</p>

  <p class="p2">Dr. İrina Yakunina (Tıp Uzmanı-Beslenme)</p>

  <p class="p2">&nbsp;</p>

  <p class="p2">Ayrıca Birleşik Devletler Uzay Yolculuğu Konseyi de şu üç uzmanı yollayacaktır:</p>

  <p class="p2">&nbsp;</p>

  <p class="p2">Heywood Floyd notu bırakıp arkasına yaslandı. Her şey ayarlanmış, dönüşü olmayan nokta çoktan geride kalmıştı. Bunu yapmayı istese bile zamanı döndürmek mümkün değildi.</p>

  <p class="p2">İki yaşındaki Chris ile havuzun kenarında oturan Caroline'a baktı. Çocuk sudayken karada olduğundan daha çok evinde gibiydi ve su altında ilk defa görenleri korkutacak kadar uzun kalabiliyordu. Ve henüz pek insanca konuşamasa da Yunusçası oldukça akıcıydı.</p>

  <p class="p3">Christopher'ın arkadaşlarından biri daha şimdi Pasifik'ten yüzerek gelmişti ve sırtının sıvazlanmasını bekliyordu. 'Sen de yolu olmayan, koca bir okyanustaki bir gezginsin' diye düşündü Floyd; 'ama benim karşımdaki sonsuzluğun yanında senin küçük Pasifik'in ne kadar da ufacık!' Caroline onun bakışını fark etti ve ayağa kalktı. Ona sıkıntıyla baktı, ama öfkeyle değil; Her şey son birkaç günde patlak vermişti. Yaklaştıkça hafifçe gülmeyi bile başardı. "Şu aradığım şiiri buldum" dedi. "Şöyle başlıyor:</p>

  <p class="p1"><span class="t7">"Terk edersen kadın nedir ki,</span></p>

  <p class="p4"><span class="t7">Ve ocaktaki ateşi ve yuvanı,</span></p>

  <p class="p5"><span class="t7">O ihtiyar aksaçlı Dul Bırakan'a gitmek için?"</span></p>

  <p class="p7">"Üzgünüm, pek anlamadım. Dul Bırakan kim?"</p>

  <p class="p2">"Kim değil, ne: Deniz. Şiir bir Viking kadınının ağıtı. Yüz yıl önce Rudyard Kipling yazmış."</p>

  <p class="p2">Floyd karısının elini tuttu; tepki vermedi, ama karşı da koymadı.</p>

  <p class="p2">"Şey, kendimi hiç de Viking gibi hissetmiyorum. Ganimet peşinde değilim ve macera da istediğim en son şey."</p>

  <p class="p2">"Öyleyse neden? Hayır, niyetim yeni bir kavga başlatmak değil. Ama bunu neden yaptığını tam olarak bilirsen bu ikimiz için de iyi olur."</p>

  <p class="p2">"Keşke sana tek bir iyi neden gösterebilsem. Onun yerine bir sürü küçük nedenlerim var. Ama hepsi bir araya gelince karşı koyamayacağım bir yanıt oluşturuyorlar, inan bana."</p>

  <p class="p2">"Ben sana inanıyorum. Ama sen kendini kandırmadığına emin misin?"</p>

  <p class="p2">"Eğer öyleyse birçok kişi kendini kandırıyor. Ve hatırlatırım, buna Birleşik Devletler Başkanı da dahil."</p>

  <p class="p2">"Bunu unutmadım. Ama diyelim ki -sadece diyelim ki- senin yardımını istemedi. Gönüllü olur muydun?"</p>

  <p class="p2">"Bunu içtenlikle yanıtlayabilirim: Hayır. Aklımın ucundan bile geçmezdi. Başkan Mordecai'nin telefonu hayatımın en büyük şokuydu. Ama bir daha düşündüğümde çok haklı olduğunu anladım. Mütevazılık gösterisi için gitmediğimi biliyorsun. Bu işe en uygun adam benim -tabii uzay doktorları son onayı verdiklerinde-. Ve hâlâ formda olduğumun da farkındasındır."</p>

  <p class="p2">Bununla istediği gülüşü aldı.</p>

  <p class="p2">"Bazen acaba sen mi teklif ettin diye düşünüyorum."</p>

  <p class="p2">Aslında aklından geçmişti; ama ona gerçeği söyledi. "Sana danışmadan bunu asla yapmazdım."</p>

  <p class="p2">"Yapmadığına sevindim. Ne derdim bilmiyorum."</p>

  <p class="p2">"Hâlâ vazgeçebilirim."</p>

  <p class="p2">"Saçmalıyorsun ve sen de farkındasın. Bunu yapsan bile hayatın boyunca benden nefret edersin ve kendini asla affetmezsin. Aşırı güçlü bir görev hissin var. Sanırım seninle evlenmemin nedenlerinden biri de buydu."</p>

  <p class="p2">Görev! Evet, anahtar kelime buydu ve ne de çok anlamı vardı. Kendisine, ailesine, Üniversiteye, eski işine (biraz tatsız bırakmış olsa da), ülkesine ve insan ırkına karşı bir görevi vardı. Öncelikleri belirlemek kolay değildi ve bazen birbirleriyle çatışırlardı.</p>

  <p class="p2">Göreve gitmesi için çok mantıklı nedenler vardı ve birçok meslektaşının daha önce belirttiği gibi, gitmemesi için de. Ama son değerlendirmede belki de aklıyla değil yüreğiyle karar vermişti. Ve burada bile, duyguları onu iki ayrı yöne çekiyordu.</p>

  <p class="p2">Merak, suçluluk, kötü bir şekilde yarım kalmış bir işi tamamlama azmi... bütün bunlar onu Jüpiter'e ve orada bekleyen her neyse ona götürüyordu. Diğer yandan korku -bunu itiraf edecek kadar dürüsttü- ve ailesine duyduğu sevgi onu Dünyaya bağlıyordu. Ancak asla ciddi bir kararsızlık yaşamamıştı; neredeyse anında kararını vermiş ve Caroline'ın söylediklerini elinden geldiğince kibarca geçiştirmişti.</p>

  <p class="p2">Ve karısına açma riskine girmediği bir avuntusu daha vardı. İki buçuk yılllığına gidiyor olsa da, Jüpiter'deki elli gün hariç bu süreyi zamansız, donmuş olarak geçirecekti. Döndüğünde aralarındaki yaş farkı iki yıldan fazla azalmış olacaktı.</p>

  <p class="p2">Birlikte daha uzun bir geleceği paylaşmak için bugünü feda etmeye hazırdı.</p>

  <p class="p3"><span class="t4">&nbsp;</span></p>
</body>
</html>
