<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>ÇİFTE BULUŞMA</title>
</head>

<body>
  <h2 class="h20">ÇİFTE BULUŞMA</h2>

  <p class="p7">"...Nantucket'daki evin ipotek belgeleri kütüphanede I etiketli dosyada olmalı.</p>

  <p class="p2">Eh, aklıma başka bir şey gelmiyor. Son birkaç saattir, çocukken Victoria sanatı hakkında eski püskü, herhalde en az yüz elli yıllık bir kitapta gördüğüm bir resmi düşünüyorum. Siyah beyaz mıydı, renkli mi hatırlamıyorum. Ama resmin adını -gülmeyin- hiç unutmayacağım. <span class="t7">'Eve Son Mesaj'</span>. Büyük büyük büyükbabalarımız bu tür duygusal melodramları severlermiş.</p>

  <p class="p2">Resimde fırtınaya yakalanmış bir yelkenlinin güvertesi vardı, yelkenleri parçalanmış ve güvertesi su içindeydi. Arka planda mürettebat gemiyi kurtarmaya çalışıyor. Ön planda ise genç bir çocuk bir not yazıyor, yanında da onu karaya götüreceğini umduğu şişe var.</p>

  <p class="p2">Henüz çocuk olmama rağmen, mektup yazmak yerine arkadaşlarına yardım etmesi gerektiğini hissetmiştim. Yine de beni etkilemişti: Bir gün o genç denizci gibi olacağımı hiç düşünmemiştim.</p>

  <p class="p2">Tabii ben bu mesajı alacağınıza eminim ve <span class="t7">Leonov</span>'da yapabileceğim hiçbir iş yok. Zaten ayak altında dolaşmamamı kibarca rica ettiler, yani bunu kaydederken içim rahat.</p>

  <p class="p2">Artık bunu köprüye gönderiyorum, çünkü on beş dakika içinde büyük çanağı içeri çekip kapaklarını kapatacağız -işte sana denizcilikle ilgili bir benzetme daha- Jüpiter artık gökyüzünü kaplıyor; betimlemeye çalışmayacağım, zaten fazla da göremeyeceğim çünkü birkaç dakika içinde pencere kapakları kapanacak. Kameralar bunu benden daha iyi yapar.</p>

  <p class="p2">Hoşça kal hayatım, hepinize sevgiler -özellikle Chris'e-. Siz bu mesajı aldığınızda öyle ya da böyle bitmiş olacak. Unutmayın, hepimiz için elimden geleni yapmaya çalıştım. Hoşça kalın."</p>

  <p class="p2">Floyd ses çipini çıkardıktan sonra iletişim merkezine gidip Sasha Kovalev'e verdi.</p>

  <p class="p2">Ciddiyet içinde "Lütfen sistemler kapanmadan gitmesini sağla" dedi.</p>

  <p class="p2">Sasha "Merak etme" diye söz verdi "Hâlâ tüm kanallar üzerinde çalışıyorum ve on dakika artacak bile."</p>

  <p class="p2">Elini uzattı. "Tekrar karşılaşacak olursak, gülümseyelim. Karşılaşamazsak, bu iyi bir veda." Floyd göz kırptı.</p>

  <p class="p2">"Sanırım Shakespeare."</p>

  <p class="p2">"Elbette; Brütüs ve Cassius, savaştan hemen önce. Sonra görüşürüz."</p>

  <p class="p2">Tanya ve Vasili, Floyd'a el sallamaktan fazlasını yapamayacak kadar meşguldüler, o da kabinine döndü. Ekibin geri kalanıyla daha önce vedalaşmıştı; artık yapacağı tek şey beklemekti. Yavaşlama ile tekrar yerçekimine dönüleceği için uyku tulumu duvara bağlanmıştı ve girmek için tırmanması gerekti.</p>

  <p class="p2">Dahili hoparlör "Antenler çekildi, tüm koruyucu kalkanlar devrede" dedi. "İlk freni beş dakika içinde hissedeceğiz. Her şey normal."</p>

  <p class="p2">Floyd kendi kendine "Ben olsam o kelimeyi kullanmazdım" diye mırıldandı. "Sanırım 'nominal' demek istiyorsun." Tam bunu düşündüğü anda kapı belli belirsiz çalındı.</p>

  <p class="p2">"Kim o?"</p>

  <p class="p2">Çok şaşırmıştı, gelen Zenia'ydı.</p>

  <p class="p2">Floyd'un zorlukla tanıyabildiği çocuksu bir sesle "Girmemin sakıncası var mı" diye acemice sordu. "Elbette yok. Ama neden odanda değilsin? Girmemize sadece beş dakika kaldı."</p>

  <p class="p2">Soruyu sorarken bile aptallığının farkındaydı. Yanıt o kadar açıktı ki Zenia bir şey söylemedi.</p>

  <p class="p2">Ama <span class="t7">Zenia</span> bekleyeceği son kişiydi; kendisine hep kibar ama mesafeli davranmıştı. Hatta ekipte ona Dr. Floyd diyen sadece oydu. Ama buradaydı işte, tehlike anında güven ve dostluk arıyordu.</p>

  <p class="p2">"Zenia, hayatım" dedi sıkıntıyla. "Hoş geldin. Ama yerim biraz kısıtlı. Hatta hücre bile denilebilir."</p>

  <p class="p2">Hafifçe gülümsedi, ama odaya girerken hiçbir şey söylemedi, ilk defa olarak Floyd sadece gergin değil, korkmuş olduğunu fark etti. Ve niye kendisine geldiğini anladı. Kendi vatandaşlarına gitmekten utanmıştı ve başka yerde destek arıyordu.</p>

  <p class="p2">Bunu fark ettiğinde beklenmeyen birlikteliğinin zevki biraz kaçtı. Ama bu evinden çok uzaktaki başka bir yalnız insana karşı sorumluluğunu azaltmadı. Kendisinin yarı yaşında ve -kesinlikle güzel olmasa da- çekici bir kadın olduğu gerçeği bu durumu etkilememeliydi. Ama değiştirmişti bile; fırsattan yararlanmaya başlamıştı.</p>

  <p class="p2">O da fark etmiş olmalıydı, ama uyku kozasında öylece yan yana yatarlarken onu cesaretlendirecek ya da durduracak hiçbir şey yapmadı. Bulundukları yer ikisine ancak yetiyordu ve Floyd endişeyle bazı hesaplar yapmaya başladı. Ya maksimum yerçekimi tahmin edilenden yüksek olur ve bağlantıları koparsa? Ölmeleri işten bile değildi...</p>

  <p class="p2">Yeterince emniyet boşluğu vardı; böylesine adi bir ölüm için endişelenmeye gerek yoktu. Mizah arzunun düşmanıydı; sarılışları artık tamamen dostçaydı. Buna sevinmeli miydi üzülmeli mi, bilemiyordu.</p>

  <p class="p2">Ve artık ikinci düşünceler için çok geçti. Çok, çok uzaklardan sesin ilk hafif fısıltısı geldi, kayıp bir ruhun çığlıkları gibi. Floyd kendi kendine, bu pek iyi bir fikir değil, diye düşündü; daha şimdiden nefes almak zorlaşmıştı. Yavaşlama sorunun sadece bir kısmıydı: Zenia, boğulan birinin gördüğü ilk şeye sarılması gibi sarılmıştı.</p>

  <p class="p2">Elinden geldiğince nazikçe kendisini kurtardı.</p>

  <p class="p2">"Her şey yolunda <span class="t7">Zenia. Tsien</span> yaptıysa biz de yapabiliriz. Rahatla, endişelenme."</p>

  <p class="p2">Şefkatle bağırmak zordu, zaten sıcak hidrojenin kükremesinden Zenia'nın kendisini duyduğundan bile emin değildi. Ama artık Zenia çaresizce sarılmıyordu ve birkaç derin nefes alma fırsatı yakaladı Floyd.</p>

  <p class="p2">Caroline onu görebilse ne derdi? Eğer mümkün olsa ona bu durumu anlatır mıydı? Anlayacağından emin değildi. Böyle bir anda Dünya ile tüm bağlar gerçekten zayıf kalıyordu.</p>

  <p class="p2">Hareket etmek ya da konuşmak olanaksızdı, ama ağırlığın verdiği garip duyguya alıştığı için artık rahatsız değildi -sağ kolundaki giderek artan uyuşukluk hariç-. Biraz zorlukla da olsa kolunu Zenia'nın altından çekip çıkardı; alışık olduğu bu hareketle bir an suçluluk hissetti. Kolunda kan dolaşımının başladığını hissedince Floyd en az bir düzine astronot ve kozmonota ithaf edilen ünlü bir sözü hatırladı: "Sıfır yerçekiminde seksin hem zevkleri hem de tehlikeleri çok abartılıyor."</p>

  <p class="p2">Ekipteki diğerlerinin neler yaptıklarını merak etti ve bir an için her şey olurken huzur içinde uyuyan Chandra ile Curnow'u düşündü. <span class="t7">Leonov</span> Jüpiter gökyüzünde bir göktaşı seline dönüşürse bundan haberleri olmayacaktı. Onlara imrenmiyordu; bir ömre değecek bir deneyimi kaçırmışlardı.</p>

  <p class="p2">Tanya dahili hattan konuşuyordu; söyledikleri gürültüde kayboluyordu ama sesi sakin ve sanki rutin bir anons yapıyormuşçasına normaldi. Floyd saatine bakabildiğinde fren manevrasının yanı sıra çoktan gelmiş olduklarını görüp şaşırdı. Tam <span class="t7">o</span> anda <span class="t7">Leonov,</span> Jüpiter'e en çok yaklaştığı noktadaydı; sadece geri gelmeyecek olan otomatik sondalar Jüpiter atmosferinin daha derinine inmişti.</p>

  <p class="p2">"Yarıladık Zenia." diye bağırdı. "Tekrar çıkıyoruz." Anlayıp anlamadığını bilmiyordu. Gözleri sımsıkı kapalıydı, ama hafifçe gülümsedi.</p>

  <p class="p2">Gemi artık dalgalı denizdeki küçük bir tekne gibi fark edilir derecede sallanıyordu. Floyd, bu normal mi diye düşündü. Zenia'yı düşünmesi gerektiğine seviniyordu, böylece aklı kendi korkularına gitmiyordu.&nbsp; Sadece&nbsp; bir&nbsp; an için,&nbsp; duvarların aniden kıpkırmızı&nbsp; olup&nbsp; üzerine&nbsp; geldiği&nbsp; düşüncesine kapıldı. Tıpkı otuz yıldır unuttuğu <span class="t7">Edgar Allan Poe</span>'nun "<span class="t7">Kuyu ve Sarkaç</span>"ındaki kabus fantezisi gibi. Ama bu asla olmazdı. Isı kalkanı işe yaramazsa gemi bir anda katı bir gaz duvarı ile ezilip çökerdi. Acı duymazdı, yok olmadan önce sinir sisteminin tepki verecek zamanı olmazdı. Daha rahatlatıcı şeyler de düşünmüştü, ama bunu da yabana atmamalıydı.</p>

  <p class="p2">Titreşim yavaş yavaş zayıfladı. Tanya duyulması olanaksız bir anons daha yaptı (her şey bittiğinde bunun için onunla dalga geçecekti). Zaman artık çok daha yavaş geçiyor gibiydi; bir süre sonra saatine bakmayı bıraktı, çünkü ona inanamıyordu. Rakamlar öylesine yavaş değişiyordu ki kendisini Einstein-vari bir zaman genişlemesinde sanabilirdi.</p>

  <p class="p2">Ve sonra daha da inanılmaz bir şey oldu. Bunu önce komik buldu, sonra biraz kızdı. Zenia uyuya kalmıştı; kollarında değil belki ama en azından yanı başında.</p>

  <p class="p2">Doğal bir tepkiydi; gerilim onu yormuş olmalıydı ve bedensel aklı imdadına yetişmişti. Aniden Floyd da orgazm sonrasındaki gibi bir ağırlık hissetti, sanki durum kendisini de duygusal olarak tüketmiş gibi. Uyanık kalmak için savaşmalıydı...</p>

  <p class="p2">...Ve sonra düşüyordu... düşüyordu... düşüyordu... her şey bitmişti. Gemi ait olduğu yere, uzaya dönmüştü. Ve Floyd ve Zenia ayrı ayrı havada yüzüyorlardı.</p>

  <p class="p2">Bir daha asla bu kadar yakın olmayacaklardı ama her zaman birbirlerine karşı hiç kimsenin paylaşamayacağı bir yakınlık duyacaklardı.</p>

  <p class="p3">&nbsp;</p>
</body>
</html>
