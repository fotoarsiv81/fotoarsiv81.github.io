<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DÜŞ KIRIKLIĞI</title>
</head>

<body>
  <h2 class="h20">DÜŞ KIRIKLIĞI</h2>

  <p class="p7">"Tüm teknik raporları gördün Dimitri, yani Düş kırıklığını anlıyorsundur. Bütün o test ve ölçümlerden yeni hiçbir şey öğrenemedik. <span class="t7">Zagadka</span> gökyüzünün yarısını kaplayarak öylece duruyor, bizi umursamıyor bile.</p>

  <p class="p2">"Ama hareketsiz ya da terk edilmiş bir uzay enkazı olamaz. Vasili burada, sabit olmayan denge noktasında kalmak için pozitif bir etki alıyor olması gerektiğine dikkat çekti. Yoksa yıllar önce <span class="t7">Discovery</span> gibi uzaklaşmış ve lo'ya çarpmış olurdu.</p>

  <p class="p2">"Peki bundan sonra ne yapacağız? Gemide nükleer patlayıcılarımız yok... olsaydı... ama bu BM '08'in üçüncü paragrafını ihlal etmek olurdu. Sadece şaka yapıyorum.</p>

  <p class="p2">Artık üzerimizdeki baskı azaldığı ve eve dönüş yolculuğu için uygun zamana da daha haftalar olduğu için belirgin bir can sıkıntısı ve düş kırıklığı var. Sakın gülme, siz Moskova'dakilerin bunu nasıl karşılayacağınızı biliyorum. Normal bir insan burada, insan gözünün gördüğü en büyük harikaların arasında nasıl sıkılabilir?</p>

  <p class="p2">Ama bu doğru. Moral eskisi gibi değil. Kısa süre öncesine kadar hepimiz fazlasıyla sağlıklıydık. Şimdi ise herkes ya üşütmüş ya midesi bozulmuş ya da Katerina'nın hapları ve tozlarıyla bile iyileşmeyen bir kesiği var. Artık o da pes etti, sadece küfür ediyor.</p>

  <p class="p2">Sasha, geminin ilan panosuna koyduğu bazı ilanlarla sıkıntımızı biraz hafifletiyor. Konu: KAHROLSUN RUSİNGİLİZCE! Sürekli duyduğu yanlış sözcük kullanımları, iki dilin korkunç biçimde karıştığı durumlar ve bu gibi şeylerin listesini yapıyor. Eve döndüğümüzde dillerimizi arıtmamız gerekecek. Birçok kez sizinkilerin farkında bile olmadan İngilizce sohbet ettiğini gördüm; sadece zor sözcükler için kendi dillerini kullanıyorlardı. Geçen gün ise kendimi Walter Curnow'la Rusça konuşurken buldum; üstelik ikimiz de birkaç dakika farkına varmadık.</p>

  <p class="p2">Geçen gün yaşadığımız ve tasarlanmamış bir olay sana ruh halimiz hakkında biraz ipucu verir. Gece yansı duman detektörlerinden birinden yangın alarmı geldi.</p>

  <p class="p2">Meğer Chandra öldürücü purolarından birkaçını gemiye gizlice sokmuş ve daha fazla dayanamamış. Tuvalette puro içiyordu, tıpkı yaramaz bir okul çocuğu gibi.</p>

  <p class="p2">İlk paniğin ardından herkes bunu son derece komik buldu, tabii o utancından ölüyordu. Sanki çok saçma bir fıkranın başkalarına hiçbir şey ifade etmeyip, normalde gayet akıllı olan bazı insanları gülmekten kıvrandırması gibi. Sonraki birkaç gün boyunca ne zaman birisi bir puro yakıyormuş gibi yapsa herkes kırılıyordu.</p>

  <p class="p2">İşin saçma yanı, Chandra bir yalıtım kabinine girse ya da duman detektörünü kapatsa hiç kimse bir şey demezdi. Ama o insani zaaflarını kabul edemeyecek kadar utangaç. Artık HAL'ın başında eskisinden de fazla zaman geçiriyor."</p>

  <p class="p2">Floyd PAUSE düğmesine bastı ve kaydı durdurdu. Chandra ile alay etmek çekici gelebilirdi ama doğru değildi.&nbsp; Son birkaç&nbsp; haftada&nbsp; bir&nbsp; sürü&nbsp; garip&nbsp; davranış&nbsp; görmüştü;&nbsp; hiç&nbsp; neden yokken ciddi tartışmalar bile olmuştu. Ya kendi davranışları nasıldı? Her zaman eleştirinin ötesinde miydi? Curnow'u doğru değerlendirdiğinden emin değildi. İri yarı mühendisten ya da fazlaca yüksek sesli gülüşünden hoşlanacağını sanmamıştı ama Floyd artık ona katlanmıyor, saygıyla takdir ediyordu onu. Ruslar ona bayılıyorlardı, biraz da "Polyushko Polye" gibi klasikleri yorumlayışı gülmekten gözlerini yaşarttığı için. Bir defasında ise Floyd bu bayılmanın fazla ileri gittiğini düşünmüştü.</p>

  <p class="p2">"Walter" diye dikkatle başlamıştı. "Beni ilgilendirdiğinden emin değilim, ama seninle görüşmek istediğim kişisel bir konu var."</p>

  <p class="p2">"Birisi bir şeyin kendini ilgilendirmediğini söylediğinde genellikle haklıdır. Sorun ne?"</p>

  <p class="p2">"Açık konuşmak gerekirse, Max'a karşı olan davranışların."</p>

  <p class="p2">Bir an buz gibi bir sessizlik oldu. Bu arada Floyd sıkıntıyla karşı duvardaki berbat boya işçiliğini inceliyordu. Sonra Curnow yumuşak ama ciddi bir sesle "On sekiz yaşından büyük olduğunu sanmıştım" dedi.</p>

  <p class="p2">"Konuyu değiştirme. Aslında düşündüğüm Max değil, Zenia." Curnow'un ağzı hayretle açıldı. <span class="t7">"Zenia</span> mı? Onun bununla ne ilgisi var?"</p>

  <p class="p2">"Zeki bir adam için fazla dikkatsizsin, hatta duygusuzsun. Onun Max'e aşık olduğunun farkındasındır. Elini Max'in omzuna attığında size nasıl baktığını fark etmedin mi?"</p>

  <p class="p2">Floyd Curnow'un utandığını göreceğini hiç sanmazdı, ama sözleri etkili olmuştu.</p>

  <p class="p2">"Zenia ha? Herkesin şaka yaptığını sanmıştım; o tıpkı küçücük, sessiz bir fare. Ve herkes kendince Max'e aşık; Büyük Catherine bile. Yine de... şey, sanırım daha dikkatli olmalıyım. En azından Zenia etraftayken."</p>

  <p class="p2">Gerginlik azalırken uzun bir sessizlik oldu. Sonra, belli ki kötü bir şey hissetmediğini göstermek için, Curnow sıradan bir tonda devam etti.</p>

  <p class="p2">"Biliyor musun, Zenia'yı hep merak ediyorum. Yüzünde harika bir plastik ameliyat yapılmış, ama tüm hasarı onaramamışlar. Cildi çok gergin, onu doğru dürüst gülerken gördüğümü hiç hatırlamıyorum. Belki de ona bu yüzden bakmamışımdır. Bu kadar hassas olduğuma inanır mıydın Heywood?"</p>

  <p class="p2">Resmi tonda söylenen 'Heywood'da düşmanlıktan çok dostça bir sitem vardı ve Floyd rahatladı. "Merakını kısmen giderebilirim. Washington nihayet gerçekleri öğrenmiş. Görünüşe göre kötü bir uçak kazası geçirmiş ve tüm yanıkları iyileşecek kadar şanslıymış. Bildiğimiz kadarıyla bir sır yok ama Aeroflot'un kaza yapması beklenmedik bir şey."</p>

  <p class="p2">"Zavallı kız. Uzaya gitmesine izin vermelerine şaşırdım ama sanırım Irina yaralandığında ellerindeki yeterli tek kişi oydu. Onun için üzülüyorum; yaraları bir yana psikolojik şok korkunç olmalı."</p>

  <p class="p2">"Eminim öyle, ama artık tamamen iyileştiği belli."</p>

  <p class="p2">Floyd kendi kendine 'tüm gerçekleri söylemiyorsun' dedi 've asla da söylemeyeceksin.' Jüpiter'e yaklaşırken olanlardan sonra, aralarında her zaman gizli bir bağ olacaktı; sevgi değil, çoğunlukla daha kalıcı olan şefkat bağı.</p>

  <p class="p2">Birdenbire ve beklenmedik şekilde kendini Curnow'a minnettar hissetti; o ise besbelli Zenia ile bu kadar ilgilenmesine şaşırmıştı, ama bunu kendini savunmak için kullanmadı.</p>

  <p class="p2">Kullansa bile bu haksızlık mı olurdu? Şimdi, günler sonra, Floyd kendi davranışlarının takdire şayan olup olmadığını merak etmeye başlıyordu. Curnow sözünü tutmuştu; hatta onu tanımayan biri, Max'i görmezden geldiğini bile düşünebilirdi; en azından Zenia etraftayken. Artık Zenia'ya çok daha şefkatli yaklaşıyordu; hatta ona kahkaha attırmayı başardığı bile oluyordu.</p>

  <p class="p2">Böylece, ardındaki neden ne olursa olsun, müdahalesi işe yaramıştı. Hem de bu, Floyd'un da bazen pişmanlıkla şüphelendiği gibi,&nbsp; normal homo veya heteroseksüellerin, her ortama uyabilen son derece dengeli kişilere duyduğu gizli gıptadan başka bir şey olmasa bile.</p>

  <p class="p2">Parmağı kayıt cihazına doğru uzandı tekrar, ama düşünceleri dağılmıştı. İster istemez kendi evi ve ailesinin görüntüleri kafasını doldurdular. Gözlerini kapattı ve Christopher'ın doğum günü partisinin en güzel anını hatırladı; çocuğun pastadaki üç mumu üfleyişini. Yirmi dört saat bile olmamıştı, ama bir milyar kilometre uzaktaydı. Görüntüyü o kadar çok izlemişti ki artık sahneyi ezbere biliyordu.</p>

  <p class="p2">Acaba Caroline babasını unutmaması ya da bir doğum gününü daha kaçırdıktan sonra döndüğünde onu bir yabancı sanmaması için mesajlarını Chris'e ne kadar sık seyrettiriyordu? Sormaya neredeyse korkuyordu.</p>

  <p class="p2">Ancak Caroline'i suçlayamazdı. Tekrar buluşmalarından önce, onun için <span class="t7">yalnızca</span> birkaç hafta geçmiş olacaktı. Ama o iki&nbsp; dünya arasındaki rüyasız uykusundayken Caroline iki yıldan fazla yaşlanmış olacaktı. Bu genç bir dul olmak için uzun bir zamandı, geçici bile olsa.</p>

  <p class="p2">Floyd, acaba ben de gemideki hastalıklardan birine mi yakalandım, diye düşündü. Böylesine bir sinirlilik, hatta başarısızlık duygusu pek yaşamamıştı. Uzay ve zaman girdaplarının ötesinde ailemi kaybetmiş olabilirim, hem de bir hiç uğruna. Çünkü hiçbir şey elde etmedim; hedefime ulaşmış olsam da o boş, aşılamaz, karanlık bir duvar.</p>

  <p class="p2">Ama yine de, David Bowman "Aman Tanrım! Yıldızlarla dolu!" diye bağırmıştı.</p>

  <p class="p3">&nbsp;</p>
</body>
</html>
