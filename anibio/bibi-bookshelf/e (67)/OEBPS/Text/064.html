<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DÜNYALARDAN BİR HEDİYE</title>
</head>

<body>
  <h2 class="h20">DÜNYALARDAN BİR HEDİYE</h2>

  <p class="p7">Radyasyon patlaması&nbsp; gemiyi&nbsp; yutmadan bir kaç&nbsp; saniye&nbsp; önce&nbsp; Dünya'ya&nbsp; yollanan&nbsp; mesaj&nbsp; düz&nbsp; metin şeklindeydi ve şu sözleri tekrarlıyordu:</p>

  <p class="p2">"TÜM BU DÜNYALAR SİZİN, EUROPA DIŞINDA ORAYA İNMEYİ DENEMEYİN."</p>

  <p class="p2">Doksan üç kez tekrarlanmış, sonra harfler karışmaya başlamıştı Mesaj EUROPA ile DIŞINDA arasında birdenbire duruyordu.</p>

  <p class="p2">Şaşkın ve tedirgin Görev Kontrol mesajı aktardığında Floyd "Anlamaya başlıyorum" dedi "Harika bir ayrılık hediyesi; yeni bir güneş ve çevresinde gezegenler."</p>

  <p class="p2">Tanya "Ama neden yalnızca üç tane?" diye sordu.</p>

  <p class="p2">Floyd "Açgözlülük etmeyelim" diye yanıtladı. "Bence çok iyi bir nedeni var. Europa'da hayat olduğunu biliyoruz. Bowman ya da arkadaşları -her kim iseler- onu rahat bırakmamızı istiyorlar."</p>

  <p class="p2">Vasili "Bu başka bir şeyi de açıklıyor" dedi "Bazı hesaplar yaptım. Sol 2'nin artık durduğunu ve şu andaki düzeyde ısı yayacağını varsayarsak, buzlar eridiğinde Europa'nın hoş bir tropik iklimi olacak. <span class="t7">Zaten</span> bu hızla oluyor."</p>

  <p class="p2">"Ya diğer uydular?"</p>

  <p class="p2">"Ganymede çok hoş olacak, gün tarafı sıcak olacak. Callisto ise çok soğuk olacak, ama gaz püskürmesi sürekli olursa yeni atmosfer yaşamaya uygun olabilir. Ama lo herhalde şimdikinden de kötü olacak."</p>

  <p class="p2">"Büyük bir kayıp sayılmaz. Bu olmadan önce de cehennem gibiydi."</p>

  <p class="p2">Curnow "lo'yu göz ardı etme" dedi. "Sadece prensipte de olsa orayla ilgilenmek isteyecek birçok Teksaslı ya da Arap petrolcü var. O <span class="t7">kadar</span> berbat bir yerde mutlaka değerli bir şey vardır. Bu <span class="t7">arada,</span> aklıma kötü bir düşünce takıldı."</p>

  <p class="p2">Vasili "Seni rahatsız ettiğine göre ciddi olmalı" dedi. "Neymiş?"</p>

  <p class="p2">"HAL o mesajı neden bize değil de Dünya'ya yolladı? Biz çok daha yakındık."</p>

  <p class="p2">Uzunca bir sessizlik oldu; sonra Floyd düşünceli bir halde konuştu: "Ne demek istediğini anlıyorum. Belki de Dünya'ya ulaştığından emin olmak istedi."</p>

  <p class="p2">"Ama onu ileteceğimizi biliyordu... Oh!" Tanya'nın gözleri o anda çok kötü bir şey fark etmiş gibi açıldı.</p>

  <p class="p2">Vasili "Ben öldüm" diye sızlandı.</p>

  <p class="p2">Floyd "Galiba Walter da bundan söz ediyor" dedi. "Bowman'a ya da o uyarıyı yapan her neyse ona minnettarız. Ama tek yaptıkları buydu. Yine de ölebilirdik."</p>

  <p class="p2">Tanya "Ama ölmedik" dedi. "Kendi çabamızla kurtulduk. Belki esas nokta da buydu. Bunu yapmasaydık, kurtulmayı hak etmemiş olacaktık. Bilirsiniz, doğal seleksiyon. Darwin'in söz ettiği seçim. Aptallık genlerinin ayıklanması."</p>

  <p class="p2">Curnow "İçimde kötü bir his haklı olduğunu söylüyor" dedi. "Eğer kalkış tarihimizi değiştirmeseydik ve <span class="t7">Discovery</span>'yi roket olarak kullanmasaydık, o, ya da onlar, bizi kurtarmak için bir şey yaparlar mıydı? Jüpiter'i havaya uçurabilen bir zeka için çok zor olmasa gerek."</p>

  <p class="p2">Huzursuz bir sessizlik oldu, sonunda bozan Heywood Floyd'du.</p>

  <p class="p3">"İşte bu sorunun" dedi "hiçbir <span class="t7">zaman yanıtlanmayacağına</span> memnunum."</p>

  <h2 class="h21"><a id="ncx2107"></a>&nbsp;</h2>
</body>
</html>
