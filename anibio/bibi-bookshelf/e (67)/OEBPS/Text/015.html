<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>UYANIŞ</title>
</head>

<body>
  <h2 class="h22">UYANIŞ</h2>

  <p class="p7">Heywood Floyd sinirden çok şaşkınlıkla, bir de rüya görmeyeceğimizi söylemişlerdi, diye düşündü. Etrafını saran parlak pembe çok rahatlatıcıydı; barbeküleri ve Noel ateşlerinde çıtırdayan odunları hatırlatıyordu. Ama sıcak değildi; aslında uzak ama yine de rahatsız edici olmayan bir soğukluk hissediyordu.</p>

  <p class="p2">Mırıldanan sesler vardı, ama söylenenleri anlayamayacağı kadar hafiftiler. Sesler yükseldi, ama yine de anlayamıyordu.</p>

  <p class="p2">"Tabii ki" diye ani bir şaşkınlıkla söylendi. "Rusça rüya görüyor olamam."</p>

  <p class="p2">"Hayır, Heywood" diye bir kadın sesi yanıt verdi. "Rüya görmüyorsun. Yataktan kalkma zamanı."</p>

  <p class="p2">Tatlı parıltı soldu; gözlerini açtı ve yüzünden uzaklaştırılan bir fenerin buğulu ışığını gördü. Elastik kemerlerle bağlandığı bir yatakta yatıyordu; etrafında birileri vardı, ama tanıyacak kadar net göremiyordu.</p>

  <p class="p2">Nazik parmaklar göz kapaklarını kapatıp alnına masaj yaptılar. "Kendini sıkma... Derin nefes al... tekrar... işte böyle... şimdi nasılsın?" "Bilmiyorum... tuhaf... sersemlemiş... ve <span class="t7">aç."</span></p>

  <p class="p2">&nbsp;</p>

  <p class="p2">"Bu iyi bir işaret. Nerede olduğunu biliyor musun? Artık gözlerini açabilirsin."</p>

  <p class="p2">Figürler netleşti. Önce Dr. Rudenko, sonra Kaptan Orlova. Ama bir saat önce gördüğünden beri Tanya'ya bir şey olmuştu. Floyd bunun nedenini anladığında neredeyse ciddi bir şok geçiriyordu.</p>

  <p class="p2">"Saçın tekrar uzamış!"</p>

  <p class="p2">"Umarım bu sence iyidir. Aynı şeyi sakalın için söyleyemem."</p>

  <p class="p2">Floyd elini yüzüne götürürken bu hareketin her aşamasını iyice planlaması gerektiğini fark etti. Çenesinde kısa bir tutam vardı, iki ya da üç günlük. Donmuş haldeyken kıllar normal hızının yüzde birinde uzuyordu...</p>

  <p class="p2">"Demek sonunda oldu" dedi. "Jüpiter'e geldik."</p>

  <p class="p2">Tanya sıkıntıyla ona baktı, sonra da doktora. O da başıyla onayladı.</p>

  <p class="p3">"Hayır Heywood," dedi. "Halâ bir ay <span class="t7">uzaktayız.</span> Heyecanlanma, gemi iyi durumda ve her şey normal gidiyor. Ama Washington'daki arkadaşların seni zamanından önce uyandırmamızı istediler. Hiç beklenmedik bir şey oldu. <span class="t7">Discovery</span>'e ulaşmak için yarışıyoruz ve korkarım kaybedeceğiz."</p>

  <h2 class="h20"><a id="ncx429"></a>TSIEN</h2>

  <p class="p7">Heywood Floyd'un sesi dahili hoparlörden duyulunca iki yunus havuzun etrafında dönmeyi bırakıp kenarına doğru yüzdüler. Başlarını çembere dayayıp sesin kaynağına doğru dikkatle baktılar.</p>

  <p class="p2">Caroline acı bir buruklukla, demek Heywood'u tanıdılar, diye düşündü. Parkının içinde resimli kitabının renk ayarlarıyla oynayan Christopher ise, babasının sesi yarım milyar kilometre uzaktan yüksek ve net gelirken başını bile kaldırmadı.</p>

  <p class="p2">"...Hayatım, sesimi duymak seni şaşırtmamıştır, programın bir ay önündeyiz; burada yalnız olmadığımızı haftalardır biliyor olmalısın.</p>

  <p class="p2">"Hâlâ inanamıyorum, bazı açılardan hatta hiçbir anlamı yok. Dünyaya dönecek kadar yakıtları olamaz; buluşmayı nasıl yapabileceklerini bile bilmiyoruz.</p>

  <p class="p2">"Tabii ki onları hiç görmedik. En yakın olduğu yerde bile <span class="t7">Tsien</span> elli milyon kilometreden daha uzaktaydı. İsteseler sinyallerimize yanıt verecek bol bol zamanları vardı, ama bizi tamamen görmezden geldiler. Artık dostça sohbet edemeyecek kadar meşgul olacaklar. Birkaç saat içinde Jüpiter'in atmosferine girecekler, biz de hava fren sistemlerinin ne kadar iyi olduğunu göreceğiz. İşe yararsa, bize moral verecek. Ama işe yaramazsa bundan hiç söz etmeyelim.</p>

  <p class="p2">"Ruslarsa duruma genel olarak ılımlı bakıyorlar. Tabii ki kızgınlar ve hayal kırıklığına uğradılar, ama içtenlikle takdir ettiklerini sık sık duydum. O gemiyi yapmak ve motorları ateşlenene kadar herkese bir uzay istasyonuymuş gibi göstermek gerçekten çok zekice bir numaraydı.</p>

  <p class="p2">"Eh, izlemekten başka yapabileceğimiz bir şey yok. Ve bulunduğumuz yerden, sizin en iyi teleskoplarınızdan daha iyisini göremeyeceğiz. Onlara şans dilemeden edemiyorum, tabii ki <span class="t7">Discovery</span>'yi rahat bırakacaklarını umuyorum. O bizim malımız ve eminim Devlet Bakanlığımız bunu onlara saat başı hatırlatıyordur.</p>

  <p class="p2">"Her işte bir hayır var. Çinli dostlarımız hileli çıkış yapmasalardı, benden bir ay daha haber alamayacaktın. Ama Dr. Rudenko beni uyandırdığına göre iki günde bir seninle konuşacağım.</p>

  <p class="p2">İlk şoktan sonra alışmaya başladım. Gemiyi ve ekibi tanıyorum, bacaklarım uzaya alışıyor. Ve berbat Rusçamı düzeltiyorum, ama kullanmaya pek fırsatım olmuyor. Herkes İngilizce konuşmakta ısrarlı. Biz Amerikalılar ne müthiş dil uzmanlarıymışız! Bazen şovenizmimizden -ya da tembelliğimizden- utanıyorum.</p>

  <p class="p2">Gemide İngilizce standardı mükemmelden -Baş Mühendis Sasha Kovalev BBC'de spikerlik yapabilir- 'yeterince hızlı konuşursan ne kadar hata yaptığının önemi olmaz'a kadar değişiyor. Akıcı konuşamayan sadece son anda Irina Yakunina'nın yerini alan Zenia Marchenko. Bu arada, Irina'nın tamamen iyileştiğini duyduğuma sevindim. Kim bilir ne kadar hayal kırıklığına uğramıştır! Tekrar planörle uçmaya başladı mı merak ediyorum.</p>

  <p class="p2">Kazalardan söz açılmışken, Zenia'nın da çok kötü bir tane geçirdiği besbelli. Estetik cerrahlar iyi bir iş yapmalarına rağmen çok ciddi biçimde yandığı belli oluyor. Ekibin bebeği, herkes ona -acıma diyecektim, ama bu çok basit- özel ilgiyle davranıyor diyelim.</p>

  <p class="p2">Belki Kaptan Tanya ile aramızın nasıl olduğunu merak ediyorsundur. Eh, onu çok sevdim; ama onu kızdırmak istemem. Bu gemiyi kimin yönettiği çok açık.</p>

  <p class="p2">Ve Cerrah-Kumandan Rudenko. Onunla iki yıl önce Honolulu Uzay Araçları Toplantısında tanışmıştın ve son partiyi de unutmadığına eminim. Ona neden Büyük Catherine dediğimizi tahmin edersin. Geniş sırtından dolayı tabii ki.</p>

  <p class="p2">Ama bu kadar dedikodu yeter. Süreyi aşabilirim ve aşırı yük olmak istemiyorum. Ve bu arada, bu kişisel aramaların tamamen özel olması gerekiyor. Ama haberleşme zincirinde bir sürü bağlantı var, bu yüzden ara sıra başka yoldan mesaj alırsan şaşırma.</p>

  <p class="p2">Aramanı bekliyorum. Kızlara sonra onlarla da konuşacağımı söyle. Hepinize sevgiler. Seni ve Chris'i çok özlüyorum. Ve döndüğümde bir daha asla ayrılmayacağım, söz veriyorum."</p>

  <p class="p2">Bir an bir tıslama duyuldu, sonra yapay olduğu belli olan bir ses konuştu: "Uzay Aracı <span class="t7">Leonov</span>'dan gelen Dört Yüz Otuz İki Bölü Yedi sayılı mesaj kesilmiştir." Caroline Floyd hoparlörü kapatınca iki yunus havuzun yüzeyinin altına doğru süzüldüler ve suda hafif bir dalgalanma bırakarak Pasifik'e doğru uzaklaştılar.</p>

  <p class="p2">Arkadaşlarının gittiğini fark edince Christopher ağlamaya başladı. Annesi onu kollarına alıp rahatlatmaya çalıştı, ama bu pek kolay olmayacaktı.</p>

  <p class="p3">&nbsp;</p>

  <h2 class="h20"><a id="ncx448"></a>JÜPİTER GEÇİŞİ</h2>

  <p class="p7">Beyaz buluttan kurdeleleri, somon pembesi benekli şeritleri ve uğursuz bir göz gibi bakan Büyük Kızıl Beneğiyle Jüpiter'in görüntüsü orada, uçuş kabininin projeksiyon ekranında hareketsiz duruyordu. Dörtte üçü görülebiliyordu, ama kimse aydınlık yuvarlağa bakmıyordu; tüm gözler kenarındaki hilâl şeklindeki karanlığa kilitlenmişti. Orada, gezegenin gece olan tarafında, Çinlilerin gemisi kritik anını yaşamak üzereydi.</p>

  <p class="p2"><span class="t7">Tsien...</span></p>

  <p class="p2">Floyd, bu çok saçma, diye düşündü. Kırk milyon kilometre uzaktan hiçbir şey göremeyiz. Zaten fark etmez de; telsiz bize bilmek istediğimizi söyleyecek.</p>

  <p class="p2">Uzun mesafe antenleri ısı kalkanının koruyucu gölgesine çekildiğinden <span class="t7">Tsien</span> tüm ses, görüntü ve veri devrelerini iki saat önce kapatmıştı. Yalnızca her yöne sinyal veren işaret kulesi halâ çalışıyor, kıta büyüklüğündeki bulutların arasına girerken Çin gemisinin konumunu tam olarak belirtiyordu. <span class="t7">Leonov</span>'un kontrol odasındaki tek ses tiz <span class="t7">bip... bip... bip...</span> sesiydi. Bu sinyallerin her biri Jüpiter'den iki dakikadan daha önce alınmıştı; kaynağı şu anda Jüpiter stratosferine karışan akkor halinde bir gaz bulutuna dönüşmüş olabilirdi.</p>

  <p class="p2">Sinyal zayıflıyor, cızırtılar geliyordu. Bipler giderek bozuluyordu; bazıları tamamen kesildi, sonra aynı düzene döndüler. <span class="t7">Tsien</span>'in çevresinde bir plazma kılıfı oluşuyordu ve birazdan gemi tekrar çıkana kadar tüm haberleşmeyi kesecekti. Tabii çıkarsa...</p>

  <p class="p2">Max, "Posmotri!" diye bağırdı. "İşte orada!"</p>

  <p class="p2">Floyd önce hiçbir şey göremedi. Sonra aydınlık yuvarlağın kenarının hemen yanında küçücük bir yıldızın Jüpiter'in karanlık yüzüne doğru parladığını fark etti ama orada bir yıldız olması imkânsızdı.</p>

  <p class="p2">Oldukça hareketsiz görünüyordu, ama saniyede yüz kilometre hızla hareket ettiğini biliyordu. Yavaş yavaş parlaklaştı ve artık boyutsuz bir nokta değildi, giderek uzuyordu. Jüpiter'in geceyi yaşayan gökyüzünde insan yapısı bir kuyruklu yıldız süzülüyor, ardında binlerce kilometre uzunluğunda akkor bir kuyruk bırakıyordu.</p>

  <p class="p2">İzleme kulesinden son bir bip geldi, değişik ve garip biçimde hafifti. Sonra insan ya da onun yaptığı hiçbir şeyle ilgisi olmayan o bir sürü kozmik sesten biri, Jüpiter'in radyasyonunun anlamsız uğultusu duyuldu.</p>

  <p class="p2"><span class="t7">Tsien</span> duyulamıyordu, ama henüz görünmez değildi. Çünkü küçük uzun kıvılcımın gezegenin güneşe dönük yüzünden oldukça uzaklaştığını ve birazdan gece tarafında kaybolacağını görebiliyorlardı. O zaman, her şey plana uygun gitmişse, Jüpiter gemiyi yakalamış ve istenmeyen ivmesinden kurtarmış olacaktı. Dev dünyanın arkasından belirdiğinde artık bir Jüpiter uydusu olacaktı.</p>

  <p class="p2">Kıvılcım titremeye başladı. <span class="t7">Tsien</span> gezegenin eğrisini dönmüş ve gece tarafına yönelmişti. Gölgeden çıkana kadar -ki her şey yolunda giderse bu bir saatten önce olacaktı- görecek ya da duyacak hiçbir şey yoktu. Çinliler için oldukça uzun bir saat olacaktı.</p>

  <p class="p2">Baş Bilim Adamı Vasili Orlov ve iletişim mühendisi Sasha Kovalev için bu saat çok çabuk geçti.</p>

  <p class="p2">O küçük yıldızın gözlemlerinden birçok şey öğrenebilmişlerdi; ortaya çıkış ve gözden kayboluş zamanları ve hepsinden önemlisi, telsiz kulesinin Doppler hareketi <span class="t7">Tsien</span>'in yeni yörüngesi hakkında çok önemli bilgiler vermişti. <span class="t7">Leonov</span>'un bilgisayarları rakamları işlemeye ve Jüpiter atmosferindeki yavaşlama oranına ilişkin tahminlere dayanarak tekrar belireceği zaman olasılıklarını vermeye başlamışlardı bile.</p>

  <p class="p2">Vasili bilgisayarın ekranını kapattı, sandalyesinde döndü, emniyet kemerini açtı ve sabırla bekleyen dinleyicilerle konuştu.</p>

  <p class="p2">"En erken ortaya çıkışı kırk iki dakika içinde olacak. Biz bütün bunları ayarlarken siz izleyiciler neden şöyle biraz dolaşmıyorsunuz? Otuz beş dakika sonra görüşürüz. Shoo! Nuukhodi!"</p>

  <p class="p2">İstenmeyenler köprüyü isteksizce terk ettiler, ama otuz dakika henüz dolmuşken herkesin geri gelmesi Vasili'yi rahatsız etmişti. <span class="t7">Tsien</span>'in izleme kulesinin bildik <span class="t7">bip... bip... bip</span>'leri hoparlörleri patlatırcasına duyulduğunda Vasili halâ hesaplarına güvenmedikleri için onları azarlıyordu.</p>

  <p class="p2">Vasili şaşkın ve mahcup görünüyordu, ama o da bir anda ortaya çıkan alkışlara katıldı; Floyd alkışlamayı kimin başlattığını görememişti. Rakip olabilirlerdi, ama hepsi astronottu, evlerinden hiç kimsenin olmadığı kadar uzaktılar. BM Uzay Antlaşması'nın asil ifadesiyle "İnsanlığın Elçileri"ydiler. Çinlilerin başarmasını istemiyor idiyseler de başlarına bir felaket gelmesini de dilemiyorlardı.</p>

  <p class="p2">Floyd ister istemez işin içinde menfaat de olduğunu düşündü. Artık <span class="t7">Leonov</span>'un şansı da oldukça artmıştı; <span class="t7">Tsien,</span> hava freni manevrasının mümkün olduğunu göstermişti. Jüpiter hakkındaki veriler doğruydu; atmosferinde ölümcül olabilecek beklenmedik sürprizler yoktu.</p>

  <p class="p2">"Eh!" dedi Tanya. "Sanırım onlara bir kutlama mesajı yollamalıyız. Ama yollasak da kabul etmezler."</p>

  <p class="p2">Bazı meslektaşları halâ saf, inanamayan gözlerle bilgisayardaki görüntüye bakan Vasili'yle alay ediyorlardı.</p>

  <p class="p2">"Anlamıyorum!" diye bağırdı. "Hâlâ Jüpiter'in arkasında olmalılar! Sasha, bana kulelerinin ivme kayıtlarını ver!"</p>

  <p class="p2">Bilgisayarla sessiz bir diyalog daha yapıldı; sonra Vasili uzun, kısık bir ıslık çaldı.</p>

  <p class="p2">"Bir yanlışlık var. Bir yakalama yörüngesindeler, tamam. Ama bu <span class="t7">Discovery</span> ile buluşmalarına engel olacak. Bulundukları yörünge onları lo'nun çok ötesine götürecek. Onları beş dakika daha izleyince daha kesin veri alacağım."</p>

  <p class="p2">Tanya "Ne olursa olsun, güvenli bir yörüngede olmalılar" dedi. "Daha sonra düzeltmeler yapabilirler. "</p>

  <p class="p2">"Belki. Ama yakıtları olsa bile bu onlara birkaç güne mâl olur. Yakıtları olduğundan da şüpheliyim."</p>

  <p class="p2">"Yani onları hâlâ geçebiliriz."</p>

  <p class="p2">"O kadar iyimser olma. Jüpiter'den hâlâ üç hafta uzaktayız. Biz oraya varmadan bir düzine yörüngeye girebilir ve buluşma için en uygun olanı seçebilirler."</p>

  <p class="p2">"Bir kez daha, yeterli yakıtları varsa."</p>

  <p class="p2">"Elbette. Ve bu konuda mantıklı tahminler yürütmekten başka bir şey yapamayız."</p>

  <p class="p2">Tüm bu konuşma öyle hızlı ve coşkulu bir Rusçayla yapıldı ki Floyd yetişemedi. Tanya, ona acıyıp <span class="t7">Tsien'</span>in ıskaladığını ve dış uydulara doğru yol almakta olduğunu açıkladığında ilk tepkisi "O halde ciddi sorunları olabilir. Yardım isterlerse ne yapacaksınız?" oldu.</p>

  <p class="p2">"Herhalde şaka yapıyorsun. Bunu yapacaklarını düşünebiliyor musun? Çok gururlular. Zaten isteseler de olanaksız. Çok iyi biliyorsun ki görev profilini değiştiremeyiz. Yakıtımız olsa bile... "</p>

  <p class="p2">"Haklısın tabii, ama bunu insan ırkının yörünge mekaniğinden anlamayan yüzde doksan dokuzuna açıklamak zor olabilir. Politik meseleler hakkında düşünmeye başlasak iyi olur, yardım edemezsek bu hepimiz için kötü olur. Vasili, hesapladığın yörüngelerini işin bitince verir misin? Kabinime, biraz ders çalışmaya gidiyorum."</p>

  <p class="p2">Floyd'un kabini, daha doğrusu üçte bir kabini, hâlâ uzun uykularından uyandıklarında Chandra ve Curnow'a ait olacak olan yerlere doldurulmuş malzemeyle doluydu. Kişisel çalışmaları için küçük bir çalışma alanı açmayı başarmıştı ve eşyaları kaldırmak için birisi bulunur bulunmaz iki metreküplük bir lüks sözü verilmişti.</p>

  <p class="p2">Floyd küçük iletişim konsolunu açtı, şifresini girdi ve <span class="t7">Tsien</span> hakkında kendisine Washington'dan gönderilen bilgileri istedi. Ev sahiplerinin şifreyi çözmeyi başarıp başaramadıklarını merak ediyordu; iki yüz basamaklı, çift sayılara dayalı bir şifreydi. Ulusal Güvenlik Teşkilâtı bu şifre sisteminin tanıtımını, bilinen en hızlı bilgisayarın bile evren Büyük Patlamayla yok olmadan önce kıramayacağı iddiasıyla yapmıştı. Hiçbir zaman is-patlanamayacak, sadece aksi ispatlanabilecek bir iddiaydı.</p>

  <p class="p2">Çinlilerin gemisi gerçek yüzünü gösterdiği zaman, dünya yörüngesinden çıkmadan hemen önce çekilmiş mükemmel fotoğraflara bir kez daha dikkatle baktı. Sonradan çekilmiş, Jüpiter'e fırladığı son aşamanın da resimleri vardı, ama o sırada casus kameralardan çok uzak olduğundan pek net değillerdi. Onu en çok ilgilendiren bu resimlerdi; özellikle kuyruk çizimleri ve performans tahminleri işine daha da çok yarardı.</p>

  <p class="p2">Çok iyimser olan Çinlilerin ne yapmayı umduklarını tahmin etmek zordu. Yakıtlarının en az yüzde doksanını Güneş Sistemi boyunca yaptıkları o çılgın uçuşta yakmış olmalıydılar. Eğer bu bir intihar görevi değilse -bu olasılık göz ardı edilemezdi- sadece dönemlik uyku ve sonradan kurtarılmayı içeren bir plan mantıklı olabilirdi.</p>

  <p class="p2">Ve&nbsp; istihbarat&nbsp; da&nbsp; Çin&nbsp; dönemlik&nbsp; uyku&nbsp; teknolojisinin&nbsp; böyle&nbsp; bir&nbsp; seçenek&nbsp; sunacak&nbsp; kadar&nbsp; gelişmiş olmadığını söylüyordu.</p>

  <p class="p2">Ama istihbarat sık sık yanılırdı, hatta değerlendirmesi gereken bilgi dağları yüzünden şaşırdığı da olurdu; bilgi devrelerindeki 'parazit'. Yine de zamanın azlığı göz önüne alınırsa <span class="t7">Tsien</span> de iyi bir iş çıkarmıştı, ama Floyd kendisine gönderilen malzemenin biraz daha dikkatle elenmiş olmasını isterdi. Bir kısmı görevle hiç ilgisi olmayan zırvalardı.</p>

  <p class="p2">Yine de, ne aradığınızı bilmediğinizde, tüm önyargıları ve kabulleri bir kenara bırakmak önemliydi; ilk bakışta ilgisiz, hatta saçma görünen bir-şey çok önemli bir ipucu olabilirdi.</p>

  <p class="p2">Floyd iç çekerek bir kez daha beş yüz sayfa veriyi incelemeye başladı. Diyagramlar, çizelgeler, fotoğraflar -bazıları o kadar bulanıklardı ki neredeyse hiçbir şey ifade etmiyorlardı- haber konuları, bilimsel konferansların delege listeleri, teknik yayınların başlıkları ve hatta reklam belgeleri yüksek çözünürlüklü ekrandan hızla geçerken zihnini olabildiğince açık tutuyordu. Oldukça etkin bir endüstri casusluğu sisteminin çok çalıştığı belliydi; bu kadar çok Japon toplu hafıza modülünün ya da İsviçre gaz sızıntısı mikro-kontrolcüsünün ya da Alman radyasyon detektörünün Jüpiter yolunda ilk yol işareti olan Lop Nor kuru göl yatağına gönderildiğini kim düşünebilirdi?</p>

  <p class="p2">Malzemenin bir kısmı yanlışlıkla eklenmiş olmalıydı; görevle bir ilgileri olamazdı. Çinliler Singapur'daki bir uydurma firmadan gizlice bin tane kızılötesi alıcı sipariş ettiyse, bu sadece ordunun meselesiydi; <span class="t7">Tsien</span>'in ısı güdümlü füzelerce takip edilmeyi beklemesi pek de mümkün görünmüyordu. Ve bu seferki gerçekten komikti: Alaska Limanı'ndaki Glacier Jeofizik şirketinden uzman araştırma ve inceleme malzemesi. Hangi kaz kafalı bir uzay araştırmasında ...</p>

  <p class="p2">Floyd'un gülüşü donakaldı; ensesini bir ürperti kapladı. "Aman Tanrım, buna cesaret edemezler!" Ama etmişlerdi bile ve artık en azından her şeyin açıklamasını bulmuştu.</p>

  <p class="p2">Fotoğraflara ve geminin tahminî planlarına döndü. Evet, akla uygundu; arkada, yön değiştirme elektrotlarının yanındaki oluklar tam uygun ölçüdeydiler...</p>

  <p class="p2">Floyd köprüye seslendi. "Vasili" dedi, "yörünge üzerinde çalıştın mı?"</p>

  <p class="p2">Harita uzmanı garip şekilde yumuşamış bir sesle "Evet" dedi. Floyd onun bir şeyler bulduğunu hemen anladı. Aklından geçeni söyledi. "Europa'ya gidiyorlar, değil mi?" Diğer taraftan inanamayan bir şaşkınlık ifadesi duyuldu.</p>

  <p class="p2">"Chyort voz'mi ! Nereden bildin?"</p>

  <p class="p2">"Bilmedim, sadece tahmin ettim."</p>

  <p class="p2">"Hata olamaz. Altı yerdeki rakamları kontrol ettim. Fren manevrası tam hedefledikleri gibi oldu. Dosdoğru Europa'ya gidiyorlar, bu şans eseri olamaz. On yedi saat içinde orada olacaklar."</p>

  <p class="p2">"Ve yörüngeye girecekler."</p>

  <p class="p2">"Belki; bunun için fazla yakıt gerekmez. Ama bunu niye yapsınlar?"</p>

  <p class="p2">"Bir tahmin daha yapayım. Çabucak bir inceleme yapacaklar ve sonra inecekler."</p>

  <p class="p2">"Sen delisin. Yoksa bilmediğimiz bir şey mi biliyorsun?"</p>

  <p class="p2">"Hayır sadece basit bir çıkarım. Gözünüzün önünde olanı görmediğiniz için başınızı duvarlara vuracaksınız."</p>

  <p class="p2">"Tamam Sherlock, biri neden Europa'ya inmek istesin? Orada ne var Tanrı aşkına?"</p>

  <p class="p2">Floyd küçük zafer anının tadını çıkarıyordu. Tabii hâlâ tamamen yanılıyor da olabilirdi. "Europa'da ne mi var? Evrendeki en değerli madde, o kadar."</p>

  <p class="p2">Fazla ipucu vermişti; Vasili aptal değildi, yanıtı onun ağzından aldı, "Tabii ya! Su!"</p>

  <p class="p2">"Kesinlikle. Milyarlarca ton. Yakıt tanklarını doldurup bütün uyduları dolaşmaya yetecek ve <span class="t7">Discovery</span> ile buluşmak ve eve dönmek için fazlasıyla artacak kadar Vasili, bunu söylemek hoşuma gitmiyor ama Çinli dostlarımız bizi bir kez daha alt ettiler."</p>

  <p class="p3">"Tabii her zamanki gibi, becerebilirlerse."</p>

  <h2 class="h21"><a id="ncx507"></a>&nbsp;</h2>
</body>
</html>
