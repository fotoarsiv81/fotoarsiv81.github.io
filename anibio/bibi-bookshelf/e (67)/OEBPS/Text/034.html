<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>LAGRANGE'DEN MANZARA</title>
</head>

<body>
  <h2 class="h22">LAGRANGE'DEN MANZARA</h2>

  <p class="p7">Astronomi çok ilgi çekici ancak anlamsız rastlantılarla doluydu. Bunların en ünlüsü, hem Güneş hem de Ay'ın Dünya'dan aynı çapta görünmeleridir. Burada, Büyük Birader'in Jüpiter ile lo arasındaki yerçekimsel cambaz ipindeki kozmik denge hareketi için seçtiği L. l denge noktasında da benzer bir doğa harikası vardı. Gezegen ve uydu tam olarak aynı büyüklükte görünüyorlardı.</p>

  <p class="p2">Ne büyüklük ama! Güneş ve Ay gibi yarım derece değil, onların çapının kırk, alanlarının da bin altı yüz katı. Birinin görüntüsü bile aklı hayret ve hayranlıkla doldurmaya yeterdi, ikisi bir aradayken görüntü insanı eziyordu.</p>

  <p class="p2">Kırk iki saatte bir bütün safhaları tamamlanıyordu; lo hilalken Jüpiter yuvarlaktı ya da tam tersi. Ama Güneş Jüpiter'in arkasına saklanmışken ve gezegenin sadece gece tarafı görünüyorken bile orada olduğu besbelliydi; yıldızları kapatan koca siyah bir disk. Dünya'dan çok daha büyük elektrik fırtınalarının neden olduğu ve birkaç saniye süren şimşekler bazen bu karaltıyı kısa bir süre için aydınlatıyordu.</p>

  <p class="p2">Gökyüzünün diğer tarafında lo, dev efendisine hep aynı yüzünü dönük tutan, kırmızı ve sarılardan bir kazandı. Tembel tembel kaynarken arada bir volkanlarının birinden sarı bulutlar püskürüyor ve hızla yüzeye geri iniyordu. Jüpiter gibi lo da coğrafyası olmayan bir dünyaydı, ama daha küçük ölçülerde. Yüzü birkaç on yılda bir değişiyordu, Jüpiter'inki ise birkaç günde bir.</p>

  <p class="p2">Tüm bu harikalar arasında ekip, bir ömre sığmayacak araştırma malzemesi toplamıştı, ama Jüpiter sisteminin doğal cisimleri öncelik listesinin en alt sırasındaydı. l Numara, Büyük Birader'di. Gemi artık beş kilometreye kadar yaklaşmıştı, ama Tanya doğrudan fiziksel teması hâlâ reddediyordu. "Hemen uzaklaşabilecek bir duruma gelene kadar bekleyeceğim" dedi. "Ayrılma zamanı gelene kadar oturup izleyeceğiz. Sonra bir sonraki hamlemizi düşünürüz."</p>

  <p class="p2"><span class="t7">Nina</span>'nın elli dakikalık yavaş bir inişle Büyük Birader'e sonunda konduğu doğruydu. Böylece Vasili cismin kütlesini ölçebilmiş ve 950.000 ton gibi şaşırtıcı derecede düşük bir rakam bulmuştu; yanı yoğunluğu havanınkine yakındı. İçi büyük bir olasılıkla boştu; böylece içinde ne olduğu hakkında uzayıp giden tartışmalar son bulmuş oluyordu.</p>

  <p class="p2">Ama akıllarını bu önemli konulardan uzaklaştıracak yeterince sıradan, günlük bir sorun vardı; <span class="t7">Leonov</span> ve <span class="t7">Discovery</span>'de<span class="t7">,</span> temizlik ve bakım işleri çalışma zamanlarının yüzde doksanını alıyordu, ama en azından iki gemi esnek bir bağlantı tüneliyle birleştirilmişlerdi. Curnow sonunda Tanya'yı <span class="t7">Discovery</span>'nin döner gövdesinin birdenbire dağılıp onları parçalamayacağına ikna etmişti ve artık bir araçtan diğerine iki hava yalıtımlı kapı açılıp kapanarak geçilebiliyordu. Uzay giysileri ve çok zaman alan EVA'lar artık gerekli değildi. Dışarı çıkıp süpürgeyi kullanmaktan hoşlanan Max dışında herkes bu işe sevinmişti.</p>

  <p class="p2">Bundan hiç etkilenmeyen iki ekip üyesi ise Chandra ve Ternovsky idi. Artık <span class="t7">Discovery</span>'de kalıyorlar, gece gündüz çalışıp HAL ile bitmeyen konuşmalarına devam ediyorlardı. Günde en az bir defa "Ne zaman hazır olacaksınız?" sorusuyla karşılaşıyorlardı. Söz vermek istemiyorlardı; HAL hâlâ sıradan bir morondu.</p>

  <p class="p2">Derken, Büyük Biraderle buluşmalarından bir hafta sonra Chandra beklenmedik bir duyuru yaptı: "Hazırız."</p>

  <p class="p2"><span class="t7">Discovery</span>'nin uçuş güvertesinde sadece iki bayan doktor yoktu. Bunun da nedeni kendilerine yer olmamasıydı; onlar <span class="t7">Leonov</span>'un monitörlerinden izliyorlardı. Floyd Chandra'nın hemen arkasındaydı, Curnow'un isim yakıştırma yeteneğiyle "cep katili" dediği aleti de elinin altındaydı.</p>

  <p class="p2">Chandra "Bir defa daha hatırlatayım" dedi. "Konuşma olmamalı. Aksanlarınız onu şaşırtır; yalnızca ben konuşabilirim, başka kimse değil. Anlaşıldı mı?"</p>

  <p class="p2">Chandra'nın bitkin olduğu hem görünüşünden hem de sesinden belliydi. Ama sesinde hiçbirinin daha önce duymadığı bir güç vardı. Başka her yerde patron Tanya olabilirdi, ama burası onundu.</p>

  <p class="p2">İzleyiciler -bazıları yakınlarındaki tutamaklara sarılmış, bazıları serbestçe uçuyorlardı- başlarıyla onayladılar. Chandra bir ses düğmesini kapattı ve hafif ama anlaşılır bir tonda "Günaydın HAL" dedi. Bir an sonra Floyd'a yıllar geçmiş gibi geldi. O artık sadece yanıt veren basit bir elektronik oyuncak değildi. HAL geri gelmişti. "Günaydın Dr. Chandra."</p>

  <p class="p2">"Kendini görevlerine dönebilecek kapasitede hissediyor musun?"</p>

  <p class="p2">"Elbette. Tamamen çalışır durumdayım ve tüm devrelerim mükemmel işliyor."</p>

  <p class="p2">"O halde sana birkaç soru sormamın sakıncası var mı?"</p>

  <p class="p2">"Tabii ki yok."</p>

  <p class="p2">"AE 35 anten ünitesinde bir arıza hatırlıyor musun?"</p>

  <p class="p2">"Kesinlikle hayır."</p>

  <p class="p2">Chandra'nın emrine&nbsp; rağmen dinleyenlerden hafif bir&nbsp; ses&nbsp; duyuldu.&nbsp; Floyd&nbsp; eliyle&nbsp; telsiz kesiciyi yoklayarak, 'bu bir mayın tarlasında adım adım ilerlemek gibi' diye düşündü. Eğer bu sorular başka bir psikoza neden olursa HAL'ı bir saniyede öldürebilirdi (Bu işlemi daha önce defalarca denediği için emindi.) Ama bir saniye, bir bilgisayar için çok uzun bir zamandı. Bunu göze almak zorundaydılar.</p>

  <p class="p2">"Dave Bowman ya da Frank Poole'un AE 35 ünitesini onarmak için dışarı çıktıklarını hatırlamıyor musun?"</p>

  <p class="p2">"Hayır. Bu olmuş olamaz. Olsa hatırlardım. Frank ve Dave neredeler? Bu insanlar kim? Sadece sizi tanımlayabiliyorum; ama arkanızdaki, hesaplarıma göre yüzde altmış beş olasılıkla Dr. Heywood Floyd."</p>

  <p class="p2">Chandra'nın kesin emrini hatırlayan Floyd HAL'ı kutlamaktan vazgeçti. On yıldan sonra yüzde altmış beş çok iyi bir skordu. Birçok insan bu kadarını yapamazdı.</p>

  <p class="p2">"Endişelenme HAL. Her şeyi sonra açıklayacağım."</p>

  <p class="p2">"Görev tamamlandı mı? Bunu ne kadar istediğimi biliyorsunuz."</p>

  <p class="p2">"Görev tamamlandı; programı uyguladın. Şimdi -izin verirsen- özel bir konuşma yapmak istiyoruz." "Elbette."</p>

  <p class="p2">Chandra ana konsola ses ve görüntü girişlerini kapattı. Geminin sadece bu kısmında da olsa HAL artık kör ve sağırdı.</p>

  <p class="p2">Vasili merakla "Bunun anlamı ne?" diye sordu.</p>

  <p class="p2">Chandra dikkatle ve kesin olarak "Anlamı şu" diye yanıtladı. "Sorunun başladığı andan itibaren HAL'ın tüm hafızasını sildim."</p>

  <p class="p2">Sasha hayretle "Bu müthiş bir başarı" diye yanıtladı. "Nasıl yaptınız?"</p>

  <p class="p2">"Korkarım bunu açıklamam, yaparken harcadığımdan daha çok zaman alır."</p>

  <p class="p2">"Chandra, sen ve Nikolai ile aynı düzeyde olmasam da, ben de bilgisayar uzmanıyım. 9000 serileri holografik hafıza kullanıyor, öyle değil mi? Yani&nbsp; basit bir kronolojik siliş yapmış olamazsınız. Seçilmiş sözcük ve kavramları bulan bir tür tenya olmalı."</p>

  <p class="p2">Katerina geminin dahili hattından "Tenya mı" dedi. "Bunun benim alanım olduğunu sanıyordum. Ama o küçük canavarları alkol kavanozunun dışında görmediğime memnunum. Siz neden bahsediyorsunuz?"</p>

  <p class="p2">"Bir bilgisayar terimi Katerina. Eski günlerde -çok eski günlerde- gerçekten de manyetik bantlar kullanılıyordu. Ve bir sisteme girip hafızanın istenilen bölümlerini yakalayıp yok edecek -istersen yiyecek- bir program hazırlamak mümkün. İnsanlara da hipnozla aynı şey yapılıyor ya..."</p>

  <p class="p2">"Evet ama o her zaman geri döndürülebilir. Hiçbir şeyi gerçekten unutmayız. Sadece unuttuğumuzu sanırız."</p>

  <p class="p2">"Bilgisayarlar öyle çalışmaz. Bir şeyi unutması söylendiğinde unutur. Bilgi tamamen silinir."</p>

  <p class="p2">"Yani HAL <span class="t7">o</span>... hatasını hiç hatırlamıyor mu?"</p>

  <p class="p2">Chandra "Bundan yüzde yüz emin olamam" diye yanıtladı. "Tenya araştırma yaparken bir yerden bir yere geçmekte olan bilgiler olabilir. Ama bu çok küçük bir olasılık."</p>

  <p class="p2">Herkes bir süre sessizce bunu düşündükten sonra Tanya "Müthiş" dedi. "Ama en önemli konu şu: İleride ona güvenilebilir mi?"</p>

  <p class="p2">Chandra yanıtlayamadan Floyd atıldı,</p>

  <p class="p2">"Aynı durumun tekrar olması mümkün değil; buna söz verebilirim. Tüm sorunların başlangıç nedeni bir bilgisayara güvenliği açıklamanın zor olması."</p>

  <p class="p2">Curnow biraz yüksek bir sesle "İnsanlara da öyle" dedi.</p>

  <p class="p2">Tanya pek ikna olmasa da "Umarım haklısındır" dedi. "Sırada ne var Chandra?"</p>

  <p class="p2">"Çok karmaşık bir şey değil ama uzun ve yorucu. Şimdi onu Jüpiter'den uzaklaşma planını uygulamaya ve <span class="t7">Discovery</span>'yi eve götürmeye programlamalıyız. Biz hızlı yörüngemizle döndükten üç yıl sonra."</p>

  <p class="p3">&nbsp;</p>
</body>
</html>
