<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>SONSÖZ: 20,001</title>
</head>

<body>
  <h1 class="h10"><span class="th11">SONSÖZ: 20,001</span></h1>

  <p class="p7"><span class="t7">. . . Ve tüm Galakside buldukları en değerli şey Akıl olduğu için her yerde onun gelişmesi adına çabaladılar. Yıldız tarlalarında çiftçi oldular; ektiler, ve bazen meyvesini topladılar.</span></p>

  <p class="p2"><span class="t7">Ve bazen de zararlıları temizlemeleri gerekti serinkanlılıkla.</span></p>

  <p class="p2">&nbsp;</p>

  <p class="p2">Europa'lılar Uzak Bölgeye, hiç batmayan güneşlerinin aydınlık ve sıcaklığının ötesinde, bir zamanlar tüm dünyalarını kaplayan buzların hâlâ görülebildiği yerlere gitmeye sadece son birkaç nesildir cesaret edebilmişlerdi. Orada kalıp, parlak ama Soğuk Güneşin ufkun ardında batmasıyla başlayan kısa ve korkulu geceyi yaşamayı göze alanlar ise daha da azdı.</p>

  <p class="p2">Yine de o birkaç zorlu kaşif, çevrelerindeki Evren'in düşünebildiklerinden çok daha garip olduğunu şimdiden anlamışlardı. Karanlık okyanuslarda geliştirdikleri hassas gözler hâlâ işlerine yarıyordu; yıldızların ve diğer cisimlerin gökyüzündeki hareketlerini görebiliyorlardı. Astronominin temellerini atmaya başlamışlardı, hatta bazı cesur düşünürler yaratılışın Europa'dan ibaret olmadığını düşünüyorlardı.</p>

  <p class="p2">Okyanustan çıkışlarından çok kısa bir süre sonra, buzların erimesiyle başlayan çok hızlı evrim sürecinde, gökyüzündeki cisimlerin üç farklı sınıfa ayrıldığını fark ettiler. Bunların en önemlisi elbette Güneş'ti. Bazı efsaneler -onları ciddiye alan pek yoktu ya- onun her <span class="t7">zaman</span> orada olmadığını, Europa'daki hayatın çoğunu yok eden kısa, kıyamet gibi bir dönüşüm çağının habercisi olarak birdenbire ortaya çıktığını söylüyorlardı. Eğer bu doğruysa, bu gökte hareketsiz asılı duran küçük, sönmez enerji kaynağının faydalarına karşılık küçük bir bedel sayılırdı.</p>

  <p class="p2">Belki Soğuk Güneş de onun uzaktaki kardeşiydi, bir suçtan dolayı sürgüne yollanmış ve cennet semasında sonsuza dek yürümeye mahkum edilmişti. Bunun, tüm mantıklı halkın olduğu gibi kabul ettiği konular hakkında sorular sorup duran birkaç Europa'lı dışında kimse için önemi yoktu.</p>

  <p class="p2">Yine de o delilerin Uzak Bölge'nin karanlığına yaptıkları yolculuklarda bazı ilginç keşifler yaptıklarını kabul etmek gerekirdi. Tüm gökyüzünün Soğuk Güneş'ten de küçük ve soluk, sayısız küçük ışıkla kaplı olduğunu söylüyorlardı, ama buna inanmak zordu. Parlaklık dereceleri çok farklıydı ve doğup batmalarına rağmen sabit konumları hiç değişmiyordu.</p>

  <p class="p2">Bu fonda hareket eden üç cisim vardı, şüphesiz henüz hiç kimsenin anlayamadığı karmaşık yasalara uyuyorlardı. Hem gökyüzündeki diğer şeylerin aksine bunlar çok büyüktü, ama şekilleri ve boyları sürekli değişiyordu. Bazen yuvarlak oluyorlardı, bazen yarım daire, bazen de ince bir hilal. Evrendeki tüm cisimlerden daha yakın oldukları açıktı, çünkü yüzeylerinde çok zengin ve değişken ayrıntılar vardı.</p>

  <p class="p2">Başka dünyaların gerçekten var olduğu teorisi sonunda kabul edilmişti, ama birkaç fanatik dışında hiç kimse onların Europa kadar büyük ya da önemli olabileceklerine inanmıyordu. Biri Güneş'e yakındı ve her zaman karmaşa içindeydi. Gece tarafında büyük yangınların parıltıları görülebiliyordu; bu, atmosferlerinde oksijen olmayan Europa'lıların hâlâ anlayamadığı bir olaydı. Bazen de büyük patlamalar yüzeyden parçacıklarla dolu dev bulutlar kaldırıyordu; eğer güneşe yakın gezegen gerçekten bir dünya ise, yaşamak için çok kötü bir yer olmalıydı. Belki Europa'nın gece tarafından da kötü.</p>

  <p class="p2">Dıştaki iki uzak gezegen çok daha sakin görünüyorlardı, ama bazı yönlerden daha da esrarengizdiler. Yüzeylerine karanlık çöktüğünde onlarda da yer yer ışıklar görülüyordu, ama bunlar iç taraftaki karmaşık dünyanın sürekli değişen yangınlarından çok farklıydı. Neredeyse sabit bir parlaklıkla yanıyorlardı ve birkaç küçük bölgede toplanmışlardı. Ama nesiller boyu bu alanlar büyümüş ve çoğalmışlardı.</p>

  <p class="p2">Ama küçük güneşler kadar parlak olan tüm o ışıkların en garip olanları, iki dünya arasında sık sık gidip gelirken görülenlerdi. Kendi denizlerinin biyolojik parlaklığını hatırlayan bazı Europa'lılar bir defasında bunların canlı yaratıklar olduğunu sanmışlardı; ama parlaklıkları bunu neredeyse imkansız kılıyordu. Yine de giderek daha fazla düşünür bu ışıkların -sabit şekillerin, hareketli güneşlerin- garip bir hayat belirtisi olduğuna inanmaya başladı.</p>

  <p class="p2">Ancak buna karşı oldukça mantıklı bir itiraz vardı. Eğer canlılarsa, neden Europa'ya hiç gelmiyorlar?</p>

  <p class="p2">Ama efsaneler var. Binlerce nesil önce, karaların fethedilmesinin ardından o ışıkların bazılarının çok yakına geldiği, ama gökyüzünü Güneş'ten bile parlak patlamalarla doldurarak yok oldukları söylenirdi. Ve ne gariptir, yere sert metaller yağmıştı; bazılarına da bugün bile tapılıyor.</p>

  <p class="p2">Yine de hiç biri, sonsuz günün sınırında bir yüzü hareketsiz Güneş'e, diğeri gece tarafına ebediyen dönük olarak duran büyük siyah tektaş kadar kutsal değil. En uzun Europa'lıdan -sarmaşık gibi kollarını tamamen kaldırdığında bile- on kat daha uzundu ve gizemle ulaşılmazlığın sembolüydü. Ona hiç dokunulmadı; sadece uzaktan tapılabilirdi. Çevresinde yaklaşmaya çalışanları iten Güç Çemberi vardı.</p>

  <p class="p2">Birçokları gökteki o hareketli ışıkları orada tutanın da aynı güç olduğuna inanıyor. Başarısız olsa bile, onlar Europa'nın bakir kıtalarına ve küçülen denizlerine düşecekler ve sonunda amaçları anlaşılmış olacak.</p>

  <p class="p2">&nbsp;</p>

  <p class="p2"><span class="t7">Europa'lılar o hareketli ışıkların ardındaki zekaların aynı siyah tektaşı ne kadar dikkatle ve hayranlıkla incelediklerini bilseler şaşırırlardı. Otomatik inceleme aygıtları yüzyıllardır dikkatle yörüngeden aşağı alçalıyor, sonuç her seferinde felaket oluyordu. Zamanı gelene kadar tektaş iletişime izin vermeyecekti.</span></p>

  <p class="p2"><span class="t7">O zaman geldiğinde -belki de Europa'lılar radyoyu icat edip bu kadar yakınlarından sürekli verilen mesajları fark ettiklerinde- tektaş da stratejisini değiştirebilirdi. Belki o zaman, Europa'lılarla bir zamanlar bağlı oldukları ırk arasındaki uçuruma bir köprü olmaları için kendi içinde uyuyan varlıkları bırakabilirdi, belki de bırakmazdı.</span></p>

  <p class="p2"><span class="t7">Belki de böyle bir köprü mümkün değildi ve böylesine yabancı iki bilinç formunun bir arada var olması imkansızdı. Eğer öyleyse, Güneş Sistemi içlerinden yalnızca birine ait olabilirdi.</span></p>

  <p class="p2"><span class="t7">Hangisi olacağını ise Tanrılar bile bilmiyor. Henüz...</span></p>

  <p class="p3"><span class="t4">&nbsp;</span></p>
</body>
</html>
