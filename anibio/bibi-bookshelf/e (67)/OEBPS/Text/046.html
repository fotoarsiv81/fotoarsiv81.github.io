<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DERİNLERDEKİ YANGIN</title>
</head>

<body>
  <h2 class="h22">DERİNLERDEKİ YANGIN</h2>

  <p class="p7">İlham geldiğinde Dünya çoktan geride kalmış, Jüpiter sisteminin muhteşem güzellikleri gözlerinin önünde hızla genişliyordu.</p>

  <p class="p2">Nasıl bu kadar kör, bu kadar aptal olabilirdi! Sanki daha önce uykusunda yürüyordu; ama artık uyanmaya başlıyordu.</p>

  <p class="p2">"Kimsin sen?" diye bağırdı. "Ne istiyorsun? Bunu bana neden yaptın?"</p>

  <p class="p2">Yanıt yoktu, ama onu duyduğuna emindi. Bir... varlık seziyordu, bir adamın gözleri sımsıkı kapalı olsa bile kapalı bir odada mı açık bir alanda mı olduğunu anlaması gibi. Çevresinde engin bir zekanın, kesin bir iradenin sönük yankısı vardı.</p>

  <p class="p2">Yankılanan karanlığa bir daha seslendi ve bu defa da doğrudan bir karşılık alamadı; yalnızca dikkatle izlendiği hissi vardı. Çok iyi; yanıtları kendisi bulurdu.</p>

  <p class="p2">Bazıları çok açıktı; kim ya da ne olurlarsa olsunlar insanla ilgileniyorlardı. Kendi anlaşılmaz amaçları için onun hafızasına girmiş ve her şeyi kaydetmişlerdi. Şimdi de aynı şeyi onun en derin duygularına yapmışlardı; bazen onun izniyle, bazen değil.</p>

  <p class="p2">Buna kızmamıştı, aslında daha yeni yaşadığı süreçten sonra bu tür çocuksu tepkiler vermesi olanaksızdı. Sevginin ve nefretin ve ihtirasın ve korkunun ötesindeydi ama bunları unutmamıştı ve bir zamanlar bir parçası olduğu dünyayı bu duyguların nasıl yönettiklerini hâlâ anlayabiliyordu. Çalışmanın amacı bu muydu? Eğer öyle ise hangi amaç için?</p>

  <p class="p2">Tanrıların oynadığı bir oyunda oyuncu olmuştu ve artık kuralları öğrenmeliydi.</p>

  <p class="p2">Dört küçük dış uydu; Sinope, Pasiphae, Carme ve Ananke'nin sivri kayaları bilincinde kısa kısa yanıp sönüyorlar, arkalarından Jüpiter'e onların yarı uzaklığında olan Elara, Lysithea, Himalia ve Leda geliyordu. Hepsine boş verdi; şimdi karşısında Callisto'nun çiçek bozuğu yüzü vardı.</p>

  <p class="p2">Dünya'nın kendi Ay'ından daha büyük olan eğri büğrü gezegenin çevresinde bir iki defa dolaştı, farkında bile olmadığı duyular buz ve taştan oluşan dış katmanları inceliyordu. Merakını hemen gidermişti; bu dünya donmuş bir fosildi, çok uzun süre önce onu az daha parçalayacak olan çarpışmaların izlerini hâlâ taşıyordu. İç içe bir dizi halkadan oluşan bir yarımküre tam on ikiden vurulmuştu, kayalar uzaydan gelen eski bir balyoz darbesiyle bir kilometre yüksekliğinde dalgalar halinde dağılmışlardı.</p>

  <p class="p2">Birkaç saniye sonra, Ganymede'nin çevresini dolaşıyordu. Artık karşısında çok daha karmaşık ve ilginç bir dünya vardı; Callisto'ya bu kadar yakın ve onunla hemen hemen aynı büyüklükte olmasına rağmen tamamen farklı bir görünüşü vardı. Birçok krater olduğu doğruydu, ama birçoğu yer kazılarak yapılmış gibiydi. Ganymede'in yüzeyinin en olağanüstü özelliği, birkaç kilometre aralıklı paralel izlerden oluşan dalgalı çizgilerdi. Burası, uydunun yüzeyinde bir o yana bir bu yana gidip gelen sarhoş köylülerden oluşan bir ordu tarafından sabanlarla açılmış gibiydi.</p>

  <p class="p2">Birkaç dönüş sonra Ganymede hakkında, Dünya'dan yollanmış tüm uzay araçlarından daha fazlasını gördü, bu bilgiyi daha sonra kullanmak üzere sakladı. Bir gün önemli olacaktı; buna emindi, ama neden öyle olduğunu bilmiyordu. Kendisini bilerek dünyadan dünyaya sürükleyen gücü de daha fazla anlamış sayılmazdı.</p>

  <p class="p2">Onu şimdi de Europa'ya getirmişti. Hâlâ büyük ölçüde pasif bir izleyiciydi, ama artık ilginin arttığını, dikkatin odaklandığını ve gücün yoğunlaştığını hissediyordu. Görünmeyen ve iletişim kurulamayan bir efendinin ellerinde bir kukla da olsa, o yönetici gücün bazı düşünceleri aklına sızmıştı ya da sızmasına izin verilmişti.</p>

  <p class="p2">Şimdi hızla yaklaşan düz, doğal yüzeyli gezegen ise ne Ganymede ne de Callisto'ya pek benzemiyordu. Organik görünüyordu; tüm yüzeyi dallar halinde uzayıp kesişen çizgilerle kaplıydı; sanki dünyayı saran bir damar sistemi gibiydi.</p>

  <p class="p2">Aşağıda Antarktika'dan çok daha soğuk, donmuş bir arazinin sonsuz buzları uzanıyordu. Bir uzay gemisi kalıntısının üzerinden geçtiğini görünce bir an şaşırdı. Talihsiz <span class="t7">Tsien</span>'i hemen tanıdı, incelediği haber görüntülerinin çoğunda vardı. Şimdi değil -şimdi değil- daha sonra yeterince fırsatı olacaktı...</p>

  <p class="p2">Sonra buzun içinden geçti. Girdiği dünya, ona olduğu kadar onu kontrol edenlere de yabancıydı.</p>

  <p class="p2">Bir okyanus dünyasıydı, gizli suları buzdan bir kabukla uzay boşluğundan korunuyordu. Buz birçok yerde kilometrelerce kalınlıktaydı; ama çatlayıp kırıldığı zayıf yerler de vardı. Öyleyse, Güneş Sistemi'nde başka hiçbir dünyada doğrudan temas etmemiş olan iki amansız düşman element arasında küçük bir çarpışma olmuştu. Deniz ve Uzay arasındaki savaş hep pata biterdi; açığa çıkan su kaynar ve donar, buzdan zırhı onarırdı.</p>

  <p class="p2">Yakındaki Jüpiter'in etkisi olmasa Europa'nın denizleri uzun zaman önce tamamen donmuş olurdu. Onun yerçekimi küçük gezegenin çekirdeğini sürekli zorluyordu; lo'yu sarsan güçler orada da iş başındaydı ama şiddeti çok daha azdı. Derin yüzeyde ilerledikçe, gezegenle uydusu arasındaki o halat çekme oyununun izlerini her yerde gördü.</p>

  <p class="p2">Ve bu oyunu duydu ve hissetti; sualtı depremlerinin sürekli gümbürtü ve gürleyişlerinde, iç kısımlardan sızan gazların tıslamasında ve çığların deniz dibi ovalarının üzerini süpüren infrasonik basınç dalgalarında. Europa'yı kaplayan okyanusun kargaşası ile karşılaştırıldığında Dünya'nın gürültülü denizleri sessiz kalırdı.</p>

  <p class="p2">Merak duygusunu yitirmemişti ve daha ilk vaha ona hoş bir sürpriz oldu. İç kesimlerden gelen mineralli suyla kaplı iç içe bir boru ve baca yığını neredeyse bir kilometre boyunca uzanıyordu. Bu Gotik şato bozuntusundan, sanki dev bir kalbin atışı gibi ağır bir ritimle siyah, kaynar sıvılar akıyordu. Ve tıpkı kan gibi, bu da hayatın varlığını kanıtlayan sahici bir işaretti.</p>

  <p class="p2">Kaynayan sıvılar yukarıdan sızan ölümcül soğuğu yok ediyor, deniz dibinde sıcacık bir bölge oluşturuyordu. Europa'nın içinden hayatın özü olan maddeleri çıkarıyor olmaları da en az bunun kadar önemliydi. Orada, hiç kimsenin tahmin etmediği bir yerde, bol bol enerji ve besin vardı.</p>

  <p class="p2">Ama bu tahmin edilmeliydi; Dünya okyanuslarının dibinde de böyle verimli vahaların, henüz bir nesil önce keşfedildiğini anımsadı. Burada çok daha geniş bir ölçüde ve çok daha çeşitliydiler. 'Şato'nun eğri büğrü duvarlarının yakınındaki tropik alanda bitkiye benzer ince, örümceksi yapılar vardı, ama hemen hemen hepsi hareket edebiliyordu. Aralarında acayip sülük ve solucanlar dolaşıyor, bazıları bitkilerle besleniyor, diğerleri gıdalarını doğrudan doğruya çevrelerindeki mineralli sulardan alıyorlardı. Isı&nbsp; kaynağından -tüm yaratıkların çevresinde&nbsp; ısındıkları denizaltı ateşi- uzaklaştıkça yengeç ya da örümceğe benzeyen, daha güçlü ve sağlam yapılı organizmalar da vardı.</p>

  <p class="p2">Bir alay biyolog hayatlarını o küçük vahayı inceleyerek geçirebilirdi. Paleozoik Dünya denizlerinin aksine sabit bir ortam değildi, bu yüzden evrim burada hızlı ilerlemiş, sayısız fantastik tür oluşturmuştu. Ve hepsi yok olmaya mahkumdu; her hayat kaynağı, kendini oluşturan güçler başka tarafa yöneldiğinde eninde sonunda ölecekti.</p>

  <p class="p2">Europa denizlerinin dibinde dolaşırken böyle trajedilere tekrar tekrar rastladı. Daire şeklindeki sayısız alan ölü yaratıkların kemikleri ve mineral kaplı kalıntılarıyla doluydu. Hayat kitabından evrim bölümlerinin birkaçı daha çıkarılmıştı.</p>

  <p class="p2">Bir adam boyundaki bükülmüş borazanlara benzeyen dev, boş kabuklar gördü. Deniz tarakları farklı farklı şekillerdeydi; iki hatta üç kabukları vardı. Ve metrelerce uzunlukta taş yılankavi şekiller vardı; Tebeşir Devri'nin sonunda Dünya okyanuslarının dibinden esrarlı bir şekilde kaybolan güzel ammonitlere çok benziyorlardı.</p>

  <p class="p2">Deniz dibinde bir oraya bir buraya arandı durdu. Gördüğü harikaların belki de en büyüğü, çukur bir vadide yüz kilometre boyunca akan kızgın lav nehriydi. O derinlikte basınç öyle yüksekti ki, kızgın magmaya temas eden su buharlaşamıyordu, bu yüzden iki sıvı gergin bir ateşkesle bir aradaydı. İnsanın gelişinden çok önce, Mısır hikayesinin bir benzeri orada, bir başka dünyada ve uzaylı aktörler tarafından canlandırılmıştı. Nil'in çölün dar bir alanına hayat verişi gibi, bu ısı nehri de Europa'nın derinliklerini canlandırmıştı. Kıyıları boyunca, iki kilometreden daha geniş olmayan bir alanda, türler birbiri ardına evrim geçirmiş, gelişmiş ve ölmüşlerdi. Ve en azından biri, ardında bir anıt bırakmıştı.</p>

  <p class="p2">Önce onun neredeyse tüm ısı delikleri gibi mineral tuzlarıyla kaplı olduğunu sandı. Ama yaklaşınca bunun doğal bir oluşum olmadığını, zeka ürünü bir yapı olduğunu gördü. Belki de içgüdüyle yapılmıştı. Dünya'da da beyaz karıncalar bunun kadar etkileyici şatolar yapıyorlardı, bir örümcek ağı da daha ince tasarlanırdı.</p>

  <p class="p2">Orada yaşamış olan yaratıklar oldukça küçük olmalıydılar, çünkü var olan tek giriş sadece yarım metre genişliğindeydi. Bu giriş -birbiri üstüne yığılmış taşlarla yapılmış, kalın duvarlı bir tünel- yapanların niyetlerini belli ediyordu. Eriyik Nil'lerinin kıyısından pek uzak olmayan bir yerde, o titreşen parıltının içinde bir kale inşa etmişlerdi.</p>

  <p class="p2">Gitmelerinin üzerinden en fazla birkaç yüzyıl geçmiş olmalıydı. Şekilsiz taşlardan yapılmış duvarları kaplayan mineral birikintisi inceydi. O taşları toplamak çok zor olmalıydı. Kalenin neden terk edildiğini açıklayan bir tanık vardı. Çatının bir bölümü, belki de art arda olan depremlerden birinde çökmüştü. Ve sualtında, çatısız bir kale düşmanlara tamamen açıktı.</p>

  <p class="p2">Lav nehri boyunca başka bir zeka belirtisine rastlamadı. Yalnız bir defa, sürünen bir adamı andıran bir şey gördü, ama gözleri ve burun delikleri yoktu, yalnızca sürekli yutkunup duran ve çevresindeki sıvı ortamdan beslenen dişsiz bir büyük ağzı vardı.</p>

  <p class="p2">Derinlerdeki çöllerin incecik hayat damarları boyunca belki de büyük kültürler ve hatta medeniyetler yükselmiş ve çökmüştü, Europa'nın Timur'ları ve Napoleon'ları önderliğinde ordular yürümüştü (ya da yüzmüştü). Ve dünyalarının diğer yerleri bunu asla bilemeyeceklerdi, çünkü tüm o sıcak vahalar birbirinden gezgenler kadar kopuktu. Lav nehrinin parıltısında güneşlenen ve sıcak çatlakların etrafında beslenen yaratıklar, adalarının arasındaki ölümcül bölgeyi geçemiyorlardı. Eğer tarihçileri ve filozofları olsaydı, her kültür kendisinin Evren'de yalnız olduğuna inanmış olurdu.</p>

  <p class="p2">Yine de, vahalar arasındaki boşluklar bile hayat an tamamen yoksun değildi; oradaki katı şartlara uymuş daha dayanıklı yaratıklar da vardı. Yüzgeçleriyle hareket eden dikey kuyruklu, çizgili torpilbalıkları yüzüyorlardı, bunlar Europa'nın balıklarıydı. Dünya okyanuslarındaki en başarılı canlılara benzerlik kaçınılmazdı; evrim aynı hareket problemleri için benzer&nbsp; çözümler bulmak zorundaydı. Kabaca birbirinin neredeyse aynı, ama hayat ağacında çok uzak dallarda yer alan yunus ve köpekbalığı buna şahitti.</p>

  <p class="p2">Dünyadaki balıklarla Europa'nın balıkları arasında çok açık bir fark bulunuyordu; solungaçları yoktu, çünkü yüzdükleri suda alınabilecek bir oksijen izine pek kolay rastlanmıyordu. Yeryüzündeki jeotermal bacaların çevresindeki yaratıklar gibi onların metabolizmaları da yakın volkanik çevrede bolca bulunan sülfür bileşiklerine bağlıydı. Ve pek azının gözleri vardı. Ender lav püskürmeleri ve eş arayan yaratıkların, av peşindeki avcıların yaydıkları titrek parıltılar dışında, ışıksız bir dünyaydı.</p>

  <p class="p2">Kaderi de kötüydü. Enerji kaynakları sürekli değildi ve devamlı azalıyordu, ayrıca onları oluşturan sarsıntılar da sürekli zayıflıyordu. Zekaları gelişse bile Europa'lılar dünyalarının donuşuyla yok olmaya mahkumdular. Ateşle buz arasında kısılıp kalmışlardı.</p>

  <p class="p3">&nbsp;</p>
</body>
</html>
