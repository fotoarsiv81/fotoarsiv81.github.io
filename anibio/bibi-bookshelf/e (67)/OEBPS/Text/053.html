<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>MAKİNEDEKİ HAYALET</title>
</head>

<body>
  <h2 class="h20">MAKİNEDEKİ HAYALET</h2>

  <p class="p7">"Üzgünüm Heywood, hayaletlere inanmam. Mantıklı bir&nbsp; açıklaması olmalı. İnsan aklının açıklayamayacağı hiçbir şey yoktur."</p>

  <p class="p2">"Katılıyorum Tanya. Ama Haldane'nin ünlü sözünü hatırla: Evren sadece hayal ettiğimizden daha garip değil; hayal edebileceğimizden daha garip."</p>

  <p class="p2">Curnow hınzırca "Ve Haldane" diye araya girdi, " iyi bir komünistti."</p>

  <p class="p2">"Belki, ama bu söz&nbsp; bir sürü mistik saçmalığı desteklemeye yarar. HAL'ın davranışı bir tür programlama sonucu olmalı. Yarattığı... kişilik bir tür nesne olmalı. Sizce de öyle değil mi, Dr. Chandra?"</p>

  <p class="p2">Bu boğaya kırmızı bayrak sallamaktı; Tanya çaresiz kalmış olmalıydı. Ancak Chandra'nın tepkisi, onun için bile fazla yumuşaktı. Bir şeyle meşgul gibiydi, sanki ciddi ciddi bir başka bilgisayar arızası olasılığını düşünüyordu.</p>

  <p class="p2">"Dışarıdan bir giriş yapılmış olmalı, Kaptan Orlova. HAL böylesine tutarlı, sesli ve görüntülü bir hayali kendi kendine yaratamaz. Dr. Floyd doğruyu söylüyorsa, demek ki biri kontrol ediyordu. Tabii ki aynı anda; çünkü konuşmada boşluk olmamış."</p>

  <p class="p2">Max "Bu beni bir numaralı şüpheli durumuna düşürüyor" diye heyecanlandı. "Uyanık olan sadece bendim."</p>

  <p class="p2">Nikolai "Saçmalama Max" diye ona çıkıştı. "Ses kısmı kolay olabilir, ama o ... görüntünün yeterli aletler olmadan ayarlanması mümkün değil. Lazer ışınları, elektrostatik alanlar... bilmiyorum. Belki bir sahne sihirbazı yapabilir, ama bir kamyon dolusu dekor gerekir."</p>

  <p class="p2">Zenia "Bir&nbsp; dakika!" diye atıldı. "Bu gerçekten olduysa, HAL mutlaka&nbsp; hatırlıyordur&nbsp; ve&nbsp; ona sorsak..."</p>

  <p class="p2">Çevresindekilerin bakışlarını görünce sustu. Küçük düşmesine ilk acıyan Floyd oldu.</p>

  <p class="p2">"Bunu denedik Zenia; olay hakkında hiçbir şey hatırlamıyor. Ama diğerlerine de söylediğim gibi, bu hiçbir şeyi kanıtlamaz. Chandra, HAL'ın hafızalarının istenilen bölümlerinin bilinebileceğini göstermişti ve yardımcı ses sentez modüllerinin de ana sistemle ilgisi yok. HAL fark etmeden çalıştırılabilirler..." Nefes almak için durdu ve kimseye fırsat vermeden devam etti.</p>

  <p class="p2">"Bu durumda fazla alternatif olmadığını kabul ediyorum. Ya hepsi bir hayaldi ya da gerçekten oldu. Hayal olmadığını biliyorum, ama bir tür halüsinasyon olmadığına emin değilim. Ama Katerina sağlık raporlarımı gördü; böyle bir sorunum olsa burada olmayacağımı biliyor. Yine de bu olasılık yok sayılamaz ve bunu en mantıklı açıklama olarak görürseniz sizi suçlamam. Herhalde ben de öyle yapardım.</p>

  <p class="p2">Hayal olmadığını kanıtlamamın tek yolu, bunu destekleyecek bazı deliller bulmam. Bu yüzden size son zamanlarda olan bazı garip şeyleri hatırlatayım. Dave Bowman'ın Büyük Birad... Zagadka'ya gittiğini biliyoruz. Bir şey çıktı ve Dünya'ya yöneldi. Vasili onu gördü, ben görmedim! Sonra sizin bombanın esrarengiz patlaması."</p>

  <p class="p2">"Sizinki."</p>

  <p class="p2">"Bağışlayın, Vatikan'ınki. Ve bundan kısa süre sonra Bayan Bowman'ın hiçbir tıbbi neden yokken gayet huzurlu bir şekilde ölmesi de çok ilginç. Arada bir bağlantı var demiyorum, ama... şey, ne derler bilirsiniz : Bir kez olursa kazadır, iki kez olursa tesadüf, üç kez olursa kasıtlıdır."</p>

  <p class="p2">Max ani bir heyecanla "Bir şey daha var" diye atıldı. "Günlük haberlerden birinde rastladım; küçük bir haberdi. Kumandan Bowman'ın eski bir kız arkadaşı ondan bir mesaj aldığını söylemiş."</p>

  <p class="p2">Sasha "Evet, aynı haberi ben de gördüm" diye onayladı.</p>

  <p class="p2">Floyd inanamayarak "Ve hiç söz etmediniz ha" diye sordu. İkisi de biraz utanmışlardı.</p>

  <p class="p2">Max utanarak "Şey, herkes bunu alaya alıyordu" dedi. "Kadının kocası söylemiş. Kendisi ise inkar etmiş galiba."</p>

  <p class="p2">"Spiker bunun şöhret için yapıldığını söylemişti, tıpkı o günlerdeki UFO görme salgını gibi. O ilk hafta ne kadar çoktu; sonra onlara haberlerde yer bile vermediler."</p>

  <p class="p2">"Belki bazıları gerçekti. Eğer silinmediyse, o haberi geminin arşivlerinden bulabilir ya da Görev Kontrol'den tekrarlamasını isteyebilir misin?"</p>

  <p class="p2">Tanya alayla "Yüz hikaye de anlatsanız ikna olmam" dedi. "Bize somut delil gerek."</p>

  <p class="p2">"Ne gibi?"</p>

  <p class="p2">"Şey, HAL'ın bilmeyeceği ve hiçbirimizin ona söylemiş olamayacağı bir şey. Fiziksel bir belirti."</p>

  <p class="p2">"Eski usül, iyi bir mucize mi?"</p>

  <p class="p2">"Evet, bu olur. Bu arada, Görev Kontrol'e bir şey söylemeyeceğim. Sana da öyle yapmanı tavsiye ederim Heywood."</p>

  <p class="p2">Heywood kesin bir emri duyar duymaz anlardı ve isteksizce onayladı. "Buna uymaktan memnun olurum. Ama bir önerim var."</p>

  <p class="p2">"Evet?"</p>

  <p class="p2">"Olasılıkları göz önüne alıp planlar yapmaya başlamalıyız. Bu uyarının gerçek olduğunu kabul edelim. Ben ediyorum."</p>

  <p class="p2">"Bu konuda ne yapabiliriz ki? Hiçbir şey. Tabii Jüpiter uzayından istediğimiz zaman ayrılabiliriz ama fırlatma penceresi açılana kadar Dünya'ya dönüş yörüngesine giremeyiz."</p>

  <p class="p2">"Bu bize verilen zamandan on bir gün sonra!"</p>

  <p class="p2">"Evet. Daha önce gitmek isterdim; ama yüksek enerjili bir yörünge için yeterli yakıtımız yok..."</p>

  <p class="p2">Tanya'nın ses tonunda alışılmadık bir belirsizlik vardı. "Bunu daha sonra duyuracaktım, ama madem konu açıldı..."</p>

  <p class="p2">Herkes aynı anda iç çekti ve dinleyiciler bir anda sustular.</p>

  <p class="p2">"Yörüngemizi ideal Hohmann yörüngesine yaklaştırıp yakıtı daha idareli kullanmak için kalkışımızı beş gün ertelemek istiyorum."</p>

  <p class="p2">Duyuru bekleniyordu ama yine de bir homurtu korosuyla karşılandı.</p>

  <p class="p2">Katerina biraz karamsar bir ses tonuyla "Bu varış zamanımızı nasıl etkileyecek" diye sordu. İki güçlü kadın bir an, birbirine saygı duyan ama geri adım atmaya da niyetli olmayan denk rakipler gibi birbirlerini süzdüler.</p>

  <p class="p2">Sonunda Tanya "On gün" diye yanıtladı.</p>

  <p class="p2">Max gerginliği azaltmak için neşeyle "Geç olması hiç olmamasından iyidir" dedi, ama pek başarılı olamadı.</p>

  <p class="p2">Floyd fark etmedi bile; kendi düşüncelerinde kaybolmuştu. Yolculuğun süresi o ve iki meslektaşı için önemli değildi, rüyasız uykularında olacaklardı. Ama bunun şimdi hiçbir önemi yoktu.</p>

  <p class="p2">O esrarengiz gün gelmeden gitmezlerse,&nbsp; hiç&nbsp; gidemeyeceklerine&nbsp; emindi&nbsp; ve&nbsp; bunu bilmek içini ümitsizlikle dolduruyordu.</p>

  <p class="p2">"...Bu inanılmaz ve çok korkutucu bir durum Dimitri. Dünya'da bundan haberi olan tek kişi sensin, ama çok yakında Tanya ve ben Görev Kontrol'e her şeyi açıklamak zorunda kalacağız. "Materyalist vatandaşlarının bazıları bile bir varlığın HAL'ı... Ee, işgal ettiğini kabul etmeye hazırlar. Sasha iyi bir deyim buldu: Makinedeki Hayalet.</p>

  <p class="p2">Teoriler türeyip duruyor: Vasili her gün yeni bir tane buluyor. Çoğu o eski bilimkurgu klişesi, düzenli enerji alanı üzerine çeşitlemeler. Ama ne tür bir enerji? Elektriksel olamaz, olsa aletlerimiz onu kolayca fark ederdi. Aynı şey radyasyon için de geçerli; en azından bildiğimiz türleri için. Vasili kendini iyice kaptırdı, nötron dalgalarından ve daha yüksek boyutlu uzayla kesişmelerden söz ediyor. Tanya bütün bunların mistik saçmalıklar olduğunu söylüyor -bu ifadeyi çok seviyor- ve ikisi arasındaki gerginlik daha önce görmediğimiz bir noktaya geldi. Dün gece birbirlerine bağırdıklarını duyduk. Moral verici sayılmaz.</p>

  <p class="p2">Korkarım hepimiz gerildik ve yıprandık. Bu uyarı ve ertelenen kalkış tarihi, Büyük Birader konusunda hiçbir şey yapamayışımızın verdiği kızgınlığa eklendi. Şu Bowman şeyiyle iletişim kurabilsem, bir faydası -belki- olurdu. Acaba nereye gitti? Belki de ilk bağlantıdan sonra bizden sıkıldı, hepsi bu. İstese bile, bize ne anlatabilirdi ki! Kahretsin ve <span class="t7">chyort vozmt.</span> Lanet olsun, gene Sasha'nın berbat Rusingilizce'siyle konuşuyorum. Konuyu değiştirelim.</p>

  <p class="p2">Tüm yaptıkların ve evdeki durumu haber verdiğin için sana pek teşekkür edemiyorum. Artık biraz daha iyiyim. Herhalde çözümsüz bir soruna en iyi çare, endişelenecek daha da büyük bir sorunun olması.</p>

  <p class="p3">İlk defa olarak, Dünya'yı bir daha görebilecek miyiz diye merak ediyorum."</p>

  <h2 class="h21"><a id="ncx1620"></a>&nbsp;</h2>
</body>
</html>
