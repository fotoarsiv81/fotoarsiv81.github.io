<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>DİRİLİŞ</title>
</head>

<body>
  <h2 class="h22">DİRİLİŞ</h2>

  <p class="p7">Floyd&nbsp; kendi&nbsp; kendine,&nbsp; 'uyuyan&nbsp; bir&nbsp; devi&nbsp; uyandırmak&nbsp; üzereyiz.'&nbsp; dedi.&nbsp; Bunca&nbsp; yıldan&nbsp; sonra&nbsp; HAL varlığımızı nasıl karşılayacak? Geçmişten ne hatırlayacak? Ve dost mu olacak, düşman mı?&nbsp; <span class="t7">Discovery</span>'nin uçuş güvertesinin sıfır yerçekimli ortamında Dr. Chandra'nın arkasına geçerken Floyd'un aklı hep birkaç saat önce takıp test ettikleri kesici devredeydi. Radyo kontrolü elinin birkaç santimetre ötesindeydi ve onu yanında getirdiği için kendini aptal gibi hissediyordu. Bu aşamada HAL geminin işlem devrelerine hâlâ bağlanmamıştı. Tekrar çalıştırılsa bile bedensiz bir beyin olacaktı, ama duyu organları olacaktı, iletişim kurabilecek ama bir şey yapamayacaktı. Curnow'un dediği gibi "olsa olsa küfür edebilirdi."</p>

  <p class="p2">Chandra "İlk test için hazırım Kaptan" dedi. "Eksik tüm modüllerin yerlerine yenileri takıldı ve tüm devrelerde teşhis programlarını denedim. Her şey normal görünüyor, en azından bu aşamada."</p>

  <p class="p2">Kaptan Orlova Floyd'a baktı, o da başıyla onayladı. Chandra'nın ısrarıyla bu kritik ilk çalıştırmada sadece üçü vardı ve bu küçük seyirci grubunun bile istenmediği belliydi.</p>

  <p class="p2">"Çok iyi Dr. Chandra." Protokole her zaman uyan kaptan hemen ekledi "Dr. Floyd onayladı ve benim de itirazım yok."</p>

  <p class="p2">Chandra onaylamadığını belirten bir tonda "Şunu açıklamalıyım ki" dedi "ses tanıma ve konuşma sentez merkezleri zarar görmüş. Ona konuşmayı en baştan öğretmemiz gerekecek. Şanslıyız ki insandan milyonlarca defa daha hızlı öğreniyor."</p>

  <p class="p2">Bilim adamının parmakları klavyede dans ederek bir sürü rastgele sözcük yazdı, her biri ekran da belirdikçe dikkatle telaffuz etti. Sözcükler hoparlörden bozuk bir yankı gibi duyuldular. Cansız, hatta mekanik, hiçbir zeka duygusu yoktu. 'Bu eski HAL değil.' diye düşündü Floyd. Ben çocukken moda olan ilkel konuşan oyuncaklardan daha iyi değil.</p>

  <p class="p2">Chandra TEKRAR tuşuna bastı ve sözcükler bir defa daha duyuldu. Şimdiden belirgin bir ilerleme olmuştu ama hiç kimse bu konuşucuyu bir insanla karıştırmazdı.</p>

  <p class="p2">"Ona verdiğim sözcükler temel İngilizce fonemleri içeriyor; yaklaşık on tekrarla anlaşılır hale gelir. Ama gerçekten iyi bir terapi yapmak için gerekli aletlerim yok."</p>

  <p class="p2">Floyd "Terapi mi?" diye sordu. "Yani beyni mi zarar görmüş?"</p>

  <p class="p2">Chandra "Hayır" diye atıldı. "Mantık devreleri harika durumda. Sadece ses çıkışı zedelenmiş olabilir ama giderek düzelecektir. Bu yüzden, yanlış anlaşılmaları önlemek için her şeyi ekrandan kontrol edin. Ve konuştuğunuzda da dikkatli telaffuz edin."</p>

  <p class="p2">Floyd, Kaptan Orlova'ya acı acı güldü ve beklenen soruyu sordu. "Ya buradaki onca Rus aksanı?"</p>

  <p class="p2">"Kaptan Orlova ve Dr. Kovalev için sorun olmayacağına eminim. Ama diğerleri... şey, kişisel testler yapmamız gerekecek. Geçemeyen klavyeyi kullanmak zorunda kalacak."</p>

  <p class="p2">"Buna daha oldukça zaman var. Şu an için iletişim yapacak tek kişi sizsiniz. Katılıyor musunuz, Kaptan?"</p>

  <p class="p2">"Tamamen."</p>

  <p class="p2">Chandra bir anlık bir işaretle onayladı. Parmakları klavyenin üzerinde uçmaya devam ediyordu, sözcük ve sembollerle dolu sütunlar ekranda öylesine hızlı beliriyorlardı ki hiçbir insan ne dediklerini anlayamazdı. Chandra'nın <span class="t7">eidetik</span> bir hafızası olduğunu düşünüyorlardı, bir bakışta sayfalarca bilgiyi tanıyabiliyordu.</p>

  <p class="p2">Floyd ve Orlova tam onu gizli ibadetiyle baş başa bırakmak için gitmek üzereyken aniden elini uyarırcasına ya da bir şey bekliyormuş gibi kaldırarak kalmalarını işaret etti. Önceki hızlı hareketlerinin aksine biraz tereddütle bir kilit kolunu açtı ve tek, ayrı bir tuşa bastı.</p>

  <p class="p2">Aynı anda, konsoldan bir ses geldi, ama artık insan konuşmasının mekanik bir taklidi değildi. Henüz sadece temel seviyede de olsa, zeki, bilinçli, kendinin farkında bir sesti.</p>

  <p class="p2">"Günaydın Dr. Chandra. Ben HAL. İlk dersim için hazırım."</p>

  <p class="p2">Bir an şok bir sessizlik oldu, sonra aynı güdüyle iki gözlemci güverteden ayrıldı. Heywood Floyd gözüyle görmese inanmazdı. Dr. Chandra ağlıyordu.</p>

  <p class="p3">&nbsp;</p>
</body>
</html>
