<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>TEDAVİ</title>
</head>

<body>
  <h2 class="h22">TEDAVİ</h2>

  <p class="p7">Uzayda milyonlarca kilometre uzaktayken Dünya'daki velvele hiç rahatsız etmiyordu. <span class="t7">Leonov</span> ekibi Birleşmiş Milletler'deki tartışmaları, haber yorumcularının teorilerini, UFO görenlerin her zamanki karmakarışık açıklamalarını ilgili ama biraz da umursamazca izliyordu. Başka hiçbir şey görmemişlerdi ve bu tartışmalara bir katkıları olamazdı. <span class="t7">Zagadka,</span> yani Büyük Birader, her zamanki gibi varlıklarına karşı kayıtsızdı. Aslında bu gerçekten ironik bir durumdu; bir sırrı çözmek için Dünya'dan bunca yolu gelmişlerdi ve görünüşe göre yanıt geride, başlangıç noktasındaydı.</p>

  <p class="p2">İlk defa olarak ışık hızının yavaşlığına ve Dünya-Jüpiter arasında canlı röportaj yapılmasını olanaksız kılan iki saatlik farka minnet duydular. Buna rağmen Floyd medyadan o kadar çok teklif aldı ki sonunda greve başladı. Her şeyi defalarca anlatmıştı ve söylenecek hiçbir şey kalmamıştı.</p>

  <p class="p2">Ayrıca hâlâ yapılacak çok iş vardı. Fırlatma penceresi açıldığında hemen yola çıkabilmek için <span class="t7">Leonov</span>'un bu uzun yolculuğa hazırlanması gerekliydi. Zamanlama önemli değildi; bir ay gecikseler bile bu sadece yolculuğu uzatırdı. Chandra, Curnow ve Floyd Güneşe doğru yol alırken uyuyacakları için farkına bile varmazlardı; ama ekibin geri kalanı gökyüzü mekaniği izin verdiği anda derhal gitmeye kesinlikle kararlıydı.</p>

  <p class="p2"><span class="t7">Discovery</span> hâlâ birçok sorun çıkarıyordu. <span class="t7">Leonov</span>'dan çok sonra kalkacak ve yaklaşık üç yıl sürecek bir minimum enerji rotasında gelecek olmasına rağmen, geminin yakıtı Dünya'ya dönmeye ancak yeterdi. Ve bu da ancak HAL uzun mesafeden izleme dışında bir insan yardımı olmadan uçmaya güvenli bir şekilde programlanabilirse mümkün olacaktı. İşbirliği yapmazsa, <span class="t7">Discovery'nin</span> bir kez daha bırakılması gerekecekti.</p>

  <p class="p2">HAL'ın kişiliğinin beyin özürlü bir çocuktan şaşkın bir ergene ve zamanla alçakgönüllü bir yetişkine düzenli dönüşümünü izlemek çok ilginç, hatta etkileyiciydi. Floyd insanbiçimci bu tür benzetmelerin çok yanıltıcı olduğunu bilse de kullanmadan edemiyordu.</p>

  <p class="p2">Zaman zaman olup bitenler ona oldukça tanıdık geliyordu. Sorunlu gençlerin efsanevi Sigmund Freud'un her şeyi bilen torunları tarafından yola getirildiği video dramalarını fazlasıyla seyretmişti. Jüpiter'in gölgesinde de aynı hikaye oynanıyordu işte.</p>

  <p class="p2">Onarım ve teşhis programları saniyede milyonlarca bitlik bir hızla HAL'ın devrelerinden geçerek olası arızaları belirleyip düzeltiyor ve elektronik psikanaliz insanın kesinlikle algılayamayacağı bir hızla ilerliyordu. Bu programların çoğu HAL'ın ikizi SAL 9000'de daha önce denenmiş olmalarına rağmen, iki bilgisayar arasında eş zamanlı bir diyalog sağlanamayışı önemli bir engeldi. Bazen terapinin kritik bir noktasında Dünya'dan kontrol etmek gerektiğinde saatler ziyan oluyordu.</p>

  <p class="p2">Chandra'nın tüm çalışmalarına rağmen HAL'ın tedavisi hâlâ tamamlanmış olmaktan çok uzaktı.</p>

  <p class="p2">HAL'ın&nbsp; birçok&nbsp; özel&nbsp; durumu&nbsp; ve&nbsp; sinirli&nbsp; tikleri&nbsp; vardı.&nbsp; Bazen&nbsp; söylenilen&nbsp; sözcükleri&nbsp; dikkate&nbsp; bile almıyordu; ama klavyeden girilen her şeyi anlıyordu. Ters yönde ise kendi yanıtları daha da tuhaftı.</p>

  <p class="p2">Sözlü yanıt verip bunları ekranda yansıtmadığı oluyordu. Bazen ise her ikisini de yapıyor ama bunu kağıda basmıyordu. Ne nedenini söylüyor ne de açıklama yapıyordu; hatta Melville'in otistik memuru Bartleby'nin hiç değişmeyen <span class="t7">'yapmamayı tercih ediyorum'</span>unu bile söylemiyordu.</p>

  <p class="p2">Yine de isteksiz olduğu kadar asi değildi, bu sadece belli görevlerde oluyordu. Curnow'un çok iyi ifade ettiği gibi, "onunla konuşup bunalımını geçirerek" sonunda yardımcı olmasını sağlamak her zaman mümkündü.</p>

  <p class="p2">Dr. Chandra'nın gerginleşmeye başlaması normaldi. Bir defasında Max Brailovsky eski bir asılsız haberi masumca hatırlattığında neredeyse kendini kaybediyordu.</p>

  <p class="p2">"Dr. Chandra, HAL adını IBM'in bir adım önünde yer almak için seçtiğiniz doğru mu?"</p>

  <p class="p2">"Tamamen palavra! Yarımız IBM'den geldik ve yıllardır bu hikayeyi kapatmaya çalışıyoruz. Artık her akıllı insan HAL adının Heuristik Algorithmic'den geldiğini biliyor sanıyordum."</p>

  <p class="p2">Daha sonra Max büyük harfleri diğerlerinden ayrı duyduğuna yemin etmişti.</p>

  <p class="p2">Floyd'un kişisel görüşü, <span class="t7">Discovery</span>'yi Dünya'ya güvenli olarak uçurabilmeleri olasılığının en fazla ellide bir olduğuydu. Ama Chandra karşısına beklenmedik bir teklifle geldi. "Dr. Floyd, biraz konuşabilir miyiz?"</p>

  <p class="p2">Bunca haftadan ve paylaşılan şeylerden sonra bile Chandra hep eskisi kadar resmiydi; sadece Floyd'a değil, tüm ekibe karşı. Geminin bebeği Zenia'ya bile 'bayan' diye hitap ediyordu.</p>

  <p class="p2">"Tabii Chandra. Ne vardı?"</p>

  <p class="p2">"Hohmann dönüş yörüngesindeki en olası altı değişim için programlamayı bitirdim. Beşi simülasyonda denendi, sorun yok."</p>

  <p class="p2">"Mükemmel. Eminim Dünya'da -Güneş Sistemi'nde- hiç kimse bunu yapamazdı."</p>

  <p class="p2">"Teşekkür ederim. Ancak benim gibi siz de biliyorsunuz ki her olasılık için programlamamız olanaksız. HAL kusursuz çalışabilir -çalışır- ve mantıklı olan her acil durumu halleder. Ama bazı basit kazalar -bir tornavidayla onarılabilecek küçük arızalar, kopan kablolar, takılan düğmeler- onu çaresiz bırakıp tüm uçuşu bitirebilir."</p>

  <p class="p2">"Elbette kesinlikle haklısınız, bu beni de endişelendiriyor. Ama ne yapabiliriz ki?"</p>

  <p class="p2">"Çok basit. <span class="t7">Discovery</span>'de kalmak istiyorum."</p>

  <p class="p2">Floyd'un ilk tepkisi Chandra'nın delirdiğini düşünmek oldu. Ama biraz düşününce, belki sadece yarı delirmişti. Gerçekten de <span class="t7">Discovery</span>'nin Dünya'ya olan uzun yolculuğunda bir insan -o mükemmel, her işi gören bakım ve onarım aracı- bulundurmak, basarı ile başarısızlık arasındaki fark olabilirdi. Ama bu hiç de kolay değildi.</p>

  <p class="p2">Floyd tedbirli konuşarak "Bu ilginç bir fikir" diye yanıtladı. "Ve bu düşüncenizi takdir ediyorum. Ama tüm sorunları düşündünüz mü?" Bu aptalca bir soruydu; Chandra tüm yanıtları çoktan hazırlamıştı mutlaka.</p>

  <p class="p2">"Üç yıldan fazla tek başınıza olacaksınız. Bir kaza geçirirseniz ya da tıbbi yardıma ihtiyacınız olursa?"</p>

  <p class="p2">"Bu riski göze almaya hazırım."</p>

  <p class="p2">"Ya yiyecek, su? <span class="t7">Leonov</span>'da yeterince yok."</p>

  <p class="p2"><span class="t7">"Discovery</span>'nin dönüşüm sistemini kontrol ettim; fazla zorlanmadan tekrar çalıştırılabilir. Ayrıca biz Hintliler çok az şeyle de yetinebiliriz."</p>

  <p class="p2">Chandra'nın kökeninden söz etmesi, hatta kişisel bir şey söylemesi alışılmadık bir şeydi; Floyd sadece 'samimi' itirafını hatırlıyordu. Ama söylediğinden şüphesi yoktu; Curnow bir defasında Dr. Chandra'nın ancak yüzyıllar süren bir açlıkla oluşabilecek bir fiziği olduğunu söylemişti. Bu onun tatsız şakalarından biri gibi görünse de ardında kötü bir niyet yoktu; hatta acıma vardı, tabii Chandra'ya belli etmeden.</p>

  <p class="p2">"Karar vermek için önümüzde haftalar var. Tekrar düşüneceğim ve Washington'la konuşacağım."</p>

  <p class="p2">"Teşekkür ederim; hazırlıklara başlamamın bir sakıncası var mı?"</p>

  <p class="p2">"Şey, tabii ki yok, yeter ki şu andaki planlarla çakışmasınlar. Unutmayın, son kararı Görev Kontrol verecek."</p>

  <p class="p2">Ve Görev Kontrol'ün ne diyeceğini çok iyi biliyorum. Bir adamın uzayda üç yıl yalnız olarak hayatta kalmasını ummak çılgınlıktı.</p>

  <p class="p3">Ama tabii ki, Chandra her zaman yalnız olmuştu.</p>

  <h2 class="h21"><a id="ncx1329"></a>&nbsp;</h2>
</body>
</html>
