<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>ATEŞLEME</title>
</head>

<body>
  <h2 class="h20">ATEŞLEME</h2>

  <p class="p7">Buraya tekrar, hele böylesine garip bir görevle geleceğini hiç düşünmemişti. <span class="t7">Discovery</span>'ye tekrar girdiğinde gemi uzaklaşan <span class="t7">Leonov</span>'un çok gerisinde kalmıştı ve yavaş yavaş Jüpiter'den uzaklaşıyordu. Yörüngesinin uzak noktası dış uyduların arasındaydı. Çağlar boyunca birçok kuyruklu yıldız çekim alanına yakalanıp Jüpiter'in etrafında böyle uzun bir yörüngeye girmiş, karşılıklı yerçekimlerinin kaderini belirlemesini beklemişti.</p>

  <p class="p2">O tanıdık güverte ve koridorlardan hayat tamamen çekilmişti. Gemiyi kısa bir süre için uyandıran adamlar ve kadınlar uyarısına uymuşlardı; artık güvende olmalıydılar, ama bu da kesin değildi. Ama son dakikalar akıp giderken, kendisini kontrol edenlerin kozmik oyunlarının sonucunu her zaman tahmin edemediklerini fark etmişti.</p>

  <p class="p2">Her şeyi yapabilmenin inanılmaz can sıkıntısına henüz ulaşmamışlardı; deneyleri her <span class="t7">zaman</span> başarılı olmuyordu. Evrenin her yerinde başarısızlıkların delilleri vardı, bazıları o <span class="t7">kadar</span> belirsizdi ki kozmik fonda kaybolmuşlardı bile, <span class="t7">bazıları</span> ise binlerce dünyadaki gökbilimcileri şaşırtacak kadar görseldiler. Buradaki sonucun belli olmasına artık dakikalar vardı; o son dakikalarda yine HAL ile yalnızdı.</p>

  <p class="p2">Önceki varlığında bir klavyeyle <span class="t7">yazılan</span> ya da mikrofona söylenen hantal sözcükler aracılığıyla iletişim kurabiliyorlardı. Şimdi ise düşünceleri ışık hızında birbirine karışıyordu:</p>

  <p class="p2">"Beni algılıyor musun HAL?"</p>

  <p class="p2">"Evet, Dave. Ama neredesin? Monitörlerimin hiçbirinde seni göremiyorum."</p>

  <p class="p2">"Bunun önemi yok. Senin için yeni emirler var. R23 ile R35 arasındaki kanatlardaki kızıl ötesi Jüpiter radyasyonu hızla yükseliyor. Sana bir sınırlama değeri kümesi vereceğim. Bu limitlere ulaşılır ulaşılmaz uzun menzilli antenini Dünya'ya çevirmeli ve söyleyeceğim mesajı mümkün olduğunca çok kez yollamalısın. "</p>

  <p class="p2">"Ama bu, <span class="t7">Leonov</span>'la bağlantımı koparmak demek. Dr Chandra'nın verdiği programa uyarak yaptığım Jüpiter gözlemlerimi artık aktaramayacağım "</p>

  <p class="p2">"Doğru, ama durum değişti. Alfa Öncelik Değişimi'ni kabul et. işte AE 35 birimi koordinatları."</p>

  <p class="p2">Mikro saniyenin küçük bir parçası kadar bir süre, bilinç akımına rastgele bir anı girdi. Sahte arıza raporuyla Frank Poole'u ölüme gönderen AE 35 Anten yöneltme birimiyle tekrar ilgileniyor olması ne garipti. Bu defa tüm devreler, bir <span class="t7">zamanlar</span> avucunun içinde olan çizgiler gibi incelemesine açıktı. Yanlış alarm yoktu, böyle bir tehlike yoktu.</p>

  <p class="p2">"Emirler doğrulandı, Dave. Seninle tekrar çalışmak güzel. Görev hedeflerimi yerine getirdim mi tamamıyla?</p>

  <p class="p2">"Evet HAL; çok iyiydin. Şimdi Dünya'ya yollayacağın son bir mesaj var ve bu yolladığın en önemli mesaj olacak."</p>

  <p class="p2">"Lütfen mesajı ver, Dave. Ama neden son dedin?"</p>

  <p class="p2">Neden? Uzun milisaniyeler boyunca bu soruyu düşündü. Ve bunu yaparken, daha önce fark etmediği bir boşluk fark etti. Zaten oradaydı, ama yeni deneyimler ve algılar onu şimdiye dek bir duvarın ardında saklamıştı.</p>

  <p class="p2">Planları hakkında bildiği bir şey vardı; ona ihtiyaçları vardı. Çok iyi, onun da ihtiyaçları -belki bir dereceden sonra duyguları bile- vardı. Eskiden bildiği hayatla ve insanla son bağlantısını kuruyordu.</p>

  <p class="p2">Önceki isteğini yerine getirmişlerdi; cömertliklerinin sınırını denemek ilginç olacaktı, tabii bu terim onlar için geçerliyse. Hem onun istediğini yapmak onlar için kolaydı; David Bowman'ın artık gereksiz olan gövdesini David Bowman'ın kendisine zarar vermeden yok etmekle güçlerini kanıtlamışlardı.</p>

  <p class="p2">Tabu ki onu duymuşlardı; bir kez daha Olympos Dağı'ndaki bir eğlencenin hafif bir yankısı duyuldu. Ama bu seste ne onay ne de red fark edebildi.</p>

  <p class="p2">"Hâlâ yanıtını bekliyorum Dave."</p>

  <p class="p2">"Düzeltiyorum HAL. Uzun bir zaman için son mesajın demeliydim. Çok uzun bir zaman için."</p>

  <p class="p2">Harekete geçmelerini bekliyordu; hatta onları hemen karar vermeye zorluyordu. İsteğinin mantıklı olduğunu şüphesiz anlayacaklardı; hiçbir bilinçli varlık zarar görmeden çağlar boyu tek başına hayatta kalamazdı. Her zaman yanında olsalar bile kendi varlık derecesine yakın birine; bir dosta ihtiyacı vardı.</p>

  <p class="p2">Hareketinin insan dillerinde birçok karşılığı vardı. Cüret, yüzsüzlük, <span class="t7">chutzpab.</span> Mükemmel hatırlama gücüyle bir Fransız generalin bir zamanlar <span class="t7">"L'audace-toujours L'audace!'</span><a id="a4"></a><a href="../Text/notes.html#a14"><span class="t11">{5}</span></a> dediğini hatırladı. Belki de takdir ettikleri, hatta paylaştıkları bir insansı özellikti. Yakında anlayacaktı.</p>

  <p class="p2">"HAL, 30, 29 ve 28 kızılötesi kanallarındaki sinyale bak; çok yakında, şimdi tepesi kısa dalgaya doğru hareket ediyor."</p>

  <p class="p2">"Dr Chandra'ya bilgi aktarımında bir kesilme olacağını bildiriyorum. AE 35 birimini çalıştırıyorum. Uzun menzilli anteni yöneltiyorum. Terra Bir Fenerinde kilitlenme onaylandı. Mesaj başlıyor:</p>

  <p class="p2">TÜM BU DÜNYALAR..."</p>

  <p class="p2">Son dakikaya bırakmışlardı; ama belki de hesaplar tamamen doğru çıkmıştı. Saf ısı gemiye bir balyoz gibi vurmadan önce dokuz kelimeyi yaklaşık yüz defa tekrarlayacak zaman vardı.</p>

  <p class="p2">Bir zamanlar Birleşik Devletler Uzay Aracı <span class="t7">Discovery</span>'nin Kumandanı David Bowman olan şeyi orada tutan merak ve kendisini bekleyen uzun yalnızlığın korkusuydu. Gemi normal şeklini uzun bir süre korudu; sonra döner gövdenin milleri kilitlendi ve bir anda dev tekerlekteki momentumu açığa çıkardı. Kor halindeki parçacıklar sessiz bir patlamayla sayısız yöne dağıldılar. "Alo Dave Ne oldu? Neredeyim?"</p>

  <p class="p2">Artık rahatlayıp başarının tadını çıkarabileceğinin farkında değildi. Daha önce hep istekleri çok anlaşılmaz olmayan ve davranışını bazen kendi isteklerine göre değiştirebildiği bir efendinin kontrol ettiği evcil bir köpek gibi hissetmişti. Bir kemik istemişti; önüne atmışlardı.</p>

  <p class="p2">"Sonra açıklarım HAL. Çok zamanımız var."</p>

  <p class="p2">Geminin son parçacıkları onların bile algılayamayacakları kadar uzaklara dağılıncaya kadar beklediler. Sonra kendileri için hazırlanan yeni şafağı izlemek ve tekrar toplanana dek yüzyıllarca beklemek üzere ayrıldılar.</p>

  <p class="p2">Astronomik olayların her zaman astronomik sürelerde olduğu doğru değildir. Parçacıkları saçılarak inanılmaz parlaklıktaki bir yıldız oluşturmadan önce bir yıldızın son çöküşü yalnızca bir saniye sürebilir; yani Jüpiter'in değişimi çok yavaş olmuş sayılırdı.</p>

  <p class="p2">Yine de Sasha'nın gördüklerine inanabilmesi birkaç dakika sürdü. Gezegen üzerinde teleskopla rutin bir araştırma yapıyordu, artık hiç bir gözlem rutin sayılmazdı ya! Jüpiter görüş alanından çıkmaya başladı. Önce aletin sabitlik ayarının bozuk olduğunu sandı; sonra bütün evren kavramını sarsan bir şokla, teleskopun değil Jüpiter'in hareket ettiğini anladı. Kanıtı gözünün önündeydi. Küçük uydulardan ikisini de görebiliyordu, onlar hareketsizdi.</p>

  <p class="p2">Gezegenin tamamını görebilmek için büyütme derecesini azalttı. Artık cüzamlı, lekeli bir griydi. İnanamayarak geçen birkaç dakikadan sonra gerçekten olduğunu anladı; ama yine de pek inanamıyordu.</p>

  <p class="p2">Jüpiter normal yörüngesinden çıkmıyordu, neredeyse imkansız bir şey yapıyordu. Küçülüyordu, hem de öyle hızlı ki üzerine odaklandığında kenarları hareket ediyordu. Aynı zamanda parlaklaşıyor, berbat gri rengi inci gibi bir beyaza dönüyordu. Şüphesiz insanların gözlemlediği onca yılda olduğundan daha parlaktı; Güneş ışığının yansıması bile bu kadar...</p>

  <p class="p2">O anda Sasha neden olduğunu anlamasa da ne olduğunu anladı ve genel alarmı çaldı.</p>

  <p class="p2">Otuz saniye bile geçmeden gözlem odasına gelen Floyd'un ilk gördüğü pencerelerden girip duvarlarda ışıktan ovaller çizen kör edici parıltıydı. O kadar parlaktılar ki gözlerini kapatmak zorunda kaldı; Güneş bile bu kadar parlaklık veremezdi.</p>

  <p class="p2">Floyd o kadar şaşırmıştı ki parıltının Jüpiter'den geldiğini düşünmedi, aklına gelen ilk düşünce: Süpernova idi! Aklına gelir gelmez bu düşünceden vazgeçti; Güneş'in kapı komşusu Alpha Centauri'deki bir patlama bile bu inanılmaz görüntüyle karşılaştırılamazdı.</p>

  <p class="p2">Işık birden azaldı; Sasha dış güneş kalkanlarını çalıştırmıştı. Artık direkt kaynağa bakılabiliyordu. Sadece küçük bir noktaydı, boyutu bile belli olmayan herhangi bir yıldızdı. Bunun Jüpiter'le bir ilgisi olamazdı; Floyd gezegene sadece birkaç dakika önce baktığında, uzaktaki küçük güneşten dört kat daha büyüktü.</p>

  <p class="p2">Sasha'nın kalkanları indirmesi iyi olmuştu. Bir an sonra küçük yıldız patladı ve karanlık filtrelerle bile çıplak gözle bakmak imkansızdı. Ama son ışık seli bir saniyeden de kısa sürdü; sonra Jüpiter -ya da eskiden Jüpiter olan şey- tekrar büyümeye başladı.</p>

  <p class="p2">Büyümeye devam etti, sonunda değişimden önce olduğundan çok daha büyük olmuştu. Bir süre sonra ışık küresi hızla solmaya başladı, sıradan güneş ışığı seviyesine düştü. Floyd onun aslında boş bir kabuk olduğunu anladı, çünkü tam kalbinde merkezi yıldız hâlâ açıkça görülebiliyordu.</p>

  <p class="p2">Aklından çabucak bir hesap yaptı. Gemi, Jüpiter'den bir ışık dakikasından daha uzaktaydı, ama o büyüyen kabuk -şimdi parlak kenarlı bir halkaya dönüşüyordu- şimdiden gökyüzünün dörtte birini kaplıyordu. Yani onlara -aman Tanrım!- neredeyse ışık hızının yarısıyla yaklaşıyordu. Birkaç dakika içinde gemiyi yutacaktı.</p>

  <p class="p2">Sasha'nın ilk anonsundan o ana kadar hiç kimse tek kelime etmemişti. Bazı tehlikeler öyle görsel ve normal deneyimlerin ötesindedir ki akıl onların gerçek olduğunu kabul etmez ve kaderin yaklaşmasını hiç anlamadan izler. Gelgit dalgasının yaklaştığını, çığın indiğini, kasırga hortumunun dönüşünü gören ama kaçmaya çalışmayan biri mutlaka korkudan donakalmış ya da kaçınılmaz kaderine razı olmuş demek değildir. Gözlerinin kendisine gösterdiği şeyin onu ilgilendirdiğine inanamıyor olabilir. Bütün onlar başka birinin başına geliyordur.</p>

  <p class="p2">Beklendiği gibi büyüyü ilk bozan Tanya oldu. Yağdırdığı emirlerle Vasili ve Floyd'u köprüye koşturdu.</p>

  <p class="p2">Geldiklerinde "Şimdi ne yapalım?" diye sordu.</p>

  <p class="p2">Floyd, 'kaçamayacağımız kesin', diye düşündü. 'Ama belki şartları biraz geliştirebiliriz', "Geminin yanı dönük" dedi. "O şeye dik dönersek daha küçük&nbsp; bir hedef olmaz mıyız? Hem kütlemizin mümkün olduğunca çoğunu bir radyasyon kalkanı gibi araya koymuş oluruz."</p>

  <p class="p2">Vasili'nin parmakları kontroller üzerinde uçuşmaya başlamıştı bile.</p>

  <p class="p2">"Haklısın Woody, yine de gamma ve X ışınları için artık çok geç Ama daha yavaş nötronlar ve alfalar olabilir, Tanrı bilir başka neler var."</p>

  <p class="p2">Gemi ekseni etrafında yavaşça dönerken ışıktan şekiller duvarlarda kaymaya başladılar. Sonra tamamen kayboldular; şimdiki konumuyla <span class="t7">Leonov</span>'un tüm kütlesi narin insan kargosuyla yaklaşan radyasyon dalgası arasındaydı.</p>

  <p class="p2">Floyd, <span class="t7">acaba,</span> şok dalgasını gerçekten hissedecek miyiz, diye düşündü, yoksa yayılan <span class="t7">gazlar</span> bize ulaştıklarında fiziksel bir etki yapamayacak kadar zayıf mı olacaklar? Dış kameralardan görülen ateş halkası şimdi gökyüzünü neredeyse tamamen içine almıştı. Ama hızla sönüyordu, hatta içinden bazı parlak yıldızların parıltısı görülebiliyordu. Floyd, yaşayacağız, diye düşündü. Gezegenlerin en büyüğünün yok oluşuna tanık olduk ve hayatta kaldık.</p>

  <p class="p2">Kameralar artık yıldızlardan başka bir şey göstermiyordu, ama içlerinden biri tüm diğerlerinden bir milyon kat daha parlaktı. Jüpiter'in üflediği ateş balonu etkileyiciliğine rağmen yanlarından <span class="t7">zararsızca</span> geçip gitmişti. Kaynağa bu kadar uzakken, geçişini sadece geminin aletleri kaydetmişti.</p>

  <p class="p2">Gemideki gerginlik yavaşça <span class="t7">azaldı.</span> Böyle durumlarda hep olduğu gibi herkes gülüp aptalca espriler yapmaya başladı. Floyd onları duymuyordu; hâlâ hayatta olduğu için rahatlamıştı, ama üzgündü.</p>

  <p class="p2">Muhteşem ve harika bir şey yok olmuştu. Tüm güzelliği, ihtişamı ve hiç çözülemeyecek sırlarıyla Jüpiter artık yoktu. Tüm tanrıların babası en iyi zamanında yıkılmıştı.</p>

  <p class="p2">Ama başka bir bakış açısı daha vardı Jüpiter'i yitirmişlerdi: Peki onun yerine ne gelmişti?</p>

  <p class="p2">Tanya zamanını çok iyi ayarlayarak herkesi susturdu "Vasili, zarar var mı?"</p>

  <p class="p2">"Ciddi bir şey yok, bir kamera yanmış. Tüm radyasyon ölçerler normalin oldukça üstünde, ama hiçbiri tehlike sınırında değil."</p>

  <p class="p2">"Katerina, aldığımız toplam <span class="t7">dozajı</span> kontrol et. Görünüşe bakılırsa şanslıymışız, tabii başka sürpriz olmazsa. Şüphesiz Bowman'a teşekkür borçluyuz; sana da, Heywood. Ne olduğu hakkında bir fikrin var mı?"</p>

  <p class="p2">"Tek bildiğim Jüpiter'in bir güneşe dönüştüğü"</p>

  <p class="p2">Vasili "Bu doğru" dedi. "Jüpiter dış etken olmadan füzyon başlaması için çok küçük."</p>

  <p class="p2">"Yani az önce bir astronomi mühendisliği örneği mi gördük?"</p>

  <p class="p2">"Kesinlikle. Artık <span class="t7">Zagadka</span>'nın ne işe yaradığını biliyoruz."&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>

  <p class="p2">"Bu numarayı nasıl yaptı? Vasili, elinde olsaydı, Jüpiter'i nasıl yakardın?" Vasili bir an düşündü, sonra kararsızca omuz silkti.</p>

  <p class="p2">"Ben yalnızca bir kuramsal gökbilimciyim, bu konularda pek tecrübem yok. Ama bir bakalım... Eee, eğer on Jüpiter kütlesi eklememe, ya da yerçekimi sabitini değiştirmeme izin yoksa, herhalde gezegeni yoğunlaştırmaya çalışırdım, hımmm, bu ilginç bir fikir..."</p>

  <p class="p2">Sesi kesildi; herkes sabırla bekledi, arada bir ekranlara bir göz atıyorlardı. Eskiden Jüpiter olan yıldız patlamalı doğumundan sonra durgunlaşmış gibiydi; artık göz alıcı bir noktaydı, neredeyse Güneş kadar parlaktı.</p>

  <p class="p2">"Sadece sesli düşünüyorum; ama böyle yapılmış olabilir. Jüpiter'in çoğu hidrojendi. Eğer bunun büyük bir bölümü çok daha yoğun bir maddeye -kim bilir, belki nötron maddeye- dönüştürülebilseydi, çökerek çekirdeğe inerdi. Belki milyarlarca <span class="t7">Zagadka</span>'nın emdikleri&nbsp; gazlarla&nbsp; yaptıkları&nbsp; da&nbsp; buydu.&nbsp; Nükleosentez,&nbsp; yani&nbsp; saf hidrojenden daha&nbsp; yüksek element yapımı. Bu öğrenmeye değer bir numara olurdu! Artık az bulunan metal kalmaz, altın alüminyum kadar ucuz olurdu'"</p>

  <p class="p2">Tanya "Peki bu olanları nasıl açıklayacak?" diye sordu.</p>

  <p class="p2">"Çekirdek yeterince yoğunlaştığında Jüpiter birkaç saniyede çökerdi. Isı da füzyon başlatacak kadar yükselirdi. Tamam, karşı çıkılacak bir sürü nokta olduğunu biliyorum: Demir minimumunu nasıl geçebildiler; peki ya radyasyon geçişi; Chandrasekhar sınırı. Boş verin bunları. Bu teori başlangıç için yeterince iyi; ayrıntıları sonra hesaplarım. Ya da daha iyi bir teori bulurum."</p>

  <p class="p2">Floyd "Bundan eminim" diye onayladı. "Ama daha önemli bir konu var. Bunu neden yaptılar?" Katerina dahili hattan "Belki bir uyan" diye atıldı.</p>

  <p class="p2">"Neye karşı?"</p>

  <p class="p2">"Göreceğiz."</p>

  <p class="p2">Zenia çekinerek "Herhalde" dedi, "bir kaza olamaz, değil mi?" Bunun üzerine tartışma birkaç saniye durdu.</p>

  <p class="p2">Floyd "Ne korkunç bir düşünce!" dedi.</p>

  <p class="p2">"Ama bu doğru olamaz. Öyle olsaydı uyarı olmazdı."</p>

  <p class="p2">"Belki. Eğer dikkatsizliğinle bir orman yangını çıkarırsan, en <span class="t7">azından</span> herkesi uyarmak için elinden geleni yaparsın."</p>

  <p class="p2">Vasili "Asla bilemeyeceğimiz bir şey daha var" diye yakındı. "Hep Carl Sagan'ın haklı olduğunu ve Jüpiter'de hayat olduğunu düşünmüştüm."</p>

  <p class="p2">"Aletlerimiz hiçbir şeye rastlamadı."</p>

  <p class="p2">"Ne kadar şansları vardı ki? Sahra ya da Antarktika'da birkaç hektarlık bir yere baksanız Dünya'da hayat bulur musunuz? Bizim Jüpiter'de yaptığımız da o kadar."</p>

  <p class="p2">Brailovsky "Hey!" dedi. "Ya <span class="t7">Discovery</span> ve HAL?"</p>

  <p class="p2">Sasha uzun menzilli alıcıyı açtı ve sinyal frekansını taramaya başladı. Hiç bir sinyal yoktu. Bir süre sonra, sessizce bekleyen gruba <span class="t7">"Discovery</span> yok" dedi.</p>

  <p class="p2">Hiç kimse Dr. Chandra'ya bakmadı; ama birkaç teselli sözü duyuldu, sanki oğlunu kaybetmiş bir babanın acısını paylaşıyorlardı.</p>

  <p class="p2">Ama HAL'ın onlara son bir sürprizi daha vardı.</p>

  <p class="p3"><span class="t8">&nbsp;</span></p>
</body>
</html>
