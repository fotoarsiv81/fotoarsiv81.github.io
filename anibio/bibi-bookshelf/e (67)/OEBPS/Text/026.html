<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>KURTARIŞ</title>
</head>

<body>
  <h2 class="h20">KURTARIŞ</h2>

  <p class="p7">Dış kapak arkalarından kapandığı anda gizli bir rol değişimi olmuştu. Curnow artık evindeydi, Brailovsky ise <span class="t7">Discovery</span> 'deki simsiyah koridor ve tünel labirentlerinde oldukça rahatsızdı. Teoride Max geminin içini biliyordu, ama bildikleri iç tasarım çizimlerinin incelenmesine dayanıyordu. Curnow ise <span class="t7">Discovery</span>'nin hâlâ tamamlanamamış ikizinde aylarca çalışmıştı; kelimenin tam anlamıyla gözü kapalı bile yolunu bulabilirdi.</p>

  <p class="p2">İlerlemek zorlaşmıştı, çünkü geminin bu bölümü sıfır gee için tasarlanmıştı. Kontrolsüz dönüş artık yapay bir yerçekimi sağlıyordu ve bu da hafif de olsa, sanki her zaman en ters yana doğru oluyordu.</p>

  <p class="p2">Bir kola tutunmak için bir koridordan aşağı birkaç metre kaydıktan sonra Curnow "Yapmamız gereken ilk şey" diye söylendi, "Şu lanet dönüşü durdurmak. Bunu da güç olmadan yapamayız. Umarım Dave Bowman gemiyi terk etmeden önce bütün sistemleri korumuştur."</p>

  <p class="p2">"Gemiyi terk ettiğine emin misin? Geri dönmek istemiş olabilir."</p>

  <p class="p2">"Haklı olabilirsin; herhalde bunu hiç öğrenemeyeceğiz. Belki kendi bile bilmiyordu."</p>

  <p class="p2">Pod Bay'e, <span class="t7">Discovery</span>'nin "uzay garajı"na girmişlerdi. Normalde burada gemi dışı çalışmalarda kullanılan küre şeklindeki tek kişilik modüllerden üçü bulunurdu. Şimdi sadece 3 numaralı kapsül duruyordu; l Numara Frank Poole'un öldüğü esrarengiz <span class="t7">kazada</span> kaybolmuştu. İki Numara ise Dave Bowman'daydı.</p>

  <p class="p2">Pod Bay'de ayrıca iki uzay giysisi de vardı, askılarında başlıksız dururken kafası kesilmiş cesetler gibiydiler. İçlerinde korkunç canavarlar olduğunu düşünmek için fazla hayal gücü gerekmese de, Brailovsky'ninki fazla mesai yapıyordu.</p>

  <p class="p2">Curnow'un bazen sorumsuza kaçan mizah duygusunun tam bu anda ortaya çıkması şanssızlıktı, ama pek de şaşırtıcı değildi.</p>

  <p class="p2">Son derece ciddi bir ses tonuyla "Max" dedi, "ne olursa olsun lütfen geminin kedisinin peşinden gitme."</p>

  <p class="p2">Brailovsky bir an hazırlıksız yakalandı, neredeyse "Bunu söylememeliydin Walter" diyecekti, ama hemen toparlandı. Bu çok kötü bir zayıflık belirtisi olurdu, onun yerine "O filmi arşivimize koyan salağı bulmak isterdim" diye yanıtladı.</p>

  <p class="p2">"Mutlaka Katerina yapmıştır, herkesin psikolojik dengesini ölçmek için. Hem filmi geçen hafta izlediğimizde katıla katıla gülmüştün."</p>

  <p class="p2">Brailovsky sessiz kaldı; Curnow'un söylediği doğruydu. Ama o <span class="t7">Leonov</span>'un bildik, sıcak ve aydınlık ortamındaydı, karanlık, dondurucu, hortlaklı bir enkazda değil. Ne kadar mantıklı olursa olsun insanın, bu koridorlarda gezinip av arayan acımasız bir uzay <span class="t7">canavarı</span> olabileceğini düşünmemesi imkansızdı.</p>

  <p class="p2">'Hepsi senin suçun Büyükanne (umarım Sibirya tundralarında huzur içinde uyursun). Keşke aklımı o korkunç efsanelerle doldurmasaydın. Gözlerimi kapadığımda hâlâ <span class="t7">Paba Yaga</span>'nın kulübesini görebiliyorum, o sıska tavuk bacaklarıyla ormanda duruyor...</p>

  <p class="p2">Bu kadar saçmalık yeter. Genç, parlak bir mühendisim ve hayatımın en büyük teknik görevindeyim ve Amerikalı dostum bazen küçük, korkak bir çocuk olduğumu asla bilmemeli...'</p>

  <p class="p2">Bir de şu gürültüler... Çok fazla ses vardı, ama ancak deneyimli bir astronot kendi giysisinin sesleri arasında onları duyabilirdi. Ama tamamen sessiz ortamlarda çalışmaya alışık olan Max Brailovsky için bu sesler çok sinir bozucuydu, oysa seslerin kaynağının gemi mangaldaki bir şiş gibi döndükçe oluşan sıcaklığın neden olduğu genleşme olduğunu biliyordu. Güneş orada biraz zayıf da kalsa aydınlık ile gölge arasında hâlâ önemli bir ısı farkı vardı.</p>

  <p class="p2">İçeride de dışarıdaki gibi basınç olduğundan, alışık olduğu uzay giysisi bile rahat değildi. Eklemlerine etki eden güçler değişmişti, hareketlerini tam kontrol edemiyordu. Kendi kendine kızgınlıkla, ben bir çaylağım ve tüm eğitimim yeni başlıyor, diye homurdandı, bir şeyler yapıp durumu değiştirmenin zamanıydı.</p>

  <p class="p2">"Walter, atmosferi ölçmek istiyorum."</p>

  <p class="p2">"Basınç iyi; sıcaklık -vay canına- sıfırın altında yüz beş."</p>

  <p class="p2">"İnsana güç veren, hoş bir Rus kışı. Zaten giysimin içindeki hava soğuğun çoğunu dışarıda tutar."</p>

  <p class="p2">"Tamam,&nbsp; hadi&nbsp; durma.&nbsp; Ama&nbsp; ışığımı&nbsp; yüzüne&nbsp; tutacağım,&nbsp; böylece&nbsp; morarırsan fark edebilirim.&nbsp; Ve konuşmaya devam et."</p>

  <p class="p2">Brailovsky başlığının kilidini açtı ve maskeyi yukarı kaldırdı. Buz gibi parmakları yanaklarını okşayınca bir an irkildi, sonra tedbirle havayı kokladı ve ardından derin bir nefes aldı.</p>

  <p class="p2">"Soğuk, ama ciğerlerim donmuyor. Yine de komik bir koku var. Bayat, çürük... Sanki bir şey... Oh hayır!"</p>

  <p class="p2">Birdenbire sapsarı kesilen Brailovsky hemen maskesini kapattı.</p>

  <p class="p2">Curnow ani ve ciddi bir endişeyle "Sorun nedir Max?" diye sordu. Brailovsky yanıt vermedi. Hâlâ kendini kontrol etmeye çalışıyor gibiydi. Hatta o korkunç ve bazen ölümcül olabilen felaket başına gelecek gibiydi; uzay giysisinin içine kusmak üzereydi.</p>

  <p class="p2">Uzun bir sessizlik oldu; sonra Curnow sakinleştirici bir tonda konuştu. "Anladım. Ama yanıldığına eminim. Poole'un uzayda kaybolduğunu biliyoruz. Bowman da diğerlerini.. uykuda öldükten sonra uzaya fırlattığını bildirmişti ve bunu mutlaka yapmıştır. Burada hiç kimse olamaz. Zaten çok soğuk." Az daha "tıpkı morg gibi" diye ekliyordu, ama kendini zamanında tuttu.</p>

  <p class="p2">Brailovsky "Ama diyelim ki" diye fısıldadı, "diyelim ki Bowman gemiye dönmeyi başardı ve burada öldü."</p>

  <p class="p2">Daha da uzun bir sessizlikten sonra Curnow dikkatle ve yavaşça kendi maskesini açtı. Dondurucu hava ciğerlerini yakınca irkildi, sonra tiksintiyle yüzünü buruşturdu.</p>

  <p class="p2">"Ne demek istediğini anladım. Ama hayal gücünün seni şaşırtmasına izin verme. Bu kokunun <span class="t7">Discovery</span> mutfaktan geldiğine bire on bahse girerim. Gemi donmadan önce etlerin bir kısmı çürümüştür mutlaka. Herhalde David Bowman'ın da iyi bir ev sahibi olmak için fazla zamanı yoktu. Bunun kadar kötü kokan bekar evleri gördüm."</p>

  <p class="p2">"Belki de haklısın. Umarım öyledir."</p>

  <p class="p2">"Tabii haklıyım. Değilsem bile... Lanet olsun ne fark eder ki? Yapmamız gereken bir iş var Max. Dave Bowman hâlâ buradaysa da bu bizim işimiz değil, öyle değil mi Katerina?"</p>

  <p class="p2">Cerrah-kumandandan yanıt gelmedi; gemide telsizin etkisiz kalacağı kadar içeri girmişlerdi. Gerçekten yalnızdılar, ama Max kendine geliyordu. Walter ile çalışmanın bir ayrıcalık olduğuna karar verdi. Amerikalı mühendis bazen yumuşak ve uysal görünüyordu. Ama işini kesinlikle çok iyi biliyordu ve gerektiğinde kaya gibi sertti.</p>

  <p class="p2">Birlikte <span class="t7">Discovery</span> 'yi hayata, belki de Dünya'ya döndüreceklerdi.</p>

  <p class="p3">&nbsp;</p>
</body>
</html>
