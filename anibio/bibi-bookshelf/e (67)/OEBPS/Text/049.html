<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>POD BAY'DE</title>
</head>

<body>
  <h2 class="h20">POD BAY'DE</h2>

  <p class="p7">"Walter, Heywood için endişeleniyorum."</p>

  <p class="p2">"Biliyorum Tanya ama ne yapabiliriz?" Curnow Kumandan Orlova'yı hiç böylesine tereddütlü görmemişti; hatta minyon kadınlara karşı önyargılı olmasına rağmen, böyleyken onu çok daha çekici bulmuştu.</p>

  <p class="p2">"O benim çok iyi bir dostum, ama nedeni bu değil. Onun bunalımı -sanırım en iyi sözcük bu- herkesi üzüyor. <span class="t7">Leonov</span> mutlu bir gemiydi. <span class="t7">Ve</span> öyle kalmasını istiyorum."</p>

  <p class="p2">"Neden onunla konuşmuyorsun? Sana saygı duyuyor ve eminim bundan kurtulmak için elinden geleni yapar."</p>

  <p class="p2">"Benim de niyetim bu. Ama işe yaramazsa..."</p>

  <p class="p2">"Eee?"</p>

  <p class="p2">"Basit bir çözüm var. Bu yolculukta başka ne işi kaldı? Eve doğru yola çıktığımızda zaten uykuda olacak. Onu -nasıl diyorsunuz- erken yollayabiliriz."</p>

  <p class="p2">"Vay canına! Katerina'nın bana yaptığı pis numaranın aynısı. Uyandığında delirir."</p>

  <p class="p2">"Ama Dünya'ya güvenli biçimde döner ve oldukça da meşgul olur. Eminim bizi affeder."</p>

  <p class="p2">"Ciddi olamazsın. Ben seni desteklesem bile, Washington'da kıyamet kopar. Üstelik, diyelim ki bir şey oldu ve ona çok ihtiyacımız oldu. Birini uyandırmadan önce iki haftalık bir ara dönem gerekmiyor mu?"</p>

  <p class="p2">"Heywood'un yaşında biri için, bir ay kadar. Evet, çaresiz kalırız. Ama artık ne olabilir ki? Görevini tamamladı; bize göz kulak olma kısmı hariç. Eminim sen de Virginia veya Maryland'in göze batmayan bir varoşunda bu konuda iyice bilgilendirilmişsindir."</p>

  <p class="p2">"Bu konuda konuşamam. Zaten berbat bir gizli ajanım. Çok konuşurum ve Güvenlikten nefret ederim. Hayatım boyunca derecemi Sınırlı'dan aşağı tutmak için mücadele ettim. Sınıfımın Özel, hatta daha da kötüsü Gizli'ye çıkarılması tehlikesi varsa hemen bir skandal yaratırdım. Ama bu günlerde bunu yapmak zor."</p>

  <p class="p2">"Walter, sen dürüst birisin."</p>

  <p class="p2">"Yani adam olmam..."</p>

  <p class="p2">"Kesinlikle öyle. Ama Heywood'a dönelim. Onunla önce sen konuşmak ister misin?"</p>

  <p class="p2">"Yani moral mi vereyim? Katerina'nın iğneyi batırmasına yardım etmeyi tercih ederim. Psikolojilerimiz çok farklı. O beni geveze bir palyaço olarak görüyor."</p>

  <p class="p2">"Genellikle öylesin zaten. Ama bu sadece gerçek duygularını saklamak için. Aramızda senin içinde, derinlerde dışarı çıkmaya çalışan gerçekten hoş biri olduğunu düşünenler var."</p>

  <p class="p2">Curnow ilk kez söyleyecek bir şey bulamadı. Sonunda "Oh, tamam, elimden geleni yaparım. Ama mucize beklemeyin; dosyamdaki nezaket notum Z. Şimdi nerede saklanıyor?"</p>

  <p class="p2">"Pod Bay'de. Son raporu üzerinde çalıştığını söylüyor, ama inanmıyorum. Tek istediği hepimizden uzaklaşmak ve orası da en sessiz yer."</p>

  <p class="p2">Tek nedeni bu değildi, ama yine de önemlilerinden biriydi. <span class="t7">Discovery</span>'deki çalışmaların çoğunun yapıldığı döner gövdenin aksine Pod Bay sıfır yerçekimli bir ortamdı.</p>

  <p class="p2">Uzay Çağının hemen başında insanlar ağırlıksız olmanın verdiği rahatlığı keşfetmiş ve denizin rahmini terk ettiklerinde kaybettikleri özgürlüğü hatırlamışlardı. Bu özgürlük yerçekiminin ötesinde kısmen kazanılıyordu; ağırlıkla birlikte Dünya'ya ait dert ve endişelerin çoğu da kayboluyordu.</p>

  <p class="p2">Heywood acısını unutmamıştı, ama buradayken dayanmak daha kolaydı. Konuyu sakince düşünebildiğinde, beklenen bir olay karşısındaki tepkisinin sertliğine şaşıyordu. İşin içinde sadece sevginin kaybedilmesi yoktu, en kötüsü de buydu. Darbe zayıf bir anında, kendisini etkisiz, hatta bomboş hissederken gelmişti.</p>

  <p class="p2">Ve nedenini de çok iyi biliyordu. Meslektaşlarının da yeteneği ve yardımıyla, yapması beklenen her şeyi yapmıştı (şu andaki bencilliğiyle onları hayal kırıklığına uğrattığını biliyordu). Her şey yolunda giderse -Uzay Çağının nakaratı!- Dünya'ya daha önceki hiç bir araştırmanın toplayamadığı kadar bilgiyle ve bir zamanlar kayıp olan <span class="t7">Discovery'nin</span> onarılmasından hemen birkaç yıl sonra dönmüş olacaklardı.</p>

  <p class="p2">Bu yeterli değildi. Orada, sadece birkaç kilometre ötede Büyük Birader, insanların tüm istek ve başarılarıyla alay edercesine gizemini koruyordu. Ay'daki eşinin on yıl önce yaptığı gibi bir an canlanmış, sonra tekrar içine kapanmıştı. Açmak için boşu boşuna tekmeledikleri bir kapı gibiydi. Galiba anahtarı yalnızca Dave Bowman bulmuştu.</p>

  <p class="p2">Belki de bu sessiz ve hatta bazen gizemli yerin onu bu kadar çekmesinin açıklaması buydu. Bowman son uçuşunu buradan -şimdi boş olan fırlatma iskelesinden- yapmış, yuvarlak kapıdan geçip sonsuzluğa uzanmıştı.</p>

  <p class="p2">Bu düşünce ona sıkıntı değil hayat veriyordu; kişisel sorunlarından sıyrılmasına yardımcı oluyordu. <span class="t7">Nina</span>'nın kayıp ikizi de uzay keşfi tarihinin bir parçasıydı; insanı hep güldüren ama temelindeki gerçeği de anlamasını sağlayan eski klişenin dediği gibi, "daha önce hiç kimsenin gitmediği yerlere gitmişti". Şimdi neredeydi? Acaba hiç bilebilecek miydi?</p>

  <p class="p2">Kalabalık, ama sıkıcı olmayan kapsülde bazen saatlerce oturup düşüncelerini ve bazen de notlarını toparlamaya çalışıyordu. Ekibin diğer üyeleri buna saygı duyuyor, nedenini de anlıyorlardı. Pod Bay'e hiç yaklaşmıyorlardı, zaten bunu yapmalarına gerek de yoktu. Daha sonra ve başka bir ekip tarafından yenilenecekti.</p>

  <p class="p2">Bazen çok sıkılıyor ve düşünüyordu; 'Ya HAL'a Pod Bay'in kapılarını açmasını emredip, Dave Bowman'ın izinden gidersem? Onun gördüğü ve Vasili'nin de birkaç hafta önce bir an için gördüğü mucizeyle karşılaşır mıyım? Bu tüm sorunlarımı çözer...'</p>

  <p class="p2">Chris'i düşünmek onu caydırmasa bile, intihar gibi bir hareketin söz konusu bile olmaması için çok iyi bir neden vardı. <span class="t7">Nina</span> oldukça karmaşık bir aletti, bir savaş uçağını ne kadar uçurabilirse onu da o kadar kullanabilirdi.</p>

  <p class="p2">O korkusuz bir kaşif olamazdı; bu hayali hiç gerçekleşmeyecekti.</p>

  <p class="p2">Walter Curnow, çok az işi bu kadar isteksizce üstlenmişti. Floyd için gerçekten üzülüyordu, ama diğerlerinin sıkıntısına da pek katlanamıyordu. Kendi duygusal hayatı geniş ama sığdı; hiçbir zaman bir şeye çok bağlanmamıştı. Yapabileceğinden fazlasına kalkıştığını defalarca söylemişlerdi; bundan hiç pişmanlık duymuyordu, ama artık yavaşlama zamanının geldiğini düşünüyordu.</p>

  <p class="p2">Kestirme olarak döner gövdenin kontrol merkezinden geçerken Maksimum Hız Sıfırlama Işığının aptalca yanıp söndüğünü fark etti. Görevinin önemli bir bölümü uyarıların ne zaman dikkate alınmayacağına, ne zaman daha dikkatle, ve ne zaman gerçek acil durumlar gibi ele alınacağına karar vermekti. Geminin tüm yardım çığlıklarına aynı önemi verseydi, hiçbir iş yapamazdı.</p>

  <p class="p2">Borularla kaplı duvardaki basamakları kullanarak Pod Bay'e giden dar koridorda ilerledi. Basınç sayacı hava yalıtımlı kapının diğer tarafında boşluk olduğunu söylese de, öyle olmadığını biliyordu. Bu bir otomatik kurmaydı; sayaç doğru söylüyor olsa kapıyı açamazdı.</p>

  <p class="p2">İç kapsülün ikisi gittiği için oda boş görünüyordu. Sadece birkaç acil durum ışığı çalışıyordu ve HAL'ın uzak duvardaki balık gözü merceklerinden biri sürekli ona bakıyordu. Curnow ona el salladı, ama konuşmadı. Chandra'nın emirleriyle, kendi kullandığı hariç tüm ses girişleri hâlâ kapalıydı.</p>

  <p class="p2">Floyd sırtını girişe dönmüş oturuyor, bazı notlar alıyordu. Curnow özellikle gürültülü bir şekilde yaklaştı. Onu duyunca arkasına döndü, bir an için iki adam sessizce bakıştılar. Sonra Curnow gayet ciddi bir anons yaptı: "Dr. H. Floyd, size sevgili kaptanımızın selamlarını getirdim. Kendisi uygar dünyaya dönmenizin zamanının geldiğini düşünmektedir."</p>

  <p class="p2">Floyd hafifçe gülümsedi; sonra güldü.</p>

  <p class="p2">"Lütfen özürlerimi iletin. Konuşmaktan kaçındığım için üzgünüm. Saat Altı Sovyetleri'nde görüşürüz."</p>

  <p class="p2">Curnow rahatladı; yaklaşımı işe yaramıştı. Aslında Floyd'u biraz kibirli bulurdu, tüm mühendisler gibi kuramsal bilim adamları ve bürokratları biraz hor görürdü. Floyd da her iki kategoride de üst düzeyde olduğundan, Curnow'un alışılmadık şakaları için ideal bir hedefti. Yine de artık birbirlerine saygı, hatta hayranlık duyuyorlardı.</p>

  <p class="p2">Neyse ki&nbsp; Curnow'un <span class="t7">Nina</span>'nın yepyeni, depodan yeni&nbsp; çıkmış&nbsp; ve&nbsp; uzay kapsülünün döküntü&nbsp; dış görünüşüyle ters düşen kapısına tıklatması konuyu değiştirdi.</p>

  <p class="p2">"Dışarı tekrar ne zaman yollayacağız merak ediyorum" dedi. "Ve bu sefer kim kullanacak? Karar verildi mi?"</p>

  <p class="p2">"Hayır. Washington korkuyor. Moskova deneyelim diyor. Tanya da beklemek istiyor."</p>

  <p class="p2">"Sen ne diyorsun?"</p>

  <p class="p2">"Tanya'ya katılıyorum. Kalkışa hazır olana kadar <span class="t7">Zagadka'ya</span> yaklaşmamalıyız. O zaman bir şeyler ters giderse, ne yapacağımızı biliriz."</p>

  <p class="p2">Curnow düşünceli ve alışılmadık derecede tedirgin görünüyordu. Floyd ondaki değişikliği sezerek "Ne var?" diye sordu.</p>

  <p class="p2">"Benden duyduğunu sakın söyleme, ama Max tek kişilik bir uçuş düşünüyordu."</p>

  <p class="p2">"Herhalde ciddi değildi. Buna cesaret edemez; Tanya onu hemen zincire vurur."</p>

  <p class="p2">"Ben de aşağı yukarı aynı şeyi söyledim."</p>

  <p class="p2">"Hayal kırıklığına uğradım: onu daha olgun sanmıştım. Ama zaten sadece otuz iki yaşında."</p>

  <p class="p2">"Otuz bir. Her neyse, onu vazgeçirdim. Ona bunun kahramanın kimseye söylemeden uzaya çıkıp Büyük Keşfi yaptığı aptal bir video filmi olmadığını gerçek hayat olduğunu hatırlattım."</p>

  <p class="p2">Şimdi rahatsız hissetme sırası Floyd'daydı. Ne de olsa kendisi de bu mantıkla düşünüyordu. "Bir şeye kalkışmayacağına emin misin?"</p>

  <p class="p2">"Yüzde iki yüz eminim. HAL için aldığın önlemleri hatırlıyor musun? Ben de <span class="t7">Nina</span> için yaptım. Benim iznim olmadan kimse onu uçuramaz."</p>

  <p class="p2">"Hâlâ inanamıyorum. Max'in seninle dalga geçmediğine emin misin?"</p>

  <p class="p2">"Mizah duygusu o kadar iyi değil. Hem o sırada oldukça üzgündü."</p>

  <p class="p2">"Oh, şimdi anlıyorum. Zenia ile aralarında o tartışma geçtiğinde olmalı. Herhalde onu etkilemek istedi. Her neyse, herhalde barıştılar."</p>

  <p class="p2">Curnow alaylı bir sesle "Korkarım öyle" diye yanıtladı. Floyd elinde olmadan gülümsedi; Curnow bunu fark etti ve kıkırdamaya başladı, bu da Floyd'u iyice güldürdü ve...</p>

  <p class="p2">Giderek&nbsp; hızlanan,&nbsp; harika&nbsp; bir&nbsp; olumlu&nbsp; etkileşim&nbsp; örneğiydi.&nbsp; Birkaç&nbsp; saniye&nbsp; sonra,&nbsp; her&nbsp; ikisi&nbsp; de kahkahalarını kontrol edemiyorlardı.</p>

  <p class="p2">Kriz sona ermişti. Daha da önemlisi, gerçek arkadaşlık yolunda ilk adımı atmışlardı. Birbirlerinin zayıflıklarını öğrenmişlerdi.</p>

  <p class="p3"><span class="t8">&nbsp;</span></p>
</body>
</html>
