<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>MERKEZDEKİ BULUŞMA</title>
</head>

<body>
  <h2 class="h20">MERKEZDEKİ BULUŞMA</h2>

  <p class="p7">Bu metrik çağda bile teleskop üç yüz metre değil, bin fit uzunluğundaydı. Tropik güneş hızla dinlenmeye çekilirken dağların arasındaki büyük tabağın yarısı gölgeyle kaplanmıştı bile. Ama anten kompleksinin merkezinden oldukça yukarıya asılmış üçgen şeklindeki platformu hâlâ parlıyordu. Yerden bakıldığında kirişler, bağlantı kabloları ve dalga kılavuzlarından oluşan yüksek labirentteki iki insan figürünü ancak keskin gözler fark edebilirdi.</p>

  <p class="p2">Dr. Dimitri Moisevitch eski dostu Heywood Floyd'a "Birçok şeyden bahsetmenin zamanı geldi" dedi, "ayakkabılardan ve uzay gemilerinden ve mühür balmumundan, ama daha çok tektaşlardan ve bozuk bilgisayarlardan."</p>

  <p class="p2">"Demek bana konferansı bu yüzden bıraktırdın. Önemsediğimi sanma -Carl'ın o SETİ<a id="a0"></a><a href="../Text/notes.html#a6"><span class="t9">{1}</span></a> konuşmasını o kadar çok dinledim ki ezbere okuyabilirim. Ve manzara da gerçekten inanılmaz. Arecibo'ya geldiğim onca seferde buraya, antenin tabanına hiç çıkmamıştım."</p>

  <p class="p2">"Utanmalısın. Ben buraya üç kez geldim. Bir düşünsene tüm evreni dinliyoruz, ama hiç kimse bizi duyamaz. Haydi şu sorunundan bahsedelim."</p>

  <p class="p2">"Ne sorunu?"</p>

  <p class="p2">"Öncelikle, Ulusal Uzay Yolculuğu Konseyi (NCA) Başkanlığından niye istifa ettiğinden."</p>

  <p class="p2">"İstifa etmedim. Hawaii Üniversitesi çok daha iyi para veriyor."</p>

  <p class="p2">"Tamam istifa etmedin, hatta istekliydin. Bunca yıldan sonra, Woody beni kandıramazsın, bunu deneme. Şu anda NCA'ya geri dönmen önerilse, tereddüt eder miydin?'"</p>

  <p class="p2">"Tamam seni ihtiyar Kazak. Ne bilmek istiyorsun?"</p>

  <p class="p2">"Her şeyden önce, onca zorlamadan sonra nihayet yayınladığın raporda bir sürü açık var. Adamlarının Tycho tektaşını kazıp ortaya çıkarışındaki tuhaf ve açıkça yasadışı olan gizliliği görmezden geleceğiz."</p>

  <p class="p2">"O benim fikrim değildi."</p>

  <p class="p2">"Bunu duyduğuma sevindim, hatta sana inanıyorum. Ayrıca herkesin şimdi o şeyi incelemesine izin verdiğiniz gerçeğini de takdir ediyoruz, elbette daha baştan yapmanız gereken buydu. Pek işe yaradığından değil..."</p>

  <p class="p2">"İki adam, insan yaratıcılığının kendisine sağlayabileceği tüm silahları kibirle reddeden Ay'daki kara gizemi izlerken kasvetli bir sessizlik çöktü. Sonra Rus bilim adamı devam etti.</p>

  <p class="p2">"Her neyse, Tycho tektaşı ne olursa olsun, Jüpiter'de daha önemli bir şey var. Sinyalini oraya yolladı. Adamlarının sorunları da burada başladı. Yeri gelmişken, buna üzüldüm. Gerçi şahsen sadece Frank Poole'u tanıyordum. '98 LAF Kongresi'nde tanışmıştık. İyi bir adama benziyordu." "Sağol, <span class="t7">hepsi</span> iyi adamlardı. Onlara ne olduğunu bilebilseydik."</p>

  <p class="p2">"Ne olursa olsun, bunun şimdi sadece Birleşik Devletler'i değil tüm insanlığı ilgilendirdiği çok açık. Bilginizi artık sadece ulusal avantaj için kullanamazsınız."</p>

  <p class="p2">"Dimitri, çok iyi biliyorsun ki senin tarafın da aynısını yapardı. Ve sen de yardım ederdin."</p>

  <p class="p2">"Çok haklısın. Ama bu geçmişte kaldı, tıpkı bütün kargaşadan sorumlu olan ve daha yeni düşen hükümetiniz gibi. Yeni bir Başkanla daha akılcı adımlar atılabilir."</p>

  <p class="p2">"Belki. Bir önerin var mı ve resmi mi yoksa sadece kişisel ümitler mi?"</p>

  <p class="p2">"Şu anda kesinlikle resmi değil. Lanet politikacıların keşif konuşması dediklerinden. Ki şimdiye kadar hiç böyle bir şeyin olduğunu sanmıyorum."</p>

  <p class="p2">"Tamam. Devam et."</p>

  <p class="p2">"Tamam; işte durumumuz. <span class="t7">Discovery</span> <span class="t7">II</span>'yi elinizden geldiğince çabuk geçici yörüngeye yerleştireceksiniz, ama onu üç yıldan önce hazırlayamazsınız. Bu da demektir ki bir sonraki fırlatma dönemini kaçıracaksınız."</p>

  <p class="p2">"Bu konuda bir şey söyleyemem. Unutma ben sadece basit bir üniversite rektörüyüm, Uzay Yolculuğu Konseyi dünyanın öbür ucunda kaldı."</p>

  <p class="p2">"Herhalde Washington'a son gidişin de eski dostlarını görüp tatil yapmak içindi. Devam edelim. Bizim <span class="t7">Alexei Leonov..."</span></p>

  <p class="p2">"Ona Gherman Titov dediğinizi sanıyordum."</p>

  <p class="p2">"Yanılıyorsun <span class="t7">Rektör.</span> Emektar CIA sizi yine yanılttı. O <span class="t7">Leonov.</span> Tıpkı geçen Ocak ayında olduğu gibi. Ve Jüpiter'e <span class="t7">Discovery</span>'den en az bir yıl önce ulaşacağını sana söylediğimi kimse bilmemeli."</p>

  <p class="p2">"Bizim de bundan korktuğumuzu kimse bilmemeli. Lütfen devam et."</p>

  <p class="p2">"Benim patronlarım&nbsp; da seninkiler kadar aptal ve dargörüşlü oldukları için yalnız gitmesini istiyorlar. Yani sizin başınıza ne geldiyse bize de olabilir ve başladığımız yere geri döneriz. Ya da daha kötüsü."</p>

  <p class="p2">"Sence ters giden neydi? Biz de sizin kadar şaşkınız. Ve sakın elinizde Dave Bowman'ın tüm mesajlarının olmadığını söyleme."</p>

  <p class="p2">"Tabii ki elimizdeler. O son 'Aman Tanrım! Yıldızlarla dolu'ya kadar. Ses kalıplarında vurgu analizi bile yaptık. Halüsinasyon gördüğünü sanmıyoruz; gerçekte ne gördüyse onu tarif etmeye çalışıyordu."</p>

  <p class="p2">"Ya Doppler hareketine ne diyorsunuz?"</p>

  <p class="p2">"Tabii ki kesinlikle imkansız. Sinyalini kaybettiğimizde ışık hızının onda biriyle uzaklaşıyordu. Ve bu hıza iki dakikadan kısa sürede ulaşmıştı. Çeyrek milyon yerçekimi gücü!"</p>

  <p class="p2">"Yani o anda ölmüş olmalı."</p>

  <p class="p2">"Saf rolü oynama Woody. Sizin uzay kapsülü telsizlerinizin yapısı o ivmenin yüzde birine bile dayanamaz. Onlar dayandıysa, Bowman da dayanmıştır. En azından bağlantı kesilene dek."</p>

  <p class="p2">"Yalnızca çıkarımlarınızı kontrol ediyordum. O noktadan sonra biz de sizin gibi karanlıktayız. Tabii eğer siz öyleyseniz..."</p>

  <p class="p2">"Sadece sana anlatmaya utandığım bir sürü çılgınca tahminle oynuyoruz. Ama hiçbiri gerçeğin kendisinin yarısı kadar bile çılgınca olmayabilir."</p>

  <p class="p2">Her taraflarında küçük kızıl patlamalarla gemi uyarı ışıkları yandı ve anten kompleksini destekleyen üç ince kule karanlık gökyüzünde deniz fenerleri gibi parlamaya başladılar. Güneşin son kırmızı dilimi çevredeki tepelerin ardında gözden kayboldu; Heywood Floyd daha önce hiç görmediği Yeşil Parıltıyı bekledi. Bir kez daha hayal kırıklığına uğradı.</p>

  <p class="p2">"Dimitri" dedi, "Artık konuya gelelim. Sözü nereye getirmeye çalışıyorsun?"</p>

  <p class="p2"><span class="t7">"Discovery'</span>nin hafıza bankalarında çok miktarda paha biçilmez bilgi olmalı; gemi yayını kesmiş olsa da, herhalde hâlâ orada saklıdırlar. Onu istiyoruz."</p>

  <p class="p2">"Tamam. Ama oraya gittiğinizde ve <span class="t7">Leonov, Discovery</span> ile buluştuğunda, gemiye girip istediğinizi kopyalamanıza ne engel olacak?"</p>

  <p class="p2"><span class="t7">"Discovery</span>'nin Birleşik Devletler arazisi olduğunu ve izinsiz her girişin korsanlık sayılacağını hatırlatmama gerek var mı?"</p>

  <p class="p2">"Ölüm kalım durumları hariç, bunu ayarlamak da pek zor olmaz. Ne de olsa bir milyar kilometre uzaktayken sizinkilerin ne yaptığını kontrol etmemiz zor olur."</p>

  <p class="p2">"Bu çok ilginç fikir için teşekkürler; ileteceğim. Ama gemiye girsek bile, tüm sistemlerinizi öğrenmemiz ve tüm hafıza bankalarınızı okumamız haftalar sürer. Ben işbirliği öneriyorum. Bence en iyi fikir bu; ama ikimiz de patronlarımızı ikna etmekte zorlanacağız."</p>

  <p class="p2">"Astronotlarımızdan birinin <span class="t7">Leonov</span>'la uçmasını mı istiyorsun?"</p>

  <p class="p2">"Evet, tercihen <span class="t7">Discovery</span>'nin sistemleri konusunda uzman birinin. Houston'da gemiyi geri getirmek için şu an eğittiklerinizden biri."</p>

  <p class="p2">"Bunu da nereden biliyorsun?"</p>

  <p class="p2">"Tanrı aşkına Woody, bir ay önce Aviation Week'in video-teks'indeydi."</p>

  <p class="p2">"Her şeyden uzak kaldım; kimse bana neyin gizli olmaktan çıktığını söylemiyor."</p>

  <p class="p2">"Washington'da biraz zaman geçirmek için iyi bir neden. Beni destekleyecek misin?"</p>

  <p class="p2">"Kesinlikle. Sana yüzde yüz katılıyorum. Ama..."</p>

  <p class="p2">"Ama ne?"</p>

  <p class="p2">"İkimiz de beyni kuyruğunda dinozorlarla uğraşmak zorundayız. Benimkilerin bazıları <span class="t7">'Bırak Ruslar Jüpiter'e koşup kendilerini riske atsınlar. Biz iki yıl sonra zaten orada olacağız. Ne acelemiz var?'</span> diyecekler."</p>

  <p class="p2">Anten platformu bir an sessizleşti, yalnızca onu yüz metre yukarıda, gökyüzünde asılı tutan geniş destek kablolarından hafif bir çıtırtı duyuldu. Moisevitch, Floyd'un zorlukla duyacağı kadar sessizce devam etti: "Son günlerde <span class="t7">Discovery</span>'nin yörüngesini kontrol eden oldu mu?"</p>

  <p class="p2">"Aslında bilmiyorum, ama sanırım olmuştur. Hem neden uğraşalım? Tamamen dengeli bir yörünge."</p>

  <p class="p2">"Eminim öyledir. Sana eski NASA günlerinden utanç verici bir olayı hatırlatayım patavatsız bir şekilde. İlk uzay istasyonunuz Skylab. En az on yıl uzayda kalması bekleniyordu, ama hesaplarınızı doğru yapmadınız. İyonosferdeki hava akımı iyi tahmin edilmemişti ve planlanandan yıllar önce düştü. O sırada küçük bir çocuktun, ama eminim o küçük olayı hatırlıyorsundur."</p>

  <p class="p2">"Mezun olduğum yıldı, bunu çok iyi biliyorsun. Ama <span class="t7">Discovery</span> Jüpiter'in yakınına gitmiyor. Ona en yakın olduğu noktada bile atmosfer çekiminden etkilenmeyecek kadar yüksekte."</p>

  <p class="p2">"Şimdiden yeniden Dacha'ma sürülmeme yetecek kadar konuştum; hem bu sefer beni ziyaret etmene izin vermeyebilirler. O yüzden lütfen ayarlama uzmanlarınızdan işlerini daha dikkatli yapmalarını isteyin olur mu? Ve onlara Güneş Sistemi'ndeki en büyük magnetosferin Jüpiter'de olduğunu hatırlatın."</p>

  <p class="p2">"Ne demek istediğini anlıyorum, çok teşekkürler. Aşağı inmeden önce söyleyeceğin başka bir şey var mı? Donmaya başlıyorum da."</p>

  <p class="p3">"Endişelenme eski dostum. Bütün bunları Washington'a götürdüğünde -bana da bir hafta kadar ver- her şey çok, çok kızışacak."</p>

  <h2 class="h21"><a id="ncx150"></a>&nbsp;</h2>
</body>
</html>
