<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>GÜNEŞLER ARASINDA</title>
</head>

<body>
  <h2 class="h22">GÜNEŞLER ARASINDA</h2>

  <p class="p7">Floyd, Ruslar eve dönerken Walter'ın şarkılarını ve esprilerini özleyecekler, diye düşündü. Son birkaç günün heyecanından sonra Güneş'e -ve Dünya'ya- doğru yapılacak uzun yolculuk tekdüze bir son olacaktı. Ama herkesin yürekten istediği de olaysız, tekdüze bir yolculuktu.</p>

  <p class="p2">Uykusu gelmişti bile, ama çevresindekileri hâlâ algılayabiliyordu. Kendi kendine, uykudayken, 'ölü gibi mi görüneceğim?', diye sordu. Uzun uykuya dalmış birine, özellikle tanıdık birine bakmak her zaman sinir bozucuydu. Belki de insana ölümlü olduğunu çok güçlü bir şekilde hatırlatıyordu.</p>

  <p class="p2">Curnow tamamen dalmıştı, Chandra ise son iğnenin etkisiyle sersemlemiş olsa da hâlâ uyanıktı. Kendinde olmadığı belliydi, ne çıplaklığından ne de Katerina'nın varlığından rahatsız oluyor gibi görünmüyordu. Tek giysisi olan altın linga uçarak ondan uzaklaşıyor, ama zinciri onu tutuyordu.</p>

  <p class="p2">Floyd "Her şey yolunda mı Katerina?" diye sordu.</p>

  <p class="p2">"Tamamen. Size çok imreniyorum. Yirmi dakika sonra evde olacaksınız."</p>

  <p class="p2">"Bu pek de rahatlatıcı değil. Korkunç rüyalar görmeyeceğimizi nereden biliyorsun?"</p>

  <p class="p2">"Hiç kimse gördüğünü söylemedi."</p>

  <p class="p2">"Tabii, belki uyanınca unutuyorlardır." Katerina her zamanki gibi onu çok ciddiye aldı. "İmkansız. Dondurulmuşken rüya görülse,&nbsp; EEC kayıtları bunu ortaya çıkarırdı. Tamam Chandra, gözlerini kapat. İşte o da gitti. Şimdi sıra sende Heywood. Gemi sensiz çok garip olacak."</p>

  <p class="p2">"Sağ ol Katerina... İyi yolculuklar." Floyd'a ağırlık çökmüştü, ama yine de Cerrah-Kumandan Rudenko'nun biraz şaşkın, hatta -bu olabilir mi- utangaç göründüğünü fark etti. Sanki ona bir şey söylemek istiyor, ama karar veremiyordu.</p>

  <p class="p2">Uykulu uykulu "Ne var Katerina?" diye sordu.</p>

  <p class="p2">"Henüz kimseye söylemedim, ama sen zaten konuşamayacaksın. Küçük bir sürprizim var."</p>

  <p class="p2">"Acele...et..."</p>

  <p class="p2">"Max ve Zenia evleniyorlar "</p>

  <p class="p2">"Buna. .sürpriz...mi...diyorsun?..."</p>

  <p class="p2">"Hayır. Bu sadece seni hazırlamak içindi. Dünya'ya döndüğümüzde Walter ve ben de evleniyoruz. Ne diyorsun?"</p>

  <p class="p2">Şimdi neden baş başa o kadar zaman geçirdiğinizi anlıyorum. Evet, bu gerçekten de sürpriz ..kimin aklına gelirdi ki! "Bunu...duyduğuma...çok..."</p>

  <p class="p2">Cümleyi tamamlayamadan Floyd'un sesi kesildi. Ama henüz bilinçsiz değildi ve çözülen düşüncelerinin birazını bu yeni durum üzerinde toplayabiliyordu.</p>

  <p class="p2">Kendi kendine, buna inanamıyorum, dedi. Walter uyanınca mutlaka fikrini değiştirecektir...</p>

  <p class="p2">Ve uykuya dalmadan son bir düşünce. Eğer Walter fikrini gerçekten değiştirirse, uyanmasın daha iyi...</p>

  <p class="p2">Dr. Heywood Floyd bunu çok komik bulmuştu. Mürettebatın&nbsp; kalanı neden&nbsp; güldüğünü dönüş yolculuğu boyunca hep merak ettiler.</p>

  <p class="p3"><span class="t4">&nbsp;</span></p>
</body>
</html>
