<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>GERİ SAYIM</title>
</head>

<body>
  <h2 class="h22">GERİ SAYIM</h2>

  <p class="p7">Max Brailovsky yarım kilometre uzaktan iki geminin çevresinde dolaşırken, fotoğraflarım olmasaydı buna&nbsp; kimse inanmazdı, diye düşündü. Rezil bir görüntü, sanki <span class="t7">Leonov Discovery</span>'ye tecavüz ediyor. Aslında kaba ve güçlü Rus gemisi, ince ve uzun Amerikalının yanında pek erkeksi duruyordu. Ama tüm birleşme manevralarında cinsel imalar vardı, eski bir kozmonotun -adını anımsamıyordu- görevin tam şey, en önemli anındaki parlak sözcük seçimi yüzünden azarlandığını hatırlıyordu.</p>

  <p class="p2">Dikkatle inceledi, her şey normal görünüyordu. İki&nbsp; gemiyi üst üste getirip sıkıca birleştirmek tahminlerinden uzun sürmüştü. Bazen -her zaman değil- hak edenlerin yüzüne gülen şans yardım etmeseydi, bu asla mümkün olmazdı. <span class="t7">Leonov</span>'da kilometrelerce karbon lifli bant vardı. Bir kızın saç kurdelesinden daha kalın değillerdi, ama tonlarca ağırlığa dayanabilirlerdi. Başka seçenek kalmazsa Büyük Birader'e bazı araçlar bağlamak için tedbir olarak getirilmişti. Şimdi ise <span class="t7">Leonov</span> ile <span class="t7">Discovery</span>'yi şefkatle kucaklaştırmıştılar. Bunun, son hızın sağlayabileceği maksimum etki olan yerçekiminin onda birine kadar tüm ivmelerde sallantı ve sarsılmaları engelleyeceğini umuyorlardı.</p>

  <p class="p2">Max "Eve dönmeden bakmamı istediğiniz başka bir şey var mı?" diye sordu.</p>

  <p class="p2">Tanya "Hayır" dedi. "Her şey yolunda görünüyor. Daha fazla zaman kaybedemeyiz."</p>

  <p class="p2">Bu kesinlikle&nbsp; doğruydu. Eğer&nbsp; o esrarengiz uyarı&nbsp; ciddiyse&nbsp; -ki&nbsp; artık herkes onu çok ciddiye alıyordu- yirmi dört saat içinde kalkış manevrasına başlamaları gerekiyordu.</p>

  <p class="p2">"Tamam. <span class="t7">Nina</span>'yı ahıra geri getiriyorum. Kusura bakma güzelim."</p>

  <p class="p2">"<span class="t7">Nina</span>'nın bir at olduğunu söylememiştin."</p>

  <p class="p2">"Şimdi de söylemiyorum. Saniyede sadece birkaç metre daha hız kazanabilmek için onu uzayın ortasına bırakmak hoşuma gitmiyor."</p>

  <p class="p2">"Birkaç saat sonra buna sevineceğiz Max. Hem bir gün biri gelip onu alabilir."</p>

  <p class="p2">Max, bundan pek emin değilim, diye düşündü. Hem belki de küçük kapsülü insanın Jüpiter krallığına ilk ziyaretinin kalıcı bir anısı olarak bırakmak uygundu.</p>

  <p class="p2">Kontrol roketlerinin hafif, zamanında hareketleriyle <span class="t7">Nina</span>'yı <span class="t7">Discovery</span>'nin ana hayat destek modülünün dev küresine getirdi; uçuş güvertesindeki arkadaşları kavisli pencerenin önünden geçerken ona ilgisizce baktılar. Pod Bay'in açık kapısı önünde esniyordu, <span class="t7">Nina</span>'yı yavaşça dışarı uzanmış yanaşma koluna doğru götürdü. Mandallar kapanır kapanmaz "içeri alın" dedi.</p>

  <p class="p2">"İşte iyi planlanmış bir EVA. Bir kilogram yakıt arttı. <span class="t7">Nina</span>'yı son bir kez dışarı çıkarmaya yeter." Normalde, uzayda bir ateşlemenin pek az dramatik yanı vardı; bir gezegen yüzeyinden kalkışındaki ateş ve şimşeklere -ve her zaman var olan risklere- benzemezdi. Bir şey ters gider de motorlar tam güce ulaşamazlarsa, biraz daha uzun bir ateşleme sorunu genellikle çözerdi. Ya da yörüngedeki uygun nokta beklenir ve tekrar denenirdi.</p>

  <p class="p2">Ama bu defa, geri sayım sıfıra doğru ilerlerken, gemilerdeki gerilim neredeyse elle tutulacak hale gelmişti. Herkes bunun HAL'ın ilk gerçek uyumluluk sınavı olduğunu biliyordu; yalnızca Floyd, Curnow ve Orlov'lar bir önlem sistemi olduğunu biliyorlardı. Çalışacağından da emin değillerdi. Görev Kontrol, ateşlemeden beş dakika öncesine denk getirdiği mesajda "İyi şanslar <span class="t7">Leonov.</span>" dedi. "Umarız her şey yolundadır. Eğer çok zor olmayacaksa, Jüpiter'in çevresinden geçerken lütfen ekvatorda 115. boylamın birkaç fotoğrafını çeker misiniz? Orada bilinmeyen karanlık bir nokta var; yusyuvarlak, yaklaşık bin kilometre çapında, bir kaynak olabilir. Bir uydunun gölgesi gibi, ama olamaz."</p>

  <p class="p2">Tanya şu anda Jüpiter'in meteorolojisiyle hiç ilgilenmediklerini sadece birkaç sözcükle bildiren kısa bir açıklama yaptı. Görev Kontrol düşüncesizlik ve kötü <span class="t7">zamanlama</span> konusunda bazen çok iyiydi.</p>

  <p class="p2">HAL "Tüm sistemler normal çalışıyor" dedi. "Ateşlemeye iki dakika."</p>

  <p class="p2">Floyd, terminolojinin kendisini doğuran teknolojiden daha uzun ömürlü olması garip, diye düşündü. Yalnızca kimyasal roketler ateşlenebilirdi; bir nükleer ya da plazma motorundaki hidrojen oksijenle temas etse bile, yanamayacak kadar sıcak olurdu. Böyle ısılarda tüm bileşikler elementlerine ayrılırdı.</p>

  <p class="p2">Aklı başka örnekler aramaya daldı. İnsanlar -daha çok yaşlılar- hâlâ fotoğraf makinesine film, <span class="t7">arabaya</span> benzin koymaktan söz ediyorlardı. Hatta bazı kayıt stüdyolarında "bandı kesmek" terimi bile duyulabilirdi -üstelik bu modası geçmiş iki teknoloji neslini birleştiriyordu. "Ateşlemeye bir dakika."</p>

  <p class="p2">Aklı buraya ve bu ana döndü. Bu, neredeyse yüz yıldır fırlatma rampalarında ve kontrol merkezlerinde sayılan dakikaydı, bu var olan en uzun altmış saniyeydi. Sayısız kez felaketle sonuçlanmıştı; ama sadece zaferler akılda kalmıştı. 'Bizimki hangisinden olacak?'</p>

  <p class="p2">Elini bir kez daha kesici devreyi çalıştıran kumandanın olduğu cebine sokma isteği dayanılmazdı, ama mantığı düzeltmeler için yeterince zaman kalacağını söylüyordu. HAL programına uymazsa, bu bir dert olacaktı; felaket değil. Asıl kritik zaman Jüpiter'in yanından geçecekleri zamandı.</p>

  <p class="p2">"ALTI...BEŞ...DÖRT...ÜÇ...İKİ...ATEŞ!" İtiş ilk başta pek fark edilmiyordu; yerçekiminin onda biri olan tam gücüne ulaşması bir dakika kadar sürdü. Yine de herkes hemen alkışlamaya başladı, tabii Tanya'nın sessizlik işaretine kadar. Yapılacak birçok kontrol vardı; HAL elinden geleni yapıyor olsa bile -ki öyle görünüyordu- hâlâ ters gidebilecek çok şey vardı.</p>

  <p class="p2"><span class="t7">Discovery</span>'nin anten zemini -şimdi <span class="t7">Leonov</span>'un süreduran gerginliğinin çoğunu çekiyordu-böyle hor kullanılmak için tasarlanmamıştı. Geminin emekli olmuş baş tasarımcısı geri çağrılmış, güvenlik sınırının yeterli olduğuna yemin etmişti. Ama yanılıyor olabilirdi, maddeler uzayda yıllarca kalınca biraz kırılganlaşırdı da...</p>

  <p class="p2">Gemileri birbirine bağlayan bantlar doğru yerleştirilmemiş olabilirlerdi; gerilebilir&nbsp; veya kayabilirlerdi. <span class="t7">Discovery</span> de artık sırtında bin tonluk bir yük taşıdığına göre, merkez dışı kütlesini doğru hesaplayamayabilirdi. Floyd'un aklına ters gidebilecek bir düzine şey geliyordu, sonunda genellikle on üçüncüsünün olması ise onu pek rahatlatmıyordu.</p>

  <p class="p2">Ama dakikalar olaysız geçiyordu; <span class="t7">Discovery</span>'nin motorlarının çalıştığının tek belirtisi, ateşlemeden kaynaklanan çok hafif yerçekimi ve gemilerin duvarlarından gelen belli belirsiz titreşimdi. lo ve Jüpiter gökyüzünün diğer yanında, haftalardır oldukları yerde hâlâ asılı duruyorlardı. "Ayrılmaya on saniye... DOKUZ-SEKİZ-YEDİ-ALTI-BEŞ-DÖRT-ÜÇ-İKİ-ŞİMDİ!"</p>

  <p class="p2">"Teşekkürler HAL. Her şey yolunda, düğmeye bağla."</p>

  <p class="p2">Bu terimin de modası çoktan geçmişti, en az bir nesildir dokunmatik yüzeyler düğmelerin yerini neredeyse tamamen almıştı. Ama her yerde değil; kritik durumlarda güzel, güven verici bir tıklama ile çalışan bir cihaz daha iyiydi.</p>

  <p class="p2">Vasili "Ben de onaylıyorum" dedi. "Yolun yarısına kadar düzeltme yapılmasına gerek yok."</p>

  <p class="p2">Curnow "Büyüleyici, egzotik lo'ya güle güle deyin" dedi. "Seni özleyeceğimiz için mutluyuz." Floyd kendi kendine, eski Walter gibi konuştu, diye düşündü. Son birkaç haftadır tuhaf bir şekilde sinmişti, sanki aklında bir şey varmış gibi; ama kimin yoktu ki? Kısıtlı boş zamanının çoğunu Katerina ile usulca konuşarak geçiriyordu: Floyd tıbbi bir sorunu olmamasını ümit ediyordu. Şimdiye kadar bu bakımdan çok şanslıydılar; bu aşamada en son gerekecek şey Cerrah-Kumandan'ın uzmanlığını gerektirecek bir acil durumdu.</p>

  <p class="p2">Brailovsky "Zalimleşiyorsun Walter" dedi. "Ben buradan hoşlanmaya başlamıştım. O lav göllerinde tekneyle gezmek eğlenceli olabilirdi."</p>

  <p class="p2">"Ya volkanda barbekü?"</p>

  <p class="p2">"Ya da gerçek erimiş sülfür banyosu?" Herkes neşelenmiş, hatta rahatlayınca biraz isterikleşmişti. Rahatlamak için daha çok erkendi ve manevranın en kritik aşaması hâlâ onları bekliyordu, ama uzun eve dönüş yolculuğunun ilk adımı güvenle geçilmişti işte. Bu da biraz olsun sevinmek için yeterli nedendi.</p>

  <p class="p2">Uzun sürmedi, Tanya hemen önemli bir işi olmayanların, dokuz saat sonraki teğet geçişine hazırlanmak için biraz dinlenmelerini, mümkünse uyumalarını emretti. Biraz ağır hareket ettiklerinde Sasha işini bırakıp "Bunun için asılacaksınız, sizi isyankar köpekler" diye bağırdı. Daha iki gece önce ender yaptıkları bir şeyi yapıp biraz rahatlamak istemiş ve hep birlikte <span class="t7">Bounty'de İsyan'ın</span> dördüncü versiyonunu izlemişlerdi. Sinema tarihçileri bu filmdeki Kaptan Bligh'in efsanevi Charles Laughton'dan beri en iyisi olduğunda birleşmişlerdi. Yine de herkes Tanya'nın izlemesinin iyi bir&nbsp; fikir olmadığını düşünüyordu, film ona ilham verebilirdi.</p>

  <p class="p2">Odasındaki iki huzursuz saatten sonra Floyd uyumaya çalışmaktan vazgeçti ve gözlem güvertesine gitti. Gemiler gece tarafına en yakın olacakları noktaya doğru yol alıyordu, Jüpiter şimdi çok daha büyüktü ve parlaklığı yavaşça azalıyordu. Kavisli, görkemli çok büyük bir diskti, öyle zengin ayrıntılar -bulut kuşakları, göz kamaştırıcı beyazdan tuğla kırmızısına kadar her renkte benekler, bilinmeyen derinliklerden gelen karanlık kaynaklar, Büyük Kızıl Beneğin oval fırtınası- sunuyordu ki hepsini birden görmek imkansızdı. Bir uydunun -Floyd Europa olduğunu tahmin etti- yuvarlak, karanlık gölgesi geçiyordu. Bu inanılmaz sahneyi son defa görüyordu; altı saat içinde hazır olması gerekiyordu, ama bu değerli anları uyuyarak harcamak suç sayılırdı.</p>

  <p class="p2">Görev Kontrol'ün gözlemlemelerini istediği o nokta neredeydi? Artık görünmesi gerekirdi, ama Floyd çıplak gözle görülebileceğinden emin değildi. Vasili'nin bununla uğraşamayacak kadar çok işi vardı; belki de kendisi biraz amatör astronomiyle yardımcı olabilirdi. Ne de olsa, sadece otuz yıl önce bu işten para kazanıyordu.</p>

  <p class="p2">Elli santimetrelik teleskopun kumandalarını çalıştırdı -neyse ki <span class="t7">Discovery</span>'nin koca gövdesi görüntüyü kapatmıyordu- ve ekvator boyunca orta güçte taramaya başladı. İşte orada, diskin tam kenarındaydı ve yaklaşıyordu.</p>

  <p class="p2">Şartlar Floyd'u Güneş Sistemi'nin en iyi on Jüpiter uzmanından biri olmaya zorlamıştı; diğer dokuzu da ya yanında çalışıyor ya da uyuyorlardı. Noktadaki bir garipliği hemen fark etti; öyle siyahtı ki bulutların arasına açılmış bir delik&nbsp; gibi duruyordu. Kendi görüş açısından&nbsp; düzgün&nbsp; bir elipse benziyordu; Floyd yukarıdan bakıldığında tam bir daire olacağını tahmin etti.</p>

  <p class="p2">Birkaç görüntü kaydetti ve gücü maksimuma çıkardı. Jüpiter'in hızlı dönüşü sayesinde oluşumu şimdiden daha iyi görebiliyorlardı ve Floyd baktıkça daha da şaşırdı.</p>

  <p class="p2">Dahili hattan "Vasili" diye seslendi, "Bir dakikan varsa elli santimetrelik monitöre bir göz at."</p>

  <p class="p2">"Neye bakıyorsun? Önemli mi? Yörüngeyi kontrol ediyorum."</p>

  <p class="p2">"Tabii işine bak. Görev Kontrol'ün söz ettiği noktayı buldum da. Çok tuhaf görünüyor."</p>

  <p class="p2">"Kahretsin! Onu tamamen unutmuşum. Sözde iyi gözlemcileriz, nereye bakacağımızı bile Dünyadakiler söylüyor. Bana beş dakika daha ver, bir yere gittiği yok."</p>

  <p class="p2">Floyd, haklı, diye düşündü; hatta daha da yaklaşır. Zaten Dünya'daki -ya da Ay'daki- gökbilimcilerin gözlemlediği bir şeyi kaçırsalar da önemli sayılmazdı, Jüpiter çok büyüktü ve çok işleri vardı ve Ay'daki ve Dünya'daki teleskoplar şimdi kullandıklarından yüz kat daha güçlüydü.</p>

  <p class="p2">Ama bu şey giderek garipleşiyordu. Floyd ilk kez huzursuzluk duymaya başladı. O ana kadar noktanın, Jüpiter'in karmakarışık meteorolojisinin bir oyunu olan doğal bir oluşumundan başka bir şey olabileceği aklına gelmemişti. Şimdi ise merak etmeye başlamıştı.</p>

  <p class="p2">Gece gibi simsiyahtı. Ve çok düzgündü; daha net görüldüğünde tam bir daire olduğu anlaşılıyordu. Ama çok net değildi; kenarı garip bir şekilde belirsizdi, sanki bulanık gibiydi.</p>

  <p class="p2">Hayal mi görüyordu, yoksa o bakarken bile büyümüş müydü? Çabucak bir tahmin yaptı, ve çapının iki bin kilometre kadar olduğuna karar verdi. Euoropa'nın hâlâ görünen gölgesinden biraz daha küçüktü, ama öyle karanlıktı ki ikisini karıştırmak mümkün değildi.</p>

  <p class="p2">Vasili biraz isteksizce "Bir bakalım" dedi. "Sence ne buldun? Oh..." Sesi kısılıp sessizliğe karıştı. Floyd ürpererek, işte bu O, diye düşündü.</p>

  <p class="p2">"O" her ne ise...</p>

  <p class="p3"><span class="t4">&nbsp;</span></p>
</body>
</html>
