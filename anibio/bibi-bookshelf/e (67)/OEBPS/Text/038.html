<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>ORTAYA ÇIKIŞ</title>
</head>

<body>
  <h2 class="h20">ORTAYA ÇIKIŞ</h2>

  <p class="p6"><span class="t10">SASHA'NIN SON BİLDİRİSİ:</span></p>

  <p class="p9">RUSİNGİLİZCE BÜLTENİ # 8</p>

  <p class="p6"><span class="t10">Konu:</span> Tovarishch (tovarish)</p>

  <p class="p9">Amerikalı konuklarımıza:</p>

  <p class="p7">Dostlarım, bana bu şekilde en son ne zaman hitap edildiğini doğrusu hatırlamıyorum. Yirmi birinci yüzyıldaki her Rus için bu, bez şapkaları ve kırmızı bayrakları ve demiryolu vagonlarında işçilere nutuk atan Vladimir Ilich'i hatırlatan <span class="t7">Potemkin</span> zırhlısında kaldı.</p>

  <p class="p2">Çocukluğumdan beri bana ya <span class="t7">bratets</span> ya da <span class="t7">druzhok</span> denildi; seçim sizin. bir şey değil.</p>

  <p class="p8">Yoldaş Kovalev</p>

  <p class="p2">&nbsp;</p>

  <p class="p2">Vasili Orlov köprüye gitmek için gözlem odasından geçerken kendisine katıldığında Floyd hâlâ bu nota kıkırdıyordu.</p>

  <p class="p2">"Beni şaşırtan, <span class="t7">tovarishch,</span> Sasha'nın fizikten zaman ayırıp bir şeyler çalışması. Ama her seferinde benim bile bilmediğim şiir ve oyunlardan alıntılar yapıyor. Ayrıca, şey, Walter'dan daha iyi İngilizce konuşuyor."</p>

  <p class="p2">"Bilimle sonradan ilgilendiği için Sasha -nasıl diyorsunuz- ailenin kara koyunu. Babası Novosibirsk'te İngilizce profesörüydü. Evde Rusçaya sadece pazartesiden çarşambaya izin vardı; perşembeden cumartesiye İngilizce konuşulurdu."</p>

  <p class="p2">"Ya pazarları?"</p>

  <p class="p2">"Oh, Fransızca ya da Almanca, birer hafta arayla."</p>

  <p class="p2">"Şimdi <span class="t7">nekultumy</span> derken ne demek istediğini tam olarak anlıyorum; eldiven gibi uyuyor. Sasha, bu farklılığından dolayı suçluluk duyuyor mu? Ve böyle bir geçmişe rağmen, nasıl olup da mühendis oldu?"</p>

  <p class="p2">"Novosibirsk'de kimin serf, kimin aristokrat olduğunu hemen öğrenirsin. Sasha hırslı bir gençti, üstelik de çok zekiydi."</p>

  <p class="p2">"Tıpkı senin gibi Vasili."</p>

  <p class="p2"><span class="t7">"Et tu, Brüte!.</span> Görüyorsun ya, ben de Shakespeare'den en az <span class="t7">-Bozhe mof-</span> o da neydi?"</p>

  <p class="p2">Floyd şanslı değildi; sırtı gözlem penceresine dönük duruyordu ve hiçbir şey görmedi. Birkaç saniye sonra döndüğünde, sadece geldiklerinden beri olduğu gibi, Büyük Birader'in Jüpiter'in dev yuvarlağını ikiye bölen bildik görüntüsü vardı.</p>

  <p class="p2">Ama Vasili'nin hafızasına sonsuza dek kazınacak o anda, o keskin kenarlı şekil tamamen farklı ve olanaksız bir sahne oluşturdu. Sanki birdenbire başka bir evrene bir pencere açılmış gibiydi.</p>

  <p class="p2">Görüntü bir saniyeden az sürdü, istemeden gözünü kırpmasıyla birlikte kayboldu. Yıldızlara değil güneşlere bakıyordu, sanki bir galaksinin kalabalık kalbi ya da küresel bir kümenin çekirdeği gibi. O anda Vasili Orlov, Dünya'nın gökyüzünü sonsuza dek unuttu. Orası artık bomboştu, hatta koca Orion ve muhteşem Scorpio bile göze çarpmayan, ikinci kez bakmaya değmeyecek sönük parıltılardı.</p>

  <p class="p2">Cesaret edip gözlerini tekrar açtığında gitmişti. Hayır, tamamen değil. Eski haline dönmüş olan siyah dikdörtgenin tam merkezinde, sönük bir yıldız hâlâ parlıyordu.</p>

  <p class="p2">Ama yıldızların hareketi görülmezdi. Orlov sulanan gözlerini temizlemek için tekrar göz kırptı. Evet, hareket gerçekti; hayal görmüyordu.</p>

  <p class="p2">'Bir göktaşı mı?' Baş Mühendis&nbsp; Vasili Orlov öylesine bir şoktaydı ki, havasız uzayda göktaşı olamayacağını hatırlaması birkaç saniye sürdü.</p>

  <p class="p2">Sonra birdenbire bulanıp bir ışık çizgisine dönüştü. Birkaç kalp atışı sonra Jüpiter'in ardında gözden kaybolmuştu. Bu arada Vasili toparlanmış ve tekrar kendine hakim, soğukkanlı bir gözlemci olmuştu.</p>

  <p class="p2">Cismin yönü için şimdiden iyi bir tahmin yapmıştı. Şüphe yoktu; doğruca Dünya'ya yönelmişti.</p>

  <p class="p3">&nbsp;</p>
</body>
</html>
