<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>Yazarın Notu</title>
</head>

<body>
  <h1 class="h10"><span class="th11">Yazarın Notu</span></h1>

  <p class="p7"><span class="t7">2001: Bir Uzay Efsanesi</span> romanı 1964-1968 yılları arasında yazıldı ve filmin gösterime girmesinden kısa bir süre sonra, 1968 Temmuz'unda yayınlandı. <span class="t7">The Lost Worlds of 2001</span> (2001'in Kayıp Dünyaları)nda da açıkladığım gibi, iki proje eş zamanlı olarak ilerledi ve her iki yönde de geri besleme oldu. Böylece taslağı, hikayenin daha önceki bir versiyonunun aldığı tepkileri gördükten sonra gözden geçirmek gibi tuhaf bir deneyimi sık sık yaşadım -roman yazmak için teşvik edici, ancak oldukça pahalı bir yol.</p>

  <p class="p2">Sonuç olarak, filmle kitap arasında genellikle olandan çok daha fazla benzerlik var, ama temel farklılıklar da söz konusu. Romanda <span class="t7">Discovery</span> uzay gemisinin hedefi, Satürn'ün aylarının en gizemlisi olan Iapetus (veya Japetus) idi. Satürn sistemine Jüpiter'den ulaşılıyordu: <span class="t7">Discovery</span> müthiş yerçekimi alanını bir "sapan" etkisi oluşturup yolculuğunun ikinci turunda hızlanmak için kullanarak dev gezegene oldukça yaklaşmıştı. 1979'da uzay devlerinin ilk detaylı araştırmasını yaparken <span class="t7">Voyager</span> uzay sondaları da aynı manevrayı yapmışlardı.</p>

  <p class="p2">Filmde ise Stanley Kubrick, insan ile Tektaş arasındaki üçüncü karşılaşmayı Jüpiter'in aylarında göstererek karışıklıktan akıllıca kaçındı. Satürn&nbsp; senaryodan tamamen çıkarıldıysa da Douglas Trumbull, <span class="t7">Halkalı Gezegen</span>'i filme çekme konusunda kazandığı deneyimi kendi yapımı <span class="t7">Silent Running</span>'de yer vererek kullandı.</p>

  <p class="p2">Altmışların ortalarında hiç kimse Jüpiter'in uydularının keşfinin gelecek yüzyılda değil, on beş yıl sonra olacağını hayal bile edemezdi. Orada bulunacak harikaları da hayal edemezlerdi, oysa şüphesiz umulmadık bulgular bir gün ikiz <span class="t7">Voyager</span>'ların keşiflerini de gölgede bırakacak 2001 yazıldığında lo, Europa, Ganymede ve Callisto en güçlü teleskop için bile sadece parlak noktalardı, şimdi ise her biri eşsiz bir dünya, ve biri de -lo- Güneş Sistemindeki en aktif volkanik varlık.</p>

  <p class="p2">Sonuç olarak bu keşiflerin ışığı altında hem film hem de kitap oldukça mantıklılar ve filmdeki Jüpiter sahneleriyle <span class="t7">Voyager</span> kameralarının çektiği gerçek görüntüleri karşılaştırmak çok şaşırtıcı. Ancak elbette bugün yazılacak bir şey 1979 keşiflerinin sonuçlarına uygun olmak zorunda. Jüpiter'in ayları artık keşfedilmemiş bölgeler değiller.</p>

  <p class="p2">Dikkate alınması gereken gizli, psikolojik bir faktör daha var; 2001 insanlık tarihinin dönüm noktalarının birinden önce yazılmıştı. Neil Armstrong'un Ay'a ayak bastığı andan itibaren o çağdan sonsuza dek ayrıldık. Stanley Kubrick ve ben onun deyimiyle "tarihe geçecek kadar iyi bilimkurgu filmi"ni düşünmeye başladığımızda 20 Temmuz 1969 hâlâ beş yıl uzaktaydı. Günümüzde ise tarih ile kurgu bir daha ayrılamayacak şekilde iç içe geçmişlerdir.</p>

  <p class="p2">Aya doğru yola çıktıklarında Apollo astronotları filmi görmüşlerdi. 1968 Noel'inde Ay'ın diğer yüzüne bakan ilk insanlar olan Apollo 8 ekibi bana içlerinden büyük, siyah bir tektaş bulduklarını telsizle bildirmek geçtiğini söylemişlerdi, heyhat ki sağduyu buna engel olmuştu.</p>

  <p class="p2">Daha sonra da doğanın sanatı taklit ettiği esrarengiz durumlar oldu. Bunların en garibi 1970'deki Apollo 13 efsanesiydi.</p>

  <p class="p2">Öncelikle, ekibi taşıyan Kumanda Modülüne <span class="t7">Odyssey</span> adı verilmişti. Görevin yarım bırakılmasına neden olan oksijen tankı patlamasından hemen önce mürettebat, Richard Strauss'un artık filmle özdeşleşmiş olan <span class="t7">Zaratbustra'</span>sını dinliyordu. Güç kesilir kesilmez Jack Swigert Görev Kontrol'e telsizle bildirdi. "Houston, bir sorunumuz var." Benzer bir durumda HAL da astronot Frank Poole'a şöyle diyordu "Eğlenceyi kestiğim için üzgünüm, ama bir sorunumuz var."</p>

  <p class="p2">Daha sonra <span class="t7">Apollo 13</span> görevinin raporları yayınlandığında NASA yöneticisi Tom Paine bana bir kopya yolladı, altında da Swigert'in sözleri vardı: "Hep senin söylediğin gibi oldu Arthur." Bu olaylar dizisini düşündükçe hâlâ çok garip bir duyguya kapılırım- aslında, sanki biraz da benim yüzümdenmiş gibi.</p>

  <p class="p2">Bu kadar ciddi olmasa da aynı derecede çarpıcı bir benzerlik daha olmuştu. Filmin teknik açıdan en harika sahnelerinden biri Frank Poole'un, döndükçe oluşturduğu "yapay yerçekimi" sayesinde yerinde duran dev santrifüjün içinde koşarken göründüğü sahneydi.</p>

  <p class="p2">Neredeyse on yıl sonra, olağanüstü başarılı Skylab'ın mürettebatı tasarımcılarının onlara benzer bir geometri sunduğunu fark ettiler, bir dizi depo kabini uzay istasyonunun çevresinde düzgün bir halka oluşturuyordu. Gerçi Skylab dönmüyordu, ama bu yetenekli ekibi yıldırmadı. Tıpkı dönen bir kafesin içindeki fareler gibi çevresinde koşabileceklerini keşfettiler, Sonuç <span class="t7">2001'de</span> görülenden farksızdı. Dünyaya dönerken tüm bunları televizyonda "Stanley Kubrick bir de bunu görsün" yorumuyla yayınladılar. (Eşlik eden müziği söylememe gerek var mı?) Görüntü kaydını O'na gönderdiğim için gördü de (ama geri alamadım; Stanley dosya dolabı olarak küçük bir Kara Delik kullanır)</p>

  <p class="p2">Filmle gerçek arasındaki bir başka bağlantı da Apollo-Soyuz ekibinin başı Kozmonot Alexei <span class="t7">Leonov</span>'un "Ay Yakınlarında" adlı çizimidir. Onu ilk olarak 1968'de Uzayın Barışçı Amaçlarla Kullanımı konulu Birleşmiş Milletler Konferansı'nda <span class="t7">2001</span> gösterilirken gördüm. Film biter bitmez Alexei bana kendi resminin de (<span class="t7">Leonov</span>-Sokolov 'Yıldızlar Bizi Bekliyor'un 32. sayfası, Moskova 1967) filmin açılışındaki dizilişin aynısını yansıttığını söyledi. Ayın arkasında yükselen Dünya ve her ikisinin arkasında yükselen Güneş Resminin imzalanmış eskizi artık ofisimin duvarını süslüyor, ayrıntılar için 12. bölüme bakın.</p>

  <p class="p2">Sanırım bu sayfalarda geçen daha az tanınmış bir isim olan Hsue-shen Tsien'den söz etmenin tam yeri. Dr. Tsien, 1936'da büyük Theodore von Karman ve Frank J. Malina ile Guggenheim California Teknoloji Enstitüsü Havacılık Laboratuarı'nı (GALCIT) -Pasadena'daki ünlü Jet İtiş Laboratuarı'nın atasını- kurdu. Ayrıca oradaki ilk Goddard profesörü oldu ve 1940'lar boyunca Amerikan roket araştırmalarına büyük katkılarda bulundu. Daha sonra, McCarthy döneminin en utanç verici bölümlerinden birinde, ülkesine dönmek isteyince uydurma güvenlik bahaneleriyle tutuklandı. Son yirmi yıldır Çin roket programının öncülerinden biridir.</p>

  <p class="p2">Son olarak, <span class="t7">2001'</span>in 35. bölümü "Japetus'un Gözü"nün garip bir hikayesi var. Burada astronot Bowman'ın Satürn ayındaki garipliği keşfedişini anlatıyorum. "parlak, beyaz bir oval, yaklaşık dört yüz mil uzunluğunda ve iki yüz mil genişliğinde, simetri mükemmel ve kenarları öylesine düzgün ki sanki küçük uydunun yüzeyine elle çizilmiş gibi" Yaklaşınca Bowman "uydunun arkasındaki karanlık fondaki parlak elipsin, yakınlaştıkça kendisine bakan büyük ve boş bir göz" olduğuna kendisini&nbsp; inandırdı. Sonra "tam merkezdeki&nbsp; küçük siyah lekeyi" fark etti, bu da Tektaş'tı (veya bir tecellisi).</p>

  <p class="p2"><span class="t7">Voyager 1</span>'in gönderdiği Iapetus'un ilk fotoğraflarında da ortasında küçük, siyah bir leke olan geniş, düzgün beyaz bir oval vardı. Carl Sagan bana hemen&nbsp; Jet İtiş Laboratuarı'ndan üstü kapalı "Seni düşünerek..." notuyla bir baskı yolladı. <span class="t7">Voyager 2</span>'nin konunun üzerine gitmemiş olmasına sevinmeli mi, üzülmeli mi bilemiyorum.</p>

  <p class="p2">Bu yüzden elinizdeki roman ister istemez ilk romanın -veya filmin- doğrudan bir devamı olmaktan öte, oldukça karmaşıktır. Arada farklılıklar olduğunda genellikle filme bağlı kaldım; ancak bu kitabı kendi içinde tutarlı ve güncel bilgiler ışığında olabildiğince mantıklı yapmak benim için daha önemliydi.</p>

  <p class="p2">Elbette, bir kez daha, bu bilgiler de 2001'de eskimiş olacaklar...</p>

  <p class="p8">&nbsp;</p>

  <p class="p8"><span class="t4">Arthur C. Clarke</span></p>

  <p class="p8"><span class="t4">Colombo, Sri Lanka</span></p>

  <p class="p8"><span class="t4">Ocak 1982</span></p>

  <p class="p3"><span class="t4">&nbsp;</span></p>
</body>
</html>
