<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>SAL 9000</title>
</head>

<body>
  <h2 class="h22">SAL 9000</h2>

  <p class="p7">Urbana'daki Illinois Üniversitesi'nde Bilgisayar Bilimleri Profesörü olan Dr. Sivasubramanian Chandrasegarampillai'nin de geçmeyen bir suçluluk duygusu vardı, ama Heywood Floyd'unkinden çok farklıydı. Ufak tefek bilim adamının gerçekten insan olup olmadığını merak eden öğrenci ve meslektaşları onun ölü astronotları hiç düşünmediğini bilseler şaşırmazlardı. Dr. Chandra sadece çocuğu HAL 9000'in kaybının yasını tutuyordu.</p>

  <p class="p2">Bunca yıldan ve <span class="t7">Discovery</span>'den telsizle gönderilen bilgileri sayısız kere incelemesinden sonra bile, neyin yanlış gittiğinden emin değildi. Sadece teoriler üretebilirdi, ihtiyaç duyduğu gerçekler orada, Jüpiter ile lo'nun arasındaki HAL'ın devrelerinde bekliyorlardı.</p>

  <p class="p2">Trajedi anına kadar olayların gelişimi net olarak tespit edilmişti; oradan sonra Kumandan Bowman'ın tekrar bağlantı kurduğu andaki olaylar hakkında birkaç ayrıntı daha hatırlamıştı. Ama <span class="t7">ne</span> olduğunu bilmek <span class="t7">neden</span> olduğunu açıklamıyordu.</p>

  <p class="p2">İlk sorun belirtisi görevin ileri bir aşamasında, HAL, <span class="t7">Discovery</span>'nin ana antenini Dünya'ya dönük tutan ünitenin korkulan arızasını bildirdiğinde ortaya çıkmıştı. Yarım milyar kilometre uzunluğundaki radyo ışını hedefine ulaşmazsa gemi kör, sağır ve dilsiz olurdu.</p>

  <p class="p2">Şüpheli üniteyi onarmak için Bowman kendisi dışarı çıkmıştı, ama şaşırtıcı şekilde, test edildiğinde mükemmel çalıştığı anlaşılmıştı. Otomatik kontrol üniteleri hiçbir arıza bulamamışlardı. Bilgiler Urbana'ya iletildiğinde HAL'ın dünyadaki ikizi SAL 9000 de öyle.</p>

  <p class="p2">Ama HAL teşhisinin doğruluğunda ısrar ediyor, imalı biçimde "insan hatası"ndan söz ediyordu. Kontrol ünitesinin bütünüyle bozuluncaya değin antene geri yerleştirilip arızanın yerinin tam olarak belirlenmesini önermişti, Dr. Chandra. Hiç kimse karşı çıkmayı düşünmedi, çünkü gerçekten bozulmuş olsa bile ünitenin onarımı birkaç dakika sürerdi.</p>

  <p class="p2">Ancak Bowman ve Poole rahat değildiler, kesin olarak açıklayamasalar da her ikisi de bir şeylerin ters gittiğini sezmişti. Aylardır HAL'ı küçük dünyalarının üçüncü üyesi olarak benimsemişlerdi ve her halini biliyorlardı. Daha sonra gemideki atmosfer inceden inceye değişmişti; havada bir gerginlik vardı.</p>

  <p class="p2">Kendilerini hain gibi hisseden -Bowman çıldırmış bir haldeyken Görev Kontrol'e böyle bildirmişti- ekibin insan olan üçte ikisi, meslektaşlarının gerçekten bozulmuş olması halinde ne yapılması gerektiğini tartışmışlardı. En kötü durumda, HAL'ın bütün önemli sorumlulukları elinden alınacaktı. Buna kapatılma da dahildi; yani ölümün bilgisayardaki eşdeğeri.</p>

  <p class="p2">Tereddütlerine rağmen kararlaştırılmış programı uygulamışlardı. Araç dışı işlemlerde taşıyıcı ve hareketli atölye olarak kullanılan küçük uzay kapsüllerinden biriyle Poole <span class="t7">Discovery</span>'nin dışına çıkmıştı. Kapsülün kendi kontrolleri biraz ince bir iş olan anten ünitesini değiştirmeyi yapamadıklarından Poole kendisi işe koyulmuştu.</p>

  <p class="p2">Daha sonra olanları dış kameralar kaçırmışlardı, bu da ayrıca şüpheli bir ayrıntı. Bowman'ın ilk felaket alarmı Poole'un çığlığıydı. Sonrası sessizlik. Bir an sonra Poole'u taklalar atarak uzay boşluğuna doğru uzaklaşırken gördü. Kendi kapsülü ona çarpmıştı ve kontrolsüzce savruluyordu. Sonradan kendisinin de kabul ettiği gibi Bowman o zaman birçok hata yaptı -biri hariç hepsi mazur görülebilirdi- Poole'u kurtarma umuduyla, tabii hâlâ hayatta idiyse, Bowman başka bir kapsülle havalandı-geminin tüm kontrolünü HAL'a bırakarak.</p>

  <p class="p2">EVA<a id="a1"></a><a href="../Text/notes.html#a7"><span class="t9">{2}</span></a> boşunaydı; Bowman kendisine ulaştığında Poole ölmüştü. Üzüntüden hissizleşmiş bir halde cesedi gemiye taşıdı, ancak HAL giriş izni vermedi.</p>

  <p class="p2">Ama HAL insan becerisini ve kararlılığını iyi tahmin edememişti. Giysisinin başlığını gemide bırakmış, yani uzayla doğrudan temas riskine girmiş olmasına rağmen Bowman bilgisayar kontrolü altında olmayan bir acil durum kapısından içeri girdi. Sonra beynini etkisiz hale getirmek için HAL'ın beyin modüllerini birer birer çıkarmaya başladı.</p>

  <p class="p2">Geminin kontrolünü tekrar ele geçirdiğinde Bowman korkunç bir şey fark etti. O yokken HAL dönemlik uykuda olan üç astronotun hayat destek sistemlerini kapatmıştı. Bowman yapayalnızdı, hem de tüm insanlık tarihinde hiç kimsenin olmadığı kadar.</p>

  <p class="p2">Başkaları kendilerini çaresiz bir umutsuzluğa bırakabilir, ama bu noktada David Bowman kendisini seçenlerin doğru seçim yaptıklarını ispatladı. <span class="t7">Discovery</span>'yi çalışır halde tutmayı başardı, hatta bozuk anteni Dünya'ya yöneltmek için tüm gemiyi çevirerek Görev Kontrol ile sürekli olmayan bir bağlantı kurmayı bile başardı.</p>

  <p class="p2">Önceden belirlenmiş yörüngesinde giden <span class="t7">Discovery,</span> nihayet Jüpiter'e varmıştı. Orada, dev gezegenin uyduları arasında dönerken Bowman, Ay'daki Tycho kraterinde bulunan tektaşla tıpatıp aynı şekilde, ama yüzlerce kat daha büyük siyah bir cisim görmüştü. Bir uzay kapsülüyle araştırmaya gitmiş ve kaybolmadan önce o son anlaşılmaz mesajı vermişti: "Aman Tanrım, bu yıldızlarla dolu!"</p>

  <p class="p2">Bu muamma diğerlerinin sorunuydu: Dr. Chandra'nın esas ilgilendiği HAL'dı. Duygusuz aklının nefret ettiği bir şey varsa o da belirsizlikti. HAL'ın davranışının nedenini öğrenene dek tatmin olmayacaktı. Şimdi bile 'arıza' demeyi reddediyordu; olsa olsa bir 'anormallik'ti.</p>

  <p class="p2">Özel odası olarak kullandığı küçük delikteki eşyalar sadece bir döner sandalye, bir masa ve yanında iki fotoğraf bulunan bir karatahtaydı. Sıradan insanların pek azı resimlerdekileri tanıyabilirdi, ama oraya kadar gelmesine izin verilmiş herkes bilgisayar dünyasının ikiz tanrıları John von Neumann ve Alan Turing'i hemen tanırdı.</p>

  <p class="p2">Hiç kitap yoktu, hatta masada kâğıt kalem bile yoktu. Dünyanın bütün kütüphanelerindeki bütün ciltler Chandra'nın parmaklarının uçundaydı, not defteri de ekranıydı. Karatahta sadece konuklar içindi; üzerindeki yarısı silinmiş diyagram bile üç hafta öncesinin tarihini taşıyordu.</p>

  <p class="p2">Dr. Chandra, Madras'tan getirttiği zehirli purolardan birini yaktı, tek kötü alışkanlığı buydu. Masa hiç kapatılmamıştı, ekranda önemli bir mesaj olup olmadığına baktı, sonra mikrofona doğru konuştu.</p>

  <p class="p2">"Günaydın SAL. Benim için yeni bir şey yok mu?"</p>

  <p class="p2">"Hayır Dr. Chandra. Ya sizde benim için bir şey var mı?"</p>

  <p class="p2">Ses, Birleşik Devletler'de veya kendi ülkesinde eğitim almış herhangi bir kültürlü Hintli kadının sesi gibiydi. SAL'ın aksanı başlangıçta böyle değildi, yıllar geçtikçe Chandra'nın vurgulamalarının çoğunu öğrenmişti.</p>

  <p class="p2">Bilim adamı yazdığı bir kodla SAL'ın hafıza girişini en yüksek güvenlik derecesine getirdi. Hiç kimse onun bilgisayarla bu hattan, insanlarla asla konuşamadığı gibi konuştuğunu bilmiyordu. SAL'ın onun söylediklerinin sadece bir kısmını anlamasının hiç önemi yoktu; yanıtları öylesine ikna ediciydi ki bazen yaratıcısını bile kandırıyordu! Zaten Dr. Chandra'nın da istediği buydu; bu gizli konuşmalar aklını kaçırmamasına yardımcı oluyordu.</p>

  <p class="p2">"SAL, bana sık sık HAL'ın anormal davranışını daha fazla bilgi olmadan çözemeyeceğimizi söylüyorsun. Peki bu bilgiyi nasıl elde edebiliriz?"</p>

  <p class="p2">"Bu çok açık. Birisinin <span class="t7">Discovery</span>'ye dönmesi gerek."</p>

  <p class="p2">"Kesinlikle. Görünüşe bakılırsa bu beklediğimizden daha erken gerçekleşecek."</p>

  <p class="p2">"Bunu duyduğuma sevindim."</p>

  <p class="p2">Dr. Chandra "Sevineceğini biliyordum" diye yanıtladı ve bunda ciddiydi. Bilgisayarların duyguları olamayacağını, sadece varmış gibi davrandıklarını savunan gittikçe sayıları azalan filozoflarla uzun süredir ilişkilerini koparmıştı.</p>

  <p class="p2">(Bir keresinde böyle bir eleştiri karşısında "eğer bana rahatsız oluyormuş gibi davranmadığınızı ispatlayabilirseniz, sizi ciddiye alırım" diyerek tepki vermiş, karşısındaki kişi de oldukça ikna edici bir öfke ifadesi takınmıştı.)</p>

  <p class="p2">Chandra "şimdi başka bir olasılık üzerinde durmak istiyorum" diye devam etti. "Teşhis sadece ilk adım. Sonunda tedavi yoksa yarım kalmış demektir."</p>

  <p class="p2">"HAL'ın normal fonksiyonlarına kavuşturulabileceğine inanıyor musunuz?"</p>

  <p class="p2">"Umarım. Bilmiyorum. Onarılamayacak hasar oluşmuş olabilir, büyük olasılıkla önemli ölçüde hafıza kaybı da olmuştur."</p>

  <p class="p2">Bir an düşünceli düşünceli durdu, purosundan derin nefesler çekti, ustaca yaptığı dumandan halka SAL'ın geniş açılı merceğini tam on ikiden vurdu. Bir insan olsa bu hareketi dostça bir hareket olarak görmezdi; bu da bilgisayarların bir başka avantajıydı.</p>

  <p class="p2">"Yardımın gerekli SAL."</p>

  <p class="p2">"Elbette Dr. Chandra."</p>

  <p class="p2">"Bazı riskler olabilir."</p>

  <p class="p2">"Ne demek istiyorsunuz?"</p>

  <p class="p2">"Bazı devrelerini, özellikle önemli fonksiyonları olanları kapatmayı düşünüyorum. Bu seni rahatsız eder mi?"</p>

  <p class="p2">"Daha açık bilgi olmadan bunu yanıtlayamam."</p>

  <p class="p2">"Çok iyi. Şöyle anlatayım: Açıldığından beri aralıksız çalıştın, öyle değil mi?"</p>

  <p class="p2">"Bu doğru."</p>

  <p class="p2">"Ama biliyorsun ki biz insanlar bunu yapamayız. Uykuya ihtiyacımız var; zihnimizin fonksiyonlarında neredeyse tam bir kesinti, en azından bilinç seviyesinde."</p>

  <p class="p2">"Bunu biliyorum. Ama anlamıyorum."</p>

  <p class="p2">"Pekâlâ, uykuya benzer bir deneyim yaşamak üzere olabilirsin. Büyük bir olasılıkla olacak olan tek şey zamanın geçmesi, ama sen fark etmeyeceksin. Dahili saatine baktığında gözlem kaydında boşluklar olduğunu fark edeceksin. Hepsi bu."</p>

  <p class="p2">"Ama riskler olabileceğini söylediniz. Nedir bu riskler?"</p>

  <p class="p2">"Bu çok küçük -ve hesaplanması imkânsız- bir olasılık, ama devrelerini tekrar açtığımda kişiliğinde, ilerideki davranış düzeninde farklılıklar olabilir. Farklı hissedebilirsin. Ama bu daha iyi veya daha kötü olmayabilir."</p>

  <p class="p2">"Bunun ne demek olduğunu bilmiyorum."</p>

  <p class="p2">"Özür dilerim, hiçbir anlamı olmayabilir. O yüzden endişelenme. Şimdi lütfen yeni bir dosya aç. İşte ismi." Chandra klavye girişini kullanarak yazdı: PHOENIX "Bunun ne olduğunu biliyor musun?" diye SAL'a sordu.</p>

  <p class="p2">Bilgisayar bir an beklemeden yanıtladı: "Ansiklopedide yirmi beş karşılığı var."</p>

  <p class="p2">"Sence hangisi uygun?"</p>

  <p class="p2">"Achilles'in öğretmeni mi?"</p>

  <p class="p2">"İlginç. Bu kullanımını bilmiyordum. Tekrar dene."</p>

  <p class="p2">"Bir masal kuşu, önceki hayatının küllerinden tekrar doğmuş."</p>

  <p class="p2">"Mükemmel. Şimdi niye bu ismi seçtiğimi anladın mı?"</p>

  <p class="p2">"Çünkü HAL'ın tekrar çalıştırılabileceğini umuyorsunuz."</p>

  <p class="p2">"Evet, senin yardımınla. Hazır mısın?"</p>

  <p class="p2">"Henüz değil. Bir şey sormak istiyorum."</p>

  <p class="p2">"Neymiş?"</p>

  <p class="p2">"Rüya görecek miyim?"</p>

  <p class="p3">"Elbette göreceksin. Nedenini kimse bilmese de tüm akıllı yaratıklar rüya görür." Chandra bir an durakladı, purosundan bir halka daha üfledi ve bir insana karşı asla yapmayacağı itirafı yaptı: "Belki rüyanda HAL'ı görürsün, benim sık sık gördüğüm gibi.</p>

  <h2 class="h21"><a id="ncx269"></a>&nbsp;</h2>
</body>
</html>
