<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre15"><a id="bookmark0"></a><br class="calibre16" /></p>

  <p class="calibre38"><b class="calibre2"><span class="calibre3">13</span><br class="calibre16" /></b></p>

  <h2 class="calibre39"><b class="calibre5"><a class="calibre9" id="bookmark2"></a>BUM!</b></h2>

  <p class="calibre15">Iowa’daki Manson kasabasının altında bir tuhaflık olduğu uzun zamandır biliniyordu. 1912’de kasabaya su temin etmek için kuyu açan bir adam, deformasyona uğramış bir sürü acayip taş çıkardığını bildirmişti. Daha sonra resmi bir raporda “eriyik matrisli kristalin klastik breş” ve “püskürtü kırıntıları” diye tanımlanmış kayaçlardı bunlar. Kuyudan çıkan su da bir tuhaftı. Neredeyse yağmur suyu kadar yumuşaktı. Doğal oluşumlu yumuşak suya Iowa’da daha evvel hiç rastlanmamıştı.</p>

  <p class="calibre15">Manson’ın acayip kayaçları ve yumuşacık suları büyük merak uyandırdığı halde, Iowa Üniversitesi o zamanlar da şimdiki gibi eyaletin kuzeybatısında yaklaşık iki bin nüfuslu bir kasaba olan bu yerleşim merkezine bir ekip göndermeye ancak kırk bir sene sonra fırsat bulabildi. 1953’te, bir dizi deneysel sondaj kuyusu açıp kapattıktan sonra, üniversite jeologları yörenin hakikaten anormal olduğuna hak verdiler ve deformasyona uğramış kayaçları da tespit edilmemiş eski bir volkanik harekete bağladılar. Vardıkları sonuç o zaman için makuldü, amajeolojik bir yargı olarak olabildiğine yanlıştı.</p>

  <p class="calibre15">Manson’ınjeolojisini kökünden sarsan darbe Yerküre’nin içinden değil, en az 160 milyon kilometre öteden gelmişti. Geçmişin çok eski dönemlerinde, Manson sığ bir denizin kıyısındayken, yaklaşık 2,4 kilometre çapında, 10 milyar ton ağırlığında ve ses hızının belki 200 misli hızla hareket eden bir taş atmosferi yarmış ve hayal bile edemeyeceğimiz bir şiddet ve anilikle Yerküre’ye saplanmıştı. Manson’ın şu anda bulunduğu yer, 4,8 kilometre derinliğinde ve en az 32 kilometre çapında bir çukura dönüşmüştü. Iowa’nın başka yerlerinde suya sert ve mineralli bir nitelik veren kireçtaşı gitmiş, yerine 1912’de kasabaya su kuyusu kazan adamı şaşkına çeviren, olağandışı zemin kayaçları gelmişti.</p>

  <p class="calibre15">Manson çarpışması, Birleşik Devletler anakarasında meydana gelmiş en büyük olaydı. Tüm zamanların tartışmasız en büyüğüydü. Arkasında bıraktığı krater öyle dehşetengiz bir şeydi ki, kenarında durduğunuz takdirde öteki ucunu berrak havada anca görebilirdiniz. Büyük Kanyon onun yanında küçücük ve sönük&nbsp;<span style="text-indent: 1.5em; font-size: 1em; line-height: 1.2;">kalırdı. Gelgelelim, manzara düşkünü sevgilileri kahretmek istercesine, 2,5 milyon yıl boyunca üstünden geçen buz katmanları Manson kraterini zengin buzul sürüntüleriyle</span><a href="#ack27" id="dip27"><sup>27</sup></a><span style="text-indent: 1.5em; font-size: 1em; line-height: 1.2;">&nbsp;doldurdu, sonra da bir güzel düzledi. Böylece bugün Manson’ın kilometreler boyunca uzanan manzarası, tepsi gibi dümdüz oldu. Manson kraterinden kimsenin haberdar olmamasının sebebi de elbette budur.</span></p>

  <p class="calibre15">Manson’daki kütüphanenin elemanları, size gazetelerde çıkmış yazıları ve 1991-92 sondaj programından kalma karot örnekleriyle dolu bir kutuyu göstermekten mutluluk duyarlar, hatta deli divane olurlar, ama önce onları görmek istemeniz gerekir. Çarpışmanın daimi olarak sergilenen hiçbir kalıntısı yoktur ve kasabanın hiçbir yerinde tarihi bir yazıt bulunmaz.</p>

  <p class="calibre15">Manson’lıların çoğu için, başlarına gelen en büyük olay 1979’da Main Street’te döne döne ilerleyerek kasabanın işyeri merkezini kasıp kavuran korkunç bir hortumdur. Etrafta alabildiğine uzanan o dümdüz arazinin avantajlarından biri de, tehlikenin çok uzaktan görülebilir olmasıdır. Nitekim o tarihte de, kasabalıların neredeyse tamamı Main Street’in bir ucunda toplandılar ve yarım saat süresince, hortumun yön değiştireceğini umarak, kendilerine doğru yaklaşmasını seyrettiler. Yön değiştirmeye hiç niyeti olmadığını görünce de önünden derhal kaçtılar. Ne yazık ki aralarından dördü yeterince hızlı davranamayıp hayatlarını kaybetti. Artık her haziran, Krater Günleri diye adlandırılan bir hafta düzenleniyor Manson’da. Amaç insanların o üzücü yıldönümünü unutmalarına yardımcı olmak. Krater Günleri’nin kraterle uzaktan yakından alakası yok yani. Gözle görülemeyen bir göktaşı çukurunu sermayeye çevirmenin yolunu kimse bulabilmiş değil henüz.</p>

  <p class="calibre15">“Kırk yılda bir, bize gelip krateri görmek için nereye gitmeleri gerektiğini soranlar olur ve biz de görülecek bir şey olmadığını söylemek zorunda kalırız,” diyor kasabanın cana yakın kütüphanecisi Anna Schlapkohl. “Bu cevap onları biraz hayal kırıklığına uğratır.” Yine de Iowa’lılar dahil çoğu insan Manson kraterinden bahsedildiğini hiç duymamıştır. Krater, jeologlar için bile bir dipnottan öteye gitmez. Ama 1980’lerde, kısacık bir dönem için, Manson yeryüzünün jeolojik açıdan en heyecan verici yeri haline geldi.</p>

  <p class="calibre15">Hikâye, 1950’lerin başlarında, Eugene Shoemaker adında genç ve parlak bir jeologun Arizona’daki Meteor Krateri’ni ziyaret etmesiyle başlar. Günümüzde Meteor Krateri yeryüzünün en ünlü göktaşı çukuru ve popüler bir turistik merkezdir. Ama o günlerde çok ziyaretçisi olmuyordu ve hâlâ Barringer Krateri diye anılıyordu. Adını, 1903’te kendisine sahip çıkan zengin bir maden mühendisinden, Daniel M. Barringer’dan almıştı. Kraterin on milyon ton ağırlığında, bol<span style="text-indent: 1.5em; font-size: 1em; line-height: 1.2;">ca demir ve nikel yüklü bir meteor yüzünden açıldığına inanan Barringer, krateri kazıp meteoru çıkardığı takdirde büyük servete konacağına emindi. Meteorun ve içindeki her şeyin çarpma anında buharlaşıp gitmiş olduğunu bilmediğinden, hiçbir işe yaramayan tüneller kazarak bütün servetini ve yirmi altı senesini boşa harcamış oldu.</span></p>

  <p class="calibre15">Günümüz standartlarına göre, 1900’lerin başlarında yapılan krater araştırmalarının hiç değilse <span class="calibre18">biraz</span> acemice olduğu söylenebilir. Columbia Üniversitesi’nden G. K. Gilbert bu ilk araştırmacıların başta gelenidir. Gilbert, yulaf ezmesine bilyeler fırlatmak suretiyle, Yerküre’ye çarpan göktaşlarının etki modellerini yarattı. (Öğrenemediğim sebeplerden ötürü, Gilbert bu deneyleri Columbia’da bir laboratuvarda değil, bir otel odasında yaptı.) Gilbert bundan yola çıkarak her nasılsa şu sonuca vardı: Ay’daki kraterler sahiden de meteor çarpmaları sonucu oluşmuştu, ama Yerküre’dekiler için aynı şey geçerli değildi. O zaman için hayli radikal bir görüştü bu. Çoğu bilim adamı bu kadar ileri gitmeyi bile reddederdi. Onlara göre, Ay’daki kraterler eski volkanların varlığından başka hiçbir şeyin kanıtı değildi. Yerküre’de geriye kalan belirgin birkaç kratere ise (çoğu erozyon etkisiyle silinmişti çünkü) genellikle başka sebepler yakıştırılıyor ya da az rastlanan tesadüfi oluşumlar gözüyle bakılıyordu.</p>

  <p class="calibre15">Shoemaker bu konuya el atana dek, yaygın görüş Meteor Krateri’nin yeraltında meydana gelen bir buhar patlaması sonucu oluştuğu yönündeydi. Shoemaker yeraltındaki buhar patlamaları hakkında hiçbir şey bilmiyordu. Bilemezdi de zaten, öyle bir şey yoktu çünkü. Ama bomba patlamalarına dair her şeyden haberdardı. Üniversiteden mezun olduktan sonra üstlendiği ilk işlerden biri, Nevada’ daki nükleer deneme bölgesi Yucca Düzlükleri’nde patlama çemberlerini incelemek olmuştu. Kendisinden evvel Barringer’ın da saptadığı gibi, Meteor Krateri ’nde volkanik etkinliği akla getiren hiçbir şeyin bulunmadığı sonucuna vardı, ama uzaydan inmiş bir darbeyi düşündüren başka maddeler, özellikle de anormal biçimli silisler ve manyetitler bol miktarda mevcuttu. İyice meraklanıp, boş zamanlarında bu konuyu incelemeye başladı.</p>

  <p class="calibre15">Shoemaker, önce meslektaşı Eleanor Helin’le, sonra da eşi Carolyn ve ortağı David Levy’yle birlikte çalışarak, iç güneş sistemine yönelik sistematik bir araştırma başlattı. Her ayın bir haftasını Califomia’daki Palomar Gözlemevi’nde geçirerek, Yerküre’nin yörüngesine sürüklenen cisimler arıyorlardı. Özellikle de asteroitlerin peşindeydiler.</p>

  <p class="calibre15">Shoemaker, “Bu işe başladığımız sıralar, astronomik gözlem tarihi boyunca yalnızca bir düzine kadar asteroit keşfedilmişti,” diye anımsadı, seneler sonra bir televizyon röportajında. “Yirminci yüzyılda astronomlar güneş sistemini kaderine terk ettiler,” diye ekledi. “Dikkatlerini yıldızlara, galaksilere yöneltmişlerdi.”</p>

  <p class="calibre15">Shoemaker’la meslektaşlarının vardıkları sonuç şu oldu: Uzayda zannedildiğinden çok daha fazla risk vardı.</p>

  <p class="calibre15">Asteroitler, çoğu kişinin bildiği gibi, Mars ile Jüpiter’in yörüngeleri arasında kalan kuşakta dağınık bir oluşum halinde dolanan kayaç yapılı gökcisimleridir. illüstrasyonlarda her zaman karmakarışık bir yığın gibi gösterilirler, ama aslında güneş sistemi oldukça ferah bir yerdir ve ortalama asteroitin en yakın komşusuyla arasında yaklaşık bir buçuk milyon kilometre mesafe vardır. Uzayda döne devrile dolaşan kaç asteroit bulunduğunu takriben bile söylemek olanaksız, ama bu sayının büyük ihtimalle bir milyardan az olmadığı düşünülüyor. Asteroitlerin, gezegen olmayı asla başaramamış gezegenler oldukları farz edilir. Jüpiter’in kütleçekiminden kaynaklanan kararsızlık hali, onları küre haline gelip gezegene dönüşmekten alıkoymuştur ve hâlâ alıkoymaktadır.</p>

  <p class="calibre15">Asteroitler 1800’lerde ilk belirlendiğinde (ilk asteroit yüzyılın ilk gününde Giuseppi Piazzi adında bir Sicilyalı tarafından keşfedildi) gezegen oldukları sanılmış ve keşfedilen ilk iki asteroite Ceres ve Pallas adları verilmişti. Gezegen olamayacak kadar küçük olduklarının anlaşılması için, astronom William Herschel’in tahmini birtakım sonuçlara varması gerekti. Herschel onlara asteroit adını vererek biraz talihsiz bir seçim yapmış oldu, çünkü asteroit Latince’de “yıldıza benzer” anlamına geliyordu. Oysa asteroitler yıldızlara hiç benzemez. Günümüzde daha doğru bir terimle, planetoitler (küçük gezegenler) olarak anıldıkları da olur.</p>

  <p class="calibre15">Asteroit bulmak 1800’lerin popüler bir uğraşı haline geldi ve yüzyıl sonuna kadar saptanan asteroit sayısı bine yaklaştı. Sorun, kimsenin onları sistemli olarak kaydetmiyor oluşuydu. 1900’lerin başlarında, aniden görüntüye giriveren bir asteroitin yeni bir asteroit mi, yoksa daha önce fark edilip sonradan izi kaybedilmiş bir asteroit mi olduğunu bilmek olanaksızdı. Yine o sıralar, astrofizik o kadar ilerlemişti ki, kayaç yapılı planetoitler gibi sıradan şeylere hayatını adamak isteyen astronom sayısı çok azdı. Kuiper kuyrukluyıldız kuşağına adını veren Hollanda doğumlu astronom Gerard Kuiper başta olmak üzere tek tük astronom güneş sistemiyle az da olsa ilgilendi. Önce Kuiper tarafından Texas’taki McDonald Gözlemevi’nde, sonra da başkaları tarafından Cincinnati’deki Küçük Gezegen Merkezi’nde gerçekleştirilen çalışmalar ve Arizona’daki Spacewatch projesi sayesinde, uzun bir kayıp asteroitler listesi zamanla giderek kısaltıldı. Böylece, yirminci yüzyıl sonuna gelindiğinde bilinen asteroitlerden yalnızca bir tanesinin açıklaması yapılamamıştı: 719 Albert diye adlandırılan bir gökcismiydi bu. Son kez Ekim 1911 ’de görülen 719 Albert’ın seksen dokuz senedir kayıp kalan izi nihayet 2000 yılında yakalandı.</p>

  <p class="calibre15">Yani asteroit araştırmaları açısından bakıldığında yirminci yüzyıl yalnızca uzun bir kayıt tutma sürecinden ibaretti. Astronomlar asteroit topluluğunun geri kalan kısmını saymaya ve takip etmeye aslında ancak son birkaç yıldır başladılar. Temmuz 2001 itibariyle 26.000 asteroit adlandırılmış ve tanımlanmıştır, ki bunlardan yansı son iki sene içinde bulundu. Henüz tanımlanmamış asteroit sayısının bir milyarı bulduğu düşünülürse, asteroit sayımının daha yeni başlamış olduğu açıkça ortaya çıkar.</p>

  <p class="calibre15">Bir bakıma, fark eden bir şey yoktur aslında. Bir asteroitin tanımlanmış olması onu tehlikesiz kılmaz. Güneş sistemindeki her asteroitin bir adı ve bilinen bir yörüngesi olsa bile, hangi astronomik tedirginliğin onlardan birini bize doğru savurabileceğini kimse söyleyemez. Yeryüzüne düşecek kayaları önceden tahmin edemeyiz. Uzayda başıboş dolaşan taşların sağı solu hiç belli olmaz. Bizim uygun gördüğümüz bir ad taşıyan ya da taşımayan her asteroit aynı derecede tehlikelidir.</p>

  <p class="calibre15">Yerküre’nin yörüngesini bir nevi otoyol olarak düşünün ve diyelim ki biz de bu otoyolda ilerleyen tek taşıtız. Kaldırımdan aşağı inmeden evvel sağına soluna bakmayı âdet edinmemiş yayaların zaman zaman ansızın yola fırladıkları oluyor. Biz bu yayaların en az yüzde 90’ını hemen hiç tanımıyoruz. Nerede yaşadıklarından habersiziz, hiçbirinin huyunu suyunu bilmiyoruz, önümüze hangi sıklıkla çıktıkları hakkında da bilgi sahibi değiliz. Tek bildiğimiz, bazen, belirsiz aralıklarla, bizim saatte yüz küsur bin kilometre hızla ilerlemekte olduğumuz yola yuvarlanıverdikleri. Jetli itme Laboratuvan’ndan Steven Ostro’nun ifadesiyle, “Yerküre’nin yörüngesinden geçen ve çapı yaklaşık on metreyi aşan tüm asteroitleri bir düğmeye basmak suretiyle aydınlatabildiğinizi farz edin. Gökyüzünde bu tanıma uyan yüz milyondan fazla gökcismi belirirdi.” Kısacası, yalnızca uzaklarda ışıldayan birkaç bin yıldızı değil, daha yakınımızda gelişigüzel hareket eden kim bilir kaç milyon tane gökcismini görürdünüz. “Tüm bu cisimlerin Yerküre’yle çarpışmaları olasılık dahilindedir ve hepsi de gökyüzünde farklı hızlarla azıcık farklı rotalarda hareket eder. Onlan görebilseydik çok tedirgin olurduk.” Eh, siz yine de tedirgin olun, çünkü onlar oradalar. Sadece göremiyoruz, hepsi bu.</p>

  <p class="calibre15">Toplamda, medeniyetin varlığını tehdit edebilecek büyüklükte iki bin kadar asteroitin yörüngemizden düzenli olarak geçtiği düşünülüyor, ama bu da aslında sadece Ay’daki kraterlerin oluşum hızlarından yola çıkılarak varılmış bir tahminden ibaret. Gerçi gayet küçük, mesela ev büyüklüğünde bir asteroit bile bir kenti yok edebilir. Yerküre’nin yörüngesinden geçen bu ufaklıkların yüz binlerce, hatta belki milyonlarca olduğuna kesin gözüyle bakılabilir ve takip edilmeleri neredeyse imkânsızdır.</p>

  <p class="calibre15">Bunlardan ilki 1991’e dek tespit edilemedi, ki onu da ancak geçip gittikten sonra fark ettik. 1991 BA adı verilen bu asteroit, 170.000 kilometre uzağımızdan (kozmik standartlara göre, kola değmeden gömlek manşetini delip geçen bir kurşun kadar az farkla) geçip gittiği sırada görüldü. İki sene sonra da bir diğeri, bu sefer biraz daha büyükçe bir asteroit, bizi yalnızca 145.000 kilometrelik bir farkla ıskaladı: Şimdiye dek kaydedilmiş en yakın geçiştir bu. O da geçip gidene dek görülmedi ve bize çarpacak olsaydı hazırlıksız yakalanacaktık. New Yorker’da yazan Timothy Ferris’e göre, hedefi bu kadar az farkla şaşan asteroitler haftada belki iki ya da üç defa ötemizden berimizden geçip gidiyor ve hiç fark edilmiyor.</p>

  <p class="calibre15">Yüz metre çapında bir cisim, aramızda yalnızca birkaç günlük mesafe kalana kadar yaklaşmadığı sürece Yerküre’ye konumlanmış hiçbir teleskop tarafından yakalanamaz. Yaklaştığında yakalanabilmesi de ancak teleskopun şans eseri söz konusu cisme odaklanmış olması halinde mümkündür, ki bu da hiç muhtemel değildir, çünkü günümüzde bile göklerde bu türden gökcisimleri arayan insanların sayısı yok denecek kadar azdır. Bu konuda her zaman şu ilginç benzetmeye başvurulur: Dünyada faal olarak asteroit arayan insanların sayısı, tipik bir McDonald’ s restoranının personel sayısından azdır. (Gerçi bu sayı şimdilerde biraz yükseldi. Ama çok değil.)</p>

  <p class="calibre15">Eugene Shoemaker iç güneş sistemindeki potansiyel tehlikeler konusunda insanları harekete geçirmeye çalışırken, görünüşe bakılırsa tamamen alakasız bir diğer gelişme de, Columbia Üniversitesi ’ndeki Lamont Doherty Laboratuvarı ’nda görevli genç bir jeologun İtalya’daki çalışmalarıyla sessizce şekillenmekteydi. 1970’lerin başlarında Walter Alvarez, İtalya’nın Umbria bölgesine bağlı bir dağ kenti olan Gubbio civarında, Bottaccione Boğazı diye bilinen yerde saha araştırması yapmaktaydı. Dağlar arasında kalan güzel bir geçitti orası. Bu araştırma sırasında, biri Kretase, öbürü Tersiyer dönemden kalma iki eski kireçtaşı katmanını birbirinden ayıran kızılımsı renkte ince bir kil kuşağı merakını uyandırdı. Bu kuşak, jeolojide KT sınırı<a id="footnote1"></a><sup class="calibre21"><a href="#bookmark3">1</a></sup> diye bilinen noktadır ve altmış beş milyon yıl önce dinozorların ve dünyadaki diğer hayvan türlerinin aşağı yukarı yarısının fosil kayıtlarından aniden silindiği döneme işaret eder. Alvarez, kalınlığı 6 milimetreyi bile bulmayan incecik bir kil tabakasında Yerküre tarihinin böylesine dramatik bir anını açıklayabilecek neyin saklı olduğunu merak ediyordu.</p>

  <p class="calibre15">Normal şartlar altında Alvarez’in bu konuya hayret edip geçeceği neredeyse kesindi, ama bereket versin, kendi disiplini dışından yardım eli uzatacak biriyle sağlam bir bağlantısı vardı: babası Luis’le. Luis Alvarez seçkin bir nükleer fizikçiydi. 1968’de Nobel Fizik Ödülü’nü kazanmıştı. Oğlunun kayaçlara olan düşkünlüğünü her zaman biraz hor görmüştü, ama bu mesele onun da ilgisini çekti. Cevabın uzaydan gelen tozlarda saklı olabileceği geldi aklına.</p>

  <p class="calibre15">Yerküre her yıl, 30.000 ton kadar “kozmik yuvar”, daha basit bir ifadeyle “uzay tozu” biriktirir. Süpürülüp bir araya toplandığı takdirde oldukça fazla, ama dünyanın her yanına dağıldığı zaman son derece küçük bir miktardır bu. Bu ince toz tabakasına Yerküre’de genellikle fazla bulunmayan egzotik elementler serpiştirilmiştir. Bunlar arasında, uzaydaki miktarı yerkabuğundakinden bin misli fazla olan iridyum elementi de vardır. (Yerküre’deki iridyumun büyük kısmının gezegen gençken çekirdeğe çöktüğü sanılıyor.)</p>

  <p class="calibre15">Alvarez, California’daki Lawrence Berkeley Laboratuvarı’ndan bir meslektaşı olan Frank Asaro’nun yeni bir teknik geliştirmiş olduğundan haberdardı. Nötron aktivasyon analizi diye anılan işlem vasıtasıyla killerin kimyasal bileşimini büyük hassasiyetle ölçmeye yarayan bu tekniği uygulamak için, örnekleri küçük bir nükleer reaktörde nötron bombardımanına tabi tutmak ve yayılan gama ışınlarını dikkatle saymak gerekiyordu. Aşırı özen gerektiren bir işti bu. Asaro daha önce bu tekniği çanak çömlek parçalarını analiz etmek için kullanmıştı. Alvarez oğlunun toprak örneklerindeki egzotik elementlerden birinin miktarını ölçüp bu miktarı yıllık çökelme hızıyla karşılaştırdıkları takdirde, örneklerin oluşumunun ne kadar zaman aldığını öğrenebilecekleri kanısındaydı. Luis ve Walter Alvarez, 1977’de bir Ekim günü öğleden sonra hiç haber vermeden Asaro’nun kapısını çaldılar ve gereken testleri onlar için yapıp yapamayacağını sordular.</p>

  <p class="calibre15">Gerçekten de haddini aşan bir ricaydı bu. Asaro’dan jeolojik örneklerin büyük titizlik gerektiren ölçümlerine aylar ayırmasını istemelerinin tek sebebi, zaten apaçık meydandaymış gibi görünen bir şeyi, yani o ince kil tabakasının, inceliğinden anlaşıldığı kadar kısa bir zaman zarfında oluşmuş olduğunu doğrulatmaktı. Bu çalışmanın çığır açacak sonuçlar doğurmasını kimse beklemiyordu şüphesiz<span class="calibre44">.</span></p>

  <p class="calibre15">Asaro, “Doğrusu son derece sevimli, son derece ikna ediciydiler,” diye anımsadı o günü, 2002 tarihli bir röportajda. “Bu ilginç proje benim de aklımı çelmişti. Bunun üzerine, denemeyi kabul ettim. Ne yazık ki, sürdürmem gereken daha pek çok işim vardı, dolayısıyla bu projeyle ancak sekiz ay sonra ilgilenebildim.” O döneme ait notlarına göz gezdirdi. “21 Haziran 1978’de, saat 13:45’te, örneklerden birini dedektöre koyduk. Analizin ilk 224 dakikası dolarken, ilginç sonuçlar almakta olduğumuzu görebiliyorduk. Dayanamayıp durdurduk ve şöyle bir göz attık.”</p>

  <p class="calibre15">Sonuçlar hakikaten de öyle beklenmedikti ki, üç bilim adamı başlangıçta gözlerine inanamadılar. Alvarez’in örneğindeki iridyum miktarı normal düzeylerin üç yüz mislinden fazlaydı: tahmin edebilecekleri her rakamın çok ötesinde. izleyen aylar süresince Asaro ve meslektaşı Helen Michel otuz saat hiç ara vermeden çalışarak (“Bir başladık mı duramıyorduk,” diye açıklıyor Asaro) örnekleri analiz ettiler ve her defasında aynı sonuçları aldılar. Danimarka’dan, Ispanya’dan, Fransa’dan, Yeni Zelanda’dan, Antarktika’dan gelen başka örnekler üzerinde yapılan testler, iridyum çökellerinin<sup class="calibre21">8</sup> dünyanın her yerinde son derece yüksek düzeylerde bulunduğunu, bazen normal düzeylerin beş yüz misline yükseldiğini gösterdi. Bu çarpıcı yükselişe çok büyük, ani ve muhtemelen katastrofik bir olayın sebep olduğu çok açıktı.</p>

  <p class="calibre15">Alvarez’ler, uzun uzun düşündükten sonra şu sonuca vardılar: Bu sorunun en akla yatkın (en azından kendi akıllarına en çok yatan) açıklaması, Yerküre’ye bir asteroitin ya da bir kuyrukluyıldızın çarpmış olduğuydu.</p>

  <p class="calibre15">Yerküre’nin arada bir uzaydan gelen yıkıcı darbelere maruz kalabileceği fikri, günümüzde bazen ileri sürüldüğü kadar yeni bir fikir sayılmazdı. 1942 kadar erken bir tarihte, Northwestern Üniversitesi’nden Ralph B. Baldwin adında bir astrofizikçi <span class="calibre18">Popular Astronomy</span> dergisinde yayınlanan makalesinde böyle bir olasılığa dikkat çekmişti. (Makalesini orada yayınlatmasının sebebi hiçbir akademik yayınevinin böyle bir yazıyı basmaya hazır olmamasıydı.) Ve en az iki tanınmış bilim adamı, astronom Ernst Öpik ile Nobel ödüllü kimyacı Harold Urey de, çeşitli zamanlarda bu görüşe destek vermişlerdi. Paleontologlar arasında bile bilinmeyen bir şey değildi bu. 1956’da, Oregon Eyalet Üniversitesi profesörlerinden M. W. de Laubenfels, <span class="calibre18">Journal of Paleontology'âski</span> yazısında dinozorların kökünü kurutan şeyin uzaydan gelen bir göktaşı olabileceği önerisinde bulunarak, Alverez’in kuramını resmen öngörmüştü. 1970’teyse Amerikan Paleontoloji Derneği’nin başkanı Dewey J. McLaren, dünya dışından gelen bir darbenin Frasniyen nesil tükenişi diye bilinen daha eski bir olaya sebebiyet vermiş olabileceğini grubun yıllık kongresinde ileri sürmüştü.</p>

  <p class="calibre15">O zamana kadar bu fikrin yeniliğinden eser kalmadığının altını çizercesine, 1979’da bir Hollywood stüdyosunda <span class="calibre18">Meteor</span> adını taşıyan bir film çekildi. (“Sekiz kilometre genişliğinde ... Saatte 48.270 kilometre hızla üstümüze geliyor ... Ve saklanacak hiçbir yer yok!”) Başrollerde Henry Fonda, Natalie Wood, Kari Malden ve dev bir göktaşı vardı.</p>

  <p class="calibre15">Dolayısıyla, Alvarez’ler 1980’in ilk haftası içinde Amerikan Bilim Geliştirme Derneği’nin bir toplantısında, dinozor neslinin milyonlarca yıl süren acımasız bir sürecin parçası olarak yavaş yavaş tükenmediğine, tek bir patlamayla aniden yok edildiğine inandıklarını bildirdiklerinde, açıklamalarının şok etkisi yaratmaması gerekirdi.</p>

  <p class="calibre15">Ama yarattı. Her yerde, özellikle de paleontoloji camiasında, genel inanışlara ters düşen çirkin bir iddia olarak karşılandı.</p>

  <p class="calibre15">“Bizim bu alanın amatörleri olduğumuzu unutmamak gerek,” diye hatırlıyor Asaro. “Walter paleomanyetizma alanında uzmanlaşmakta olan birjeologdu, Luis bir fizikçiydi ve ben de bir nükleer kimyacıydım. Ve şimdi kalkmış, yüz yıldan uzun süredir içinden çıkamadıkları bir sorunu çözdüğümüzü söylüyorduk paleontologlara. Bunu hemen kabullenmemeleri çok şaşırtıcı değil.” Luis Alvares’in bir espriyle açıkladığı gibi: “Ehliyetsizjeologluk yaparken yakalanmıştık.” Ama çarpışma kuramının&nbsp;çok daha derin ve esas itibariyle nefret uyandıran bir yanı daha vardı. Dünyevi süreçlerin aşamalı olduğu inancı Lyell döneminden beri doğa tarihinin temelini oluşturmuştu. 1980’lere gelindiğinde tümyıkımcılık (katastrofızm) gözden düşeli o kadar uzun zaman olmuştu ki, bu olasılık katiyen düşünülemez hale gelmişti. Yıkıcı bir çarpışma fikri çoğu jeolog için, Eugene Shoemaker’ın belirttiği gibi, “bilim dinine aykırıydı.”</p>

  <p class="calibre15">Luis Alvarez’in paleontologları ve onların bilime olan katkılarını alenen aşağılaması da fayda etmedi. “Onlardan çok iyi bilim adamı çıkmaz. Daha çok pul koleksiyoncularına benzer onlar,” diye yazmıştı <span class="calibre18">New York Times</span>’ta yayınlanan ve paleontologları hâlâ derinden yaralayan bir makalesinde.</p>

  <p class="calibre15">Alvarez kuramına karşı çıkanlar, iridyum çökelleri için birçok alternatif açıklama ürettiler: Mesela, bu çökellerin Hindistan’daki Dekkan Platosu’nda uzun müddet devam eden volkanik püskürmeler sonucu oluştuğunu ileri sürdüler. Bununla da kalmayıp, dinozorların iridyum sınırında aniden fosil kayıtlarından kaybolduğunu gösteren hiçbir kanıtın bulunmadığında ısrar ettiler. Kuramın en ateşli aleyhtarı, Dartmouth College’dan Charles Officer’dı. Officer, kuramı çürütebilecek hiçbir kanıt gösteremeyeceğini bir gazete röportajında isteksizce kabul ederken bile hâlâ, iridyum çökellerinin volkanik etkinlikten kaynaklandığı iddiasında diretti. 1988 gibi yakın bir tarihe kadar, bir anket vesilesiyle görüşülen tüm Amerikalı paleontologların yarısından fazlası, dinozor nesillerindeki tükenişin bir asteroit ya da kuyrukluyıldızın yeryüzüne çarpmasıyla hiç alakalı olmadığına inanmayı hâlâ sürdürüyordu.</p>

  <p class="calibre15">Aslında çarpışma kuramını gözle görülür biçimde destekleyecek bir şey vardı, ama o da Alverez’lerde yoktu: bir göktaşı çukuru. Eugene Shoemaker işte bu noktada devreye giriyor. Shoemaker’ın bir lowa bağlantısı vardı: Gelini Iowa Üniversitesi’nde ders veriyordu. Kendisi de çalışmaları dolayısıyla Manson kraterinden haberdardı. Onun sayesinde, bütün gözler Iowa ’ya çevrilecekti.</p>

  <p class="calibre15">Jeoloji yöreden yöreye değişen bir meslektir. Jeolojik katmanlar açısından son derece sıradan, engebesiz bir eyalet olan Iowa’da, jeoloji gündemi hemen her zaman durgundur. Orada ne ulu dağ dorukları veya çatırdayan buzullar, ne büyük petrol yatakları veya değerli madenler, ne de volkanik bir faaliyet belirtisi vardır. Iowa eyaletine bağlı olarak çalışan bir jeologsanız, işinizin büyük bölümü, eyaletteki tüm “hayvan yetiştirme çiftlikleri”nin, amiyane tabirle domuz yetiştiricilerinin periyodik olarak dosyalaması gereken Gübre Yönetim Planları’nı değerlendirmek olacaktır. Iowa’da on beş milyon domuz vardır, dolayısıyla yönetimi gereken gübre miktarı epey fazladır. Bunları söylerken kesinlikle dalga geçmiyorum. Hayati ve ulvi bir iştir bu: Iowa’nın suyunu temiz tutmaya yarar. Ama ne yalan söyleyeyim, Pinatubo Dağı’nda lav bombalarından sakınmaya veya Grönland’da büyük buzul yarıklarını tırmalayarak yaşam barındıran eski kuvarslar aramaya da pek benzemez doğrusu. Dolayısıyla 1980’1erin ortalarında jeoloji âleminin dikkati Manson’a ve Manson kraterine çevrildiği zaman Iowa Doğal Kaynaklar Bakanlığı’nda ne büyük heyecan yaşandığını pekâlâ tahmin edebiliriz.</p>

  <p class="calibre15">Iowa City’deki Trowbridge Hall, Iowa Üniversitesi ’nin Yerbilimleri Bölümü ’nü ve Iowa Doğal Kaynaklar Bakanlığı’nın jeologlarını barındıran, on dokuzuncu yüzyıl sonlarından kalma tuğla bir binadır. Binanın tavan arasına benzer bir mekânında çalışan eyalet jeologlarının akademik bir tesise ne zaman yerleştirildiklerini de, buna neden gerek duyulduğunu da kimse hatırlamıyor artık. Ama alçak tavanlı, daracık ofisleri ve onlara ulaşmanın zorluğunu görünce, bu yerin gönülsüzce bağışlanmış olduğu izlenimine kapılırsınız. Size yol gösterilirken, çatıya çıkarılmayı ve bir pencereden içeri alınmayı beklemeye başlarsınız.</p>

  <p class="calibre15">Ray Anderson ve Brian Witzke, çalışma hayatlarını burada, düzensiz kâğıt ve dergi yığınlarının, tablo rulolarının ve ağır taş örneklerinin ortasında geçirirler. (Jeologlar kâğıt ağırlığı bulmakta hiç sıkıntı çekmezler.) Herhangi bir şey, belki ekstra bir sandalye, bir kahve fincanı ya da çalan bir telefon bulmak istediğiniz zaman evrak yığınlarını oradan oraya taşımak zorunda kalacağınız türden bir yerdir burası.</p>

  <p class="calibre15">Anderson’la Witzke’yi kasvetli ve yağmurlu bir haziran sabahı ofislerinde ziyaret ettiğimde, “Ansızın ilgi odağı olmuştuk,” dedi Anderson, o günleri hatırlarken gözleri ışıl ışıl parlayarak. “Hey gidi günler hey.”</p>

  <p class="calibre15">Onlara bütün dünyada saygıyla anılan adamı, Eugene Shoemaker’ı sordum. “Müthiş biriydi,” diye yanıtladı Witzke, hiç tereddüt etmeden. “O olmasaydı, bu proje asla gerçekleşmezdi. Onun desteğiyle bile işleri rayına oturtmak iki yılımızı aldı. Sondaj pahalı bir iştir: O zamanlar otuz santim başına yaklaşık otuz beş dolar harcamak gerekiyordu, şimdilerde daha da fazla. Ve biz dokuz yüz on beş metre derinliğe inmek zorundaydık.”</p>

  <p class="calibre15">“Bazen daha da derine,” diye ekledi Anderson.</p>

  <p class="calibre15">Witzke tekrarladı: “Bazen daha da derine. Hem de birkaç yerde birden. Yani çok para lazımdı. Bütçemizin elvereceğinden çok daha fazla.”</p>

  <p class="calibre15">Bunun üzerine Iowa Jeolojik Araştırma Kurumu ile ABD Jeolojik Araştırma Kurumu arasında bir işbirliği oluşturuldu.</p>

  <p class="calibre15">“En azından biz bunu bir işbirliği <span class="calibre18">sandık,’</span> dedi Anderson, küçük buruk bir gülümsemeyle.</p>

  <p class="calibre15">“Bize büyük ders oldu,” diye devam etti Witzke. “O dönemde hatalı bilimsel çalışmalara çok sık rastlanırdı. Sonuçlarının güvenilirliğinden emin olmadan ortaya çıkıp açıklama yapanlar olurdu.” Böyle anlardan biri, Amerikan Jeofizik Birliği’nin 1985’teki yıllık toplantısında yaşandı. Bu toplantıda, ABD Jeolojik Araştırma Kurumu’ndan Glenn Izett ve C. L. Pillmore, Manson kraterinin dinozor nesillerinin tükenişiyle ilişkilendirilebilecek yaşta olduğunu açıkladılar. Basının ilgisini çekmekte başarılı olmakla birlikte talihsiz derecede vakitsiz bir açıklamaydı bu. Veriler daha dikkatli incelendiğinde Manson kraterinin aşırı küçük olmakla kalmayıp, söz konusu nesil tükenişinden dokuz milyon yıl önce oluştuğu anlaşıldı.</p>

  <p class="calibre15">Anderson’la Witzke, kariyerlerini sekteye uğratan bu sonucu, Güney Dakota’da düzenlenen bir konferansa katıldıkları zaman haber aldılar. insanlar merhametli bakışlarla yanlarına yaklaşıp “Duyduk ki kraterinizi kaybetmişsiniz,’’ diyorlardı. Izett’in güncellenen rakamları ABD Jeolojik Araştırma Kurumu’ndan diğer bilim adamlarıyla birlikte daha yeni açıklamış olduğunu ilk kez o zaman öğrendiler. Yeni rakamlar, dinozorların kökünü kurutan kraterin Manson’daki olamayacağına işaret ediyordu.</p>

  <p class="calibre15">“Doğrusu şok olmuştuk,” diye anımsıyor Anderson. “Nasıl desem, son derece önemli bir şeyi önce bulmuş, sonra ansızın kaybetmiştik. Ama işbirliği içinde olduğumuzu sandığımız insanların yeni bulgularını bizimle paylaşma zahmetine bile girmediklerini anlamak en kötüsüydü.”</p>

  <p class="calibre15">“Neden paylaşmadılar?”</p>

  <p class="calibre15">Omuz silkti. “Kim bilir? Neyse, sağlık olsun. Belli bir düzeyde faaliyet gösterdiğiniz zaman bilimin ne kadar çirkinleşebileceğini öğrenmiş olduk böylece.”</p>

  <p class="calibre15">Araştırmalar başka yerlerde devam etti. Şans eseri, 1990’da bu araştırmacılardan biri, Arizona Üniversitesi’nden Alan Hildebrand, bir <span class="calibre18">Houston Chronicle</span> muhabiriyle tanıştı. Muhabir, Meksika’daki Yucatan Yarımadası’nın altında 193 kilometre genişliğinde, 48 kilometre derinliğinde, izahı yapılamayan bir çukur oluşumunun varlığından haberdardı. Bu oluşum, New Orleans’ın yaklaşık 950 kilometre güneyine denk gelen Progreso kenti civarındaki Chicxulub’taydı. 1952’de, tesadüf bu ya, Eugene Shoemaker’ın Arizona’daki Meteor Krateri’ni ilk kez ziyaret ettiği sene, Meksikalı petrol şirketi Pemex tarafından bulunmuştu. Ama şirketin jeologları, o zamanın anlayışına uygun olarak, bunun volkanik bir oluşum olduğu sonucuna varmışlardı. Hildebrand sözü edilen bölgeye gitti ve aradıkları krateri nihayet bulmuş olduklarına çabucak karar verdi. 1991 başlarında hemen herkesi memnun eden bir sonuçla, aranan göktaşı çukurunun Chicxulub olduğu belirlendi.</p>

  <p class="calibre15">Yine de Yerküre’ye çarpan bir göktaşının nelere yol açabileceğini pek kavrayamayan çok insan vardı. Stephen Jay Gould’un denemelerinden birinde anımsadığı gibi: “Başlangıçta böyle bir olayın yıkıcılık kapasitesi hakkında güçlü şüpheler duyduğumu hatırlıyorum ... Yalnızca dokuz on kilometre çapında bir nesne yaklaşık 12.800 kilometre çapında bir gezegeni nasıl olup da harabeye çevirebilir?”</p>

  <p class="calibre15">Neyse ki, Jüpiter’e çarpacağı çok geçmeden anlaşılacak olan Shoemaker-Levy 9 Kuyrukluyıldızı (Shoemaker’larla Levy tarafından) keşfedilince, bu kuramı doğal bir teste tabi tutma fırsatı doğdu. Tarihte ilk kez, insanlar kozmik bir çarpışmaya tanık olabilecek ve yeni Hubble Uzay Teleskopu sayesinde her anını görebileceklerdi. Curtis Peebles’a göre çoğu astronom fazla umutlanmamıştı, çünkü kuyrukluyıldız tutarlı bir küre değil, 21 parçadan oluşan bir sicimdi. “Bana kalırsa,” diye yazmıştı onlardan biri, “Jüpiter bu kuyrukluyıldızları hiç istifini bozmadan bir lokmada yutacak.” Olaya bir hafta kala <span class="calibre18">Nature'da,</span> “Büyük Fiyasko Yaklaşıyor” başlıklı bir makale yayınlandı. Makalede, çarpışmanın bir meteor yağmurundan başka hiçbir şeye yol açmayacağı iddia ediliyordu.</p>

  <p class="calibre15">Çarpışmalar 16 Temmuz 1994’te başlayıp bir hafta devam etti ve belki yalnızca Eugene Shoemaker’dan başka kimsenin beklemediği kadar şiddetli oldu. Kuyrukluyıldızın Çekirdek G diye bilinen parçası, gezegene yaklaşık altı milyon megatonluk (dünyada mevcut tüm nükleer silahların yetmiş beş misli) bir kuvvetle çarptı. Çekirdek G yalnızca küçük bir dağ büyüklüğündeydi, ama Jüpiter’ in yüzeyinde Yerküre büyüklüğünde yaralar açtı. Alvarez kuramının eleştirmenleri böylece son bir darbe daha yemiş oldular.</p>

  <p class="calibre15">Luis Alvarez 1988’de ölmüş olduğundan, ne Chicxulub kraterinin ne de Shoemaker-Levy kuyrukluyıldızının keşfinden haberi oldu. Shoemaker da erken vefat etti. Shoemaker-Levy çarpışmasının üçüncü yıldönümünde, o ve karısı göktaşı çukurları aramak için her sene gittikleri Avustralya çöllerindeydiler. Tanami Çölü’nde, normalde dünyanın en ıssız yerlerinden biri olan toprak bir yolda ilerlerken önlerine hafif bir bayır çıktı. Tam o sırada öbür taraftan başka bir araç yaklaşmaktaydı. Shoemaker olay yerinde hayatını kaybetti, karısı yaralı kurtuldu. Shoemaker’ın küllerinin bir kısmı <span class="calibre18">Lunar Prospector</span> adlı uzay aracıyla Ay’a gönderildi. Geri kalanı Meteor Krateri’nin etrafına serpildi.</p>

  <p class="calibre15">Anderson’la Witzke’nin dinozor katili bir kraterleri yoktu artık, “ama Birleşik Devletler anakarasının en büyük ve en kusursuzca muhafaza edilmiş göktaşı krateri hâlâ bizim elimizdeydi,” dedi Anderson. (Manson’ın üstünlük statüsünü korumak için biraz laf cambazlığına ihtiyaç var. Diğer kraterler, özellikle de bir göktaşı çukuru olduğu 1994 ’te kabul edilen Chesapeake Körfezi, Manson ’dan daha büyüktür, ama ya denizin içinde kalmış ya da deforme olmuştur.) “Chicxulub iki üç kilometre kireçtaşının altına gömülüdür ve büyük kısmı denizin içinde kalır, bu da onu incelenmesi zor kılar,” diye devam etti Anderson, “halbuki Manson oldukça erişilebilir bir konumdadır. Diğerlerine oranla sapasağlam korunmuş olmasının sebebi, yeraltına gömülü olmasıdır.”</p>

  <p class="calibre15">Benzer bir taş parçası bugün bize doğru geliyor olsaydı bu konuda ne zaman uyarılabileceğimizi sordum onlara.</p>

  <p class="calibre15">“Ah, muhtemelen hiçbir zaman,” dedi Anderson rahatlıkla. “Isınana dek çıplak gözle görülemez ve atmosfere girmeden ısınmayacaktır. Girdikten bir saniye sonra da zaten yere çakılmış olur. En süratli mermiden onlarca kat hızlı hareket eden bir şeyden bahsediyoruz. Biri tarafından teleskopla görülmüş olmadığı sürece, ki buna da pek ihtimal vermemek lazım, bizi tam anlamıyla gafil avlayacaktır.”</p>

  <p class="calibre15">Bir çarpışmanın şiddeti, çarpan cismin atmosfere giriş açısına, hızına, yörüngesine, kütlesine, yoğunluğuna, çarpışmanın dik mi yandan mı olacağına ve daha pek çok değişkene bağlıdır ve bu değişkenlerden hiçbirini olayın üstünden bu kadar uzun zaman geçtikten sonra bilemeyiz. Ama bilim adamlarının yapabildikleri ve Anderson’la Witzke'nin yapmış oldukları şey, göktaşı çukurunu ölçüp, açığa çıkan enerji miktarını hesaplamaktır. Bundan yola çıkılarak, çarpışmanın nasıl olmuş olması gerektiğine ya da daha tüyler ürperticisi, şimdi olsa nasıl olacağına dair akla yakın senaryolar oluşturulabilir.</p>

  <p class="calibre15">Kozmik hızlarla hareket eden bir asteroit ya da kuyrukluyıldız dünya atmosferine öyle yüksek bir hızla girer ki, altındaki hava asteroitin yolundan çekilemeyip bir bisiklet pompası gibi sıkışır. Böyle bir pompa kullanan herkesin bileceği gibi, sıkışan hava çabucak ısınır ve asteroitin altındaki sıcaklık 60.000 Kelvin’le-re, yani Güneş’in yüzey sıcaklığının on misline fırlar. Atmosferimize varışının bu noktasında, meteorun önüne çıkan insanlar, evler, fabrikalar, arabalar, akla gelebilecek her şey ateşe atılmış selofan gibi buruşup yok olur.</p>

  <p class="calibre15">Meteorit, atmosfere girmesinden bir saniye sonra, Manson halkının bir saniye önce normal hayatına devam ettiği yere çakılır. Meteoridin kendisi de aynı anda buharlaşır, ama patlama 1.000 kilometreküp taş, toprak ve kızgın gaz püskürtür. 250 kilometre mesafe içinde bulunan ve meteoridin atmosfere girerken yarattığı sıcaklıktan sağ kurtulan her canlı, bu kez patlamanın tesiriyle ölür. Neredeyse ışık&nbsp;<span style="text-indent: 1.5em; font-size: 1em; line-height: 1.2;">hızıyla çevreye yayılan ilk şok dalgası önüne çıkan her şeyi silip süpürür.</span></p>

  <p class="calibre15">Bu ani yıkım bölgesinin dışında bulunanlar için, felaketin ilk belirtisi gözleri kör eden bir ışık çakması olur: daha önce hiçbir insanın görmediği kadar parlak bir ışık. Bir saniye ila bir iki dakika arasında değişen bir süre sonunda, inanılmaz derecede ihtişamlı bir kıyamet manzarası oluşur: Göklere yükselen fokur fokur bir karanlık duvarı, her yeri göz alabildiğine doldurarak saatte binlerce kilometre hızla ilerler. Tüyler ürpertici bir sessizlik içinde yaklaşır, çünkü ses hızının çok ötesinde hareket etmektedir. O sırada sözgelimi Omaha’daki ya da Des Moines’deki yüksek bir binada bulunan ve doğru istikamete bakmaya fırsat bulan herkes, afallatıcı bir kargaşa perdesiyle göz göze gelir ve hemen ardından da, neye uğradığını anlayamadan ölür.</p>

  <p class="calibre15">Dakikalar içinde, Denver’dan Detroit’e kadar uzanan ve bir zamanlar Chicago, St. Louis, Kansas City ve ikiz Kentler’i, yani Ortabatı’nın tamamını içine alan bölgede, hemen her şey yerle bir olmuş ya da tutuşmuş, hemen her canlı varlık ölmüş olur. 1.500 kilometre mesafedeki her yerde, insanlar tipi halinde uçarak üstlerine gelen cisimler tarafından savrularak, doğranarak ya da yaralanarak ölürler. 1 .500 kilometre sınırından uzaklaşıldıkça patlamanın yıkım gücü yavaş yavaş azalır.</p>

  <p class="calibre15">Üstelik bu sadece ilk şok dalgasıdır. Sebep olacağı hasarın büyük ve küresel boyutlara varacağı kesindir, ama tam olarak neler olacağı konusunda ancak tahmin yürütebiliriz. Çarpışmanın yıkıcı bir deprem zincirini tetikleyeceğine kesin gözüyle bakılabilir. Kürenin her yanında volkanlar gümbürdemeye ve lav püskürtmeye başlar. Tsunamiler oluşup yıkıcı dalgalar halinde uzak kıyılara doğru yola koyulur. Bir saat içinde, gezegeni kapkara bir bulut kaplar, kor halindeki taşlar ve diğer molozlar her tarafa yağarak gezegenin büyük kısmını ateşe verir. ilk günün sonunda en az bir buçuk milyar insanın ölmüş olacağı tahmin edilmektedir. iyonosferde oluşacak yoğun parazitler yüzünden iletişim sistemleri her yerde devre dışı kalır, dolayısıyla sağ kurtulanların başka yerlerde neler olup bittiği ya da nereye kaçmaları gerektiği konusunda hiçbir fikirleri olmaz. Gerçi olsa da pek fark etmez. Bir yorumcunun belirttiği gibi, kaçmak “yavaş bir ölümü çabuk bir ölüme yeğlemek olur. Görünüşte mantıklı da olsa, yer değiştirmeye yönelik hiçbir girişim ölü sayısını çok fazla etkilemeyecektir, çünkü dünyanın yaşamı destekleyebilirliği her yerde azalmış olacaktır.”</p>

  <p class="calibre15">Çarpışmadan ve müteakip yangınlardan yayılacak is ve kül, güneşi karanlığa boğmaya yetecek miktardadır. Bu durumun aylarca, belki yıllarca devam ederek canlıların yaşam çevrimlerini aksatacağı kesindir. 2001 ’de Califomia Teknoloji Enstitüsü’ndeki araştırmacılar daha sonraki KT çarpışmasından artakalan tortullardan alınmış helyum izotoplarını analiz ettiler ve bu çarpışmanın yeryüzü iklimini yaklaşık on bin sene müddetle etkilediği sonucuna vardılar. Bu da dinozor nesillerindeki tükenişin çabuk ve şiddetli olduğu görüşünü destekleyen bir kanıt olarak kullanıldı. Jeolojik bağlamda sahiden de öyleydi. insanlığın böyle bir olayla başa çıkmakta ne kadar başarılı olacağı, hatta olup olamayacağı konusundaysa tahmin yürütmekten fazlası gelmez elimizden.</p>

  <p class="calibre15">Ve unutmayın, bu bela muhtemelen hiç uyarı sinyali vermeden, pırıl pırıl bir gökyüzünden inecek tepemize.</p>

  <p class="calibre15">Ama diyelim ki gökcisminin gelişini gördük. Ne yapacağız? Herkes nükleer bir savaş başlığı gönderip onu paramparça edeceğimizi zanneder. Halbuki bu biraz zor bir olasılıktır. Öncelikle, John S. Lewis’ın belirttiği gibi, füzeler uzay için tasarlanmamıştır. Yerçekiminden kurtulacak güçte değildirler. Kaldı ki kurtulabilseler bile, onları uzayda on milyonlarca kilometre öteye yönlendirebilecek hiçbir mekanizma yoktur. Bu işi yapmaları için <span class="calibre18">Armageddon</span> filmindeki gibi bir gemi dolusu uzay kovboyunu oraya gönderme olasılığımız daha da azdır, çünkü insanları Ay’a kadar bile götürebilecek güçte bir roketimiz yok artık. Bunu yapabilen son roket olan <span class="calibre18">Saturn 5</span> yıllar önce emekliye ayrıldı ve yerine yenisi yapılmadı. Çabucak yeni bir roket de yapamayız, çünkü ne ilginçtir ki, <span class="calibre18">Saturn</span> fırlatıcılarının planları NASA’daki yeniden yapılanma hareketi sırasında yok edildi.</p>

  <p class="calibre15">Asteroiti uzaya yollayacağımız bir savaş başlığıyla paramparça etmeyi bir şekilde başarsak bile, onu muhtemelen bir kaya sicimine dönüştürdüğümüzle kalacağız ve bu kayalar da tıpkı Shoemaker-Levy kuyrukluyıldızının Jüpiter’e yaptığı gibi, birbiri ardına dünyaya çarpacak. Üstelik onları son derece radyoaktifleştirmiş olacağız. Arizona Üniversitesi’nden asteroit avcısı Tom Gehrels, gereğince önlem alabilmemiz için bir yıl önceden uyarılmamızın bile yeterli olmayacağı görüşünde. Hatta daha büyük bir olasılıkla, yaklaşan cisim bir kuyrukluyıldız bile olsa, onu varışına ancak altı ay kala görebileceğiz, ki o zaman da çok geç olacak. Shoemaker-Levy 9, 1929’dan beri Jüpiter’in etrafında kolaylıkla gözlemlenebilecek bir yörüngeyle dolanmaktaydı, ama herhangi biri tarafından fark edilmesi yarım yüzyılı aşkın vakit aldı.</p>

  <p class="calibre15">İlginçtir ki, bu şeyleri hesap etmek çok zor olduğu ve önemli bir yanılma payını hesaba katmak gerektiği için, bir cismin bize doğru yöneldiğini bilsek bile, kesin bir çarpışma yaşanacağından son ana kadar, ya da en iyi ihtimalle son birkaç haftaya kadar emin olamayız. Bu bekleyişin dünya tarihinin en ilginç birkaç ayı olacağına ne şüphe. Bize dokunmadan yanımızdan geçip gittiği takdirde nasıl bayram edeceğimizi varın siz düşünün.</p>

  <p class="calibre15">“Peki Manson çarpışması gibi bir şey hangi sıklıkla oluşur?” diye sordum Anderson’la Witzke’ye, oradan ayrılmadan evvel.</p>

  <p class="calibre15">“Eh, ortalama olarak her milyon yılda bir,” dedi Witzke.</p>

  <p class="calibre15">“Şunu da unutmayın,” diye ekledi Anderson, “bu nispeten önemsiz bir olaydı. Manson çarpışmasının kaç nesil tükenişiyle bağlantılı olduğunu biliyor musunuz?”</p>

  <p class="calibre15">“Hiçbir fikrim yok,” diye yanıtladım.</p>

  <p class="calibre15">“Hiç,” dedi, tuhaf bir memnuniyetle. “Tek bir tane bile.”</p>

  <p class="calibre15">Witzke ile Anderson aceleyle ve neredeyse aynı anda eklediler: Dünyanın büyük kısmı elbette harabeye döndü, tıpkı az önce anlattığımız gibi. Çarpışma noktasının çevresindeki yüzlerce kilometrelik bölge tam bir yıkıma uğradı. Ama yaşam kolay kolay yok olmaz. Duman dağıldığında her canlı türünden yeterince şanslı felaketzede kalmıştı, dolayısıyla hiçbirinin nesli tükenmedi.</p>

  <p class="calibre15">Görünüşe bakılırsa, şu iyi habere sevinebiliriz: Bir canlı türünü tamamen ortadan kaldırmak hiç kolay değildir. Kötü habere gelince: iyi habere her zaman bel bağlanamaz. Daha da kötüsü, dehşetengiz tehlikeleri her zaman uzaydan beklememeli. Birazdan göreceğimiz gibi, Yerküre de kendi içinde bolca tehlike barındırabilir.</p>

  <p class="calibre15" style="text-align: center;"><b><a id="bookmark4"></a>14</b></p>

  <h2 class="calibre15" id="sigil_toc_id_8" style="text-align: center;"><b><a id="bookmark5"></a>ALTIMIZDAKİ YANGIN</b></h2>

  <p class="calibre15">1971 yazında, Mike Voorhies adında genç bir jeolog, Doğu Nebraska’da kırlık bir çiftlik arazisinde dolaşmaktaydı. Doğup büyüdüğü küçük Orchard kasabasına uzak olmayan bir yerdi burası. Dik yamaçlı derin bir dereden geçerken, yukarıdaki çalılığın içinde acayip bir ışıltı fark etti ve daha yakından bakmak için yamaca tırmandı. Gördüğü şey, bir gergedanın mükemmelen muhafaza edilmiş kafatasıydı. Son yağmurlarda yüzeye fırlamış olmalıydı.</p>

  <p class="calibre15">Sonradan anlaşılacağı üzere, birkaç metre ötede Kuzey Amerika’nın keşfedilmiş en olağanüstü fosil yataklarından biri vardı: gergedanlara, zebramsı atlara, kılıç dişli geyiklere, develere, denizkaplumbağalarına, daha bir sürü hayvana toplu mezar olmuş kuru bir su çukuru. Bu hayvanların hepsi de on iki milyon yıl kadar önce jeolojide Miyosen olarak bilinen bir zamanda gizemli bir afet sonucu ölmüştü. O günlerde Nebraska, günümüz Afrika’sının Serengeti’sine çok benzeyen, uçsuz bucaksız, sıcak bir ova üzerindeydi. Çukurdaki hayvanlar, derinliği üç metreyi bulan volkanik küllerin altına gömülüydü. Halbuki Nebraska’da ne o zaman, ne de daha önce hiç volkan olmamıştı.</p>

  <p class="calibre15">Bugün Voorhies’in keşif bölgesi Ashfall Fossil Beds State Park adını taşıyan bir eyalet parkıdır. Bu parkın, Nebraska jeolojisine ve fosil yataklarının tarihine ilişkin özenli sergilerle donatılmış gıcır gıcır bir ziyaretçi merkezi ve müzesi vardır. Merkezde, ziyaretçilerin kemik temizleyen paleontologları izleyebilmeleri için tasarlanmış cam duvarlı bir laboratuvar bulunur. Merkeze gittiğim sabah, BBC’de izlediğim bir belgeselden tanıdığım kadarıyla Mike Voorhies’e benzettiğim, mavi önlüklü, saçları kırlaşmış bir adam laboratuvarda yalnız başına çalışmaktaydı. Ashfall Fossil Beds State Park, ziyaretçi akınına uğrayan bir yer değildir. Kuş uçmaz kervan geçmez bir yerdedir. Voorhies bana etrafı gezdireceğine sevinmiş gibiydi. Beni buluşunu yapmış olduğu noktaya, altı metre yüksekliğinde bir koyağın tepesine çıkardı.</p>

  <p class="calibre15">“Kemik aramaya uygun bir yer değildi burası,” dedi mutlu mutlu. “Ama ben de kemik aramıyordum zaten. O sıralar Doğu Nebraska’nın jeolojik bir haritasını çıkarmayı planlıyordum ve aslında bir nevi keşif yürüyüşüne çıkmıştım. Bu koyağa tırmanmış olmasaydım ya da yağmurlar o kafatasım ortaya çıkarmış olmasaydı, yanından yürüyüp geçecektim ve bu mezar asla keşfedilmeyecekti.” Çitle çevrili, üstü kapalı bir araziyi işaret etti. Ana kazı bölgesi orası olmuştu. iki yüz kadar hayvan orada alt alta üst üste yatar vaziyette bulunmuştu.</p>

  <p class="calibre15">Yörenin kemik aramaya hangi açıdan uygun olmadığını sordum. “Eh, kemik arayacaksan etrafta gözle görülür kayaçlar olsun istersin. Paleontolojik araştırmalardan çoğunun sıcak ve kuru yerlerde yapılmasının sebebi budur. Oralarda daha çok kemik bulunduğundan değil. Sadece kemikleri fark etme şansın daha yüksek olduğundan. Oysa böyle bir ortamda... ” Kolunu savurarak alabildiğine uzanan ağaçsız kırları gösterdi. “Nereden başlayacağını bilemezsin. Oralarda bir yerde çok muhteşem bir şey seni bekliyor olabilir, ama aramaya nereden başlayacağını gösteren hiçbir işaret yoktur görünürde.”</p>

  <p class="calibre15">Önce bu hayvanların diri diri gömülmüş olduklarını düşündüler ve Voorhies 1981’de <span class="calibre18">National Geographic\e</span> yayınlanan bir makalede bu kadarını açıkladı. “Makale yöreyi ‘tarihöncesine ait hayvanların Pompei’si’29 diye tanımlıyordu,” dedi bana. “Talihsiz bir benzetmeydi bu, çünkü yazı yayınlandıktan hemen sonra hayvanların ölümünün hiç de ani olmadığını anladık. Hepsi de <span class="calibre18">hipertropik pulmoner osteodistropi</span> denilen bir hastalıktan mustaripti. Çok fazla aşındırıcı kül solursanız olacağı budur. O hayvanlar aşırı miktarda solumuş olmalı, çünkü yüzlerce kilometre boyunca, metrelerce kalınlıkta kül tabakası birikmiş.” Yerden bir topak gri, kilimsi toprak alıp avucuma ufaladı. Pudramsı ama biraz kumlucaydı. “Bunu solumak zorunda kalanın vay haline,” diye devam etti, “çünkü çok ince ama aynı zamanda hayli keskindir. Velhasıl, biraz ferahlamayı umarak olsa gerek, hayvanlar bu su çukuruna girdiler ve acı içinde kıvranarak öldüler. Kül herhalde her yeri enkaza çevirmişti. Bütün yeşillikleri yakmış, her bir yaprağı kaplamış ve suyu gri renkli, içilmez bir bulamaca çevirmişti. Manzara hiç de iç açıcı değildi muhakkak.”</p>

  <p class="calibre15">BBC belgeselinde, Nebraska’da bu kadar çok kül bulunmasının şaşırtıcı olduğu ileri sürülüyordu. Halbuki Nebraska’daki muazzam kül çökelleri uzun zamandır bilinmekteydi. Neredeyse bir yüzyıldır Comet ve Ajax gibi temizlik tozlarının yapımında kullanılıyordu. Ama ne gariptir ki, onca külün nereden geldiğini merak etmek daha önce kimsenin aklına gelmemişti.</p>

  <p class="calibre15">“Size bunu söylemek beni biraz utandırıyor ama,” dedi Voorhies, belli belirsiz gülümseyerek, “Bir <span class="calibre18">National Geographic</span> editörü bana onca külün kaynağını sorana dek bu konuyu hiç düşünmemiştim. Bilmediğimi itiraf etmek zorunda kaldım. Kimse bilmiyordu.”</p>

  <p class="calibre15">Voorhies, Amerika Birleşik Devletleri’nin batı kesimindeki tüm meslektaşlarına kül örnekleri göndererek, onda tanıdık bir özellik fark edip etmediklerini sordu. Birkaç ay sonra Idaho Jeolojik Araştırma Kurumu’ndan Bill Bonnichsen adında bir jeolog onunla temasa geçti ve kül örneğinin Güneydoğu Idaho’nun Bruneau-Jarbidge bölgesindeki volkanik çökellerle uyuştuğunu söyledi. Nebraska ’nın ova hayvanlarını öldüren olay, daha önce hiç düşünülmemiş büyüklükte, volkanik bir patlamaydı: 1.600 kilometre mesafedeki Doğu Nebraska’yı üç metre kalınlığında bir kül katmanına bulayacak kadar büyük bir patlama. Anlaşıldı ki, Amerika Birleşik Devletleri’nin batı kesiminin altında devasa bir magma kazanı kaynamaktaydı, her 600.000 yılda bir katastrofık bir patlamayla dışarı püsküren, muazzam bir volkanik magma kaynağı. Bu magma kazanının son püskürüşünün üstünden 600.000 yılı biraz aşkın vakit geçti. Kazan hâlâ kaynıyor. Günümüzde ona Yellowstone Ulusal Parkı diyoruz.</p>

  <p class="calibre15">Ayaklarımızın altında neler olduğu hakkında şaşırtıcı derecede az şey biliyoruz. Ford’un araba üretiminin ve World Series beysbol karşılaşmalarının başladığı tarihte Yerküre’nin bir çekirdeği olduğunu dahi bilmediğimizi düşününce hayretler içinde kalıyor insan. Kıtaların yeryüzünde nilüfer çiçekleri gibi yüzmekte olduğu fikri de elbette bir nesilden çok daha kısa süredir ortak bilgimiz dahilinde. “Garip ama gerçek,” diye yazmıştı Richard Feynman, “Güneş’in içindeki madde dağılımını, Yerküre’nin içini anladığımızdan çok daha iyi anlıyoruz.”</p>

  <p class="calibre15">Yeryüzünün merkeze uzaklığı 6.370 kilometredir, yani çok büyük bir mesafe değil. Merkeze kadar inen bir kuyu kazdığınız ve içine bir tuğla attığınız takdirde, tuğlanın dibe vurmasının yalnızca kırk beş dakika alacağı hesaplanmıştır. (Gerçi tuğla dibe değdiği zaman bütün dünyanın yerçekimi onu alttan değil, üstten ve yan taraflardan etkileyeceğinden, ağırlıksızlaşmış olacaktır.) Bununla birlikte, arzın merkezine ulaşma hayalimiz mütevazı girişimlerle sınırlı kalmıştır. Güney Afrika’da 3 kilometreden fazla derinliğe ulaşan bir iki altın madeni vardır, ama dünyadaki çoğu maden yüzeyden en fazla 400 metre kadar aşağıya iner. Gezegen bir elma olsaydı, henüz kabuğunu dahi delememiş sayılırdık. Hatta henüz buna yaklaşmadık bile.</p>

  <p class="calibre15">Yaklaşık bir yüzyıl öncesine kadar, bilim dünyasındaki en üstün akılların Yerküre’nin içi hakkında bildikleri, bir kömür madencisinin bildiklerinden çok fazla değildi: Toprağı kazabildiğince kazarsın, sonra kayaya rastlar ve orada durursun. Derken 1906’da, R. D. Oldham adında îrlandalı bir jeolog, bir Guatemala depreminin sismograf kayıtlarını incelerken bazı şok dalgalarının yerin derinliklerinde bir noktaya kadar indiğini ve sonra sanki bir tür engelle karşılaşmışçasına sekip belli bir açıyla geri döndüğünü fark etti. Bundan Yerküre’nin bir çekirdeği olduğu sonucuna vardı. Üç yıl sonra Andrija Mohorovicic adında Hırvat bir sismolog, bir Zagreb depreminin grafiklerini incelerken benzer tuhaflıkta bir sapma tespit etti, ama bu seferki daha sığ bir düzeydeydi. Mohorovicic, kabukla hemen altındaki manto katınam arasındaki sının keşfetmişti. Bu sınır kuşağı o gün bugündür Mohorovicic süreksizliği olarak, ya da kısaca Moho olarak adlandırılır.</p>

  <p class="calibre15">Yerküre’nin katınanlı iç yapısı hakkında, yok denecek kadar az da olsa, kabataslak bir fikir edinmeye başlıyorduk. Yeni Zelanda depremlerinin sismograf kayıtlarım inceleyen Inge Lehmann adında Danimarkalı bir bilim adamı, merkezde iki çekirdek bulunduğunu ancak 1936’da keşfetti: bugün katı halde olduğuna inandığımız bir iç çekirdek ve Oldham’ın tespit ettiği, manyetizmanın beşiği olduğu düşünülen, sıvı haldeki dış çekirdek.</p>

  <p class="calibre15">Lehmann sismik deprem dalgalarım inceleyerek arzın merkezini daha doğru anlamamızı sağlarken, Califomia Teknoloji Enstitüsü’nden iki jeolog da, iki ayrı deprem arasında karşılaştırma yapmanın bir yolunu icat etmekteydi. Adları Charles Richter ve Beno Gutenberg idi; ama icat ettikleri ölçek, hiç de hakkaniyetli olmayan gerekçelerle ve buluşun neredeyse hemen ardından, yalnızca Richter’in adıyla anılmaya başlandı. (Kabahat Richter’de de değildi. Mütevazı bir adam olan Richter, ölçeği kendi adıyla asla anmamış, ona her zaman “Magnitüd Ölçeği” demişti.)</p>

  <p class="calibre15">Richter ölçeği bilim adamları dışında hemen herkes tarafından genellikle yanlış anlaşılmıştır. Bununla birlikte, günümüzde bu durumun eskiye oranla belki biraz daha düzelmiş olduğu söylenebilir. İlk günlerde Richter’in ofisine gelip ünlü ölçeğini görmek isteyenler olurdu, çünkü onu bir nevi makine zannederlerdi. Ölçek elbette bir cisimden ziyade bir fikirdir, yer sarsıntılarının yüzey ölçümlerine dayalı keyfi bir ölçümüdür. Katsayısal olarak yükselir: Yani 7,3 derecelik bir deprem, 6,3 derecelik bir depremden elli kat, 5,3 derecelik bir depremden&nbsp;<span style="text-indent: 1.5em; font-size: 1em; line-height: 1.2;">2.500 kat daha güçlüdür.</span></p>

  <p class="calibre15">En azından kuramsal olarak, bir depremin ne bir üst sının ne de bir alt sının vardır. Ölçek basit bir kuvvet ölçüsüdür, ama hasar hakkında hiçbir fikir vermez. Mantonun derinliklerinde, sözgelimi 650 kilometre aşağıda oluşan 7 magnitüdünde bir deprem yüzeyde hiçbir hasara yol açmayabilirken, yüzeyin yalnızca 6 ya da 7 kilometre altında oluşan çok daha küçük bir deprem geniş çapta tahribat yaratabilir. Ayrıca, zemin özelliklerine, depremin süresine, artçı sarsıntıların sıklık ve şiddetine, etkilenen bölgenin fiziksel ortamına bağlı olan çok şey vardır. Demek oluyor ki, kuvvet elbette çok önemli bir faktör olmakla birlikte, en korkunç depremlerin ille de en kuvvetli depremler olması gerekmez.</p>

  <p class="calibre15">Ölçeğin icadından bu yana kaydedilmiş en büyük deprem (hangi kaynağı temel aldığınıza bağlı olarak) ya Mart 1964’te Alaska’da oluşan ve Richter ölçeğiyle 9,2 magnitüdünde olduğu kaydedilen Prens William Boğazı depremi, ya da 1960’ta Şili sahili açıklarında meydana gelen ve magnitüdü başlangıçta 8,6 olarak kaydedilip, sonradan (Amerika Birleşik Devletleri Jeolojik Araştırma Kurumu dahil) bazı otoritelerce daha da yükseltilerek 9,5’e çıkarılan Pasifik Okyanusu depremidir. Son örnekten anlaşılacağı gibi, depremlerin ölçümü her zaman kesin sonuçlar üreten bir bilim dalı değildir, özellikle de uzak yerlerden gelen kayıtların yorumlanması gerektiğinde. Her halükarda, söz konusu depremlerin ikisi de çok büyük depremlerdi. 1960 depremi yalnızca Güney Amerika kıyılarında geniş çapta hasara yol açmakla kalmadı. Pasifik üzerinde yaklaşık on bin kilometre boyunca ilerleyerek Hawaii’nin merkezi olan Hilo kentini neredeyse yerle bir eden, beş yüz binayı yıkıp, altmış insanın ölümüne yol açan dev bir tsunami yarattı. Benzer büyüklükteki dalgalar Japonya’ya ve Filipinler’e kadar ulaşarak can kaybının daha da artmasına sebep oldu.</p>

  <p class="calibre15">Taş taş üstünde bırakmayacak derecede yıkıcı depremlerin tarih boyunca kaydedilmiş olan en şiddetlisi, 1755’te Azizler Yortusu’nun kutlanacağı gün (1 Kasım’da) Portekiz’in başkenti Lizbon’u vurdu ve hallaç pamuğu gibi attı. Kent, sabah saat ona çok az kala, şimdi 9,0 magnitüdünde olduğu ta<span class="calibre42">hm</span>in edilen ve yandan vuran ani bir darbeyle sarsılarak, tam yedi dakika süresince vahşice sallandı. Sarsıcı kuvvet o kadar büyüktü ki, sular kent limanından dışarı hücum etti ve en az 15 metre yüksekliğinde bir dalga halinde geri dönerek yıkımın etkisini çoğalttı. Hareket nihayet kesildiğinde, hayatta kalanlar yalnızca üç dakikalığına rahat nefes alabildiler, zira şiddet açısından birincisinden çok da geri kalmayan ikinci bir artçı vardı sırada. İki saat sonra üçüncü ve son artçı oluştu. Bu üç depremin sonunda, altmış bin insan ölmüş ve neredeyse bütün binalar kilometreler boyunca uzanan bir moloz yığınına dönmüştü. 1906’da meydana gelen San Francisco depremiyse Richter ölçeğiyle 7,8 magnitüdündeydi ve otuz saniyeden kısa sürdü.</p>

  <p class="calibre15">Depremler oldukça sık oluşur. Ortalamaya vuracak olursak, her gün dünyanın bir yerinde en az 2,0 magnitüdünde iki deprem kaydedilir: Civardaki herkese kendini hissettirebilecek bir sarsıntıdır bu. Depremler belli yerlerde, özellikle Pasifik çevresinde yoğunlaşma eğilimi gösterse de, hemen her yerde oluşmaları mümkün. Amerika Birleşik Devletleri’nde, yalnızca Florida, Doğu Texas ve Kuzey Ortabatı ’nın neredeyse tamamı şimdilik deprem tehlikesinden uzak gözüküyor. New England’da son iki yüz yıldır en az 6,0 magnitüdünde iki deprem oldu. Nisan 2002’de bu bölge, New York-Vermont sınırı üzerindeki Lake Champlain civarında oluşan bir depremle, 5,1 magnitüdünde bir sarsıntı yaşadı. Deprem yörede büyük hasara yol açtı ve benim de tanık olduğum gibi, New Hampshire’a kadar uzanan geniş bir bölgeyi etkileyerek resimlerin duvarlardan, çocukların yataklardan düşmesine sebep oldu.</p>

  <p class="calibre15">En sık rastlanan deprem türleri, San Andreas Fayı üzerindeki Califomia’da olduğu gibi, iki levhanın buluştuğu yerlerde oluşanlardır. Levhalar birbirini ittikçe, aralarından biri diğerine yol verene kadar basınçlar birikir. Genelde, depremler arasındaki süre uzadıkça, basınç birikimleri giderek artar ve dolayısıyla çok büyük sarsıntıların oluşma riski büyür. Bu husus Tokyo için önemli bir endişe kaynağıdır. Londra’daki University College’ın risk uzmanlarından Bili McGuire, Tokyo’yu “ölümünü bekleyen kent” diye tanımlıyor. (Turistik broşürlere slogan olabilecek türden bir tanım sayılmaz bu.) Tokyo, zaten sismik kararsızlığıyla ünlenmiş bir ülkede, üç tektonik levhanın sınırına kurulmuştur. 1995’te, sizin de hatırlayacağınız gibi, yaklaşık 500 kilometre batıdaki Kobe kenti 7,2 magnitüdünde bir depremle sarsıldığı zaman 6.394 kişi hayatını kaybetmişti. Hasarın 99 milyar $ tutarında olduğu hesaplandı. Oysa bu sonuç Tokyo’nun olası akıbetiyle kıyaslandığında solda sıfır kalır.</p>

  <p class="calibre15">Tokyo daha önce de modem çağların en yıkıcı depremlerinden birine sahne olmuştu. 1 Eylül 1923 ’te, öğle vaktinden hemen önce, Büyük Kanto depremi diye bilinen sarsıntı Tokyo’yu vurdu: Kobe depreminden on kat şiddetli bir depremdi bu. İki bin insan öldü. O zamandan beri Tokyo tekinsiz bir sessizlik içinde bekliyor, dolayısıyla yeraltındaki basınç seksen senedir biriktikçe birikiyor. Eninde sonunda mutlaka boşalacak. 1923’te Tokyo’nun nüfusu yaklaşık üç milyondu. Bugün otuz milyona yaklaşıyor. Kaç kişinin ölebileceğini kimse düşünmek bile istemiyor, ama ifade edilen potansiyel ekonomik maliyet 7 trilyon $’ı buluyor.</p>

  <p class="calibre15">“Levha-içi” depremler olarak bilinen ve daha ender rastlanan türden sarsıntılar, sebepleri pek iyi anlaşılmadığı ve her zaman her yerde oluşabildiği için daha da asap bozucudur. Bunlar levha sınırlarından uzakta oluştuğundan önceden tahmin edilmeleri olanaksızdır. Çok daha derinden geldikleri için, genellikle daha geniş alanlara tesir ederler. Bu tür depremlerin Amerika Birleşik Devletleri ’ni vuran en ünlüleri, 1811-12 kışında Missouri’nin New Madrid bölgesinde birbiri ardına meydana gelen üç depremdi. Macera 16 Aralık’ta gece yarısını biraz geçe başladı. İnsanlar önce ürken çiftlik hayvanlarının gürültüsüyle, sonra da yerin derinliklerinden gelen müthiş bir çatırtıyla uyandılar. (Hayvanların depremlerden önce huysuzlanması bir kocakarı masalı değildir, sebepleri hiç anlaşılamasa da herkesçe bilinen bir gerçektir.) Evlerinden dışarı fırlayan bölge sakinleri toprağın yüksekliği bir metreyi bulan dalgalar halinde kabarıp indiğini ve yerde birkaç metre derinliğinde yarıklar açıldığını gördüler. Kuvvetli bir kükürt kokusu havayı sardı. Sarsıntı, olağan hasarlara yol açarak dört dakika sürdü. Tanıklar arasında, o sırada tesadüfen bölgede bulunan ressam John James Audubon da vardı. Deprem çevreye öyle büyük bir kuvvetle yayıldı ki, 600 kilometre ötedeki Cincinnati’de evlerin bacaları devrildi ve en az bir kitaptaki ifadeye göre “Doğu Kıyısı’ndaki limanlarda gemiler alabora oldu ... hatta Washington D.C.’deki Capitol Binası’nın çevresine kurulmuş yapı iskelesi yıkıldı.” 23 Ocak ve 4 Şubat’ta benzer magnitüdlerde başka depremler meydana geldi. New Madrid o zamandan bu yana sessiz, ama bu hiç şaşırtıcı değil, çünkü böyle afetlerin aynı yeri iki defa vurduğuna hiç rastlanmamıştır. Bildiğimiz kadarıyla, afetler yıldırım kadar rasgeledir. Sıradaki afet Chicago’nun ya da Paris’in ya da Kinşasa’nın altında pusu kurmuş bekliyor olabilir. Tahminlerin bile ucu bucağı yoktur. Peki bu muazzam levha-içi kırılmalarını ne doğurur? Yerküre’nin çok derinlerindeki bir şey. Bilmediğimiz kısmının da ötesinde.</p>

  <p class="calibre15">1960’lara gelindiğinde bilim adamları Yerküre’nin içi hakkındaki bilgi kıtlığından iyice rahatsız olmaya başladılar ve bu konuda bir şeyler yapmayı denemeye karar verdiler. Daha doğrusu, okyanus tabanından kazmaya başlayıp (çünkü kıta kabuğu çok kalındı) Moho süreksizliğine kadar inebilecekleri ve yermantosundan bir parça çıkarıp aheste aheste inceleyebilecekleri inancına kapıldılar. Yerküre içindeki kayaçların doğasını anlayabildikleri takdirde nasıl etkileştiklerini de anlamaya başlayabileceklerini, dolayısıyla depremleri ve diğer tatsız hadiseleri öngörebileceklerini düşünüyorlardı.</p>

  <p class="calibre15">Bu proje, neredeyse kaçınılmaz olarak Mohole Projesi olarak adlandırıldı<a id="footnote2"></a><sup class="calibre21"><a href="#bookmark6">2</a></sup> ve oldukça başarısız bir deneme oldu. Meksika açıklarındaki Pasifik Okyanusu sularında 4.000 metre derinliğe bir sondaj makinesi indirmeyi ve yerkabuğunun okyanus tabanında nispeten incelen kayaç katmanında 5.000 metrelik bir delik açmayı umuyorlardı. Açık denizde bir geminin üstünden sondaj yapmak, bir okyanusbilimcinin ifadesiyle, “spagetti çubuğu kullanarak Empire State Binası’nın tepesinden New York kaldırımlarında delik açmaya çalışmakla bir”di. Bütün girişimler başarısızlıkla sonuçlandı. En fazla 180 metre derinliğe ulaşabildiler. Mohole projesi No Hole (Deliksiz) diye anılmaya başlandı. 1966’da, durmadan artan masraflar ve bir türlü elde edilemeyen sonuçlar karşısında sabrı taşan Kongre, projeyi feshetti.</p>

  <p class="calibre15">Dört sene sonra Sovyet bilim adamları şanslarını karada denemeye karar verdiler. Rusya’nın Finlandiya sınırına yakın Kola Yarımadası’nda bir nokta seçip, 15 kilometre derinliğinde bir delik açmayı umarak işe koyuldular. Bu işin beklenenden zor olduğu anlaşıldı, ama Sovyet bilim adamları takdire şayan bir inatçılık gösterdiler. On dokuz sene sonra nihayet pes ettiklerinde, 12.262 metre derinliğe inmişlerdi. Yerkabuğunun gezegenin toplam hacminin yalnızca yüzde 0,3 ’ünü temsil ettiğini ve Kola deliğinin kabuğun üçte birine dahi inemediğini düşünürsek, Yerküre’nin içini fethetmiş olduğumuzu pek iddia edemeyiz.</p>

  <p class="calibre15">İlginçtir ki, delik çok derin olmadığı halde, hemen her özelliğiyle şaşırtıcıydı. Sismik dalga incelemeleri bilim adamlarını oldukça iddialı bir tahmine yöneltmişti: 4.700 metre derinliğe kadar tortul kayaçla, sonraki 2.300 metrede granitle ve sonrasında da bazaltla karşılaşmayı bekliyorlardı. Gelgelelim, tortul katmanının beklenenden yüzde 50 daha kalın olduğu anlaşıldı, bazalt katmanınaysa hiç ulaşılamadı. Dahası, yeraltı dünyası hiç kimsenin beklemediği kadar sıcaktı.</p>

  <p class="calibre15">10.000 metrede sıcaklık 180 santigrat dereceydi, tahmin edilen düzeyin neredeyse iki katı. En şaşırtıcısı ise, bu derinlikte kayacın suya doymuş olmasıydı: Hiç ihtimal verilmeyen bir durumdu bu.</p>

  <p class="calibre15">Yerküre’nin içini göremediğimiz için, başka teknikler kullanmak zorundayız ve bu tekniklerin çoğu, yeraltına yollanan dalgaların okunmasını gerektirir. Manto hakkındaysa, verimli elmas yatakları olarak bilinen ve kimberlit bacaları diye adlandırılan oluşumlar sayesinde az da olsa fikir sahibiyiz. Elmasların bu bacalarda nasıl oluştuğuna gelince: Bazen Yerküre’nin derinliklerinde, yeryüzüne süpersonik hızlarla magma gülleleri ateşleyen patlamalar olur. Bu tamamen rasgele bir olaydır. Siz bu satırları okurken arka bahçenizde bir kimberlit bacası parlayabilir. Kimberlit bacası 200 kilometreye varan derinliklerden geldiği için, yüzeyde ya da yüzeye yakın katmanlarda normal koşullar altında bulunmayan bir sürü şeyi beraberinde getirebilir: peridotit denilen bir kayaç, olivin kristalleri ve kırk yılda bir, yüz baca arasından yaklaşık bir tanesinde, elmaslar. Kimberlit püskürtüsüyle birlikte çok fazla karbon açığa çıkar, ama bu karbonun büyük kısmı ya buharlaşır ya da grafite dönüşür. Büyük bir parçanın gereken hızla püskürüp gereken çabuklukla soğuyarak elmasa dönüştüğüne nadiren rastlanır. Johannesburg’u elmas madenciliği açısından dünyanın en verimli kentine çeviren şey de işte böyle bir bacaydı, ama bilmediğimiz yerlerde daha da büyük bacalar olabilir. Kuzeydoğu Indiana civarında bir yerde fevkalade verimli bir bacanın ya da baca grubunun mevcudiyetine işaret eden belirtiler bulunduğujeologlarca biliniyor. Bölgenin çeşitli yerlerinde en az yirmi karat ağırlığında elmaslar bulundu. Ama kaynağı kimse tespit edemedi. Bu kaynak, John McPhee’ye göre, buzullar tarafından çökeltilmiş topraklar altına gömülü olabilir: mesela Iowa’daki Manson kraterinin ya da Büyük Göller’in altına.</p>

  <p class="calibre15">O halde Yerküre’nin içi hakkında ne kadar bilgimiz var? Çok az. Bilim adamları altımızdaki dünyanın dört katmandan oluştuğu konusunda genellikle hemfikir: kayaç yapılı bir dış kabuk, sıcak ve akışkansı kayaçlardan oluşan bir manto, sıvı halde bir dış çekirdek ve katı halde bir iç çekirdek.<a id="footnote3"></a><sup class="calibre21"><a href="#bookmark7">3</a></sup> Yüzeyde, gezegenin toplam yoğunluğundan sorumlu olamayacak kadar hafif silikatların çoğunlukta olduğunu biliyoruz. Demek ki içerilerde daha ağır bir şeyler olmalı. İçeride bir yerlerde manyetik alanımızın üretiliyor olabilmesi için sıvı haldeki metalik elementlerden oluşan yoğun bir kuşak bulunması gerektiğini de biliyoruz. Bu kadarı herkesin ortak kanaati. Bunun ötesindeki hemen her şey, mesela katmanların nasıl etkileştikleri, davrandıkları gibi davranmalarına neyin yol açtığı ve ileride nasıl davranacakları, hiçbir kuramda çok belirli değil, hatta genellikle oldukça büyük bir belirsizlik içeriyor.</p>

  <p class="calibre15">İç yapının görebildiğimiz kısmı olan yerkabuğu bile oldukça hararetli tartışmalara konu olmuştur. Jeolojik metinlerin hemen hepsi, kıta kabuğunun okyanusların altında 5 ila 1O kilometre, kıtaların altında yaklaşık 40 kilometre ve büyük dağ zincirleri altında 65 ila 95 kilometre kalınlıkta olduğunu söyler, ama bu genellemeler pek çok şaşırtıcı istisna içerir. Mesela Sierra Nevada Dağları’nın altındaki kabuk, yaklaşık olarak yalnızca 30 ila 40 kilometre kalınlıktadır ve bunun neden böyle olduğunu bilen yoktur. Bütün jeofizik yasaları, Sierra Nevada’ların adeta bataklık kumu üzerindeymişçesine batıyor olması gerektiğini söyler. (Batıyor olabileceğini düşünenler de yok değildir.)</p>

  <p class="calibre15">Yerkabuğunun nasıl ve ne zaman oluştuğu soruları, jeologları iki büyük kampa bölmüştür: kabuğun tarihin erken dönemlerinde aniden ortaya çıktığını düşünenler ve daha geç bir tarihte yavaş yavaş oluştuğunu düşünenler. Duyguların bu kanılardaki gücü yadsınamaz. Yale’den Richard Armstrong 1960’larda bir erken-patlama kuramı öne sürdü ve kariyerinin geri kalan kısmını kendisine katılmayanlara karşı savaş vererek geçirdi. 1991 ’de kanserden öldü, ama <span class="calibre18">Earth</span> dergisinin 1998’de yer verdiği bir yazıya göre, ölümünden kısa süre önce “Avustralya’da yayınlanan bir yerbilim dergisinde eleştirmenlerle polemiğe girerek kendisinin de dahil olduğu grubu destanları hortlatmakla suçlayanlara ağızlarının payını verdi.” Armstrong için “İçi buruk gitti,” demişti bir meslektaşı.</p>

  <p class="calibre15">Kabuk ile dış mantonun bir kısmı için litosfer (Yunancada “taş” manasına gelen <span class="calibre18">lithos</span> kelimesinden türemiştir) terimi kullanılır. Litosfer de daha yumuşak kayaçlardan oluşan ve astenosfer (“güçsüz” manasına gelen Yunanca sözcüklerden türemiştir) denilen bir diğer katma<span class="calibre42">nın</span> üstünde yüzer, ama bu terimler hiçbir zaman tam anlamıyla tatminkâr değildir. Litosferin astenosfer üstünde <span class="calibre18">yüzdüğü</span> ifadesi, sıvı üstünde durabilme yeteneğini akla getirir ki bu pek de doğru değildir. Kayaçların akışkanlığını maddelerin yüzeydeki akışkanlığını düşündüğümüz gibi düşünmek de aynı derecede yanıltıcıdır. Kayaçlar akışkandır, ama ancak camın olduğu biçimde. Bize öyle gelmiyor olabilir, ama yeryüzündeki tüm camlar yerçekiminin amansız etkisiyle aşağıya doğru akıyor aslında. Avrupa’da bir katedral penceresine takılı son derece eski camlardan birini çıkaracak olsanız, alt tarafının üst tarafından fark edilir derecede kalın olduğunu görürsünüz. Bir saatin akrebi, mantonun “akan” kayaçlanndan yaklaşık on bin kat hızlı hareket eder.</p>

  <p class="calibre15">Hareketler, yüzeyde oluşan levha oynamalarıyla yalnızca yatay doğrultuda değil, konveksiyon diye bilinen taşınım sürecine tabi olan kayaçların yükselip inişleriyle, dikey doğrultuda da oluşur. Konveksiyon bir süreç olarak ilk kez eksantrik Rumford Kontu tarafından on sekizinci yüzyıl sonunda düşünülmüştü. Altmış sene sonra Osmond Fisher adında İngiliz bir din adamı, Yerküre’nin iç kısmının, muhteviyatın rahatça hareket etmesini sağlayacak derecede akışkan da olabileceği gibi sağgörülü bir öneride bulundu, ama bu fikrin destek görmesi çok uzun vakit alacaktı.</p>

  <p class="calibre15">Aşağı yukarı 1970’te, jeofizikçiler yeraltındaki hengâmenin boyutlarını tam olarak anladıkları zaman, hatırı sayılır bir şok yaşandı. Shawna Vogel’ın <span class="calibre18">Naked Earth: The New Geophysics</span> (Çıplak Dünya: Yeni Jeofizik) adlı kitabında belirttiği gibi: “Sanki bilim adanılan onlarca yıl atmosferin troposfer ve stratosfer gibi katmanlarını anlamaya çalıştıktan sonra ansızın rüzgârı keşfetmiş gibiydiler.”</p>

  <p class="calibre15">Konveksiyon sürecinin ne kadar derinlere indiği o gün bugündür ihtilaf konusudur. Kimilerine göre bu süreç 650 kilometre aşağıda başlar, kimilerine göreyse en az 3.000 kilometre altımızda. Sorun, James Trefıl’in gözlemlemiş olduğu gibi, “iki farklı disiplinden gelen ve birbiriyle uzlaştırılamayan iki ayrı veri grubunun varlığından” kaynaklanır. Jeokimyacılar yeryüzündeki bazı elementlerin üst mantodan gelmiş olamayacağını, Yerküre’nin daha derin bölgelerinden gelmiş olması gerektiğini söylerler. Dolayısıyla üst ve alt mantodaki maddeler arada bir de olsa karışmak zorundadır. Sismologlarsa böyle bir tezi destekleyen hiçbir kanıt bulunmadığında ısrar ederler.</p>

  <p class="calibre15">Demek ki söylenebilecek tek şey, arzın merkezine doğru inerken pek belirli olmayan bir noktada astenosferi terk edip saf mantoya daldığımızdır. Manto, Yerküre hacminin yüzde 82’sini ve kütlesinin yüzde 65’ini oluşturduğu halde, pek kimsenin ilgisini çekmez. Bunun en büyük sebebi, hem yerbilimcileri hem de genel okuyucu kitlesini aynı derecede ilgilendiren şeylerin ya daha derinlerde (manyetizma için olduğu gibi) ya da yüzeye daha yakın katmanlarda (depremler için olduğu gibi) meydana gelmesidir. Yaklaşık 150 kilometre derinliğe kadar, manto muhteviyatının büyük bölümünü peridotit diye bilinen bir kayaç türünün oluşturduğunu biliyoruz, ama sonraki 2.650 kilometrelik kısmı neyin doldurduğu meçhul. Nature’da yayınlanan bir yazıya göre, orası da peridotitten müteşekkil olmasa gerek. Bundan fazlasını bilmiyoruz.</p>

  <p class="calibre15">Mantonun altında iki çekirdek var: katı halde bir iç çekirdek ve sıvı halde bir dış çekirdek. Bu çekirdeklerin doğasını ancak dolaylı yollarla anladığımızı söylemeye lüzum yoktur herhalde, ama bilim adanılan mantıklı bazı varsayımlarda bulunabiliyorlar. Arzın merkezinde söz konusu olan basınçların orada bulunan her kayacı katılaştırabilecek kadar yüksek (yüzeydekilerin üç milyon katından daha yüksek) olduğunu biliyorlar. İç çekirdeğin sıcaklığını korumakta çok usta olduğunu da (başka ipuçlarının yanı sıra) Yerküre tarihinden biliyorlar. Bu bir tahminden öteye geçmese de, dört milyar yılı aşkın bir süre içinde çekirdekteki sıcaklığın 1 1O santigrat dereceden fazla düşmemiş olduğu düşünülüyor. Yerçekirdeğinin tam olarak ne kadar sıcak olduğunu kimse bilmiyor, ama tahminler</p>

  <p class="calibre15">4.000 santigrat derece ile 7.000 santigrat derece arasında değişiyor: Orası neredeyse Güneş’in yüzeyi kadar sıcak yani.</p>

  <p class="calibre15">Dış çekirdeğe yönelik anlayışımız pek çok bakımdan daha da kıt olmakla birlikte, dış çekirdeğin akışkan olduğu ve manyetizmanın beşiği olduğu konusunda herkes hemfikir. Yerçekirdeğinin bu akışkan kısmının dolanım halinde olduğu ve bu dolanımın onu adeta elektrikli bir motora çevirerek Yerküre’nin manyetik alanını yarattığı doğrultusundaki kuram, Cambridge Üniversitesi’nden E. C. Bullard tarafından 1949’da öne sürüldü. Yerküre’nin içinde konveksiyon yoluyla aktarılan akışkanların, tellerle aktarılan akımlara benzer bir davranış gösterdiği varsayılır. Bu sürecin tam olarak nasıl işlediği bilinmiyor, ama çekirdeğin fırıl hareketiyle ve sıvı oluşuyla bağlantılı olduğu konusunda oldukça kesin bir kanı uyanmıştır. Sıvı bir çekirdeği olmayan cisimlerin, Ay’ın ve Mars’ın mesela, manyetizması yoktur.</p>

  <p class="calibre15">Yerküre’nin manyetik alanının güç açısından zaman zaman değişime uğradığını biliyoruz: Dinozorlar çağında şimdi olduğundan neredeyse üç misli güçlüydü. Ortalama olarak her 500.000 yılda bir yer değiştirdiğini de biliyoruz, gerçi bu ortalamaya çok da güvenmemek lazım. Son yer değiştirme yaklaşık 750.000 yıl önce oldu. Manyetik alanın bazen milyonlarca sene sabit kaldığı olur. Sabit kaldığı düşünülen en uzun dönem 37 milyon yıldır. Bazen de 20.000 sene kadar kısa bir zaman zarfında yer değiştirdiği olmuştur. Son 100 milyon yıl içinde yaklaşık iki yüz defa yer değiştirmiştir ve bunu neden yaptığı konusunda kayda değer hiçbir fikrimiz yoktur. Bu husus “jeoloji bilimlerinin cevaplandırılmamış en büyük sorusu” diye anılır.</p>

  <p class="calibre15">Şu sıralar bir yer değiştirme sürecinden geçmekte olabiliriz. Yerküre’nin manyetik alanı yalnızca son yüzyıl içinde belki yüzde 6 oranında azaldı. Manyetizmadaki her azalmanın kötü haber olması mümkün, çünkü manyetizma, notlarımızın buzdolaplanna mıknatıslanmasını ve pusulalarımızın doğru yönü göstermesini sağlamaktan başka, bizi canlı tutmakta da hayati bir rol oynar. Uzay, manyetik korumanın yokluğu halinde vücutlarımıza sızıp DNA’mızın büyük kısmını paçavraya çevirecek derecede tehlikeli kozmik ışınlarla doludur. Manyetik alan işbaşındayken, bu ışınlar yeryüzünden emniyetle uzaklaştırılır ve yakın uzayda Van Allen kuşaklan diye adlandırılan iki bölgeye sürülür. Aurora adıyla bilinen büyüleyici ışık gösterilerini de, üst atmosferdeki parçacıklarla etkileşerek onlar yaratır.</p>

  <p class="calibre15">Bu konudaki cehaletimizin en büyük sebebi, ilginçtir ki, Yerküre’nin üstünde olup bitenlerle içinde olup bitenler hakkındaki bilgilerimizin eşgüdümünü sağlama yolunda geleneksel olarak çok az çaba sarf edilmiş olmasıdır. Shawna Vogel’a göre: “Jeologların ve jeofizikçilerin aynı toplantılara katıldıklarına ya da aynı sorunlarda işbirliği yaptıklarına nadiren rastlanır.”</p>

  <p class="calibre15">Yerküre’nin içindeki dinamikleri kavramaktaki yetersizliğimizin belki de en güçlü kanıtı, ayaklarımızın altındaki dünya nahoş olaylarla kendini hissettirdiği zaman ne kadar hazırlıksız yakalandığımızdır. Bu konudaki anlayış kıtlığımızı hatırlatmak için, Washington’daki St. Helens Dağı’nın 1980’deki püskürüşünden daha ibret verici bir örnek bulmak zordur.</p>

  <p class="calibre15">O tarihte, Alaska ve Hawaii dışında kalan kırk sekiz eyalet altmış beş yıldır tek bir volkanik patlamaya bile tanık olmamıştı. Dolayısıyla St. Helens’ın davranışını gözleyip tahmin yürütmekle görevli devlet volkanologları Hawaii volkanlarından başka hiçbir yanardağı faal halde görmemişlerdi. Kaldı ki, sonradan anlaşılacağı üzere, o volkanların bu volkanla hiç alakası yoktu.</p>

  <p class="calibre15">St. Helens uğursuz gümbürtülerine 20 Mart’ta başladı. Bir hafta içinde, sınırlı miktarlarda da olsa günde en çok yüz defa magma püskürtüyor ve depremlerle sürekli sarsılıyordu. Evler tahliye edilmiş, insanlar emniyetli olduğu düşünülen bir mesafeye, 13 kilometre öteye taşınmışlardı. Dağın gümbürtüleri arttıkça, St. Helens dünyanın turistik merkezlerinden biri haline geldi. Gazeteler görüntü alınabilecek en iyi yerlere konumlanıp günlük haberler yayınladılar. Televizyon ekipleri helikopterlerle tekrartekrar zirveye uçtular ve dağa tırmanan insanlar bile oldu. Bir günde yetmişten fazla helikopter ve hafifhava taşıtı zirvenin etrafında dolandı. Ama günler geçtikçe ve gümbürtülerin dramatik bir olaya dönüşeceği beklentisi boşa çıktıkça, insanlar sabırsızlanmaya başladılar ve volkanın hiç patlamayacağı görüşü yaygınlık kazandı.</p>

  <p class="calibre15">19 Nisan’da dağın kuzey tarafı dikkat çekici biçimde kabarmaya başladı. Bunun bir yan patlamanın kuvvetli bir belirtisi olduğunu nedense hiçbir sorumlu kişi göremedi. Sismologlar vardıkları sonuçları Hawaii volkanlarının davranışına dayandırmakta inat ediyorlardı, ki onlar da yandan patlamazdı. Bunun hayra alamet olmayabileceğine inanan neredeyse tek kişi, Tacoma’daki bir yüksek okulun jeoloji profesörlerinden Jack Hyde’dı. St. Helens’ın Hawaii volkanlarınınkine benzer bir ana bacası olmadığına, dolayısıyla içeride biriken her basıncın dramatik ve muhtemelen katastrofık biçimde boşalmak zorunda kalacağına dikkat çekti. Gelgelelim, Hyde resmi ekipte yer almıyordu ve gözlemlerine çok az aldırış edildi.</p>

  <p class="calibre15">Sonrasında neler olduğunu hepimiz biliyoruz. 18 Mayıs Pazar sabahı saat 08:32’de, volkanın kuzey tarafı çöktü ve dağ yamacından aşağı saatte neredeyse 250 kilometre hızla inen muazzam bir taş toprak heyelanı oluştu. İnsanlık tarihinde görülmüş en büyük toprak kaymasıydı bu ve taşıdığı toprak miktarı Manhattan’ın tamamını 120 metre derinliğe gömmeye yeterdi. Bir dakika sonra, yan tarafı ciddi biçimde incelmiş olan St. Helens, Hiroşima’ya atılan atom bombasının beş yüz misli kuvvetle patlayarak, ölüm saçan kızgın bir bulutu saatte 1.050 kilometreye varan bir hızla dışarı püskürttü. Yakınlarda bulunan kimsenin böylesine hızlı bir bulutun önünden kaçmaya gücü yetmezdi tabii. Emniyetli, hatta volkanı göremeyecek kadar uzak bölgelerde bulunduğu düşünülen pek çok insan buluta yakalandı. Elli yedi kişi öldü. Cesetlerden yirmi üçü asla bulunamadı. Günlerden pazar olmasaydı can kaybı daha da yükselebilirdi. Patlama hafta içi oluşsaydı, ölüm kuşağında birçok kereste işçisi çalışıyor olacaktı. Yine de 30 kilometre ötede bile ölen insanlar oldu.</p>

  <p class="calibre15">O günün en şanslı kişisi Harry Glicken adında birmastır öğrencisiydi. Dağdan 9 kilometre uzaktaki bir gözlem noktasında nöbetçiydi, ama 18 Mayıs’ta California’da bir kolej yerleştirme mülakatına katılmak için patlamadan önceki gün görev mahallinden ayrılmıştı. Nöbeti David Johnston devralmıştı. Johnston volkanın patladığını haber veren ilk kişi oldu ve az sonra da öldü. Cesedi hiç bulunamadı. Glicken’ın şansıysa maalesef geçiciydi. On bir sene sonra Japonya’daki Unzen Dağı’nda, yine bir yanardağın feci biçimde yanlış yorumlanması sonucu, (piroklastik akıntı diye bilinen) ölümcül bir kül, gaz ve lav seline yakalanıp hayatını kaybeden kırk üç bilim adamı ve gazeteci arasında o da yer aldı.</p>

  <p class="calibre15">Volkanologların olacakları tahmini&nbsp;etme becerisi açısından dünyanın en başarısız bilim adamları olup olmadıkları tartışılır, ama tahminlerinin isabetsizliğini anlama becerisi açısından dünyanın en başarısız bilim adamları olduklarına kuşku yoktur. Unzen faciasının üstünden iki yıl geçmeden, volkan gözlemcilerinden oluşan bir diğer grup, Arizona Üniversitesi’nden Stanley Williams önderliğinde Colombia’daki aktif volkan Galeras’ın kraterinden aşağı indiler. Son yıllarda sıklaşan ölümlere rağmen, Williams’ın grubundaki on altı üyeden yalnızca ikisinde güvenlik kaskları ve diğer koruyucu giysiler vardı. Volkan püskürünce, bilim adamlarından altısı ve onların peşine takılmış üç turist hayatını kaybetti, Wil<span style="text-indent: 1.5em; font-size: 1em; line-height: 1.2;">liams dahil birkaç kişi ağır yaralandı.</span></p>

  <p class="calibre15">Williams, özeleştiriden hiç nasibini almadan yazdığı kitabı <span class="calibre18">Surviving</span> Galeras’ta (Galeras’tan Sağ Çıkmak), önemli sismik sinyalleri gözden kaçırdığı ya da önemsemediği ve sorumsuzca davrandığı için volkanoloji dünyasından meslektaşları tarafından eleştirildiğini öğrendiği zaman “hayretle başını sallamaktan başka” bir şey yapamadığını söyledi. “Çamur atmak ne kolay, şimdi sahip olduğumuz bilgiyi 1993’ün olaylarına uygulamak ne kolay,” diye yazdı. “Galeras’ın doğal güçlere mahsus kaprisli davranışlar gösterdiği” bir ana rastlayan talihsiz zamanlamasından daha kötü hiçbir şeyle suçlanamayacağına inanıyordu. “Yanıldım ve bunun sorumluluğu bana aittir. Ama meslektaşlarımın ölümü konusunda kendimi suçlu hissetmiyorum. Ortada bir suç yok. Yalnızca bir püskürme var.”</p>

  <p class="calibre15">Washington’a dönecek olursak. .. St. Helens Dağı 400 metre alçaldı ve 600 kilometrekare orman yok oldu. 150.000 (hatta bazı raporlara göre 300.000) ev inşa etmeye yetecek sayıda ağaç yanıp yıkıldı. Son tespitlere göre 2,7 milyar $ tutarında hasar oluştu. Devasa bir duman ve kül sütunu on dakikadan kısa süre içinde 18.000 metreye yükseldi. 48 kilometre uzakta uçan bir yolcu uçağı taş yağmuruna yakalandığını bildirdi.</p>

  <p class="calibre15">Patlamadan doksan dakika sonra yaklaşık 130 kilometre uzaktaki elli bin nüfuslu bir yerleşim birimine (Washington’ın Yakima kentine) kül yağmaya başladı. Bekleneceği üzere, kül yağmuru gündüzü geceye çevirdi ve her deliğe girerek motorları, jeneratörleri ve elektrikli santral ekipmanlarını tıkadı, yayaları boğdu, filtrasyon sistemlerini bloke etti ve hayatı felce uğrattı. Havaalanı devre dışı kaldı. Kente giriş çıkış yolları kapandı.</p>

  <p class="calibre15">Bütün bunlar, sizin de fark ettiğiniz gibi, iki aydır tehditkârca gümbürdeyen bir volkanın eteklerinde meydana geliyordu. Ama Yakima’da bir yanardağ patlamasına karşı hiçbir acil durum prosedürü yoktu. Kentin bir kriz esnasında sözümona derhal devreye girmesi gereken acil yayın sistemi çalışmamıştı, çünkü “Pazar sabahı orada görevli olan elemanlar ekipmanı nasıl çalıştıracaklarını bilmiyorlardı.” Üç gün boyunca Yakima’da hayat durdu. Havaalanı kapandığı ve yollar da geçit vermediği için kentin dünyayla iletişimi kesildi. St. Helens Dağı’nın püskürmesinden sonra kenti kaplayan kül tabakası 1,5 santimden biraz fazlaydı. Şimdi lütfen, bir Yellowstone patlamasının nelere yol açacağını hep beraber düşünürken, bunu sakın aklınızdan çıkarmayın.</p>

  <p class="calibre15"><a id="bookmark3"></a><a href="#footnote1">1</a></p>

  <p class="calibre15">Kretase <span class="calibre18">(Cretaceous)</span> ve Tersiyer <span class="calibre18">(Tertiary)</span> dönemleri arasındaki sının ifade eden bu terim CT değil, KT harflerinden oluşur, çünkü C harfi Kambriyen (<span class="calibre18">Cambrian</span>) döneme tahsis edilmiştir. Hangi kaynağa güvendiğinize bağlı olarak, K ya Yunanca kreta’dan ya da Almanca Kreide'den gelir. ikisi de “tebeşir” demektir, ki zaten Kretase’nin <span class="calibre18">(Cretaceous)</span> anlamı da budur.</p>

  <p class="calibre15"><a id="bookmark6"></a><a href="#footnote2">2</a></p>

  <p class="calibre15">Mohole terimi, Hırvat sismolog Andrija Mohorovicic’in soyadı ile “delik” anlamına gelen İngilizce <span class="calibre18">hole</span> sözcüğünün birleşmesinden meydana gelmiştir. (ç.n.)</p>

  <p class="calibre15"><a id="bookmark7"></a><a href="#footnote3">3</a></p>

  <p class="calibre15">Yerküre’nin içini daha ayrıntılı biçimde hayal etıneyi çok isteyenler için, işte çeşitli katmanların ortalama rakamlarla ifade edilmiş boyutları: 0-40 kilometre: kabuk. 40-400 kilometre: üst manto. 400-650 kilometre: üst ve alt mantolar arasındaki geçiş bölgesi. 650-2.700 kilometre: alt manto. 2700-2890 kilometre: “D” katmanı. 2.890-5150 kilometre: dış çekirdek. 5.150-6.378 kilometre: iç çekirdek.</p>

  <p class="calibre15"><br /></p>

  <p class="calibre15"><a href="#dip27" id="ack27">27&nbsp;</a><br /></p>

  <p class="calibre15">buzul sürüntüsü:&nbsp;<span class="calibre18">sürüntü kili</span>&nbsp;ya da&nbsp;<span class="calibre18">til</span>&nbsp;olarak da bilinen, buzul buzlarından çökelmiş taş toprak karışımı. (ç.n.)<br /></p>
</body>
</html>
