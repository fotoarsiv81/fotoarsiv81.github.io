<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre38"><b class="calibre2"><a id="bookmark0"></a>23</b></p>

  <h2 class="calibre39"><b class="calibre5"><a class="calibre9" id="bookmark1"></a>VAR OLMANIN ZENGİNLİĞİ</b></h2>

  <p class="calibre15">Londra’daki Doğa Tarihi Müzesi’nin ötesinde berisinde, loş koridor duvarları boyunca uzanan girintilere ya da topraktan çıkarılmış örneklerin, devekuşu yumurtalarının ve diğer asırlık nesnelerin sergilendiği vitrinler arasına yerleştirilmiş kapılar vardır. En azından ziyaretçilerin ilgisini çekecek hiçbir özelliklerinin bulunmaması bakımından gizli kapılardır bunlar. Bazen âlimliğe işaret eden tedirgin bakışlara ve ilginç, isyankâr saçlara sahip birinin böyle bir kapıdan dışarı çıktığını ve muhtemelen az ilerideki bir diğer kapıdan içeri girip kaybolmak üzere koridorda telaşlı adımlarla ilerlediğini görebilirsiniz, ama buna oldukça az rastlanır. Çoğu zaman kapılar kapalı durur ve halk tarafından gezilip beğenilen müze kadar geniş ve birçok açıdan çok daha şahane bir diğer müzeyi, paralel bir Doğa Tarihi Müzesi’ni gözlerden sakladıklarını hiç belli etmezler.</p>

  <p class="calibre15">Doğa Tarihi Müzesi her canlı âleminden ve gezegenin her köşesinden gelen yetmiş milyon civarında obje barındırır. Her sene koleksiyona yaklaşık yüz bin parça daha eklenir, ama buranın ne muhteşem bir hazine deposu olduğunu aslında ancak perde arkalarında hissedilebilirsiniz. Vitrinlerde, dolaplarda ve tıka basa doldurulmuş raflarla çevrili uzun odalarda, şişeler içine turşusu kurulmuş on binlerce hayvan, kare şeklinde kartlara raptedilmiş milyonlarca böcek, parlak yumuşakçalarla, dinozor kemikleriyle, ilk insanlara ait kafataslarıyla dolu çekmeceler, özenle kurutulmuş bitkilerle dolu sayısız dosya saklanır. Bu biraz da Darwin’in beyni içinde dolaşmaya benzer. ispirto odası bile tek başına, sanayi ispirtosu içinde muhafaza edilen hayvanlarla dolu kavanozların sıralandığı 24 kilometre uzunluğunda raflar barındırır.</p>

  <p class="calibre15">Joseph Banks tarafından Avustralya’da, Alexander von Humboldt tarafından Amazonya’da, Darwin tarafından <span class="calibre18">Beagle</span> gezisinde toplanmış örnekler ve çok ender rastlanan ya da tarihi önem taşıyan ya da her iki özelliği birden üstünde toplayan başka pek çok parça, bu arka bölmelerde gizlidir. Birçok insanın o objeleri ele geçirmek için yapmayacağı şey yoktur. Hatta birkaçı yapmıştır da... 1954’te, Richard Meinertzhagen adında tutkulu bir koleksiyoncunun güzide ornitoloji (kuşbilim) koleksiyonu müzeye miras kaldı. Birçok bilimsel yapıt üretmiş olan Meinertzhagen, <span class="calibre18">Birds of Arabia</span> (Arabistan’ın Kuşları) adlı kitabın da yazarıydı. Yıllardır müzenin sadık ziyaretçisi olmuştu. Hemen her gün müzeye gelir, yazacağı kitap ve monografiler için notlar alırdı. Koleksiyon sandıklan müzeye vardığında, küratörler nasıl bir mirasa konduklarını anlamak için kutulan heyecanla açtılar ve çok sayıda örneğin müzenin kendi etiketlerini taşıdığını görünce şaşkınlıktan küçük dillerini yuttular. Görünüşe bakılırsa Bay Meinertzhagen müzenin koleksiyonlarını yıllardır tırtıklamaktaydı. Sıcak havalarda bile uzun bir pardösüyle dolaşma alışkanlığı da böylece açıklanmış oluyordu.</p>

  <p class="calibre15">Birkaç sene sonra yumuşakçalar departmanında, müzenin tatlı, ihtiyar bir müdavimi (söylenenlere bakılırsa “oldukça mümtaz bir beyefendi”) yürütecinin bacak boruları içine değerli deniz kabukları sokuştururken yakalandı.</p>

  <p class="calibre15">Müzenin perde arkasındaki ayartıcı dünyasını bana gezdirirken, “Hiç sanmam ki, bir yerlerde birinin ağzını sulandırmayacak bir şey bulunsun burada,” dedi Richard Fortey, düşünceli bir edayla. Büyük büyük masaların başına geçmiş dikkatli araştırmacıların eklembacaklılarla, palmiye yapraklarıyla, sararmış kemik dolu kutularla bir şeyler yaptıkları karmakarışık departmanları dolaştık. Her yere acelesiz bir titizlik hâkimdi. insanlar sanki asla bitirilemeyecek olan ve aceleye getirilmemesi gereken olağanüstü önemli bir işle uğraşır gibiydiler. Hint Okyanusu’nda gerçekleştirilen John Murray Seferi hakkındaki raporun, müze tarafından 1967’de, yani seferin sonuçlanmasından kırk dört sene sonra tebliğ edildiğini okumuştum bir yerlerde. Burası her şeyin kendi hızıyla ilerlediği bir dünyaydı, Fortey’yle benim yaşlı başlı, oturaklı bir adamla paylaştığımız daracık asansör dahil. Asansör neredeyse tortulların birikim hızıyla tıngır mıngır yukarı çıkarken Fortey yaşlı adamla teklifsizce, tatlı tatlı gevezelik etti.</p>

  <p class="calibre15">Adam yanımızdan ayrıldığında Fortey bana şöyle dedi: “Adı Norman, dünya tatlısı bir adamdır. Kırk iki yılını tek bir bitki türünü incelemeye adadı: sarı kantaronu. 1989’da emekli oldu, ama yine de her hafta gelir.”</p>

  <p class="calibre15">“Tek bir bitki türüyle kırk iki sene nasıl uğraşılır?” diye sordum.</p>

  <p class="calibre15">“Hayret bir şey, değil mi?” diye hak verdi Fortey. Biraz düşündü. “Çok titiz çalışıyor anlaşılan.” Asansör kapısı açılınca tuğla duvarla kapatılmış bir boşlukla karşılaştık. “Bu çok garip,” dedi Fortey. “Burada eskiden Botanik Bölümü vardı.” Başka bir katın düğmesine bastı ve arka merdivenlerden dolanarak, bir zamanların canlı objelerinin araştırmacılar tarafından sevgiyle incelendikleri başka departmanların içinden hırsız gibi geçip Botanik Bölümü’nün yolunu nihayet bulduk. işte böylece Len Ellis’le ve Bryophyta’ların (bizim tabirimizle, karayosunlarının) sessiz dünyasıyla tanıştırılmış oldum.</p>

  <p class="calibre15">“Yosunken ağaç kabuğunda, kutupyıldızı oldu karanlık basınca.” Ralph Waldo Emerson, karayosunlarının ağaçlarda kuzey tarafını tercih ettiğine bu şairane sözlerle dikkat çekerken aslında likenleri kastediyordu, çünkü on dokuzuncu yüzyılda kimse karayosunlarını likenlerden ayırt edemezdi. Hakiki karayosunları, büyüyecekleri yer konusunda çok seçici davranmazlar, dolayısıyla doğal bir pusula vazifesi göremezler. Hatta karayosunlarının aslında hiçbir işe yaramadığı söylenebilir. Henry S. Conard, 1956’da yayınlanan ve konuyu halka sevdirme gayretiyle yazılmış neredeyse tek kitap olarak birçok kütüphane rafından hâlâ inmeyen <span class="calibre18">How to Know the Mosses and Liverworts</span> (Karayosunlarını ve Ciğeryosunlarını Tanımanın Yolları) adlı eserinde, belki biraz üzülerek de olsa şöyle yazmıştı: “Büyük bitki grupları arasında, ticari ya da ekonomik alanlarda karayosunları kadar az kullanım bulan başka bir grup belki de yoktur.”</p>

  <p class="calibre15">Bununla birlikte karayosunları son derece üretkendir. Likenleri ortadan kaldırsanız dahi, Bryophyta âlemi çok faaldir. Yedi yüz küsur karayosunu cinsi, on bini aşkın tür içerir. A. J. E. Smith’in tombul ve haşmetli kitabı <span class="calibre18">Moss Flora of Britain and Ireland</span> (Britanya ve İrlanda’nın Karayosunu Florası) yedi yüz sayfa kalınlığındadır, ki Britanya ve irlanda hiç de aşırı yosunlu yerler sayılmaz. “Çeşitlilik arıyorsanız tropik kuşağa gitmelisiniz,” dedi Len Ellis bana. Sessiz, zayıfbir adamdı. Yirmi yedi yıldır Doğa Tarihi Müzesi’ndeydi ve 1990’dan beri departmanın küratörü olarak görev yapıyordu. “Malezya’daki yağmur ormanları gibi bir yere giderseniz fazla zorlanmadan yeni yeni çeşitler bulabilirsiniz. Bunu çok uzun olmayan bir süre önce kendim de denedim. Başımı eğip yere baktığımda orada daha önce hiç kayda geçirilmemiş bir karayosunu vardı.”</p>

  <p class="calibre15">“O halde keşfedilmeyi bekleyen daha kaç tür olduğunu bilmiyoruz.” “Bilmiyoruz tabii. En ufak bir fikrimiz dahi yok.”</p>

  <p class="calibre15">Dünyada böylesine kaçınılmazca hafife alınan bir şeyi incelemeye hayatını adamaya hazır çok insan olduğuna ihtimal vermeyebilirsiniz. Gelin görün ki, karayosunu meraklılarının sayısı yüzleri bulur ve onlar bu konuyu çok ciddiye alırlar. “Ah, evet,” dedi Ellis bana, “toplantılar bazen hararetli tartışmalara sahne olabiliyor.” Ondan bir uzlaşmazlık örneği vermesini istedim.</p>

  <p class="calibre15">“Mesela bir tanesi bize bir yurttaşımız tarafından dayatılmıştı,” dedi, hafifçe gülümseyerek. Sonra da karayosunu illüstrasyonlarıyla dolu kocaman bir kaynak kitabın kapağını açtı. Bu alanda eğitim almamış biri, kitaptaki karayosunlarının en belirgin özelliğinin esrarengiz benzerlikleri olduğunu düşünürdü. “Şu,” dedi, parmağıyla bir tanesini işaret ederek, “eskiden tek bir cinsti: <span class="calibre18">Drepanocladus.</span> Yeni düzenlemeden sonra üç oldu: <span class="calibre18">Drepanocladus, Warnstorfıa</span> ve <span class="calibre18">Hamatacoulis.”</span> “Ve bu da sizi birbirinize düşürdü, öyle mi?” diye sordum, belki biraz da umutla.</p>

  <p class="calibre15">“Eh, mantıksız değildi. Hatta son derece mantıklıydı. Ama bir sürü koleksiyonun yeni baştan düzenlenmesini gerektiriyordu. Bu yüzden bütün kitaplar bir süre için güncelliklerini yitirecekti. Dolayısıyla bazı, nasıl desem, çatlak sesler yükseldi.”</p>

  <p class="calibre15">Karayosunlarının gizemleri de olduğunu söyledi bana. Meşhur (meşhur ama yosun meraklılarına göre meşhur tabii) bir vaka, <span class="calibre18">Hyophila stanfordensis</span> diye adlandırılan utangaç bir karayosunuyla ilgiliydi. Bu yosun California’daki Stanford Üniversitesi’nin kampusunda keşfedilmiş ve daha sonra Ingiltere’nin güneybatı ucundaki Cornwall’da, bir yol kenarında bulunmuştu. Ama bu iki nokta arasında bir yerde ona hiç rastlanmamıştı. Birbirinden bu kadar uzak iki yerde nasıl olup da var olabildiğini çöz çözebilirsen artık. “Ona da <span class="calibre18">Hennediella stanfordensis</span> deniyor şimdi,” dedi Ellis. “Al sana bir düzeltme daha.”</p>

  <p class="calibre15">Düşünceli düşünceli başımızı salladık.</p>

  <p class="calibre15">Yeni bir karayosunu bulunduğu zaman, daha önce kayda geçirilmediğine emin olunması için tüm diğer karayosunlarıyla karşılaştırılması şart. Sonra resmi bir tanımının yazılması, illüstrasyonlarının hazırlanması ve sonucun saygın bir dergide yayınlanması gerekiyor. Bütün bu sürecin altı aydan az vakit aldığına nadiren rastlanıyor. Yirminci yüzyıl, karayosunu taksonomisi açısından çok verimli bir çağ olmadı. Yüzyıl boyunca sürdürülen çalışmalardan çoğu on dokuzuncu yüzyıldan kalma karışıklık ve tekrarları gidermeyi amaçlıyordu.</p>

  <p class="calibre15">On dokuzuncu yüzyıl, karayosunu toplayıcılığının altın çağıydı. (Hatırlarsanız Charles Lyell’ın babası da müthiş bir karayosunu meraklısıydı.) Ingiliz George Hunt, “av” manasına gelen soyadının hakkını verircesine, Ingiliz yosunlarını öyle büyük bir azimle avladı ki, birkaç türün neslinin tükenmesine muhtemelen katkıda bulunmuştur. Bununla birlikte, Len Ellis’in koleksiyonu dünyanın en kapsamlı koleksiyonlarından biri olmasını Hunt’ınkine benzer girişimlere borçludur. Koleksiyondaki 780.000 örneğin hepsi de ikiye katlı kalın kâğıt tabakaları arasına preslenmiştir. Bazıları çok eskidir ve zarif Viktoryan tarzı el yazılarıyla kaplıdır. Kim bilir, belki de aralarından bazılarına, Viktorya döneminin büyük botanik bilgini Robert Brown’ın elleri değmiştir. Robert Brown, Brown hareketini ve hücrelerin çekirdeğini açıklayan, müzenin botanik departmanını kuran ve 1858’deki ölümüne dek otuz bir yıl yöneten kişidir.</p>

  <p class="calibre15">Bütün örneklerin içinde saklandığı eski maun dolaplar öyle göz alıcıydı ki, bu konuda yorum yapmadan edemedim.</p>

  <p class="calibre15">“Ha onlar mı? Sir Joseph Banks’in dolapları. Soho Meydanı’ndaki evinden,” dedi Ellis, kayıtsızca, sanki Ikea’dan geçenlerde satın alınmış bir mobilyayı tanıtır gibi. <span class="calibre18">“Endeavour</span> gezisi sırasında topladığı örnekleri koymak için yaptırmış onları.” Uzun zamandır ilk kez görürcesine, düşünceli düşünceli baktı dolaplara.</p>

  <p class="calibre15">“Ama nasıl oldu da buraya, <span class="calibre18">bizim</span> elimize düştüler bilmiyorum doğrusu.”</p>

  <p class="calibre15">Hayret verici bir açıklamaydı bu. Joseph Banks İngiltere’nin en büyük botanik bilgini, <span class="calibre18">Endeavour</span> gezisiyse tarihin en büyük botanik seferiydi. Kaptan Cook, Venüs’ün 1769’daki geçişini bu gezi sırasında haritalayıp Avustralya’ya İngiliz tahtı adına sahip çıkmış ve daha birçok başarıya bu gezide imza atmıştı. Banks, bir doğabilimci, bir sekreter, üç ressam ve dört hizmetçiden oluşan dokuz kişilik ekibiyle birlikte üç yıllık bir dünya seyahatine çıkabilmek için 10.000 £, yani bugünün parasıyla yaklaşık 1 milyon $ harcamıştı. Toksözlü Kaptan Cook böylesine rahatına düşkün ve nazlı insanlarla geçinebilmiş midir Tanrı bilir, ama anlaşılan Banks’e yeterince kanı kaynamıştı ve botanik alanındaki yeteneklerine hayran kalmamak elinden gelmiyordu. Gelecek kuşaklar da Banks’e hayran olmaktan kendilerini alamayacaklardı.</p>

  <p class="calibre15">Daha büyük zaferlere imza atan bir botanikçi ekibine bu geziden ne önce, ne de sonra rastlanmıştır. Bu durum kısmen, gezinin Tierra del Fuego, Tahiti, Yeni Zelanda, Avustralya ve Yeni Gine gibi, yeni ya da az bilinen yerleri kapsamasına bağlanabilir, ama en önemli sebep, Banks’in son derece zeki ve yaratıcı bir koleksiyoncu olmasıydı. Bir karantina yüzünden Rio de Janeiro’da karaya çıkamadıkları zaman bile, gemideki hayvanlar için gönderilen bir balya samanı dikkatle ayıklayarak yeni keşifler yaptı. Anlaşılan hiçbir şey gözünden kaçmıyordu. Toplam otuz bin örnekle geri döndü. Bunlar arasında daha önce hiç görülmemiş türden bin dört yüz bitki vardı: bilinen bitki sayısını yüzde 25 oranında artırmaya yetecek kadar.</p>

  <p class="calibre15">Ama Banks’in muhteşem hazinesi, açgözlülüğün manasız boyutlara vardığı bir çağda vurulan toplam vurgunun küçük bir parçasıydı sadece. Bitki toplayıcılığı on sekizinci yüzyılda bir nevi uluslararası çılgınlık halini almıştı. Yeni türler bulabilenleri hem şöhret hem de zenginlik bekliyordu. Hal böyle olunca, botanikçiler ve maceraperestler dünyanın yeni bitkilere olan açlığını doyurmak için en inanılmaz yollara başvurdular. Thomas Nuttall, yani morsalkıma Caspar Wistar’ın adını veren adam, Amerika’ya geldiğinde eğitimsiz bir matbaacıydı. Sonradan bitkilere merak sarıp, ülkenin bir ucundan öteki ucuna yarı yolu yürüyerek gidip geldi ve daha önce hiç görülmemiş yüzlerce bitki topladı. Fraser köknarına adını veren John Fraser, yıllarca yabani topraklarda Büyük Y ekaterina adına bitki topladıktan sonra bir de baktı ki Rusya’nın başına yeni bir çar geçmiş, kendisinin deli olduğunu düşünüyor ve parasını ödemeyi reddediyor. Fraser her şeyi Chelsea’ye götürdü, orada bir fidanlık açtı ve kapısında sevinçle kuyruğa giren seçkin İngilizlere ormangülleri, açelyalar, manolyalar, frenkasmaları, yıldız-çiçekleri ve kolonilere özgü başka egzotik bitkiler satarak kendine dört başı mamur bir hayat kurdu.</p>

  <p class="calibre15">Doğru buluşları yapanlar, servet kazanabiliyordu. Amatör botanikçi John Lyon iki senesini zor ve tehlikeli koşullar altında örnek toplayarak geçirdi, ama çabalan karşılığında bugünün parasıyla yaklaşık 200.000 $ net kâr elde etti. Öte yandan çoğu kişi bu işi botaniğe olan sevgisinden dolayı yapıyordu. Nuttall bulduklarının çoğunu Liverpool Botanik Bahçeleri’ne bağışladı. Sonunda Harvard Botanik Bahçesi’nin direktörlüğüne getirildi ve <span class="calibre18">Genera of North American Plants</span> (Kuzey Amerika’daki Bitki Cinsleri) adını taşıyan ansiklopedik eseri yazdı. (Hatta yazmakla kalmayıp dizgisini de yaptı.)</p>

  <p class="calibre15">Üstelik bunlar sadece bitkilerdi. Bir de yenidünyalardaki sayısız fauna vardı: kangurular, kiviler, rakunlar, vaşaklar, sivrisinekler, akıl almaz gariplikte türlü türlü yaratık. Yeryüzünde yaşamın hacmi sınırsızdı sanki, tıpkı Jonathan Swift’in şu ünlü dizelerde dile getirdiği gibi:</p>

  <p class="calibre15"><span class="calibre18">Botanikçiler gözlemler: işte bir pire</span></p>

  <p class="calibre15"><span class="calibre18">Daha küçük pireler var üstünde;</span></p>

  <p class="calibre15"><span class="calibre18">Üstlerinde daha da küçük pireler;</span></p>

  <p class="calibre15"><span class="calibre18">Sonsuza dek bu böyle sürer gider.</span></p>

  <p class="calibre15">Tüm bu yeni bilgilerin dosyalanması, düzene sokulması ve mevcut bilgilerle karşılaştırılması gerekiyordu. Dünya elverişli bir sınıflandırma sistemine muhtaçtı. Neyse ki İsveç’te bu ihtiyacı karşılamaya hazır bir adam vardı.</p>

  <p class="calibre15">Adı Carl Linne idi. (Sonradan, kulağa daha aristokratça gelsin diye adını resmen <span class="calibre18">von</span> Linne olarak değiştirdi.) Ama bugün onu Latinceleştirilmiş adıyla, Carolus Linnaeus olarak hatırlıyoruz. 1707’de İsveç’in güneyindeki Râshult kasabasında, yoksul ama hırslı bir Lutherci papazın oğlu olarak dünyaya geldi. Öyle tembel bir öğrenciydi ki, sonunda sabrı taşan babası onu bir kunduracının yanına çırak verdi. (Ya da bazı kaynaklara göre, az kalsın verecekti.) Hayatını kunduralara pençe vurarak geçirebileceğini anlayınca paçaları tutuşan genç Linne, babasından bir şans daha istedi, ricası kabul edildi ve o günden sonra hep parlak bir öğrenci oldu. Asıl tutkusu doğa olduğu halde, İsveç ve Hollanda’da tıp okudu. 1730’ların başlarında, hâlâ yirmili yaşlarındayken, kendi icat ettiği bir sistem kullanarak dünyanın bitki ve hayvan türlerini kapsayan kataloglar üretmeye başladı ve zamanla şanı aldı yürüdü.</p>

  <p class="calibre15">Kendi üstünlüğüyle ondan daha barışık bir adam zor bulunur. Boş vakitlerini çoğunlukla kendi kendine methiyeler yazarak geçirir, bu yazılarda “dünyaya şimdiye dek kendisinden daha büyük bir botanikçi ya da zoologun gelmediğini” ve sınıflandırma sisteminin “bilim âleminin en büyük başarısı” olduğunu açıklardı. Öyle alçakgönüllüydü ki, mezar taşına şöyle yazılmasını önermişti:</p>

  <p class="calibre15"><span class="calibre18">Princeps Botanicorum,</span> yani “Botanikçilerin Prensi.” Kendi hakkındaki cömert değerlendirmelerini sorgulamak hiç akıllıca olmazdı. Sorgulamaya kalkanlar, adlarının zararlı otlara verildiğini görme tehlikesiyle karşı karşıyaydı.</p>

  <p class="calibre15">Linnaeus’un çarpıcı bir diğer özelliği de, sekse olan yoğun, hatta bazen haddini aşan takıntısıydı. Belli bazı çiftkabuklularla dişi tenasül uzuvları arasındaki benzerlik onu bilhassa büyülerdi. Bir midye türünün kısımlarına <span class="calibre18">vulva, labia</span> (dudaklar), <span class="calibre18">pubes</span> (kasıklar), <span class="calibre18">anüs</span> ve <span class="calibre18">himen</span> (kızlık zarı) gibi adlar vermişti. Bitkileri üreme organlarının doğasına göre sınıflandırır ve onlara inanılmaz derecede insanımsı bir cilve bağışlardı. Çiçekler ve davranışları hakkındaki tasvirleri “rasgele cinsel ilişki”ye, “kısır metreslere” ve “gerdek yatağına” atıflarla doludur. Sık sık alıntılanan bir pasajında yazdığı gibi, bahar gelince...:</p>

  <p class="calibre15">Bitkiler bile sevdalanır. Erkekler ve dişiler ... düğün dernek evlenirler ... dişi mi erkek mi olduklarını tenasül uzuvlarıyla belli ederler. Çiçeklerin yaprakları zifaf yatağı yerine geçer. Yaradan muhteşem bir yatak döşer oraya. Gelinle damat izdivaçlarını çok daha görkemli bir merasimle kutlayabilsinler diye, onu asil mi asil yatak perdeleriyle süsler, tatlı mı tatlı kokulara bular. Yatak böylece hazır edilince, sıra gelir damadın sevgili gelinini kucaklayıp kendini ona teslim etmesine.</p>

  <p class="calibre15">Bir bitki cinsine <span class="calibre18">Clitoria</span> adını verdi. Doğal olarak, kendisini yadırgayan çok insan vardı. Ama sınıflandırma sistemi karşı konulmaz güzellikteydi. Linnaeus’tan önce bitkilere uzun, betimleyici adlar verilirdi. Bildiğimiz fındık domatesinin adı <span class="calibre18">Physalis amno ramosissime ramis angulosis glabris foliis dentoserratis</span> idi. Linnaeus tarafından budanıp <span class="calibre18">Physalis angulata</span> haline getirildi ve hâlâ da bu adla anılır. Adlandırma tutarsızlıkları da bitkiler âlemindeki keşmekeşte eşit derecede pay sahibiydi. Bir botanikçi, <span class="calibre18">Rosa sylvestris alba cum rubore, folio glabro’nun Rosa sylvestris inodora seu canina</span> denilen diğerleriyle aynı bitki olup olmadığından emin olamazdı. Linnaeus onu' <span class="calibre18">Rosa canina</span> diye sadeleştirerek bu karışıklığa son verdi. Sadeleştirmeleri herkes için kullanışlı ve münasip kılmak, kararlılıktan daha fazlasını gerektiriyordu. Bir türün en göze çarpan niteliklerini tespit etmek için, içgüdüye, hatta dehaya ihtiyaç vardı.</p>

  <p class="calibre15">Linnaeus’un sistemi o kadar iyi düzenlenmiştir ki, bir alternatifi olabileceğini düşünmek zordur. Linnaeus’tan önce, sınıflandırma sistemleri çoğunlukla son derece keyfiydi. Hayvanlar vahşi-evcil, karada yaşayan-suda yaşayan, büyük-küçük ayrımlarına, hatta güzel ve soylu mu yoksa önemsiz mi olduklarına göre kategorize edilirdi. Buffon’sa hayvanları insana faydaları açısından sınıflandırmıştı. Anatomik kaygılar onun sisteminde yok denecek kadar az yer bulurdu.</p>

  <p class="calibre15">Linnaeus canlı olan her şeyi fiziksel niteliklerine göre sınıflandırmak yoluyla bu eksikliği giderme işine hayatını adadı. Taksonomi, yani sınıflandırma bilimi, o gün bugündür hiç arkasına bakmamıştır.</p>

  <p class="calibre15">Bu iş zaman aldı elbette. Linnaeus’un büyük eseri <span class="calibre18">Systema Naturae'nin</span> (Doğa Sistemi) 1735’teki ilk baskısı yalnızca on dört sayfa uzunluğundaydı. Ama giderek kalınlaşıp, on ikinci baskıda üç ciltlik ve 2.300 sayfalık dev bir yapıt haline geldi. Linnaeus’un ömrü en son bu baskıyı görmeye vefa etti. Sonunda 13.000 kadar bitki ve hayvan türünü adlandırmış ya da kayıtlara geçirmiş oldu. Aslında onunkinden daha kapsamlı yapıtlar da vardı. İngiliz botanik bilgini John Ray’in bir nesil önce tamamlanan üç ciltlik eseri <span class="calibre18">Historia GeneralisPlantarum'un</span> (Bitkilerin Tarihi) tek başına kapsadığı bitki türü sayısı 18.625’ten az değildi. Ama Linnaeus hiç kimsede olmayan özelliklere sahipti: tutarlılık, düzen, basitlik ve güncellik. <span class="calibre18">Systema Naturae</span> 1730’larda yazılmış olmasına karşın, İngiltere’de 1760’lara kadar yaygın biçimde tanınmadı, ama Linnaeus’u İngiliz doğabilimcilerin gözünde bir diğer baba figürü haline getirmeye yetecek kadar erken bir tarihti bu. Sistem, başka hiçbir yerde daha büyük bir coşkuyla benimsenmedi. (Linnaean Society’nin merkezini Stockholm’de değil, Londra’da kurmuş olmasının sebebi de budur.)</p>

  <p class="calibre15">Linnaeus da kusursuz değildi. Denizcilerden ve diğer hayalperest gezginlerden duyduğu tasvirlerine safça inandığı efsanevi hayvanlara ve “canavarımsı insanlara” sisteminde yer ayırırdı. Bunların arasında, dört ayak üstünde yürüyen ve konuşma sanatında henüz ustalaşamamış olan <span class="calibre18">Homo ferus</span> adında vahşi bir insan ve “kuyruklu insan” <span class="calibre18">Homo caudatus</span> da vardı. Ama o zamanlar insanların çok daha saf olduklarını da unutmamalıyız. Büyük doğabilimci Joseph Banks bile on sekizinci yüzyıl sonlarında İskoçya açıklarında görüldüğü bildirilen bir dizi denizkızıyla canı gönülden ilgilenmişti. Her şeye rağmen, Linnaeus’un sağlam ve çoğu zaman muhteşem taksonomisi gaflarını genellikle telafi ediyordu. Diğer başarıları arasında, balinaların ineklerle, farelerle ve karada yaşayan diğer bildik hayvanlarla birlikte (sonradan Memeliler olarak değiştirilen) Dörtayaklılar takımına ait olduğunu görmesi de vardır, ki daha önce kimsenin yapamadığı bir şeydir bu.</p>

  <p class="calibre15">Başlangıçta Linnaeus’un niyeti her bitkiye <span class="calibre18">Convolvulus 1, Convolvulus</span> 2 gibi bir cins adı ve bir numara vermekti. Ama bunun yeterli olmayacağını çok geçmeden anladı ve günümüze dek sistemin özü olmaya devam eden ikili adlandırma düzenini akıl etti. Başlangıçta, ikili adlandırma sistemini, kayaçlar, mineraller, hastalıklar ve rüzgârlar dahil, doğada var olan her şey için kullanmaya niyetliydi. Sistemi herkes hoş karşılamadı. Kaba terimlere olan yatkınlığı birçok insanı rahatsız ediyordu, ki bu da biraz komik kaçmaktaydı aslında, çünkü Linnaeus’tan önce birçok bitkiye ve hayvana verilen adlar edebe enikonu aykırıydı.</p>

  <p class="calibre15">Karahindiba, idrar söktürücü sayıldığından, nicedir halk arasında “yatağa işeten” anlamına gelen “pissabed” tabiriyle anılıyordu. Günlük konuşma diline geçmiş diğer adlar arasında <span class="calibre18">kısrak osuruğu, çıplak hanım, büzük haya, tazı sidiği, götü meydanda</span> ve <span class="calibre18">sümsük havlu</span> gibi anlamlara gelenler vardı. Bu kaba saba tabirlerden bir ikisi İngilizce’de ister istemez hâlâ barınıyor olabilir. Baldırıkara (ya da venüssaçı) bitkisinin İngilizce adı olan “maidenhair moss”da mesela, kız saçı/tüyü anlamına gelen “maidenhair” terimi söz konusu kızın <span class="calibre18">başındaki</span> saçı ima etmez. Her halükarda, tür adlarının klasik bir anlayışla yenilenmesi sayesinde doğabilimlerinin izzetinefsinin hissedilir ölçüde kurtarılabileceği kanısı uzun zamandır egemendi. Dolayısıyla kendi kendini Botanikçilerin Prensi ilan eden Linnaeus’un <span class="calibre18">Clitoria, Fornicata</span> ve <span class="calibre18">Vulva</span> gibi isimleri metinlerine serpiştirmiş olduğunu keşfetmenin can sıkıcı bir yanı vardı.</p>

  <p class="calibre15">Yıllar geçtikçe bunlardan pek çoğu sistemden usulca temizlendi. (Gerçi hepsinden kurtulunamadı: Atlantik Okyanusu’nda yaşayan bir tür denizsalyangozu, bazen hâlâ <span class="calibre18">Crepidula fornicata</span> diye geçer. )<a href="#ack50" id="dip50"><sup>50</sup>&nbsp;</a>Doğabilimlerinin ihtiyaçları giderek özelleştikçe daha pek çok ayıklamaya gidildi. Öte yandan, sistem zaman içinde ilave edilen ek hiyerarşilerle besleniyordu. <span class="calibre18">Cins</span> ve <span class="calibre18">tür</span> terimleri Linnaeus’tan yüz küsur yıl önce doğabilimcilerce benimsenmişti. <span class="calibre18">Takım, sınıf</span> ve <span class="calibre18">familya</span> terimleri de biyolojik anlamlarıyla 1750’lerde ve 1760’larda kullanıma girdi. Ama <span class="calibre18">fılum</span> (dal) terimi ancak 1876’da (Alman Emst Haeckel tarafından) icat edildi. <span class="calibre18">Familya</span> ile <span class="calibre18">takım</span> ise yirminci yüzyıl başlarına kadar birbiri yerine geçebilir terimler muamelesi gördü. Bir süre için, botanikçilerin <span class="calibre18">takım'ı</span> uygun buldukları yerlerde zoologlar <span class="calibre18">familya</span> ’yı kullanarak, bazen herkesin kafasını karıştırdılar.<a id="footnote1"></a><sup class="calibre21"><a href="#bookmark2">1</a></sup></p>

  <p class="calibre15">Linnaeus, hayvanlar dünyasını altı kategoriye bölmüştü: memeliler, sürüngenler, kuşlar, balıklar, böcekler ve bu beş kategoriye girmeyen her şey için, solucanlar. Istakozları ve karidesleri solucanlarla aynı kefeye koymanın hiç tatminkâr olmayacağı başından belliydi, bunun üzerine Mollusca (yumuşakçalar) ve Crustacea (kabuklular) gibi yeni yeni kategoriler yaratıldı. Ne yazık ki, bu yeni sınıflandırmalar her ülkede aynı şekilde uygulanmıyordu. 1842 ’de Ingilizler karmaşaya son vermek amacıyla Strickland Kanunu adı verilen yeni bir dizi kural ilan ettiler. Ama Fransızlar bunu keyfi bir uygulama olarak görünce, Fransız Zooloji Derneği Societe Zoologique kendi muhalif kanunuyla misillemeye geçti.</p>

  <p class="calibre15">Bu arada, Amerikan Ornitoloji Derneği de, bilinmeyen sebeplerden ötürü, tüm adlandırmalarına temel olarak <span class="calibre18">Systema Naturae'nin</span> başka her yerde kullanılan 1766 baskısı yerine 1758 baskısını kullanmaya karar vermişti. Sonuçta, birçok Amerikan kuşu on dokuzuncu yüzyılı Avrupa’daki hemcinslerinden farklı kategorilere kayıtlı halde geçirdi. Doğabilimciler ancak 1902’de, Uluslararası Zooloji Kongresi’nin ilk toplantılarından birinde, uzlaşma zemini aramaya ve evrensel bir kanun benimsemeye yanaştılar.</p>

  <p class="calibre15">Taksonomi bazen bir bilim olarak, bazense bir sanat olarak tanımlanır, ama aslında tam bir savaş meydanıdır. Günümüzde bile sistemdeki karışıklıkların sayısı çoğu insanın farkında olmadığı kadar fazladır. Mesela filum kategorisini ele alalım, tüm organizmaların temel vücut planlarını tanımlayan bölümü yani. Genelde iyi bilinen birkaç filum vardır: yumuşakçalar (istiridye ve salyangozlar), eklembacaklılar (böcekler ve kabuklular) ve kordalılar (bizler ve bir belkemiğine veya ilkel kordaya sahip tüm diğer hayvanlar) gibi. Ondan sonra her şey giderek muğlaklaşır. Muğlak filumlar arasında, Gnathostomulida (denizsolucanları), Cnidaria (denizanaları, medüzler, denizşakayıkları, mercanlar) ve narin Priapulida (ya da küçük “penis solucanları”) sayılabilir. Adlarını duymuş olsak da olmasak da, bunlar temel bölümlerdir. Gelgelelim, sistemde kaç filum olduğu ya da olması gerektiği konusunda aynı fikri paylaşanlar şaşırtıcı derecede azdır. Çoğu biyolog, toplamı yaklaşık otuzda sabitler, ama kimileri yirmi ile yirmi beş arasında bir sayıyı tercih eder. Öte yandan, Edward O. Wilson <span class="calibre18">The Diversity of Life'</span> da (Doğanın Çeşitliliği) bu sayıyı olağanüstü yükseltip seksen dokuz gibi kabarık bir rakama çıkarır. Her şey bölümlendirmede hangi tavrı benimsediğinize, biyoloji camiasının tabiriyle, derleyici mi yoksa bölüştürücü mü olduğunuza bağlıdır.</p>

  <p class="calibre15">Uygulama düzeyinde, türler konusundaki uzlaşmazlık olasılıkları daha da artar. Bir ot türünün <span class="calibre18">Aegilops incurva</span> olarak mı, <span class="calibre18">Aegilops incurvata</span> olarak mı, <span class="calibre18">yoksaAegilops ovata</span> olarak mı adlandırılacağı, botanikle alakası olmayan insanları birbirine düşürecek bir mesele olmayabilir, ama ilgili çevrelerde son derece hararetli tartışmalara yol açması muhtemeldir. Sorun şu ki, dünyada beş bin ot türü vardır ve bunlardan birçoğu otlardan anlayan gözlere bile fena halde benzer görünür. Sonuç olarak, bazı türler en az yirmi defa keşfedilip adlandırılmıştır ve birbirinden bağımsız olarak en az iki kere tanımlanmamış bir ot bulmak neredeyse imkânsızdır. İki ciltlik <span class="calibre18">Manual of the Grasses of the United States</span> (Amerika Birleşik Devletleri’ndeki Otlar Kılavuzu), tüm eşanlamlıların tasnifine küçücük harflerle yazılmış iki yüz sayfa ayırır, çünkü kılavuzda aynı otların farklı adlarla yinelendiğini fark eden biyoloji camiası, bu tekrarların kasten yapılmamakla birlikte çok sayıda olduğuna dikkat çekmiştir. Üstelik burada sadece bir tek ülkede&nbsp;<span style="text-indent: 1.5em; font-size: 1em; line-height: 1.2;">yetişen otlardan bahsediyoruz.</span></p>

  <p class="calibre15">Uluslararası Bitki Taksonomisi Birliği diye bilinen kuruluş, küresel boyuttaki uzlaşmazlıklarda hakemlik yapar ve bir bitki türünü ilk kimin adlandırdığı, birden çok adı olan bitkilerin hangi adla anılacağı gibi konuları karara bağlar. Kısa aralıklarla yayınladığı kararnamelerinde, mesela <span class="calibre18">Zauschneria calfornica’nın</span> (kaya bahçelerinin yaygın bir bitkisi) artık <span class="calibre18">Epilobium canum</span> olarak tanınacağını ya da <span class="calibre18">Aglaothamnion tenuissimum</span> bitkisinin bundan böyle <span class="calibre18">Aglaothamnion byssoides’le</span> aynı türe ait sayılabileceğini, ama <span class="calibre18">Aglaothamnion pseudobyssoides'le</span> aynı türe ait sayılamayacağını beyan eder. Bunlar normal olarak çok az dikkat çeken küçük müdahalelerdir, ama bazen olduğu gibi, o pek sevilen bahçe bitkilerine ilişildiği an, öfkeli sesler kaçınılmaz olarak ayyuka çıkar. 1980’lerin sonlarında, kasımpatı diye de bilinen krizantem bitkisi (belli ki sağlam bilimsel ilkelere dayanılarak) kendi adını taşıyan cinsten <span class="calibre18">(Chrysanthemum)</span> çıkarılıp, <span class="calibre18">Dendranthema</span> cinsinin nispeten sıradan ve sevimsiz dünyasına dahil edilmişti.</p>

  <p class="calibre15">Mağrur ve kalabalık bir topluluk olan krizantem üreticileri, Spermatophyta (Tohumlu Bitkiler) Komitesi’ne itirazda bulundular. İlk duyuşta yadırgansa da, böyle bir komite gerçekten vardır. [Pteridophyta (Eğreltiotları), Bryophyta (Karayosunları) ve Fungi (Mantarlar) gibi gruplar için oluşturulmuş komiteler de vardır. Hepsi de Genel Raportör diye adlandırılan bir üst düzey yetkiliye rapor verir. Gerçekten de takdire şayan bir yapılanmadır bu.] Adlandırma kurallarının taviz verilmeden uygulanması gerektiği halde, botanikçiler duygusallık karşında kayıtsız kalamazlar. Nitekim, söz konusu karar 1995’te yürürlükten kaldırıldı. Benzeri hükümler, petunyaları, iğağacını ve sevilen bir tür nergis zambağını tenzili rütbeden kurtarmış, ama seneler önce <span class="calibre18">Pelargonium</span> cinsine transfer edilen birçok ıtır türünü, yükselen homurtulara rağmen kurtaramamıştır. Bu çekişme Charles Elliott’un <span class="calibre18">The Potting-Shed Papers</span> adlı yapıtında eğlenceli bir üslupla incelenir.</p>

  <p class="calibre15">Benzeri çekişme ve düzenlemeler tüm diğer canlı âlemlerinde de bulunabilir. Dolayısıyla canlıların genel bir çetelesini tutmak, tahmin edemeyeceğiniz kadar çetrefil bir iştir. İşte bu yüzden, ne hayret verici bir gerçektir ki, gezegenimizde yaşayan yaratıkların sayısı hakkında, Edward O. Wilson’ın sözleriyle “zerre kadar” fikrimiz yoktur. Tahminler 3 milyon ile 200 milyon arasında değişir. Daha da akıl almazı, <span class="calibre18">Economisfteki</span> bir yazıya göre, dünyanın bitki ve hayvan türlerinin yüzde 97 kadar büyük bir bölümü hâlâ keşfedilmeyi bekliyor olabilir.</p>

  <p class="calibre15">Bilgimiz <span class="calibre18">dahilindeki</span> organizmaların yüzde 99’undan fazlasıysa, yalnızca kabataslak tanımlara sahiptir: Wilson, “spesifik bir isim, müzenin tekinde saklanan bir avuç örnek ve bilimsel dergilerde yayınlanmış bir iki yarım yamalak tanım” diye nitelendiriyor bilgi düzeyimizi. <span class="calibre18">The Diversity of Life</span> adlı yapıtında, bilinen bütün türlerin, bitkilerin, böceklerin, mikropların, alglerin, kısacası her şeyin sayısını l,4 milyon olarak belirlemiş, ama bunun yalnızca bir tahminden ibaret olduğunu da eklemeden edememiş. Bilinen tür sayısını biraz daha yükselterek, 1,5 milyon ila 1,8 milyon civarına çıkaran başka otoriteler de olmuştur. Ama bu gibi şeylerin kaydedildiği bir merkez yoktur, dolayısıyla sayılar soruşturularak hiçbir yere varılamaz. Kısacası, sonunda kendimizi hiç ummadığımız bir konumda bulur, gerçekte ne kadar bilgi sahibi olduğumuzu aslında bilmediğimizi anlarız.</p>

  <p class="calibre15">Prensip olarak, her bir uzmanlık alanının uzmanına gidip, alanlarında toplam kaç tür olduğunu sorduktan sonra, toplamların toplamını alabiliyor olmalısınız. Nitekim birçok insan bu yolu izlemiştir. Sorun şu ki, benzer araştırmalardan herhangi ikisinin aynı rakamlara ulaştığına nadiren rastlanır. Bilinen mantar türlerinin sayısı bazı kaynaklara göre 70.000, bazılarına göre 100.000’dir: Yani yine biri diğerinin neredeyse bir buçuk katıdır. Yersolucanlarında, tanımlanmış tür sayısının 4.000 olduğu yolunda kuvvetli iddialara ve bu sayının 12.000 olduğu yolunda yine aynı derecede kuvvetli başka iddialara rastlayabilirsiniz. Böceklerde, tür sayısı 750.000 ile 950.000 arasında değişir. Bunlar, sizin anlayacağınız, sözümona <span class="calibre18">bilinen</span> tür sayılarıdır. Bitkilerde, genel kabul gören sayılar 248.000 ile 265.000 arasında değişir. Aradaki fark göze çok büyük görünmeyebilir, ama Kuzey Amerika’nın tamamında yetişen çiçekli bitki sayısının yirmi katından fazladır.</p>

  <p class="calibre15">Tür düzenlemesi çocuk oyuncağı bir iş sayılmaz. l 960’ların başlarında Avustralya Ulusal Üniversitesi’nden Colin Groves, bilinen 250 küsur primat türü üzerinde sistematik bir araştırma başlattı. Aynı türün birden fazla defa, bazen birçok defa tanımlandığına sık sık rastlandı. Keşif sahiplerinden hiçbiri, bilimin zaten tanıdığı bir hayvanla uğraşmakta olduğunun farkında değildi. Bu işin içinden çıkmak Groves’un kırk yılını aldı. Kolaylıkla ayırt edilebilen, genelde ihtilafa konu olmayan, nispeten küçük bir hayvan grubuyla uğraşıyordu üstelik. Başka birileri çıkıp, gezegenin tahmini 20.000 liken tipi, 50.000 yumuşakça türü ya da</p>

  <p class="calibre15">400.000 küsur kınkanatlısı üzerinde benzer bir çalışma yürütmeye kalksa kim bilir nasıl sonuçlar alınır.</p>

  <p class="calibre15">Mevcut miktarlar mecburen tahminlere, bazen aşırı geniş yelpazeli tahminlere dayalı olsa da, kesin olan tek şey, dünyada çok fazla canlı olduğudur. 1980’lerin ünlü bir deneyinde, Smithsonian Enstitüsü’nden Terry Erwin, Panama’daki yağmur ormanlarında on dokuz ağaçlık bir bölgeye haşere ilacı uyguladıktan sonra dallardan ağlarına düşen her şeyi topladı. Göçücü türleri de yakaladığına emin olmak için bu deneyi her mevsim tekrarladı. Sonuçta elde ettiği örnekler arasında 1.200 çeşit kınkanatlı vardı. Başka yerlerdeki kınkanatlı dağılımını, ormandaki diğer ağaç türlerinin sayısını, dünyadaki orman sayısını, diğer böcek tiplerinin sayısını ve uzun bir değişkenler zinciri oluşturan daha birçok faktörü temel alarak, gezegenin tamamındaki böcek türleri için 30 milyon gibi bir rakam belirledi: Sonradan çok düşük bulduğu bir rakamdı bu. Aynı ya da benzer verileri kullanan diğerleri, ne kadar dikkatlice ulaşılmış olursa olsun bu rakamların bilime olduğu kadar kaçınılmaz olarak varsayıma da çok şey borçlu olduğunun altını çizerek, 13 milyon, 80 milyon ya da 100 milyon gibi rakamlara ulaştılar.</p>

  <p class="calibre15"><span class="calibre18">Wall Street Journal'a</span> göre, dünyada “yaklaşık 10.000 aktif taksonomist” var. Kaydedilmesi gereken şeylerin bolluğu düşünülürse çok büyük bir sayı değil bu. Ama, <span class="calibre18">Journal</span> şunu da ekliyor: Tür başına yaklaşık 2.000 $’ı bulan maliyeti ve kırtasiye işlerinin yoğunluğu yüzünden, her yıl her çeşitten yalnızca yaklaşık on beş bin yeni tür kaydedilmekte.</p>

  <p class="calibre15">“Sorun biyolojik çeşit bolluğu değil zaten, taksonomist kıtlığı!” diye kükrüyor Kenya Ulusal Müzesi’ndeki omurgasızlar bölümünün Belçika doğumlu yöneticisi Koen Maes. 2002 güzünde ülkeye yaptığım ziyaret sırasında onunla kısaca görüşme olanağı bulmuştum. Dediğine göre bütün Afrika’da hiç uzmanlaşmış taksonomist yokmuş. “Fildişi Sahili’nde bir tane vardı, ama galiba emekliye ayrıldı,” dedi. Bir taksonomistin yetişmesi sekiz ila on yıl alıyor. Mamafih, yetişenlerden hiçbiri Afrika’ya gitmiyor. “Asıl fosil onlar,” diye ekledi Maes. Kendisine de yıl sonunda kapının gösterileceğini söyledi. Kenya’da geçirdiği yedi yıl sonrasında sözleşmesi yenilenmiyordu. “Paraları yok,” diye açıkladı durumu.</p>

  <p class="calibre15">İngiliz biyolog G. H. Godfray, Mayıs 2002’de Nature’da yayınlanan yazısında, dünyanın her yerinde taksonomistlerin kronik bir “prestij ve kaynak yokluğuyla” karşı karşıya olduklarına dikkat çekmişti. Sonuç olarak, “birçok tür, halihazırdaki tür ve sınıflandırmaları yeni bir taksonla<a id="footnote2"></a><sup class="calibre21"><a href="#bookmark3">2</a></sup> ilişkilendirmek için hiçbir çaba sarf edilmeksizin, kıyıda köşede kalmış yayınlarda yetersizce tanımlanmaktadır.” Dahası, taksonomistler zamanlarının çoğunu yeni türleri tanımlayarak değil, eskilerini düzene sokarak geçirirler. Birçok taksonomist, Godfray’e göre, “kariyerinin büyük bölümünü on dokuzuncu yüzyıl sistematikçilerinin çalışmalarını yorumlamaya çalışarak, bu çalışmaların yayınlardaki çoğu yetersiz tanımlarını çözümleyerek ya da çoğu acınacak haldeki numuneler için dünya müzelerini köşe bucak arayarak harcar. Godfray internetteki sistemleştirme olanaklarının görmezden gelindiğini de özellikle vurguluyor. Ne garip bir gerçektir ki, büyük bir çoğunluk taksonomiyi kâğıt üstünde yapılması gereken bir iş olarak görüyor hâlâ.</p>

  <p class="calibre15"><span class="calibre18">Wired</span> dergisinin kurucularından Kevin Kelly, 2001 ’de bu meseleyi modem çağa taşımaya kalkışarak, her bir canlı organizmanın tespit edilip bir veritabanına kaydedilmesi amacıyla All Species Foundation (Tüm Türler Vakfı) adını taşıyan bir girişime öncülük etti. Böyle bir çalışmanın maliyeti dünyanın her yerinde 2 milyar ile 50 milyar $ arasında değişir. 2002 bahan itibariyle, vakfın yalnızca 1,2 milyar $ parası ve tamgün çalışan dört elemanı vardı. Eğer, sayıların akla getirdiği gibi, henüz keşfedilmemiş belki l 00 milyon böcek türü varsa ve eğer keşiflerimiz şimdiki hızıyla devam ederse, on beş bin küsur yıl içinde böcek türleri için net bir toplam rakama ulaşmayı bekleyebiliriz. Hayvanlar âleminin geri kalan kısmı için bu iş biraz daha uzun vakit alabilir.</p>

  <p class="calibre15">Peki neden bu kadar az şey biliyoruz? Nedenler, keşfedilmeyi bekleyen hayvan sayısı kadar fazla, ama işte temel sebeplerden birkaçı:</p>

  <p class="calibre15"><span class="calibre2">Çoğu canlı küçüktür ve kolayca gözden kaçabilir.</span> Pratikte, bu her zaman kötü bir şey değildir. Şiltenizin iki milyon mikroskobik akara<a href="#ack51" id="dip51"><sup>51</sup></a>&nbsp;yuvalık ettiğini ve bu akarların sabahın köründe vücut yağlarınızı keyifle yudumlamak ve siz bir o yana bir bu yana dönerken üstünüzden pul pul dökülen tüm o leziz deri parçacıklarını yalayıp yutmak üzere ortaya çıktığını bilseydiniz, yatağınızda öyle mışıl mışıl uyuyamayabilirdiniz. Sırf yastığınız bile kırk bin akar barındırabilir. (Onlara göre kafanız kocaman, yağlı bir bonbon şekeridir.) Temiz bir yastık kılıfının işe yaracağını hiç sanmayın. Yatak akarlan ölçeğinde bir şeye, insan yapımı en sıkı kumaşın ilmikleri bile lomboz kadar geniş görünür. Hatta, yastık kılıfınız altı yıllıksa, ki yastıkların ortalama yaşı aşağı yukarı budur, ağırlığının onda birini, söz konusu ölçümü yapan adamın, yani İngiliz Medikal Entomoloji (Böcek-bilimi) Merkezi’nden Dr. John Maunder’ın sözleriyle, “dökülmüş deri parçacıkları, canlı akarlar, ölü akarlar ve akar dışkısı” oluşturacaktır. (Ama hiç olmazsa onlar sizin akarlannızdır. Bir otel yatağına her girdiğinizde nelerle haşır neşir olduğunuzu varın siz düşünün.)<a id="footnote3"></a><sup class="calibre21"><a href="#bookmark4">3</a></sup> Bu akarlar çok eski zamanlardan beri burnumuzun dibindeydiler, ama 1965’e kadar keşfedilemediler.</p>

  <p class="calibre15">Bize yatak akarları kadar teklifsizce sokulan yaratıklar renkli televizyon çağına kadar gözden kaçabildiyse, küçük-ölçekli dünyanın geri kalan canlılarından çoğunu neredeyse hiç tanımıyor oluşumuz pek de şaşırtıcı sayılmaz. Herhangi bir ormana girip çömelir ve yerden bir avuç toprak alırsanız, elinizde çoğu bilim adamınca bilinmeyen 1 O milyar bakteri tutuyor olursunuz. Avucunuzdaki toprak, belki 1 milyon semiz maya, küfler diye bilinen 200.000 kadar tüylü, küçük mantar, (en tanıdıkları amipler olmak üzere) belki 10.000 protozoa, çeşitli rotatorlar, yassısolucanlar, yuvarlak solucanlar ve topluca kriptozoa diye bilinen diğer mikroskobik yaratıklar içerecektir. Bunların da büyük bölümü, bilinmeyen cinslerden olacaktır.</p>

  <p class="calibre15">Mikroorganizma rehberlerinin en kapsamlısı olan <span class="calibre46">Bergey ’s Manual of Systematic Bacteriology</span>de yaklaşık 4.000 bakteri çeşidi listelenir. l 980’lerde Jostein Goks0yr ve Vigdis Torsvik adlarında iki Norveçli bilim adamı, Bergen’deki laboratuvarlarına yakın bir kayın ormanından gelişigüzel bir gram toprak alıp bakteriyel içeriğini dikkatle analiz ettiler. Bu tek küçük örneğin 4.000 ila 5.000 ayrı bakteri türü içerdiğini bulguladılar: yani <span class="calibre46">Bergey ’s Manual'm</span> tamamında üstelenenden fazla. Sonra iki üç kilometre öteye, deniz kenarındaki bir bölgeye gidip bir gram toprak daha aldılar ve onun da <span class="calibre46">farklı</span> 4.000 ila 5.000 tür içerdiğini gördüler. Edward O. Wilson’ın gözlemlediği gibi: “Eğer Norveç’in iki ayrı yerinden alınmış iki tutam toprakta 9.000’i aşkın türde mikrop varsa, tamamen farklı başka habitatlarda kim bilir kaç tanesi keşfedilmeyi bekliyordur?” Eh, bir tahmine göre, bu sayı 400 milyon kadar yüksek olabilir.</p>

  <p class="calibre15"><span class="calibre2">Doğru yerlere bakmıyoruz.</span> <span class="calibre46">The Diversity of Life'</span>da Wilson, bir botanikçinin Bomeo’daki on hektarlık bir cangılda birkaç gün taban teperek 1.000 yeni çiçekli bitki türü keşfettiğini anlatır: Kuzey Amerika’nın tamamında bulunan tür sayısının üstünde bir rakamdır bu. Üstelik bunlar bulunması zor bitkiler değildir. Sadece daha önce oraya bakan olmamıştır. Kenya Ulusal Müzesi’nden Koen Maes de, bir bulut ormanına gidip “aheste aheste bakınarak”, yarım saat içinde üçü yeni cinsleri temsil eden dört yeni kırkayak türü ve bir de yeni ağaç türü bulduğunu söyledi bana. “Koca bir ağaç,” diye ekledi, kollarını çok şişman bir partnerle dans etmeye hazırlanırcasına boşluğa dolarken. Kenya’da dağ tepelerindeki ormanlara bulut ormanları denir. Plato tepelerinde bulunan bu ormanlara bazen milyonlarca yıl ayak basan olmaz. “Biyolojiye ideal iklimi sunarlar, ama neredeyse hiç incelenmemişlerdir,” diyor Maes.</p>

  <p class="calibre15">Toplamda, tropik yağmur ormanları yeryüzünün yalnızca yaklaşık yüzde 6’sını kaplar, ama hayvan yaşamının yarısından fazlasını ve çiçekli bitkilerin yaklaşık üçte ikisini barındırır. Gelgelelim, bu canlılardan çoğu bizim için bilinmezliğini korumaktadır, çünkü bu yerlerde çok az araştırmacı vakit geçirir. Bunların elbette çok büyük bir bölümü bizim için hayli değerli olabilir. Çiçekli bitkilerin en az yüzde 99’u tıbbi özellikleri açısından hiç test edilmemiştir. Bitkiler yırtıcı hayvanlardan kaçamadıkları için kimyasal savunma yolları icat etmek zorunda kalmış, dolayısıyla cazip bileşimler bakımından olağanüstü zenginleşmiştir. Şimdi bile reçetelere yazılan tüm ilaçların neredeyse dörtte biri topu topu kırk bitkiden çıkarılır, geri kalanın yüzde 16’sıysa hayvanlardan ya da mikroplardan elde edilir. Demek ki ağaçlan kesilen her hektar orman, bizi tıbbi açıdan hayati derecede önemli olasılıkları kaybetme tehlikesiyle karşı karşıya bırakır. Kimyacılar, kombinatoryal kimya denilen bir yöntem kullanarak laboratuvarlarda aynı anda</p>

  <p class="calibre15">40.000 bileşim üretebilirler, ama rasgele ürünler olan bu bileşimler genellikle işe yaramaz. Oysa her doğal molekül <span class="calibre18">Economist'm</span> “en üstün tarama programı: en az üç buçuk milyar yıllık evrim” diye tanımladığı süreci çoktan geçirmiş olacaktır.</p>

  <p class="calibre15">Bununla birlikte, bilinmeyeni arayış kuş uçmaz kervan geçmez yerlere gitmekle sınırlı değildir. Richard Fortey, <span class="calibre18">Life: An Unauthorised Biography</span> adlı kitabında çok eski bir bakterinin “erkek müşterilerin nesiller boyu dibine işedikleri” bir birahane duvarında bulunduğuna dikkat çeker: Ender rastlanan türden bir şans, büyük bir azmetmişlik ve muhtemelen adı konulmamış başka bir özellik daha gerektiren bir keşiftir bu.</p>

  <p class="calibre15"><span class="calibre2">Yeterince uzman yoktur.</span> Bulunması, incelenmesi ve kaydedilmesi gereken şeylerin sayısı, bu işleri üstlenebilecek bilim adamı sayısını katbekat aşar. Mesela “bdelloid rotatorlar” diye adlandırılan ve çok az tanınan dirayetli organizmaları ele alalım. Bunlar hemen her şeye göğüs gerebilen mikroskobik hayvanlardır. Koşullar çetinleştiğinde büzülüp dertop olur, metabolizmalarını durdurur ve daha iyi zamanların gelmesini beklerler. Bu haldeyken dilerseniz onları kaynar suya atabilir ya da neredeyse mutlak sıfıra, yani atomların bile dayanamayıp pes ettikleri sıcaklık sınırına kadar dondurabilirsiniz. İşkence bitip daha arzu edilir bir ortama döndüklerinde gül goncası gibi açılır ve sanki hiçbir şey olmamış gibi yaşamaya devam ederler. Şimdiye dek 500 tür tespit edilmiştir (gerçi 360 diyen kaynaklar da vardır), ama dünyada toplam kaç tür olabileceği konusunda hiç kimsenin en ufak bir fikri yoktur. Haklarında bilinenlerin hemen hepsi, vefakâr bir amatör olan ve boş zamanlarını onları incelemeye ayıran David Bryce adında Londralı bir memurun çalışmaları sayesinde elde edilmiştir. Dünyanın her yerinde bulunabilirler, ama dünyadaki tüm bdelloid rotator uzmanlarını yemeğe davet etseniz komşulardan tabak ödünç almanız gerekmez.</p>

  <p class="calibre15">Mantarlar kadar önemli ve bereketli şeyler bile nispeten az dikkat çeker. Mantarlar, göbelek, küf, maya ve kurtmantarları halinde her yerde bulunur ve çoğumuzun hiç ihtimal vermeyeceği kadar büyük miktarlarda yetişir. Dört hektar genişliğindeki tipik bir otlakta üreyen mantarları bir araya getirseniz, 2.800 kilogram mantarınız olur. Bunlar marjinal organizmalar değildir. Mantarlar olmasaydı patateslerde mildiyö görülmez, karaağaç hastalığı, kasık uyuzu ya da atlet ayağı diye bir şey olmazdı, ama aynı zamanda da ne yoğurt, ne bira, ne de peynir olurdu. Saptanmış tüm mantar türlerinin sayısı yaklaşık 70.000’dir, ama bu sayının 1,8 milyona kadar yükselebileceği sanılıyor. Çok sayıda mantar uzmanı endüstriyel süt ürünleri imalatında çalışır, dolayısıyla kaçının aktif olarak araştırmayla uğraştığını söylemek zor. Yine de, keşfedilmemiş mantar sayısının keşif yapabilecek insan sayısından fazla olduğunu söylemek yanlış olmaz.</p>

  <p class="calibre15"><span class="calibre2">Dünya gerçekten de çok büyük bir yerdir.</span> Hava yolculuğunun ve diğer iletişim yollarının rahatlığı gözümüzü boyayıp bizi dünyanın o kadar da büyük olmadığını düşünmeye iter. Halbuki yer seviyesinde, yani araştırmacıların araştırmalarını yapmaları gereken düzeyde, dünya muazzam derecede büyüktür: sürprizlerle dolu olabilecek kadar büyük. Zürafaların yaşayan en yakın akrabaları olan okapilerin Zaire’deki yağmur ormanlarında büyük topluluklar halinde yaşadığı artık biliniyor: Tahminlere göre toplam nüfusları belki otuz bini buluyor olabilir. Ama yirminci yüzyıla değin varlıklarından şüphelenilmemişti bile. Yeni Zelanda ’nın takahe denilen, iri, uçamayan bir kuş neslinin 200 yıldır tükenmiş olduğu sanılıyordu. Derken ülkenin South Island bölgesindeki kayalık bir yerde takahelerin yaşadığı anlaşıldı. 1995’te Tibet’te, Fransız ve İngiliz bilim adamlarından oluşan bir ekip ıssız bir vadide kar fırtınasına yakalanıp kayboldular ve Riwoche denilen bir at cinsine rastladılar. Bu atın varlığı daha önce yalnızca tarihöncesinden kalma mağara resimlerinden biliniyordu. Vadi sakinleri onun dünyanın geri kalan kısmında antika sayıldığını öğrenince kulaklarına inanamadılar.</p>

  <p class="calibre15">Bizi daha da büyük sürprizlerin bekliyor olabileceğini düşünenler var. 1995 ’te <span class="calibre18">Economist'te</span> şöyle bir haber çıkmıştı: “Başta gelen İngiliz etnobiyologlarından birine göre, bir <span class="calibre18">Megatherium</span> (boyu zürafanınkine ulaşabilen dev bir tür yer tembel-hayvanı) ... Amazon havzasının korunaklı köşelerinde pusuya yatmış olabilir.” Bu etnobiyologun adının açıklanmamış olması belki de manidardı; ama bu yazıdan sonra ne ondan ne de dev tembelhayvanından ses soluk çıkmamış olması belki daha da manidar. Gelgelelim, dere tepe dolaşılıp her cangıla, her ormana girilene dek, bu iddianın yanlışlığını kimse kanıtlayamaz ve biz de o aşamadan henüz çok uzağız.</p>

  <p class="calibre15">Ama binlerce araştırmacı yetiştirip dünyanın en ücra köşelerine salsak bile çabalarımız kâfi gelmeyecektir, çünkü yaşam yeşerebildiği her yerde yeşerir. Yaşamın olağanüstü doğurganlığı hayret, hatta memnuniyet vericidir, ama aynı zamanda problematiktir. Her şeyi araştırmış olabilmek için her taşın altına bakmanız, her orman tabanını taramanız, inanılmaz miktarlarda kum ve toprağı kalburdan geçirmeniz, her ağacın tepesine tırmanmanız ve denizleri incelemek için daha etkili yollar tasarlamanız gerekir. O zaman bile koca ekosistemleri gözden kaçırmak işten değildir. 1980’lerde Romanya’da, uzun ama bilinmeyen bir süre için dış dünyayla bağlantısı kesilmiş derin bir mağaraya giren keşifçiler otuz üç tür böcek ve başka küçük yaratıklar (örümcekler, kırkayaklar, bitler) buldular.</p>

  <p class="calibre15">Hepsi de kör, renksiz ve bilim için yeniydi. Yaratıklar besinlerini su birikintilerinin yüzeyinde biriken çamurdan alıyor, çamursa kaynarcalardan gelen hidrojen sülfürle besleniyordu.</p>

  <p class="calibre15">İçgüdülerimize kulak verdiğimizde, her şeyin izini sürmenin imkânsızlığı gözümüze asap bozucu, cesaret kıncı, hatta belki yıldırıcı görünebilir, ama bunu neredeyse dayanılmaz bir heyecan kaynağı olarak görmek de pekâlâ mümkün. Sürpriz kapasitesi sonsuz sayılabilecek bir gezegende yaşıyoruz. Hangi aklı başında insan başka türlüsünü dileyebilir ki?</p>

  <p class="calibre15">Modern bilimin çeşitli disiplinlerine şöyle bir göz atmanın hemen her zaman en çarpıcı yanı, son derece muğlak ve esrarengiz araştırma alanlarına ömürlerini adamaya ne çok insanın heves ettiğini anlamak olacaktır. Stephen Jay Gould, bir denemesinde, kahramanlarından biri olan Henry Edward Crampton’ın 1906’dan 1956’daki ölümüne değin elli senesini Polinezya’da <span class="calibre18">Partula</span> denilen bir cins bağ salyangozunu sessizce inceleyerek geçirdiğini söyler. Crampton, sayısız <span class="calibre18">Partula'nın</span> yılankavi kabuklarını, narin kavis ve kıvrımlarını, senelerce, defalarca ince ince ölçümlemiş ve sonuçlan ayrıntılı tablolara kılı kırk yaran bir özenle işlemiştir. Bir Crampton tablosundaki tek bir satır, haftalarca emek verilmiş ölçüm ve hesaplan temsil ediyor olabilir.</p>

  <p class="calibre15">1940’larda ve 1950’lerde insan cinselliği hakkında yaptığı çalışmalarla ünlenen Alfred C. Kinsey ise, işine bağlılık bakımından Crampton’dan belki biraz geri kalsa da, kesinlikle daha beklenmedik işler yaptı. Sekse tabiri caizse kafayı takana dek, Kinsey bir böcekbilimciydi, hem de tuttuğunu koparan bir böcekbilimci. İki yıl süren bir keşif seferinde, 300.000 yabanansı toplamak için, yürüyerek 4.000 kilometre yol katetti. Bu uğurda arılar tarafından kaç kere ısırıldığı ise ne yazık ki kayıtlara geçmedi.</p>

  <p class="calibre15">Kafamı kurcalayan sorulardan biri de, bu esrarengiz alanlarda sürekliliğin nasıl temin edildiğidir. Dünyada sülükayaklılar ya da Pasifik salyangozları gibi konuların uzmanlarına gereksinim duyan ya da bu uzmanları desteklemeye hazır olan çok fazla kuruluş bulunmayacağı ortada. Londra’daki Doğa Tarihi Müzesi’nden ayrılırken Richard Fortey’ye bilimin bu sürekliliği nasıl sağladığını sordum: Gidenin yerini doldurmaya hazır biri her zaman nasıl bulunuyordu?</p>

  <p class="calibre15">Naifliğim karşısında kahkahayı koyuverdi. “Korkarım sandığınız gibi değil. Saha kenarında oturup göreve çağrılmayı bekleyen yedek oyuncularımız yok bizim. Bir uzman emekliye ayrıldığı ya da daha kötüsü, öldüğü zaman, bu durum o alanda bir şeyleri sekteye uğratabilir, hem de bazen çok uzunca bir müddet.” “Yepyeni bir sonuç üretemeyeceği halde tek bir bitki türünü incelemeye kırk iki senesini adamış birine sanırım bu yüzden değer veriyorsunuz, öyle mi?” “Aynen öyle,” dedi, “aynen öyle.” Bunu bütün kalbiyle söylüyor gibiydi.</p>

  <p class="calibre38"><b class="calibre2"><a id="bookmark5"></a>24</b></p>

  <h2 class="calibre39" id="sigil_toc_id_14"><b class="calibre5"><a class="calibre9" id="bookmark6"></a>HÜCRELER</b></h2>

  <p class="calibre15">Her şey tek bir hücreyle başlar. İlk hücre bölünüp iki hücre olur, sonra onlar da bölünüp dört hücre ederler ve bu böyle sürüp gider. Yalnızca kırk yedi bölünme sonunda vücudunuzda on bin trilyon (10.000.000.000.000.000) hücreniz olur ve bir insan olarak ortaya çıkmaya hazır hale gelirsiniz.<a id="footnote4"></a><sup class="calibre21"><a href="#bookmark7">4</a></sup> Bu hücrelerden her biri, ana rahmine düştüğünüz andan son nefesinizi verdiğiniz ana kadar sizi korumak ve beslemek için tam olarak ne yapması gerektiğini bilir.</p>

  <p class="calibre15">Hücrelerinizden gizliniz saklınız olamaz. Sizi sizden iyi tanır onlar. Her biri, vücudunuzun kullanım kılavuzu olan genetik şifrenizin eksiksiz bir kopyasını taşır, dolayısıyla sadece kendi işinin değil, vücutta yapılması gereken tüm diğer işlerin de nasıl yapılacağını bilir. Hayatınız boyunca bir hücreye adenozin trifosfat düzeylerinden gözünü ayırmamasını ya da az önce beklenmedik biçimde ortaya çıkan folik asit fazlasına yer bulmasını hatırlatmanız asla gerekmez. O bunu da, başka milyonlarca işi de sizin için kendiliğinden yapacaktır.</p>

  <p class="calibre15">Doğadaki her hücre bir mucizedir. En basitleri bile insan zekâsının sınırlarını katbekat aşar. En basitinden bir maya hücresi yaratmak için mesela, bir Boeing 777 jet uçağında bulunanlarla aşağı yukarı aynı sayıda bileşeni minyatürize etmeniz ve yalnızca 5 mikron çapında bir kürenin içine sığdırmanız gerekir. Sonra da o küreyi üremeye ikna etmenin bir yolunu bulmalısınız.</p>

  <p class="calibre15">Ama maya hücreleri insan hücrelerinin yanında solda sıfır kalır, çünkü insan hücreleri daha çeşitli ve komplike olduğu gibi, kompleks etkileşimleri dolayısıyla çok daha büyüleyicidir.</p>

  <p class="calibre15">Hücreleriniz, hepsi de kendini sizin genel sağlığınıza körü körüne adamış on bin trilyon vatandaşa sahip bir ülkedir. Sizin için yapmayacakları yoktur. Size keyifli duygular yaşatır, düşüncelerinizi oluştururlar. Ayakta durmanızı, gerinmenizi, hoplayıp zıplamanızı sağlarlar. Yemek yediğinizde besinlerden özlerini çıkarır, enerjiyi vücuda dağıtır ve atıkları uzaklaştırırlar: Ortaokul biyoloji derslerinde öğrenmiş olduğunuz her şeyi bir bir yaparlar. Sizi önce acıktırıp, sonra tatlı bir tokluk hissiyle ödüllendirmeyi de unutmazlar, çünkü bu hissi yeniden yaşayabilmek için tekrar yemenizi isterler. Saçlarınızın durmadan uzamasını, kulaklarınızın nemli kalmasını, beyninizin sessizce dalga yaymasını sağlarlar. Varlığınızın her köşesini yönetirler. Tehdit edildiğiniz an sizi savunmak için derhal harekete geçerler. Sizin için hiç tereddüt etmeden canlarını verirler: Her gün milyarlarca hücreniz sizin için ölür. Ve bunca senedir onlardan birine olsun teşekkür etmemişsinizdir. O halde isterseniz şimdi bir an için durup onlara hak ettikleri saygı ve hayranlıkla bakalım.</p>

  <p class="calibre15">Hücrelerin yaptıkları işleri nasıl yaptıklarını, mesela yağları nasıl biriktirdiklerini, insülini nasıl ürettiklerini ya da sizin gibi bir varlığı hayatta tutmak için gereken başka pek çok işle nasıl meşgul olduklarını biraz anlıyoruz, ama yalnızca biraz. içinizde sizin için ölesiye çalışan en az 200.000 farklı türde proteininiz var ve şimdilik bunlardan yalnızca yüzde 2’sinin ne yaptığını anlayabildik. (Gerçi bu oranı yüzde 50’ye kadar yükseltenler de var. Her şey “anlamak”tan ne anladığınıza bağlı anlaşılan.)</p>

  <p class="calibre15">Hücreler düzeyinde sürprizlerin sonu gelmez. Doğada, nitrik oksit korkunç bir toksin ve hava kirliliğinin başlıca sebeplerinden biridir. Dolayısıyla bilim adamları 1980’lerin ortalarında nitrik oksidin insan hücrelerinde inanılmaz bir gayretle üretilmekte olduğunu bulguladıkları zaman doğal olarak biraz şaşırdılar. Bu üretimin amacı başlangıçta tam bir muammaydı, ama sonradan bilim adamları her baktıkları yerde nitrik asit bulmaya başladılar: Nitrik asit kan dolaşımını ve hücrelerin enerji düzeylerini denetliyor, kanserlere ve diğer patojenlere saldırıyor, koku alma duyusunu düzenliyor, hatta penis ereksiyonlarına yardımcı oluyordu. Bu durum, bildik bir patlayıcı olan nitrogliserinin “angina” diye bilinen göğüs ağrısını neden dindirdiğine de açıklama getiriyordu. (Nitrogliserin kan dolaşımında nitrik okside çevrilerek damar kaslarını gevşetir ve böylece kanın damarlarda daha rahat akmasını sağlar.) On yıla kalmadan bu gazlı madde yabancı bir toksin olmaktan çıkıp her yerde hazır ve nazır bir iksir haline geliverdi.</p>

  <p class="calibre15">Belçikalı biyokimyacı Christian de Duve’ya göre vücudunuzda “birkaç yüz kadar” farklı türde hücre vardır. Bir küsur metreye kadar uzayabilen liflere sahip sinir hücrelerinden tutun, disk şeklindeki alyuvarlara, gözlerinizin görmesine yardımcı olan çubuk-biçimli fotosellere kadar tüm hücreler boyut ve biçim açısından büyük farklılık gösterir. Büyüklük farklılıkları da inanılmaz boyutlara ulaşabilir. Bunun en çarpıcı örneği gebeliğin oluştuğu esnada gözler önüne serilir: Yarıştan galip çıkan tek bir sperm, kendinden 85.000 kat büyük bir yumurtayla karşı karşıya kalır. (Bu karşılaşma erkeğin dişiyi fethi kavramına bir nevi perspektif kazandırır.) Ama ortalamaya vurulduğunda, bir insan hücresi yaklaşık 20 mikron, yani bir milimetrenin yüzde ikisi genişliktedir. Gözle görülemeyecek kadar küçük, ama mitokondriler gibi binlerce komplike yapı ve milyonlarca molekül barındırabilecek kadar geniş bir alandır bu. Hücreler canlılık bakımından da kelimenin tam manasıyla farklı farklıdır. Deri hücrelerinizin hepsi ölüdür. Vücut yüzeyinizin her bir noktasının ölü hücrelerden oluştuğu düşüncesi biraz rahatsız edici olabilir. Eğer ortalama irilikte bir yetişkinseniz, üstünüzde 2 kilodan fazla ölü deri taşıyorsunuz demektir ve bu deriden her gün birkaç milyar zerre pul pul dökülür. Tozlu bir rafta parmağınızı gezdirdiğinizde, rafa büyük bölümü ölü deriden oluşan bir çizgi çizmiş olursunuz.</p>

  <p class="calibre15">Çoğu canlı hücre bir küsur aydan fazla nadiren yaşar, ama dikkate değer bazı istisnalar da yok değildir. Karaciğer hücreleri, bileşenleri birkaç günde bir yenilense de, yıllarca canlı kalabilir. Beyin hücrelerinin ömrü sizinkiyle aynıdır. Doğarken size yüz milyar kadar beyin hücresi verilmiştir ve ölene dek görüp göreceğiniz bu kadardır. Saatte beş yüz tanesini kaybettiğiniz tahmin ediliyor, dolayısıyla eğer düşünmeniz gereken ciddi konular varsa kaybedecek tek bir saniyeniz yok demektir. Neyse ki beyin hücrelerinizin bileşenleri de sürekli olarak yenilenir, böylece karaciğer hücreleri gibi onların da hiçbir kısmının yaklaşık bir aydan yaşlı olmasına pek ihtimal yoktur. Hatta, hiçbirimizin vücudunda dokuz sene önce de bize ait olan tek bir zerre bile bulunmadığını ileri sürenler olmuştur. Bize hiç öyle gelmese de, hücresel düzeyde hepimiz genceciğiz.</p>

  <p class="calibre15">Hücreyi tanımlayan ilk kişi Robert Hooke oldu. Hatırlarsanız bu kitapta onunla son karşılaştığımızda ters kare yasasını ilk kimin bulduğu konusunda Isaac Newton’la dalaşmaktaydı. Hooke altmış sekiz yıllık ömrüne kuşkusuz çok şey sığdırmıştı:Hem başarılı bir kuramcıydı, hem de marifetli araçlar yapmakta üstüne yoktu. Ama yapıtlarından hiçbiri 1665’te yayınlanan <span class="calibre18">Micrographia</span> (Küçük Çizimler) adlı popüler kitabından daha büyük beğeni toplamadı. Bu kitapta, çok küçüklerin o güne dek hiç kimsenin hayalini bile kuramadığı kadar çeşitli, kalabalık ve mükemmelen örgütlenmiş evrenini hayranlıktan ağzı bir karış açık kalan bir okuyucu topluluğunun dikkatine sunuyordu.</p>

  <p class="calibre15">Hooke tarafından ilk kez tanımlanan mikroskobik özellikler arasında, bitkilerde gözlemlediği ve kendisine keşişlerin odalarım hatırlattığı için “hücreler” diye adlandırdığı küçük boşluklar da vardı. Hooke küçük bir parça şişe mantarında bu boşluklardan 1 .259.712.000 adet bulunduğunu hesaplamıştı. Böylesine büyük bir sayı bilim camiasında ilk kez gündeme geliyordu. O sıralar mikroskoplar aşağı yukarı bir nesildir kullanımdaydı, ama Hooke’unkileri diğerlerinden ayıran özellik teknik üstünlükleriydi. Görüntüyü otuz defa büyütebiliyor ve bu özellikleriyle on yedinci yüzyılın optik teknolojisinde son sözü onlar söylüyordu.</p>

  <p class="calibre15">Dolayısıyla yalnızca on sene sonra Hooke’a ve Londra’daki Royal Society’nin diğer üyelerine, Felemenkli cahil bir manifaturacıdan en büyüğü 275 defa büyütülmüş görüntüler içeren çizim ve bildiriler gelmeye başlayınca tam bir şok yaşandı. Manifaturacının adı Antoni van Leeuwenhoek’ti. Yeterince resmi öğrenim görmediği ve bilimsel altyapısı hiç olmadığı halde dikkatli, gayretli bir gözlemci ve teknik konularda yetkin bir dâhiydi.</p>

  <p class="calibre15">Elle işletilen basit aygıtlardan nasıl olup da böylesine muhteşem görüntüler alabildiği bugün hâlâ bir soru işaretidir. Kullandığı aygıtlar, ortasına minik bir cam kabarcığı yerleştirilmiş mütevazı tahta pimler olmaktan öteye pek geçmezdi. Çoğumuzun mikroskop denince aklımıza gelen cihazlardan ziyade büyüteçleri andırır, ama aslında ne mikroskoba ne de büyütece benzerlerdi. Leeuwenhoek gerçekleştireceği her deney için yeni bir araç yapardı ve bazen İngilizlere çözümlerini nasıl iyileştirebileceklerini çıtlatmaktan kaçınmasa da, teknikleri hakkında ser verir sır vermezdi.<a id="footnote5"></a><sup class="calibre21"><a href="#bookmark8">5</a></sup></p>

  <p class="calibre15">Elli yıl gibi bir süre sonunda, ne ilginçtir ki kırkını çoktan geride bıraktığı yıllardan başlayarak, Royal Society’ye hepsi de bozuk bir Felemenkçe’yle, yani iyi bildiği tek dilde yazılmış iki yüze yakın bildiri yolladı. Leeuwenhoek hiçbir yoruma yer vermiyor, bulguladığı olguları enfes çizimler eşliğinde sıralamakla yetiniyordu. İncelenmesinde fayda olabilecek hemen her şey hakkında bildiriler yolladı: ekmek mayası, an iğnesi, kan hücreleri, dişler, saç ve son numunelerin nahoş doğasından ötürü tedirgince özür dileyerek, kendi tükürüğü, dışkısı ve menisi hakkında. Bunların hemen hepsi daha önce mikroskop altında hiç görülmemiş şeylerdi.</p>

  <p class="calibre15">Leeuwenhoek 1676’da bir biber suyu örneğinde “hayvancıklar” bulduğunu bildirdikten sonra, Royal Society üyeleri bir yıl boyunca İngiliz teknolojisinin üretebildiği en iyi aygıtları kullanarak o “küçük hayvanları” aradılar ve sonunda büyütme oranını doğru ayarlamayı başardılar. Leeuwenhoek’in bulguladığı şeyler protozoa fılumundan tekhücreli canlılardı. Tek bir su damlasında bu minik varlıklardan 8.280.000 tane (Hollanda’ da yaşayan insan sayısından fazla) bulunduğunu hesaplamıştı. Düpya daha evvel kimsenin aklına bile gelmeyen biçim ve sayıda canlıyla dolup taşmaktaydı.</p>

  <p class="calibre15">Leeuwenhoek’in fantastik bulgularından ilham alan başkaları, mikroskoplara öyle büyük bir istek ve hevesle bakmaya başladılar ki, bazen aslında olmayan şeyler gördükleri bile oldu. Saygın Felemenkli gözlemcilerden biri olan Nicolaus Hartsoecker sperm hücrelerinde “öncü minik insanlar” gördüğüne emindi. Bu küçük varlıkları “homunculi” diye adlandırdı. Tüm insanların, hatta yaratıkların minik ama eksiksiz öncü varlıkların alabildiğine büyütülmüş versiyonlarından ibaret olduğuna bir süre için pek çok kişi inandı. Leeuwenhoek’in bile zaman zaman kendi coşkularına kapılıp gittiği olurdu. Pek başarılı olmayan deneylerinden birinde, küçük bir patlamayı çok yakından gözlemleyerek barutun patlayıcı özelliklerini anlamayı denedi: Az kalsın kendini kör ediyordu.</p>

  <p class="calibre15">1683’te Leeuwenhoek bakterileri keşfetti, ama sonraki bir buçuk yüzyıl süresince mikroskop teknolojisinin kısıtlı olanakları bu keşfin bir adım daha ileri götürülmesine izin vermeyecekti. Bir hücre çekirdeğini gören ilk kişi 1831 ’e kadar ortaya çıkmadı. Bu kişi İskoç botanikçi Robert Brown olacaktı, bilim tarihinin bir görünüp bir kaybolan esrarengiz gediklisi yani. 1773’ten 1858’e kadar yaşayan Brown, çekirdeğe Latince’de küçük tohum, öz manasına gelen nucula’dan türettiği <span class="calibre18">nucleus</span> adını verdi. Gelgelelim, <span class="calibre18">bütün</span> canlı maddelerin hücrelerden oluştuğunu anlamak 1839’da Theodor Schwann adında bir Almana nasip olacaktı. Fikir, diğer bilimsel fikirlere nazaran hayli geciktiği yetmezmiş gibi, önceleri yaygın olarak benimsenmedi. Yaşamın kendiliğinden oluşamayacağı, önceden var olan hücrelerden doğmak zorunda olduğu, Fransız Louis Pasteur’ün kilometre taşı oluşturan bir çalışması sayesinde ancak 1860’larda kesinlik kazandı. Bu inanç “hücre kuramı” diye anılır oldu ve modem biyolojinin tamamına temel teşkil etti.</p>

  <p class="calibre15">Hücre, (fizikçi James Trefil’in tabiriyle) “kompleks bir kimyasal rafineri”den tutun, (biyokimyacı Guy Brown’ın tabiriyle) “uçsuz bucaksız, fıkır fıkır bir metropol”e kadar pek çok şeye benzetilmiştir. Hücre bu ikisine de hem benzer, hem benzemez. Büyük bölümünün kimyasal etkinliğe tahsis edilmiş olması açısından bir rafineriyi, düzensiz ve gelişigüzelmiş gibi görünen ama kendine has bir sisteme göre işlediği gün gibi aşikar olan etkileşimlerle dolu, kalabalık ve faal olması bakımından da bir metropolü andırır. Ama görüp görebileceğiniz her şehir ya da fabrikadan çok daha ürkütücü bir yerdir. Her şeyden önce, bir hücrenin içinde aşağısı yukarısı diye bir mefhum yoktur. (Yerçekiminin hücresel ölçekte manalı bir etkisi olmaz.) Ayrıca, bir atomun tek bir noktası bile atıl kalmaz. <span class="calibre18">Her</span> yerde faaliyet ve kesintisiz bir elektrik enerjisi vardır. Kendinizi fena halde elektrikli hissetmeyebilirsiniz, ama aslında öylesiniz. Yediğimiz gıdalar ve soluduğumuz oksijen, hücrelerde birleşip elektriğe çevrilir. Birbirimize okkalı elektrik şokları vermememizin ya da oturduğumuz kanepeyi yakmamamızın sebebi, her şeyin çok küçük bir ölçekte meydana gelmesidir: nanometrelerle ölçülen mesafelerde yol alan 0,1 voltluk akımcıklar halinde. Öte yandan, ölçeği yükselttiğiniz takdirde metrede 20 milyon voltluk bir şokunuz olur: bir boranın ana gövdesinde taşınan elektrik yüküyle aşağı yukarı aynı.</p>

  <p class="calibre15">Boyut ve şekli ne olursa olsun, neredeyse tüm hücreleriniz temelde aynı plana uygun tasarlanmıştır: Bir dış kılıf ya da zarları, canlı kalmanız için gereken genetik bilgiyi içeren bir çekirdekleri, bu ikisi arasında da sitoplazma denilen bir faaliyet alanları vardır. Hücre zarı çoğumuzun hayal ettiği gibi ancak keskin bir iğneyle delinebilecek türden, dayanıklı, esnek bir kılıf değildir. Lipit diye bilinen, Sherwin B. Nuland’ın sözleriyle “hafifbir makine yağının” yaklaşık yoğunluğuna sahip, yağlı bir tür maddeden yapılmıştır. Bu size hiç inandırıcı gelmiyorsa, mikroskobik düzeyde her şeyin farklı davrandığını aklınızdan çıkarmamaya çalışın. Moleküler ölçekteki her şey için su dayanıklı bir jeldir ve lipit de demir gibi sağlamdır.</p>

  <p class="calibre15">Şayet bir hücreyi ziyaret edebilseydiniz, görecekleriniz hiç hoşunuza gitmezdi. Atomların bezelye büyüklüğünde göründüğü bir ölçekte, hücre kabaca 800 metre çapında bir küre olacaktır. Bu küre hücre iskeleti diye adlandırılan kompleks bir kiriş kafesiyle desteklenmektedir. Hücrenin içinde, bazıları basketbol topu, bazıları araba büyüklüğünde milyonlarca obje, mermi hızıyla vızıldar. Orada, dört bir yandan her saniye binlerce kez vurulup parçalanmadan durabileceğiniz bir yer yoktur. Tüm zamanlarını orada geçirenler için bile, hücrenin içi çok tehlikeli bir yerdir. Her bir DNA ipliği, ortalama olarak her 8,4 saniyede bir (günde on bin defa) kendisine şiddetle çarpan ya da dikkatsizce içine dalan kimyasal maddelerin saldırısına uğrayıp zarar görür. Hücrenin telef olması istenmiyorsa yaralarının çabucak dikilip kapatılması gerekir.</p>

  <p class="calibre15">Özellikle proteinler pek hareketlidir: Topaç gibi döner, nabız gibi atar ve saniyede milyar defa birbirlerine toslarlar. Kendileri de bir tür protein olan enzimler, her saniye bin bir tane iş becererek dört bir yana savrulup dururlar. İyice hızlandırılmış işçi karıncalar gibi durmadan dinlenmeden molekül yapıp molekül yenilerler, birinden bir parça koparıp, öbürüne bir parça eklerler. Bazısı ötesinden berisinden geçen proteinleri denetler ve onarılamayacak derecede hasar görmüş ya da sakatlanmış olanları kimyasal bir maddeyle işaretler. Bir protein bir kez böyle seçilmeye görsün, ölüme mahkûm edilmiş demektir: Proteazom denilen bir yapıya geçip parçalanır ve bileşenleri yeni proteinlerin yapımında kullanılır. Bazı protein çeşitleri yarım saatten az, bazılarıysa haftalarca canlı kalır. Ama hepsi de kısacık hayatlarını akıllara durgunluk veren bir hızla, çılgınca yaşarlar. De Duve’nın belirttiği gibi, “Moleküler dünya, içinde olup bitenlerin inanılmaz hızı sayesinde, daima hayal gücümüzün sınırları ötesinde kalacaktır.”</p>

  <p class="calibre15">Ama bu hız yavaşlatılıp etkileşimlerin gözlenmesini mümkün kılan bir düzeye indirildiğinde, her şey o kadar da tüyler ürpertici gözükmez. Bir hücrenin, birbirine toslayıp duran milyonlarca molekülden ibaret olduğunu görebilirsiniz: türlü ebatlarda ve türlü biçimlerde lizozomlar, endozomlar, ribozomlar, ligantlar, peroksizomlar ve proteinler. Bunların hepsi de, besinlerden enerji elde etmek, yapılar oluşturmak, atıklardan kurtulmak, davetsiz misafirleri defetmek, mesajlar alıp yollamak, tamir işleri yapmak gibi dünyevi işlerle uğraşır. Tipik bir hücre 20.000 kadar farklı türde protein içerir ve bunlar arasından yaklaşık 2.000 türün her biri en az 50.000 molekülle temsil edilir. “Demek oluyor ki,” diyor Nuland, “sadece her biri 50.000’den fazla molekülle temsil edilen türleri saysak bile, her hücredeki toplam protein molekülü sayısı hâlâ en az 100 milyonu bulur. Böylesine afallatıcı bir rakam, içimizdeki biyokimyasal etkinliğin muazzamlığı hakkında bize biraz fikir verir.”</p>

  <p class="calibre15">Bu son derece talepkâr bir süreçtir. Kalbiniz bütün hücrelerinize taze oksijen temin edebilmek için saatte 343, günde 8.000’den fazla, yılda 3 milyon litre (dört Olimpik yüzme havuzunu doldurmaya yetecek kadar) kan pompalamak zorundadır. (Üstelik bu sadece istirahat hali için geçerlidir. Egzersiz sırasında bu hız altı misli yükselebilir.) Oksijen mitokondriler tarafından alınır. Bunlar hücrelerin enerji santralleridir ve hücrelerdeki sayıları söz konusu hücrenin ne yaptığına ve ne kadar enerjiye gereksinim duyduğuna bağlı olarak büyük ölçüde değişse de, tipik bir hücrede yaklaşık 1.000 mitokondri vardır.</p>

  <p class="calibre15">Önceki sayfalardan hatırlayabileceğiniz gibi, mitokondrilerin tutsak bakterilerden evrimleştikleri ve kendi genetik bilgilerini muhafaza ederek, kendi takvimlerine göre bölünerek, kendi dillerini konuşarak hücrelerimizde adeta misafir gibi yaşadıkları düşünülüyor. Hatırlarsanız onların insafına kalmış olduğumuzu da söylemiştik. Nedenine gelince... Vücudunuza aldığınız gıda ve oksijenin hemen hepsi, işlendikten sonra mitokondrilere iletilir ve orada adenozin trifosfat (ATP) denilen bir moleküle çevrilir.</p>

  <p class="calibre15">ATP’den söz edildiğini hiç duymamış olabilirsiniz, ama sizi canlı tutan odur. ATP molekülleri hücre içinde hareket ederek tüm hücre süreçleri için enerji temin eden küçük pil takımlarıdır aslında ve sizde onlardan <span class="calibre18">çok</span> vardır. Her an, vücudunuzdaki tipik bir hücrenin içinde yaklaşık bir milyar ATP molekülü bulunur ve iki dakika içinde hepsi birden tüketilip yerini bir diğer bir milyar ATP molekülüne bırakır. Her gün vücut ağırlığınızın yaklaşık yarısına eşdeğer miktarda ATP üretir ve tüketirsiniz. Derinizin sıcaklığını hissedebiliyor musunuz? ATP’leriniz iş başında demektir.</p>

  <p class="calibre15">Hücreler, artık kendilerine ihtiyaç kalmadığında, ancak şerefli diye nitelendirilebilecek bir ölümle göçüp giderler. Onları bir arada tutan destek ve dayanakları söküp, kendi bileşenlerini sessizce yiyip bitirirler. Bu süreç apoptoz ya da programlanmış hücre ölümü diye bilinir. Her hücrelerinizden milyarlarcası sizin iyiliğiniz için ölür ve artıkları başka milyonlarca hücreniz tarafından temizlenir. Hücreler bir saldırı sonucu da ölebilir, mesela enfekte olduklarında. Ama genellikle, ölmeleri söylendiği için ölürler. Hatta, yaşamaları söylenmediği, bu yönde başka bir hücreden bir nevi aktif talimat gelmediği takdirde, hücreler otomatikman kendilerini öldürür. Tekrar tekrar güvence verilmeye çok ihtiyaçları vardır onların.</p>

  <p class="calibre15">Bir hücrenin, nadiren rastlandığı gibi, kendisi için tayin edilen biçimde ölmek yerine çılgınca bölünmeye ve çoğalmaya başlamasıyla ortaya çıkan sonuca kanser deriz. Kanser hücreleri aslında sadece kafası karışmış hücrelerdir. Hücreler bu hataya oldukça sık düşerler, ama vücudun bu durumla başa çıkabilen mükellef mekanizmaları vardır. Söz konusu sürecin kontrolden çıktığına çok ender rastlanır. Ortalama olarak, her 100 milyon milyar hücre bölünmesinden yalnızca biri habis çıkarak kansere yol açar. Kanser, kelimenin tam manasıyla kötü şanstır.</p>

  <p class="calibre15">Hücrelerin mucizesi, nadiren hata yapmaları değil, onlarca yıl hiç tökezlemeden her şeyi sorunsuz yönetmeleridir. Bunu vücudun her tarafından durmaksızın mesaj alıp yollayarak (bir mesaj kakofonisiyle) yaparlar: talimatlar, sorular, düzeltmeler, yardım istekleri, güncellemeler, bölünmeleri mi yoksa ölmeleri mi gerektiğine dair haberleşmeler. Bu sinyallerin çoğu, hormonlar denilen kuryeler tarafından ulaştırılır. Tiroit ve endokrin bezleri gibi uzak mevzilerden bilgi aktaran insülin, adrenalin, östrojen ve testosteron gibi kimyasal maddelere hormon denir. Parakrin sinyalleşme denilen bir süreç sayesinde, beyinden ya da bölgesel merkezlerden adeta telgrafla ulaşan başka mesajlar da vardır. Son olarak, hücreler eylemlerinin eşgüdümlü yürüdüğüne emin olmak için komşularıyla direkt iletişim kurarlar.</p>

  <p class="calibre15">Bu konunun belki de en çarpıcı yanı, bütün bunların temel çekim ve itim kuralları dışında hiçbir şey tarafından yönetilmeyen sonsuz bir tesadüfler zincirinden, rasgele meydana gelen akıl almaz eylemlerden ibaret olması. Hücresel eylemlerden hiçbirinin arkasında düşünen bir varlığın olmadığı çok açık. Her şey kendiliğinden oluyor, sorunsuzca ve tekrar tekrar. Üstelik öyle güvenilir bir şekilde oluyor ki, olduğunun bilincine dahi nadiren varıyoruz. Ve her nasılsa, bütün bunlar yalnızca hücre içinde düzen sağlamakla kalmıyor, organizma bütününde mükemmel bir uyum da yaratıyor. Yeni yeni anlamaya başladığımız yollarla, trilyonlarca refleksif kimyasal reaksiyon bir araya gelip, hareket eden, düşünen, karar veren bir varlığı, yani sizi, ya da hatta, oldukça az düşünen ama yine de inanılmaz derecede iyi örgütlenmiş bir bokböceğini oluşturuyor. Unutmayın, her canlı varlık bir atom mühendisliği harikasıdır.</p>

  <p class="calibre15">Hatta, ilkel bulup burun kıvırdığımız bazı organizmalar, insan ırkına parmak ısırtan bir hücresel örgütlenme düzeyinden yararlanıyor. Bir süngeri kalburdan geçirerek hücrelerine ayırdıktan sonra hepsini bir solüsyona atarsanız, hücreler gerisingeriye bir araya gelerek yeni baştan sünger halini alır. Bunu onlara kaç defa yaparsanız yapın her defasında inatla bir araya geleceklerdir. Çünkü sizin gibi, benim gibi ve başka her canlı gibi onların da tek bir karşı konulmaz dürtüsü vardır: varlıklarını sürdürmek.</p>

  <p class="calibre15">İşte bütün bunlar, kendisi canlı bile olmayan ve çoğu zaman hiçbir işe el sürmeyen, tuhaf, kararlı, yok denecek kadar az tanıdığımız bir molekülün başının altından çıkar. Biz ona DNA deriz ve onun bilim açısından ve bizim açımızdan taşıdığı büyük önemi anlamaya başlamak için 160 yıl öncesine uzanıp Viktorya İngiltere’sine gitmemiz ve doğabilimci Charles Darwin’in “gelmiş geçmiş tek en iyi fikir” diye nitelendirilen şeyi akıl ettiği ve sonra da, biraz açıklama gerektiren sebeplerden ötürü, sonraki on beş yıl boyunca bir çekmecede kilitli tuttuğu zamana geri dönmemiz gerekiyor.</p>

  <p class="calibre38"><b class="calibre2"><a id="bookmark9"></a>25</b></p>

  <h2 class="calibre39" id="sigil_toc_id_15"><b class="calibre5"><a class="calibre9" id="bookmark10"></a>DARWIN’İN BENZERSİZ FİKRİ</b></h2>

  <p class="calibre15">1859 yazı sonlarında ya da güzü başlarında, saygın Ingiliz dergisi <span class="calibre18">Quarterly Review'un</span> editörü Whitwell Elwin’e doğabilimci Charles Darwin’in yeni bir kitabının protokol kopyası ulaştırıldı. Elwin kitabı ilgiyle okudu ve övgüye değer nitelikleri olduğunu kabul etti, ama mevzunun geniş bir okuyucu kitlesinin ilgisini çekemeyecek kadar dar olmasından endişe ediyordu. Darwin’i bunun yerine güvercinler hakkında bir kitap yazmaya teşvik etti. “Güvercinlerle herkes ilgilenir,” diye fikir verdi yardımseverce.</p>

  <p class="calibre15">Darwin, Elwin’in bilgece öğüdüne kulak asmadı ve <span class="calibre18">On the Origin of Species by Means of Natural Selection, or the Preservation of Favoured Races in the Struggle far Life</span> (Doğal Seçme ya da Yaşanı Mücadelesinde Kayrılmış Irkların Korunması Yoluyla Türlerin Kökeni Üzerine) adlı kitabı Kasım 1859 sonlarında yayınlanarak on beş şilinden satışa sunuldu. Kitabın l .250 adetlik ilk baskısı bir günde tükendi ve o gün bugündür ne baskısı durdu, ne de hakkındaki tartışma sona erdi. Öbür büyük merakı yersolucanları olan ve hayatında bir kez olsun düşünmeden karar verip deniz yoluyla dünyayı dolaşmaya kalkmasa belki ancak yersolucanlarına merakıyla ünlü anonim bir taşra papazı olarak ömür tüketecek olan bir adam için hiç fena değil doğrusu.</p>

  <p class="calibre15">Charles Robert Darwin, 12 Şubat 1809’da<a id="footnote6"></a><sup class="calibre21"><a href="#bookmark11">6</a></sup> Orta İngiltere’nin batısında, sakin bir pazar kasabası olan Shrewsbury’de doğdu. Babası hali vakti yerinde, saygın bir fizikçiydi. Charles henüz sekiz yaşındayken ölen annesiyse, ünlü seramikçi Josiah Wedgwood’un kızıydı.</p>

  <p class="calibre15">Darwin yetiştiriliş tarzının her avantajından yararlandı, ama pek parlak olmayan akademik performansıyla dul babasını sürekli üzüyordu. “Avlanmaktan, köpeklerden, fare yakalamaktan başka bir şey görmüyor gözün. Kendini de aileni de rezil rüsva edeceksin,” diye yazdı babası, Darwin’in çocukluğunu konu olan her anlatıda mutlaka karşımıza çıkan satırlarla. Doğa tarihine hevesli olduğu halde, babasının hatın için Edinburgh Üniversitesi’ne gidip tıp okumayı denedi, ama kan ve ıstırap görmeye dayanamadı. Acısından haklı olarak inim inim inleyen bir çocuğun ameliyatına tanıklık edince kalıcı bir travma yaşadı. (O zamanlar anestezi diye bir şey yoktu tabii.) Tıbbı bırakıp hukuka el attı, ama onu da dayanılmaz sıkıcı buldu ve nihayet, tabii biraz da çaresizlikten, Cambridge’in ilahiyat fakültesinden mezun olmayı başardı.</p>

  <p class="calibre15">Görünüşe bakılırsa bir taşra kilisesinde ömür tüketecekti artık. Derken, hiç beklenmedik bir anda, daha cazip bir teklif çıktı karşısına. Damin kraliyet gemisi <span class="calibre18">HMS</span> Beagle’la bir keşif yolculuğuna çıkmaya davet ediliyordu. Rütbesi dolayısıyla aşağı tabakadan insanlarla muhatap olmaktan kaçınan kaptan Robert Fitzroy’a akşam yemeklerinde refakat etmek, Darwin’in öncelikli vazifesi olacaktı. Tuhaf bir adam olan Fitzroy, Damin’i biraz da bunun şeklini beğendiği için seçmişti. (İnancına göre bu burun karakter derinliğine alamet ederdi.) Darwin, Fitzroy’un ilk tercihi değildi, ama asıl tercih ettiği kişi geziye katılmaktan vazgeçince, Daıwin’e gün doğmuştu. Yirmi birinci yüzyıl perspektifinden bakarsak, bu iki adamın en dikkat çekici ortak özellikleri aşın genç olmalarıydı. Denize açıldıklarında Fitzroy yalnızca yirmi üç, Damin ise sadece yirmi iki yaşındaydı.</p>

  <p class="calibre15">Fitzroy’un resmi görevi kıyı sularını haritalamaktı, ama hobisi, daha doğrusu tutkusu, gerçeğe uygun, Kutsal Kitap’la çelişmeyen bir yaratılış yorumu için kanıt aramaktı. Damin’in papazlık öğrenimi görmüş olması, Fitzroy’un onu gemiye almaya karar vermesinin başlıca sebebiydi. Sonradan Damin’in hür fikirli biri olmakla kalmayıp, Hıristiyanlığın temel kurallarına bile fazla aldırış etmediği anlaşılınca, aralarında kalıcı bir sürtüşme başlayacaktı.</p>

  <p class="calibre15">Daıwin’in <span class="calibre18">HMS</span> Beagle’da geçirdiği vakit (1831’den 1836’ya kadar), şüphesiz hayatının en şekillendirici deneyimi oldu, ama aynı zamanda en külfetli dönemlerinden biriydi. Kaptanla küçük bir kamarayı paylaşıyordu, ki bu çok kolay olmasa gerekti, çünkü Fitzroy boyuna öfke nöbetleri geçirip, ardından günlerce inatla küs kalan biriydi. Daıwin’le ikisi sık sık kavga ederlerdi. Bu kavgalardan bazılarında Fitzroy, Damin’in sonradan anımsayacağı gibi, “cinnet geçirmişe” dönerdi. Okyanus yolculuklarının en iyisi bile çoğu insanı melankoliye sürüklerdi. Mesela Beagle’ın bundan önceki kaptanı, kasvetli bir yalnızlık anında beynine bir kurşun sıkmıştı. Fitzroy da depresif içgüdüleriyle tanınmış bir aileden geliyordu. Amcası Vikont Castlereagh, on yıl kadar önce Maliye Bakanı olarak görev yaparken boğazını keserek intihar etmişti. (Fitzroy da 1865’te aynı yöntemle intihar edecekti.) Nispeten normal davrandığı dönemlerde bile Fitzroy’u tanımak adeta olanaksızdı. Damin, yolculuklarını tamamladıktan sonra Fitzroy’un uzun zamandır nişanlı olduğu genç bir kadınla neredeyse hiç vakit kaybetmeden evlendiğini öğrenince hayretler içinde kalmıştı. Daıwin’le yan yana geçirdiği beş sene boyunca, Fitzroy bir nişanlısı olduğunu bir kez olsun çıtlatrnamış, hatta kadının adını bile anmamıştı.</p>

  <p class="calibre15">Bununla birlikte Beagle yolculuğu Darwin için başka her açıdan son derece başarılı geçti. Darwin maceraya doydu ve kendisini şana şöhrete kavuşturup yıllarca meşgul edecek sayıda örnek biriktirdi. Çok eski, devasa fosillerden oluşan ve şimdiye dek bilinen en güzel <span class="calibre18">Megatherium'u</span> da içeren muhteşem bir hazine buldu; Şili ’de korkunç bir depremden kurtuldu; (kaptana saygısında kusur etmeyerek <span class="calibre18">Delphinusfitzroyi</span> diye adlandırdığı) yeni bir yunus türü keşfetti; And Dağları’nda titiz ve yararlı jeolojik araştırmalar yaptı; mercanadalarının oluşumu konusunda yeni ve büyük beğeni toplayan bir kuram geliştirdi. Kuramında mercanadalarının bir milyon yıldan kısa sürede oluşamayacağını ileri sürüyordu. Bu elbette rastlantı değildi. Dünya süreçlerinin aşırı uzun zaman dilimleri içinde gerçekleştiğine evvelden beri inandığını gösteren ilk ipucuydu. 1836’da, yirmi yedi yaşındayken, beş sene iki gün ayn kaldığı evine geri döndü. Bir daha da İngiltere’den hiç ayrılmadı.</p>

  <p class="calibre15">Darwin’in bu yolculukta yapmadığı tek şey, ünlü evrim kuramını (hatta herhangi bir evrim kuramını) ortaya atmak oldu. Önce şunu belirtmek lazım ki, 1830’larda evrim çoktan onlarca yıllık bir kavram halini almıştı. Darwin’in kendi dedesi Erasmus, evrim kurallarına olan saygısını “The Temple of Nature” (Doğanın Tapınağı) başlıklı şiirinde Charles’ın doğumundan yıllar önce dile getirmişti. Yaşamın sonu gelmeyen bir mücadele olduğu ve bazı türleri başarılı, bazılarını başarısız kılan şeyin doğal seçme yasası olduğu fikri, genç Darwin’in kafasını ancak İngiltere’ye döndükten ve Thomas Malthus’un <span class="calibre18">Essay on the Principle</span> of <span class="calibre18">Population</span> (Nüfus İlkesi Üzerine Bir Deneme) başlıklı yapıtını okuduktan sonra kurcalamaya başladı. Malthus bu kitapta gıda maddelerindeki artışların matematiksel sebeplerden dolayı nüfus artışına asla yetişemeyeceğini ileri sürüyordu. Darwin’in düşüncesi, spesifik olarak şuydu: Tüm organizmalar kaynaklara ulaşmak için rekabet eder ve yaradılıştan gelen bir avantaja sahip olanlar başarıya ulaşıp, bu avantajı döllerine geçirirdi. Böylece türler durmaksızın iyileşirdi.</p>

  <p class="calibre15">Bu son derece basit bir fikirmiş gibi görünüyor, ki zaten öyleydi, ama bir sürü şeye açıklama getiriyordu ve Darwin de bu fikre hayatını adamaya hazırdı. “Ne aptalım, bunu ben nasıl düşünemedim!” diye bağırmıştı T. H. Huxley, <span class="calibre18">On The Origin ofSpecies'i</span> okuduktan sonra. O gün bugündür tekrarlanan bir görüştür bu.</p>

  <p class="calibre15">Ne ilginçtir ki, Darwin “survival of the fittest” (en iyi uyum sağlayan yaşar) ifadesini, (beğendiğini belirtmiş olmakla birlikte) hiçbir yapıtında kullanmamıştır. Bu ifade, <span class="calibre18">On The Origin ofSpecies'in</span> yayınlanmasından beş sene sonra, yani 1864’te, <span class="calibre18">Principles of Biology</span> (Biyolojinin İlkeleri) adlı yapıtta Herbert Spencer tarafından icat edildi. Darwin evrim sözcüğüne de <span class="calibre18">Origin'in</span> altıncı baskısına kadar yapıtlarında yer vermedi ve onun yerine “modifikasyonla aktarım” ifadesini tercih etti. Ama altıncı baskı yapıldığında evrim’in kullanımı karşı konulmaz derecede yaygınlaşmıştı artık. Daha da ilginci, Darwin’in Galapagos Adaları’nda geçirdiği süre zarfında ispinozların gagalarında fark ettiği ilginç bir çeşitlilikten esinlendiği görüşü de hiçbir şekilde doğru değildir. Hikâyenin geleneksel olarak anlatılan (ya da en azından birçoğumuz tarafından sıklıkla hatırlanan) şekli şöyledir: Darwin, o ada senin bu ada benim dolaşırken, her bir adada ispinoz gagalarının yerel kaynaklardan istifade etıneye fevkalade uygun biçimde tasarlandığını fark eder: Adanın birinde gagalar kalın, kısa ve yemiş kabuğu kırmaya elverişliyken, bir diğerinde uzun, ince ve kaya çatlaklarından yiyecek çıkarmaya elverişlidir. Darwin’ e kuşların belki de bu özelliklerle yaratılmış olmadıklarını, bir bakıma kendi kendilerini yaratmış olduklarını düşündüren de bu olur.</p>

  <p class="calibre15">Aslında, kuşlar kendi kendilerini yaratmışlardı yaratmasına, ama bunu fark eden kişi Darwin olmadı. <span class="calibre18">Beagle</span> yolculuğuna çıktığı zaman Darwin okuldan daha yeni mezun olmuştu ve henüz başarılı bir doğabilimci de değildi. Dolayısıyla Galapagos kuşlarının hepsinin aynı cinsten olduğunu anlayamadı. Darwin’in bulduğu çeşit çeşit kuşun farklı yeteneklere sahip ispinozlar olduğunu fark eden kişi, kuşbilimci arkadaşı John Gould oldu. Ne yazık ki tecrübesiz Darwin hangi kuşları hangi adalarda bulduğunu not etmemişti. (Kara kaplumbağaları konusunda da benzer bir hata yapmıştı.) İşin içinden çıkmak yıllarını aldı.</p>

  <p class="calibre15">Bu gafletler yüzünden ve <span class="calibre18">Beagle</span> gezisinde toplanan başka bir sürü örneğin de düzene sokulması gerektiğinden, Darwin yeni kuramının temellerini atmaya ancak 1842’de, yani İngiltere’ye dönmesinden altı sene sonra başlayabildi. İki sene sonra notlarını 230 sayfalık bir “taslak” haline getirdi. Ve sonra akıl almaz bir şey yaptı: Taslağını çekmeceye kaldırdı ve sonraki on beş yıl boyunca başka şeylerle oyalandı: On çocuğa babalık yaptı. Neredeyse sekiz senesini sülükayaklılar hakkında teferruatlı bir kitap yazmaya adadı. (İşi bittiğinde “Sülükayaklılardan daha önce kimsenin etmediği kadar nefret ediyorum,” diye iç geçirdi, haklı olarak.) Ona kronik bir keyifsizlik, halsizlik ve kendi ifadesiyle “tedirginlik” veren acayip rahatsızlıklara yenik düştü. Semptomlar hemen her zaman berbat bir mide bulantısı içeriyor ve hastalığa genellikle çarpıntılar, migrenler, bitkinlik, titreme, göz önünde benekler oluşması, nefes darlığı, baş dönmesi ve gayet tabii depresyon eşlik ediyordu.</p>

  <p class="calibre15">Hastalığın sebebi hiçbir zaman saptanamadı, ama ileri sürülen birçok olasılığın en romantiği ve belki de en mantıklısı, Darwin’in Chagas hastalığına yakalanmış olduğudur. Chagas hastalığı, onun Güney Amerika’ da bir Benchuga böceğinin ısırığından almış olabileceği, yavaş ilerleyen tropik bir illettir. Bu kadar romantik olmayan bir diğer açıklamaya göreyse, Darwin’in durumu psikosomatikti. Her halükarda, çektiği ıstırap gerçekti. Çoğu zaman aralıksız yirmi dakikadan fazla çalışamaz, bazen onu da yapamazdı.</p>

  <p class="calibre15">Geri kalan zamanının çoğunu giderek umutsuzlaşan bir dizi tedaviye ayırırdı: buzlu su teknelerine girip çıkmalar, sirke banyoları, küçük elektrik şokları. Neredeyse münzevi hayatı yaşıyor, Kent’in Down House bölgesindeki evinden nadiren çıkıyordu. Bu eve taşındıktan sonra yaptığı ilk işlerden biri, ziyaretçilerini yaklaşmadan tanıyabilmek ve gerekirse onlardan kaçabilmek için çalışma odasının penceresi önüne bir ayna dikmek olmuştu.</p>

  <p class="calibre15">Darwin kuramını kendine saklıyordu, çünkü nasıl bir fırtına koparacağını gayet iyi biliyordu. 1844’te, yani notlarını ortalıktan kaldırdığı sene, <span class="calibre18">Vestiges of the Natural History of Creation</span> (Yaratılışın Doğal Tarihinin İzleri) adlı bir kitap düşünce dünyasının büyük kesimini öfkeyle ayağa kaldırdı. Kitapta, insanların ilahi bir yaratıcının yardımı olmadan daha aşağı düzeydeki primatlardan evrimleşmiş olabilecekleri ileri sürülüyordu. Kopacak kıyameti önceden gören yazar, akıllılık edip kimliğini saklamıştı. Sonraki kırk yıl boyunca, bunu en yakın arkadaşlarından bile sır gibi gizleyecekti. Kimileri yazarın Darwin’in kendisi olabileceğini düşündü. Kimileri Prens Albert’tan şüphelendi. Halbuki yazar, Robert Chambers adında başarılı ve genellikle iddiasız bir İskoç yayımcıydı ve kendini ön plana çıkarmak istememesinin kişisel olduğu kadar pratik bir sebebi de vardı: Şirketi kutsal kitapların başlıca yayımcılarından biriydi. <span class="calibre18">Vestiges</span> Britanya’nın dört bir yanında din adamları tarafından şiddetle lanetlendi, ama bilim camiasından da oldukça geniş bir kesimin öfkesini üzerine çekti. <span class="calibre18">Edinburgh Review</span> bir sayısının neredeyse tamamını (seksen beş sayfasını) bu kitabı yerden yere vurmaya ayırdı. Evrime inanan T. H. Huxley bile, yazarın bir dostu olduğundan habersiz, kitabı sert bir dille kınadı.<a id="footnote7"></a><sup class="calibre21"><a href="#bookmark12">7</a></sup></p>

  <p class="calibre15">1858 yazı başlarında Uzakdoğu’dan gelen ürkütücü bir darbe Darwin’i telaşlandırmasaydı, elyazması kitabı ölümüne dek çekmecesinde saklı kalabilirdi. Bu darbe, Alfred Russel Wallace adında genç bir doğabilimcinin samimi mektubunu ve <span class="calibre18">On the Tendency ofVarieties to Depart Indefınitely from the Original Type</span> (Çeşitlerin Orijinal Tipten Belirsizce Ayrılma Eğilimleri Üzerine) başlıklı bildiri taslağını içeren bir paket halinde gelmişti. Bildiride Darwin’in gizli notlarına esrarengiz biçimde benzeyen bir doğal seçme yasası ana hatlarıyla anlatılıyordu.</p>

  <p class="calibre15">Cümlelerden bile bazıları Darwin’inkilerle aynıydı. “Ben bundan daha çarpıcı bir tesadüf görmedim,” diye düşündü Darwin, dehşetle. “Wallace benim 1842’de hazırladığım elyazması taslağımı eline geçirmiş olsa, bundan daha iyi bir özetini çıkaramazdı.”</p>

  <p class="calibre15">Wallace’ın Darwin’in hayatına girişi, kimi zaman ima edildiği kadar beklenmedik olmamıştı. İkisi çoktandır yazışmaktaydılar ve Wallace, Darwin’in ilgisini çekebileceğini düşündüğü örnekleri ona birkaç defa cömertçe yollamıştı. Bu mektuplaşma süreci sırasında Darwin, türlerin yaratılışı mevzuuna kendi alanı gözüyle baktığı konusunda Wallace’ı büyük bir basiretle uyarmıştı. “Türlerin &amp; çeşitlerin birbirlerinden nasıl &amp; ne biçimde farklı olduğuna dair notlarım için ilk defterimi açalı bu yaz 20 yıl (!) olacak,” diye yazmıştı Wallace’a bir süre önce. “Şu sıralar eserimi yayına hazırlıyorum,” diye eklemişti, aslında öyle bir şey yapmadığı halde.</p>

  <p class="calibre15">Her halükarda, Wallace onun kendisine ne demeye çalıştığını kavrayamadı. Kendi kuramının Darwin’in dile kolay yirmi yıldır geliştirmekte olduğu kuramla neredeyse tıpatıp aynı olduğunu bilmesine de imkân yoktu tabii.</p>

  <p class="calibre15">Darwin kahredici bir ikileme düşmüştü. Önceliğini korumak adına yapıtını apar topar yayınlatmaya kalksa, uzaklarda yaşayan bir hayranının masumca verdiği kozdan yararlanmış olacaktı. Centilmenliğin tartışmalı gereğini yerine getirip kenara çekilmeye kalksa, kendi başına ortaya koyduğu bir kuramdan feragat etmiş olacak, parsayı başkası toplayacaktı. Wallace’ın kuramı, Wallace’ın kendi itirafıyla, ani bir kavrayış anının sonucuydu; oysa Darwin’inki yıllar alan dikkatli, meşakkatli, yöntemsel bir düşünce sürecinin ürünüydü. Bu korkunç bir haksızlık olurdu.</p>

  <p class="calibre15">Çektikleri yetmezmiş gibi, kendi adını verdiği en küçük oğlu Charles kızıl hastalığına tutulmuştu ve durumu kritikti. Krizin doruk noktası olan 28 Haziran günü, çocuk öldü. Darwin, oğlunun hastalığı yüzünden allak bullak olduğu halde, arkadaşları Charles Lyell ve Joseph Hooker’a birer mektup karalamaya vakit buldu. Mektuplarında kenara çekilmeyi öneriyor, ama böyle hareket etmenin bütün emeğini “bir işe yarayacak olsun ya da olmasın, çöpe atmak” anlamına geleceğine de dikkat çekiyordu. Lyell ve Hooker soruna ortayolcu bir çözüm buldular: Darwin’in ve Wallace’ın fikirlerini ortak bir özet halinde sunacaklardı. Bu iş için kararlaştırdıkları yer, o sıralar yüksek bir bilimsel makam olarak yeniden gündeme gelmenin bir yolunu bulmak için çırpınan Linnaean Society’nin bir toplantısıydı. 1 Temmuz 1858’de Darwin’in ve Wallace’ın kuramı dünyaya duyuruldu. Toplantıya Darwin bizzat katılmamıştı. Toplantının gerçekleştiği gün, karısıyla birlikte oğlunu toprağa veriyordu.</p>

  <p class="calibre15">Darwin ile Wallace’ınki, o akşamki yedi prezentasyondan biriydi. Bir diğeri de Angola’nın florası hakkındaydı. Aşağı yukarı otuz kişilik dinleyici topluluğu arasında asrın en flaş bilim olayına tanıklık ettiklerini sezenler olduysa bile, hiç belli etmediler. Sonrasında tartışma çıkmadı. Bu olay başka yerlerde de pek fazla ilgi çekmedi. Darwin’in sonradan neşeyle anlattığı gibi, yayınlanan bu iki bildiriye yalnızca bir kişi, Dublin’den Profesör Haughton diye biri değindi ve onun kanaati de “bildirilerde yer alan her yeni görüşün yanlış olduğu ve doğru olanın eskisi olduğu” yönündeydi.</p>

  <p class="calibre15">Hâlâ Uzakdoğu’da yaşamakta olan Wallace’ın bu manevralardan çok geç haberi oldu, ama son derece hazımlı bir tutum sergileyerek, olayda adının geçmesinden bile kıvanç duymuş gibi gözüktü. Hatta bundan sonra kuramı her zaman “Darwinizm” diye andı.</p>

  <p class="calibre15">Darwin’in öncelik iddiasına bu kadar kolay boyun eğmeyenler de vardı: Doğal seçme yasaları, her ne hikmetse, Patrick Matthew adında İskoç bir bahçıvana da mâlum olmuştu, hem de Darwin’in <span class="calibre18">Beagle'la</span> denize açıldığı aynı sene. Ne yazık ki, Matthew bu görüşlerini <span class="calibre18">Naval Timber and Arboriculture</span> (Gemi Kerestesi ve Ağaç Yetiştiriciliği) adlı bir kitapta yayınlamış ve yalnızca Darwin’in değil, bütün dünyanın gözünden kaçmayı başarmıştı. Matthew, Darwin’in aslında kendisine ait olan bir fikirle her yerde itibar kazanmaya başladığını görünce, <span class="calibre18">Gardener’s Chronicle'a</span> bir mektup döşenerek ortalığı ayağa kaldırdı. Darwin hiç tereddüt etmeden özür diledi, ama şu sözlerini de kayda geçirtmekten geri kalmadı: “Bay Matthew’un görüşlerinin ne kadar kısaca verildiği ve Gemi Kerestesi ve Ağaç Yetiştiriciliği hakkındaki bir yapıtın Ekler bölümünde yer aldığı düşünülürse, ne benim, ne de başka bir doğabilimcinin bu görüşlerden haberdar olmaması sanırım kimseyi şaşırtmayacaktır.”</p>

  <p class="calibre15">Wallace, bir doğabilimci ve bir düşünür olarak emek vermeye elli yıl daha devam etti, zaman zaman çok da başarılı oldu, ama maneviyatçılık gibi, evrenin başka yerlerinde de yaşam olabileceği gibi gizemli konulara merak sarınca bilim dünyasında giderek gözden düştü. Böylece evrim kuramı, aksini iddia eden de zaten olmadığından, yalnızca Darwin’in hanesine yazıldı.</p>

  <p class="calibre15">Darwin fikirleri yüzünden vicdan azabı çekmekten kendini hiç alamadı. Kendinden “Şeytan’ın Vaizi” diye bahsetti ve kuramını açıklamanın “bir cinayeti itiraf etmeye” benzediğini söyledi. Her şey bir yana, çok sevdiği dindar karısını derinden yaraladığının farkındaydı. Yine de elyazması denemesini kitap uzunluğunda bir yapıt haline getirmek üzere derhal işe koyuldu. Yapıtını geçici olarak <span class="calibre18">An Abstract of an Essay on the Origin of Species and Varieties through Natural Selection</span> (Doğal Seçme Yoluyla Türlerin ve Çeşitlerin Kökeni Üzerine Yazılmış Bir Denemenin Özeti) diye adlandırdı. Yayımcısı John Murray bu başlığı o kadar soğuk ve eğreti buldu ki, yalnızca beş yüz kopya basmaya karar verdi. Ama elyazması biraz daha ilgi çekici bir adla eline geçer geçmez, Murray oturup tekrar düşündü ve ilk baskı adedini 1.250’ye çıkardı.</p>

  <p class="calibre15"><span class="calibre18">On The Origin of Species</span> piyasaya çıkar çıkmaz ticari açıdan büyük başarı elde etti, ama eleştiri cephesinde durum biraz farklıydı. Darwin’in kuramı, çözümü zor iki sorunla karşı karşıyaydı. Lord Kelvin’in ayırmaya istekli olduğundan çok daha fazla zaman istiyordu ve fosil kanıtlarıyla hemen hiç desteklenmiyordu. Darwin’in daha düşünceli eleştirmenleri, kuramın açıkça öngördüğü ara geçiş formlarının nerede olduğu sorusunu yöneltiyorlardı ona. Madem ki durmadan yeni türler evrimleşmekteydi, fosil kayıtlarına geçmiş bir sürü ara form olmalıydı, ama yoktu.<a id="footnote8"></a><sup class="calibre21"><a href="#bookmark13">8</a></sup> Hatta, o zamanlar mevcut olan (ve sonra da uzun müddet değişmeyen) fosil kayıtları, meşhur Kambriyen patlama anına kadar hiç yaşam belirtisi göstermiyordu.</p>

  <p class="calibre15">Ama şimdi Darwin diye biri çıkmış, elinde hiç kanıt olmadığı halde, ilk denizlerin mutlaka bol bol yaşam barındırmış olması gerektiğini ve bunu sadece şimdilik keşfedememiş olduğumuzu, çünkü her nedense bu canlıların fosil olarak muhafaza edilmediğini iddia ediyordu. Başka türlü olmasına imkân yok, diye ısrar ediyordu Darwin. “Bu mesele şimdilik izahsız kalmak zorunda; ve burada benimsenen görüşlere karşı geçerli bir argüman olarak ileri sürülebilir,” diye dürüstçe hak veriyor, ama alternatif bir olasılığı dikkate almayı da reddediyordu. Açıklama olarak, özgün ama yanlış bir tahminle, belki de Prekambriyen denizlerin tortul birikimine elvermeyecek kadar berrak olduğu ve bu yüzden hiç fosil muhafaza edemediği gibi bir görüş bildiriyordu.</p>

  <p class="calibre15">Darwin’in en yakın arkadaşları bile onun bazı fütursuz savlarından yana rahatsızdılar. Cambridge’deyken Darwin’e ders veren ve 1831’de Galler’e yapılan bir jeoloji gezisine onu da götüren Adam Sedgwick, kitabın kendisine “keyiften çok kahır” verdiğini söylemişti. Ünlü İsviçreli paleontolog Louis Agassiz kuramı kötü bir varsayım diye kestirip atmıştı. Lyell bile “Darwin çok ileri gidiyor,” diye hayıflanmıştı.</p>

  <p class="calibre15">T. H. Huxley, Darwin’in büyük jeolojik zaman dilimleri konusundaki ısrarından hoşlanmıyordu, çünkü o bir saltasyonist (sıçramacı), yani evrimsel değişimlerin yavaş yavaş değil, aniden oluştuğu fikrine inananlardandı. Saltasyonistlerin (bu sözcük “sıçrama”nın Latince’sinden gelir) komplike organların ağır ilerleyen aşamalarla ortaya çıkabileceğini kabul etmelerine imkân yoktu. Hem zaten bir kanadın onda biri ya da bir gözün yarısı ne işe yarardı? Böyle organlar ancak bitmiş vaziyette ortaya çıkmaları halinde manalıydı onlara göre.</p>

  <p class="calibre15">Bu inanç Huxley gibi radikal görüşlü birinden pek beklenmeyen bir şeydi, çünkü ilk kez 1802’de İngiliz teolog William Paley tarafından öne sürülen ve tasarıma dayalı kanıt diye bilinen son derece muhafazakâr bir dinsel mefhumu çağrıştırıyordu. Paley’nin iddiasına göre, yerde bir cep saati bulursanız, daha önce hiç böyle bir şey görmüş olmasanız bile, onun zeki bir varlık tarafından yapılmış olduğunu bir bakışta anlardınız. Aynı şey, diye düşünüyordu Paley, doğa için de geçerliydi: Kompleksliği tasarımının kanıtıydı. On dokuzuncu yüzyılda güçlü bir nosyondu bu ve Darwin’in de huzurunu kaçırıyordu. “Gözün tasarımını aklıma getirdikçe sırtımdan soğuk soğuk terler boşanıyor hâlâ,” diye itiraf etti, bir dostuna yazdığı mektupta. Or/g/n’de, doğal seçmenin böyle bir organı aşamalı olarak üretebileceğini düşünmenin “akıl almaz derecede saçma göründüğünü peşinen kabul etmeliyim” diye hak veriyordu.</p>

  <p class="calibre15">Yine de, destekçilerinin sürekli itirazlarına rağmen, Darwin bütün değişimlerin yavaş ve aşamalı olarak gerçekleştiği konusundaki ısrarını sürdürmekle kalmadı. Or/g/n’in neredeyse her baskısında, evrimin devamı için gerekli gördüğü zaman miktarını kademe kademe yükseltti ve böylece fikirlerinin giderek gözden düşmesine neden oldu. Sonunda da, bilim adamı ve tarihçi Jeffrey Schwartz’a göre, “zamanın doğa tarihçileri vejeologları arasında artakalan yandaşlarının neredeyse bütün desteğini yitirdi.”</p>

  <p class="calibre15">Ne ilginçtir ki, Darwin kitabına On <span class="calibre18">The</span> Or/g/n <span class="calibre18">of Species</span> (Türlerin Kökeni Üzerine) adını verdiği halde, açıklayamadığı tek şey türlerin nasıl köklendiğiydi. Darwin’in kuramı bir türün nasıl daha güçlü, daha iyi ya da daha hızlı olabileceğini, yani nasıl daha iyi uyum sağlayabileceğini açıklayan bir mekanizma öneriyordu, ama bu mekanizmanın nasıl olup da yeni bir canlı türü yumurtlayabileceği konusunda hiç ipucu vermiyordu. İskoç bir mühendis olan Fleeming Jenkin bu sorunu ele alarak Darwin’in argümanında önemli bir hata yakaladı: Darwin bir nesilde ortaya çıkan her yararlı özelliğin sonraki nesillere aktarılacağına ve böylece türü güçlendireceğine inanıyordu.</p>

  <p class="calibre15">Jenkin, bir ana ya da babadaki olumlu bir niteliğin sonraki nesillerde dominantlaşmayacağına, tam tersine karma kalıtım yoluyla seyreleceğine dikkat çekti. Bir bardak suya viski döktüğünüz zaman, viskiyi sertleştirmez, hafifleştirirsiniz. Bu seyreltilmiş solüsyonu başka bir bardak suya dökerseniz, viskiniz daha da hafifler. Aynı şekilde, bir ana ya da baba tarafından aktarılan her olumlu özellik, müteakip çiftleşmeler yoluyla art arda sulandırılacak ve sonunda ondan eser kalmayacaktır. İşte bu yüzden, Darwin’in kuramı bir değişim değil, istikrar reçe<span style="text-indent: 1.5em; font-size: 1em; line-height: 1.2;">tesiydi. Arada bir şansı yaver gidenler çıkabilirdi tabii, ama doğanın her şeyi sabit bir sıradanlığa geri döndüren genel dürtüsü karşısında çok geçmeden yok olurlardı. Doğal seçme yasasının işleyebilmesi için, farkına varılmamış, alternatif bir mekanizmanın var olması gerekiyordu.</span></p>

  <p class="calibre15">Çözümün 1.200 kilometre ötede, Orta Avrupa’nın sakin bir köşesinde, Gregor Mendel adında çekingen bir keşiş tarafından bulunmakta olduğundan ne Darwin’in, ne de başka birinin haberi vardı.</p>

  <p class="calibre15">Mendel 1822’de, şimdiki Çek Cumhuriyeti’nde, Avusturya Imparatorluğu’nun geri kalmış bir bölgesinde yaşayan mütevazı bir çiftçi ailesinin çocuğu olarak dünyaya geldi. Ders kitapları onu bir zamanlar, çoğu kere şansının yardımıyla buluşlar yapmış, manastırın mutfak bahçesinde bezelye bitkileriyle oyalanırken ilginç birtakım kalıtımsal özellikler fark etmiş, basit ama gözlemci bir taşra keşişi olarak tasvir ederdi. Oysa Mendel eğitimli bir bilim adamıydı. Olmütz Felsefe Enstitüsü’nde ve Viyana Üniversitesi ’nde fizik ve matematik öğrenimi görmüştü. Elini attığı her işe bilimsel disiplin getirirdi. Dahası, 1843 ’ten itibaren yaşadığı Bmo’daki manastır, bir eğitim kurumu olarak tanınırdı. Yirmi bin kitaplık bir kütüphanesi ve köklü bir bilimsel araştırma geleneği vardı.</p>

  <p class="calibre15">Deneylerine başlamadan önce Mendel, kontrol numunesi olarak yedi çeşit bezelye yetiştirmeye iki senesini ayırdı, çünkü onların doğru ürediğine emin olmak istiyordu. Sonra, tamgün çalışan iki asistan yardımıyla, 30.000 bezelye bitkisinin tohumlarını tekrar tekrar çaprazlayıp melez bitkiler üretti. Çok ince ve son derece külfetli bir işti bu: Tesadüfi çapraz-döllenmelerin oluşmasını engellemeleri, tohumların, tohum zarflarının, sapların ve çiçeklerin gelişim ve görünümündeki en ufak değişikliği kaydetmeleri gerekiyordu. Mendel ne yaptığını biliyordu.</p>

  <p class="calibre15"><span class="calibre18">Gen</span> kelimesini hiç kullanmadı. Bu terim ancak 1 913’te, İngilizce bir tıp sözlüğünde icat edildi. Ama <span class="calibre18">dominant</span> (baskın) ve <span class="calibre18">resesif</span> (çekinik) terimleri Mendel’in buluşuydu. Her tohumun, biri dominant, biri resesif olmak üzere iki “faktör” ya da onun tabiriyle “element” içerdiğini ve bu faktörlerden oluşan kombinasyonların tahmini mümkün kalıtım modelleri ürettiğini saptamıştı.</p>

  <p class="calibre15">Sonuçlarını kesin matematiksel formüllere aktardı. Mendel bu deneylerle toplam sekiz sene uğraştıktan sonra sonuçlarını çiçekler, mısır ve diğer bitkiler üzerinde yaptığı benzer deneylerle doğruladı. Belki tek kusuru, yaklaşımında <span class="calibre18">fazla</span> spesifik olmasıydı. Nitekim, bulgularını 1865’te Bmo’daki Doğa Tarihi Derneği ’nin Şubat ve Mart toplantılarında açıkladığı zaman, orada bulunan yaklaşık kırk kişi onu kibarca dinledi, ama belli ki hiç etkilenmedi. Halbuki bitki yetiştiriciliği birçok üye için son derece pratik bir ilgi alanıydı.</p>

  <p class="calibre15">Bildirisi yayınlandığı zaman Mendel, İsviçreli botanikçi Karl-Wilhelm von Nâgeli’ye heyecanla bir kopya gönderdi. Çünkü Nâgeli’nin desteği, kuramının geleceği açısından az çok hayati bir önem taşıyordu. Nâgeli ne yazık ki Mendel’in bulguladığı şeyin önemini kavrayamadı. Mendel’e tımakotunu denemesi<span style="text-indent: 1.5em; font-size: 1em; line-height: 1.2;">ni önerdi. Mendel itaatkârca Nâgeli’nin dediğini yaptı, ama tımakotunun kalıtım çalışmaları için gereken temel özelliklerden hiçbirine sahip olmadığını çabucak anladı. Nâgeli’nin bildiriyi dikkatle okumadığı, hatta belki de hiç okumadığı çok açıktı. Hevesi kınlan Mendel, kalıtımsallığı araştırmaktan vazgeçti ve hayatının geri kalan kısmını göz alıcı bitkiler yetiştirerek ve arılan, fareleri, güneş lekelerini ve daha pek çok şeyi inceleyerek geçirdi. Sonunda manastırın başrahipliğine atandı.</span></p>

  <p class="calibre15">Mendel’in bulguları kimi kaynaklarda ima edildiği kadar yaygın bir ihmale uğramadı. Çalışmaları, o zamanlar şimdi olduğundan daha hatırı sayılır bir bilimsel düşünce kaynağı olan <span class="calibre18">Britannica Ansiklopedisi'nde</span> çok geniş yer buldu ve Alman Wilhelm Olbers Focke’nin önemli bir bildirisinde defalarca bahsi geçti. Aslına bakarsanız, Mendel’in fikirleri bilimsel düşünce denizinin dibine asla tamamen çökmediği, hep yüzeyde kaldığı içindir ki, dünya onlara hazır olduğunda bu kadar kolay bulunup kurtarılabildiler.</p>

  <p class="calibre15">Darwin ile Mendel, farkında olmadan el ele vererek, yirminci yüzyılın bütün yaşam bilimlerine zemin hazırladılar. Darwin tüm canlı varlıkların akraba olduğunu ve hepsinin “tek bir ortak atadan” zamanla çeşitlenerek ortaya çıktığını anlarken, Mendel’in çalışmaları bunun nasıl olabildiğini açıklayan mekanizmayı temin etti. Bu iki adam isteseler kolaylıkla yardımlaşabilirlerdi. Mendel’in elinde <span class="calibre18">Origin of Species'in</span> Almanca bir baskısı vardı ve kitabı okuduğu da bilindiğine göre, çalışmasının Darwin’inkine uygulanabilirliğini fark etmiş olmalıydı. Ama görünüşe bakılırsa onunla temasa geçmek için hiçbir girişimde bulunmadı. Öte yandan Darwin’in de Focke’nin prestijli bildirisini incelemiş olduğu biliniyor. Demek ki Mendel’in bildiride defalarca bahsi geçen çalışmasından haberdardı, ama o da bunu kendi çalışmasıyla bağlantılandırmadı.</p>

  <p class="calibre15">Herkes insanların maymunlardan türediği görüşünün Darwin’in argümanında yer aldığını zanneder, halbuki onun tek bir kinaye dışında hiçbir sözünde böyle bir iddia yoktu. Buna karşın, Darwin’in kuramlarında insanın gelişimine ilişkin imalar görmek için hayal gücünüzü fazla zorlamanız gerekmezdi, nitekim bu imalar derhal tartışmalara yol açtı.</p>

  <p class="calibre15">Dananın kuyruğu, 30 Haziran 1860’ta, Oxford’daki İngiliz Bilim Geliştirme Demeği’nin bir toplantısında koptu. Huxley bu toplantıya katılmaya <span class="calibre18">Vestiges of the Natural History of Creation’vn</span> yazarı Robert Chambers tarafından teşvik edilmişti, ama Chambers’ın o tartışmalı kitapla bağlantısından hâlâ habersizdi. Darwin her zamanki gibi orada değildi. Toplantı Oxford Zooloji Müzesi’nde gerçekleşiyordu. Binden fazla insan salonu hıncahınç doldurmuş, yüzlercesi kapıdan geri çevrilmişti. İnsanlar çok büyük bir olay çıkacağını biliyorlardı, ama ön<span style="text-indent: 1.5em; font-size: 1em; line-height: 1.2;">ce New York Üniversitesi’nden John William Draper adında, insanın uykusunu getiren bir konuşmacının “Bay Darwin’in Görüşleri Işığında Avrupa’nın Entelektüel Gelişimi” konusunda iki saatlik bir açılış konuşması yapmasını beklemek zorundaydılar.</span></p>

  <p class="calibre15">Nihayet, Oxford Piskoposu Samuel Wilberforce söz aldı. Wilberforce, ateşli bir anti-Darwinci olan Richard Owen tarafından önceki akşam evinde ziyaret edilmiş ve geniş bir brifingle aydınlatılmıştı (ya da genelde böyle olduğu varsayılır). Sonu kargaşayla biten hemen her olayda olduğu gibi, salonda neler olup bittiği konusunda birbirinden çok farklı rivayetler vardır. En popülerlerinden birine göre, Wilberforce hızını alamayıp alaycı bir gülümsemeyle Huxley’ye döndü ve maymunlarla akrabalığının büyükanne tarafından mı yoksa büyükbaba tarafından mı geldiğini sordu. Bu söz kuşkusuz şaka yollu söylenmişti, ama buz gibi bir meydan okuyuş olarak algılandı. Huxley, kendi ifadesine göre, yanındakine dönüp “Tanrı onu ellerime düşürdü işte,” diye fısıldadıktan sonra, iştahla ayağa kalktı.</p>

  <p class="calibre15">Öte yandan, Huxley’nin sinirden tir tir titrediğini anımsayanlar da var. Her halükarda Huxley, ciddi bilimsel tartışmalara sahne olması gereken bir mecliste nüfuzunu cahilce zırvalamak için kullanan birinin akrabası olmaktansa bir maymunun akrabası olmayı yeğleyeceğini söyleyerek karşılık verdi. Bu çıkış, Wilber-force’un makamına hakaret olduğu kadar, skandal yaratacak bir terbiyesizlikti. Ortalık bir anda karıştı. Lady Brewster diye bir kadın bayıldı. Yirmi beş yıl önce Darwin’le birlikte <span class="calibre18">Beagle</span> yolculuğuna çıkan Robert Fitzroy elindeki Kutsal Kitap’ı havaya kaldırıp, “Kitap, Kitap,” diye bağırarak salonda dolaştı. (Yeni açılan Meteoroloji Müdürlüğü’nün yöneticisi sıfatıyla fırtınalar hakkında bir bildiri sunmak için oradaydı.) İşin ilginç yam, sonradan ikisi de diğerini kışkırttığını iddia etti.</p>

  <p class="calibre15">Darwin maymunlarla akrabalığımıza olan inancını nihayet 1871 ’de <span class="calibre18">The Descent of Man</span> (İnsanın Türeyişi) adlı yapıtında açığa vurdu. Bu cesaret isteyen bir iddiaydı, çünkü fosil kayıtlarında böyle bir mefhumu destekleyen hiçbir şey yoktu. Zamanın bilinen yegâne insan kalıntıları, Almanya’dan çıkarılan meşhur Neandertal kemikleri ve kaynağı meçhul birkaç çene kemiği parçasıydı, ki birçok saygın otorite onların eskiliğine bile inanmayı reddediyordu. <span class="calibre18">The Descent of Man</span> kesinlikle daha tartışmalı bir kitaptı, ama yayınlandığı sıralar dünya eskisi kadar kolay heyecanlanmaz olmuştu ve kitaptaki iddialar çok büyük çıngar kopartmadı.</p>

  <p class="calibre15">Bununla birlikte Darwin, son yıllarından çoğunu, doğal seçmeye dokunmadan teğet geçen farklı projelerle uğraşarak geçirdi. Tohumların kıtalar arasında nasıl yayıldığını anlayabilmek için kuş pislikleri toplayıp muhteviyatlarını incelemeye şaşılacak derecede uzun vakitler ayırdı. Solucanların davranışlarını da yıllarca inceledi. Deneylerinden birinde solucanlara piyano çalıyordu: eğlensinler diye değil tabii, ses ve titreşimin onlar üzerindeki etkisini incelemek için. Solucanların toprak verimi açısından ne hayati bir önem taşıdığını anlayan ilk kişi oldu. “Dünya tarihinde bu denli önemli bir rol oynamış başka çok fazla hayvan bulunduğuna şüpheyle bakılabilir,” diye yazdı, bu konudaki başyapıtı olan ve aslında <span class="calibre18">On The Origin of Species'âen</span> çok daha büyük ilgi gören <span class="calibre18">The Formation of Vegetable Mould Through the Action of JVorms’da</span> (Solucanların Etkinliğiyle Bitkisel Küf Oluşumu, 1881). Diğer kitapları arasında, <span class="calibre18">On the Various Contrivances by Which British and Foreign Orchids Are Fertilised by Insects</span> (İngiltere ve Başka Ülkelerdeki Orkidelerin Böcekler Aracılığıyla Döllenme Yolları Üzerine, 1862), piyasaya çıktığı gün neredeyse 5.300 satan <span class="calibre18">Expressions of the Emotions in Man and Animals</span> (İnsan ve Hayvanlarda Duyguların İfadesi, 1872), aynı kavrayışlarla yola çıkmadığı halde, Mendel’in çalışmalarına akıl almaz derecede yakınlaştığı <span class="calibre18">The Effects of Cross and Self Fertilization in the Vegetable Kingdom</span> (Bitkiler Dünyasında Çapraz ve Kendi Kendine Döllenmenin Etkileri, 1876) ve son kitabı <span class="calibre18">The Power of Movement in Plants</span> (Bitkilerde Hareket Gücü) sayılabilir. Bütün bunlara ek olarak, yakın akrabalar arasındaki çiftleşmelerin sonuçlarını incelemek için de olağanüstü gayret sarf etti, çünkü bu onun özel ilgi alanına giriyordu. Öz yeğeniyle evli olan Darwin, çocuklarında ortaya çıkan birtakım fiziksel ve zihinsel arazların aile ağacındaki çeşitlilik eksikliğinden kaynaklanıyor olabileceğinden şüphelenmişti.</p>

  <p class="calibre15">Darwin hayatı boyunca sık sık onurlandırıldı, ama asla <span class="calibre18">On The Origin of Species</span> ya da <span class="calibre18">The Descent of Man</span> için değil. Royal Society onu en prestijli ödülü olan Copley Madalyası’na evrim kuramlarından dolayı değil, jeoloji, zooloji ve botanik alanlarındaki başarılarından dolayı layık görmüştü. Linnaean Society de aynı şekilde, Darwin’in radikal fikirlerini benimsemediği halde, onu seve seve onurlandırmıştı. Darwin, Westminster Abbey’ye (Newton’ın yanına) gömülmesine karşın, asla Sir unvanıyla ödüllendirilmedi. Nisan 1882’de Down’da öldü. İki sene sonra da Mendel hayata gözlerini yumdu.</p>

  <p class="calibre15">Darwin’in kuramı ancak 1930’larda ve 1940’larda, biraz ukalaca bir anlayışla Modem Sentez diye adlandırılan rafine bir kuramın geliştirilmesiyle geniş çapta kabul gördü. Bu kuram Darwin’in fikirlerini Mendel’inkilerle ve başkalarınınkilerle birleştiriyordu. Mendel’in değeri daha erken anlaşılmakla birlikte, takdir edilmek ona da ölümünden sonra nasip oldu. 1900’de Avrupa’da birbirinden habersiz çalışan üç bilim adamı Mendel’in çalışmalarını hemen hemen aynı anda yeniden keşfetti. Neyse ki içlerinden biri (Hugo de Vries adında bir Hollandalı) Mendel’in fikirlerini kendine mal etmeye kalktı da, bir rakibi çıkıp bu başarının&nbsp;<span style="text-indent: 1.5em; font-size: 1em; line-height: 1.2;">gerçek sahibinin unutulmuş bir rahip olduğunu cümle âleme ilan etti.</span></p>

  <p class="calibre15">Dünya buraya nasıl geldiğimizi ve nasıl ürediğimizi anlamaya neredeyse hazırdı, ama biraz daha zamana ihtiyaç vardı. Yirminci yüzyıl başlarında ve sonra da uzunca bir müddet daha, dünyanın en akıllı bilim adamlarının bile bebeklerin nereden geldiğini doğru dürüst açıklayamadıklarını düşünmek hayret verici doğrusu.</p>

  <p class="calibre15">Üstelik bunlar, sizin de hatırlayacağınız gibi, bilimin son noktaya neredeyse vardığı görüşünü savunan adamlardı.</p>

  <p class="calibre15"><a id="bookmark2"></a><a href="#footnote1">1</a></p>

  <p class="calibre15">Mesela insanlar, eucarya (ökaryotlar) domain’inden, animalia (hayvanlar) âleminden, chordata (kordalılar) filumundan, vertebrata (omurgalılar) altfilumundan, mammalia (memeliler) sınıfından, primatlar (maymunlar) takımından, hominidae (insansılar ya da insangiller) familyasından, <span class="calibre18">Homo</span> cinsinden, <span class="calibre18">sapiens</span> türündendir. (Aldığım bilgiye göre, cins ve tür adlarını italik yazmak âdettenken, daha yüksek bölümler için böyle bir standart yoktur.) Bazı taksonomi uzmanları, kabile, alttakım gibi başka altbölümlere de yer verirler.</p>

  <p class="calibre15"><a id="bookmark3"></a><a href="#footnote2">2</a></p>

  <p class="calibre15">Filum ya da cins gibi zoolojik kategoriler için genel olarak kullanılan sözcük.</p>

  <p class="calibre15"><br /></p>

  <p class="calibre15"><a href="#dip51" id="ack51">51</a><br /></p>

  <p class="calibre15">akar: kene ve uyuzböceği gibi, organik maddelere dadanan, çok küçük, örümceğimsi böceklerin ortak adı. (ç.n.)</p>

  <p class="calibre15"><a id="bookmark4"></a><a href="#footnote3">3</a></p>

  <p class="calibre15">Hijyenle ilgili bazı hususlarda iyileşeceğimize kötüleşiyoruz aslında. Dr. Maunder, yeni çıkan makine deteıjanları sayesinde çamaşırların düşük sıcaklıklarda yıkanmaya başlanmasının böcekleri çabucak üremeye sevk ettiğine inanıyor. Şöyle diyor: “Bitli giysileri düşük sıcaklıklarda yıkarsanız, sadece daha temiz bitieriniz olur.”</p>

  <p class="calibre15"><a id="bookmark7"></a><a href="#footnote4">4</a></p>

  <p class="calibre15">Üstelik gelişim süreci içinde oldukça fazla hücre kaybı olur, dolayısıyla kaç hücreyle ortaya çıktığınız aslında yalnızca bir tahminden ibarettir. Başvurduğunuz kaynağa bağlı olarak bu sayı büyük ölçülerde farklılık gösterebilir. On bin trilyon (ya da on katrilyon), Margulis ile Sagan’ın <span class="calibre18">Microcosmos</span> adlı kitabından alınmış bir rakamdır.</p>

  <p class="calibre15"><a id="bookmark8"></a><a href="#footnote5">5</a></p>

  <p class="calibre15">Leeuwenhoek tanınmış bir diğer Felemenkli şahsiyet olan ressam Jan Vermeer’in yakın dostuydu. Önceleri yetenekli ama dikkat çekmeyen bir ressam olan Vermeer, ışık ve perspektifteki dillere destan ustalığını 1660’ların ortalarında ansızın geliştiriverdi. Asla kanıtlanamamış olsa da, onun bir camera obscura (görüntünün izdüşümünü bir lens içinden geçirerek yassı bir yüzeye düşürmeye yarayan karanlık kutu) kullandığından uzun müddet şüphelenildi. Ölümünden soma Vermeer'in özel eşyaları arasından böyle bir aygıt çıkmadı, ama tesadüfbu ya, Vermeer’in vasiyet hükümlerini yerine getiren kişi Antoni van Leeuwenhoek’ten başkası değildi, zamanın en ketum mercek yapımcısı yani.</p>

  <p class="calibre15"><a id="bookmark11"></a><a href="#footnote6">6</a></p>

  <p class="calibre15">Tarihte uğurlu bir gün: Aynı Kentucky’de Abraham Lincoln doğmuştu.</p>

  <p class="calibre15"><a id="bookmark12"></a><a href="#footnote7">7</a></p>

  <p class="calibre15">Darwin yazarın kimliğini doğru tahmin eden birkaç kişiden biriydi. Darwin’in tesadüfen Chambers’ı ziyaret ettiği bir gün, Vestiges’ın altıncı baskısının protokol kopyası Chambers’ın eline ulaştı. Chambers, Darwin’in yanında tashihleri büyük bir dikkatle gözden geçirerek yakayı ele verdi, ama iki adam bu konuyu aralarında konuşmadılar anlaşılan.</p>

  <p class="calibre15"><a id="bookmark13"></a><a href="#footnote8">8</a></p>

  <p class="calibre15">Tesadüfen 1861’de, ihtilafın ayyuka çıktığı bir dönemde, Bavyera’da antik bir <span class="calibre18">Archaeopteıyx’in</span> kemikleri işçiler tarafından bulununca, tam da böyle bir kanıt elde edilmiş oldu. <span class="calibre18">Archaeopteryx</span> yarı-kuş yarı-dinozor bir yaratıktı. (Kuşlara özgü tüyleri vardı, ama aynı zamanda dişleri de vardı.) Bu gayet etkileyici ve faydalı bir buluştu ve önemi çok tartışıldı, ama tek bir keşfin belirleyici olması beklenemezdi.</p>

  <p class="calibre15"><a href="#dip50" id="ack50" style="font-size: 1em; line-height: 1.2;">50</a>&nbsp;</p>

  <p class="calibre15">İngilizce' &nbsp;de &nbsp;fornication zina anla mına gelir. ( &nbsp;ç.n.)<br /></p>
</body>
</html>
