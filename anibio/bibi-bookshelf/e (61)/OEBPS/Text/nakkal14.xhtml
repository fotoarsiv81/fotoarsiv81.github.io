<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Giyotinli Labirent - Arif Kaptan</title>
  <link href="../Styles/Fontlar.css" rel="stylesheet" type="text/css" />
  <link href="../Styles/Nakkal.css" rel="stylesheet" type="text/css" />
</head>

<body>
  <p><br />
  <br /></p>

  <p style="text-align: center;"><span style="font-weight: bold;"><img alt="" src="../Images/sizofren.jpg" /><br /></span></p>

  <p><br /></p>

  <h1 id="heading_id_2" style="text-align: center;"><span style="font-weight: bold;">Şizofrenin</span><br /></h1>

  <p><br />
  <br /></p>

  <p>-Yeni iş ne olabilir? Ne olabilir? Ne gibi konular? Çok kısa bir öykü veya uzun bir şiir mi olsa?</p>

  <p>Dergilerde yazılan yazılar karın doyurur mu?</p>

  <p>-Karın doyurmak için bilinen işlerden birini yapmak zorundasın. Dergi; çevre ve grup demektir.</p>

  <p>Konu ve tarz belirlenip ortak çalışma ve görsel toplantılar gibi eylemler içerir. Kendi yazılarından ve yorumlarından oluşan bir repertuar demek.</p>

  <p>-Kitap yazmadan önce günlük yazılar yazabilirim. Konu; cinsellik, uyuşturucu, ideolojik açmazlar felsefi ve sanatsal saplantılar çağa ilişkin kavramlar olabilir.</p>

  <p>-Konunun ele alınışı felsefi boyutlarda olmalı. Aşk, vahşet ve tutku türü anlayışları da incelemeli.</p>

  <p>-Sadece beynin ritimlerini ele almak tek taraflı ve yaşamsal olmayan bir tarz olabilir. Vücudun ritmi ve cinsellik konuları da işlenmeli.</p>

  <p>-Uyuşturucu bu açıdan ele alınırsa, sonuçlar değişik olabilir. Bireyi çözümsüzlüğe ve grup içinde yok olmaya itebilir.</p>

  <p>-Grup aktivitesinden başka şansı olmayan kişilerle gerçek ilerleme yapılamaz.</p>

  <p>-Her zaman bireysel elenmeler, intiharlar veya çöküşler yaşanır.</p>

  <p>-Timsah gözyaşlarına gerek yoktur. Bu türden pasifize gruplar bireyi destekledikleri ölçüde yararlı olabilirler. Yoksa, bir sığınak halini alırlar ki zararlı bile olabilirler.</p>

  <p>-Her ne kadar ekonomik ve sosyal durum izin vermezse de bireysel yükselişler gereklidir. Ve kişi, tam bir güvensizlik içinde kendine güvenmelidir. Her birey, bunun dengesini kendi kurmalıdır ki kendini tanısın.</p>

  <p>-Yardıma muhtaç birinin ihtiyacı matematiksel olarak paylaşımcı değil, isteyici ve alıcı karakterde olmalıdır. Yardım eden ise, paylaşım düşüncesiyle eylemini pekala taçlandırabilir.</p>

  <p>Bu da ona gönül huzuru verecektir.</p>

  <p>-Paylaşım adıyla sığınmacı anlayışlar. Bu benim de çoğu zaman yaptığım bir iş. Şu anda bile.</p>

  <p>Sığınma ve dilenmenin mantık teorisi olarak, yaptığım işin aslı bireyin yükünü hafifleten bir ahlak anlayışıdır.</p>

  <p>-Verdiği için de almaya hak kazanacaktır. Dilendiği için değil kazandığı için olmalı.</p>

  <p>-Kısa arkadaşlık ve dostluklar duyguları törpülemez.</p>

  <p>-Ve suistimaller olmaz. Bu durum uzun sürmez. Alan kişinin bunu almaması yönünde çabasını gerektirir.</p>

  <p>-Bilinegelen yardımlaşma ve paylaşım düşünceleri sahte ve züppecedir. Gerçek olanı ihtiyacı olanlar bilir. İhtiyacı olmayan bir kişinin bunun teorisi ile ilgilenmesi aptalcadır.</p>

  <p>-Teoriler yaşamın bir biçimini öğütler. En temel güdü de yaşamaktır. Yaşamın tek biçiminde demirleyenler teorilerini değiştirmek yoluyla sahtekarlık yaparlar. Oysa, yaşam biçimin değişmedikçe değişen bir teoriye ihtiyacın yoktur.</p>

  <p>-Züppe! Hiçbir teori yanlış değildir, sadece konumunu izah eder. Tamam mı züppe!..</p>

  <p>-Züppeliğin bu derece yaygın olduğu bu ortamlarda, ihtiyacımız olan şey teori zenginliği değil yaşam zenginliğidir.</p>

  <p>-Bilinen şey fikirlerin değil insanların değiştiğidir. Fikirler kendini yaşatan alt grupları olduğu sürece değişmez ve kalır. İnsanlar bu fikirden şu fikre geçerler. Aynı zamanda yaşam olarak da tabi.</p>

  <p>-Bireyin kendi başına bir fikir olduğu durumlar yok mudur? Vardır...</p>

  <p>-Paylaşma ve yardımlaşmanın gücü parçalanmaya kadar sürer. Herkes gelecek yaşam için gerekli değerleri burada oluşturur ve redlerini belirler.</p>

  <p>-Ve bireysel istek saldırıya geçer. Birey grubu aşmış yeni bir paylaşma, yardımlaşma önermektedir.</p>

  <p>-Yaşarsa kazanır. Ölüm kaybediştir.</p>

  <p>-Bir şey zorsa alternatifi çoktur. Kolaysa tek gibidir.</p>

  <p>-Tek bir görüntüde sonsuz gerçeklik her bir insan demektir.</p>

  <p>-Yazı tura atmaya paran yoksa tek alternatif kadın demektir.</p>

  <p>-Değişik uğraşlar var beynini parçalaman için. Neden en zorunu ve en uygulanamaz olanı seçiyorsun. Belki de kaybetmek için oynuyorsun. Çünkü gelecekte hayat üzerine oynanmış tüm oyunlar kaybetmek sonucuna endekslidir. Bu anlamda hayat kaybedilmek için yaşanır.</p>

  <p>Sonuç elimizdeki hayatı kaybetmekse bunu sonsuz güzellikte ve sıklıkta harcamalıyız. Her anını yaşamanın doluluğundan bomboş düzlüklere varıncaya kadar. Ritim oldukça değişkendir. Sık sık yeni kararlarla yönlenir, fakat yol tektir ve varış kesindir.</p>

  <p>-Birisi iki nokta arasındaki mesafeye yol denir, dedi.</p>

  <p>-Yön ise ana planda başlangıçtan sonuca doğru bilinir. Vücut bir an önce sonuca varmak için çabalar. Bilinç ise yönü kararlarla değiştirerek sonuca ulaşmayı erteler gibi görünür. Bu yol düz bir hat da olsa, inişli çıkışlı bir grafik de olsa sonuca varan bir yoldur.</p>

  <p>-Düz bir çizgi çekmektense grafiği tercih ederiz. Ve deriz ki; En kestirme yol bildiğin yoldur.</p>

  <p>Yoldan çıkmış olmak yoktur.</p>

  <p>-Sapılan her köşe yeni açmazlarla devam eder. Sonucu bulamayan fareler engellere çarparlar ve çıkmazlara girerlerse zeki olmadıkları ve hatta, aptal oldukları varsayılır. En kestirme ve en çabuk sonucu bulan zekidir belli ki.</p>

  <p>-Fakat fare sonucu biliyorsa, umutsuzca neden denemesin çıkmazları, açmazları son kertesine kadar.</p>

  <p>-Kurguyu kaybedersen her engel kahreder, konuyu kaybedersen düz bir çizgi olursun. Hayatı, çıkmazları yaşa. Yaşa ki kahredesin. Fakat bil ki sonuçta sadece bir çizensin.</p>

  <p>-Adam konuya eviyle başlamış , bakalım nerede bulacak soluğu.</p>

  <p>-Bir çırpıda bütün evi anlatmış ayrıntısıyla bu tarz bence iyi değil. Konuya bir saksıdan dalıp kiremitten çıkabilirdi. Evle ilgili nesnelere değil, anılara olaylara hatırlatmalara veya haricen bir konuya girebilirdi. Bir evin bacasından başlayıp, diğer bir evle duvar aralığına girerken bütün kısımları anlatıp kapıyla bitirmek gibi..</p>

  <p>-Aslında bütün sorun kapıyla ilgili anlatmak isteğimdir.</p>

  <p>-Buna uygun tarz, derin dipnotlardan soluklanıp taze ve sığ bir kıyıda oyalanmak ve anında dipsiz bir kuyuya düşüp dar bir dehlizden geçerek bir mağaranın alanlığında konuklanmak olabilir.</p>

  <p>-Çok keyifli ve üstelik tehlikesiz.</p>

  <p>-Buna cesaret denmez şans ve dayanıklılık denir. Kişi içinde olduğu şeyin tehlikelerinden korku duymaz. Çeken dipsiz kuyular bir alana açılır. Korku anlamsızdır. Dönüşü olmayan bir yolculuğa girdiysen; korku yerini yön aramaya bırakır. Tek hedef vardır, sonunu bulmak.</p>

  <p>Kendince birçok son yazabilirsin. Önemli olan boyutunu bilmek, hareketini ve kütleni korumaktır.</p>

  <p>-Konuya kapıyla başlasam mı, ne dersin?</p>

  <p>-Gidişatın sonuçlarını hayal ederek değişik sonuçlar üzerinde kurgu yaparak yaz. Yaz ki roman olsun, ya da bütün değişik sonuçları yaşayan ama aslında ölmüş olan bir ihtiyardan bahset. Öldükten sonra olabilecek sonuçlar üzerinde şansını zorlayan bu ihtiyar bunak, aslında bir roman kahramanıdır. Her şey onunla ilgili olup düşündükleri veya yaşadıklarıdır. Bir liman kentinin ıslak sokaklarında tükenen bir ihtiyarken aynı zamanda güzel bir çiftlik evinde oturup, köylü kadınları baştan çıkarmaya çalışan uçuk bir ihtiyardır.</p>

  <p>-Bir anda elde edilen para veya parasızlık gibi...</p>

  <p>-Barlar eğlence ve umut yerleridir, yabancılar hep umut taşırlar. Macera sıradan, vazgeçilmezdir.</p>

  <p>Umutsuz, parasız ve çaresizler umut, para ve macera ararlar. Hiçbiri yoktur!..</p>

  <p>-Sadece orada olmaları bir gerçekliktir ve kolonileri yaşamaya devam eder.</p>

  <p>-Fırtınalı beyinler her şeyi yaşar ve sanat bu beyinlerde yükselir. Fakat hiçbiri sonuç alıcı değildir. Zaman geçer, parayı ve macerayı gerçek olarak bulanlar, umutsuz parasız yok olup ölenler veya amaçsız bir yöne hareket edenler bir noktadan ayrılan oklar gibi değişik yönlerde vücut bulurlar.</p>

  <p>-Nokta artık bir geçmiştir ve bir daha yaşanamaz.</p>

  <p>-Değer burada ortaya çıkar ve onu yaşayanlara asla yaramaz. Değeri yaşayanlar değeri kullanamaz ona sahip olamazlar. Öyleyse kazanç, yarattığın değere sahip olmaktır.</p>

  <p>-Bu ihtiyarı köylü kadınlarıyla çeneleşirken görmek çok hoşuma gidecek ve ben çok güleceğim.</p>

  <p>-Bu sunakta tadınca aşkı eğil de bir bak umudun kaderine. Az değil hani, zor gelecek düşler dünyasından ayrılmak. Gözler çizgi bulutlar kaygısız, damla damla sarar bedeni gökyüzündeki sağanak. Renkler tadınca, ışık sararmakta mı ne? Düşünür, düşünceye saplanmış bıçak; soğuk, durağan ve anlamsız. Gürler, sakinleşir kokuşurken toprakta kök salmış bitki. Sarı otlarla bezenmiş yamaçlarda çalışır insanlar, eğilmiş iki büklüm saygı gösterirler toprağa. Tanrı’nın habercisi bir ok gibi düşer ve hareketlenen otlar ritmik bir dansın girdabına sokar her şeyi ve gümüş rengi süslü vazo durur ortalık bir yerde. Kum tepelerinden süzülen kızıllık, yaradan sızan lav, köpürür merakla yoklar çakıl taşlarını ve yükselti kayalıkları. Şimdi ölümün sivri oklarına güdümlü bu yaşam, öyle ki en ücra köşelerde bile bulur devşirir zaman. Koridorlar, kalabalıklar, gelgit halinde kabaran dalgalar, kaderi çizen ay yoktur artık, yoktur! Sıyrılıp kopamazsan dünyandan rahat tut gönlünü, Kasımdayız tam bir sene olacak. Kırmızı zeminde oynaşan siyah çizgiler örgülü saçlardan sıyrılmış özgür taneciklerdir. Ve soluksuz ve sakin Kara Kuş bir şarkı çınlatır.</p>

  <p>-Umut kaynar kapakta, uyum başlar sokakta yaşam ağlar, ağlar altında. Yüzümde solan ışık yakamozlar sarmalar okyanus dibi gibi beynimdeki dalgalar. Işık ve siyahlık ritmin girdabında aşk, gelgit halinde bir fırtına. Çıplak tenimde düşümde beyazlar içindeki kadın.</p>

  <p>-Sabret, derin sularda göğe susamışlık, sancılar, tutkular, tütsüler, kör beynimde umutlar; aşk...</p>

  <p>-Bu kapakta pişti hayat koptu bağlar, altı da üstü de yoktu, umut yoktu damarlarımda. Ve solan bir ışık dumanlar altında neye yarardı kararlar, altı da üstü de yoktu. Anladım. Uçup gitmişti limon yeşili gerçek. Durdu trafik, saatler yanmıyor; ışıklar düşünceler... Karaköy’de, iskelede vapurlar.</p>

  <p>-İşte böyle dostum, oturup bu kafayla yazı yazmak lazım. Yapılması gereken işler mi? Şimdi sırası değil, hayat bağladı onları. Düşünmek, düşünmek düşünmek anlamsız gibi geldi bana. Şimdi, Çay içelim, çay içelim, dedi birisi. Uygun taksitlerle güne geldik belli..</p>

  <p>-Bu gün hiç de keyifsiz değilim diye başlamak isterdim. Niye mi? Ben de bilemem, başla işte bir şeye. Borçlarım var ödenecek, işlerim var düzelecek. Bakın, bakın ne kadar da doluyum. Hayat için çok şey yapmış olmalıyım.</p>

  <p>-Oof, yine sıkıntı verdi her şey. Coşku bana göre değil.</p>

  <p>-Bakın, bakın hayat için ne çok şey de yapmışım. Yıllar sonra, sırtımda bir parka ayaklarımda bot; izbe bir bodrum, ekonomi yok. Durum bombok. Ne yapsam ne etsem çözüm yok. Endişeler diz boyu yokluklar, sevgilim terk etti desem yalan olur.</p>

  <p>-Boş ver, aldatma kendini, yoksan zaten sorun yok.</p>

  <p>-Koca bir yıl daha geçti. Boş sayılmaz ama ne çare. Çalışmak ve yaşamak bütün derdim bu. Yok artık umutlar başarılar, gerilerde kaldı. Mahkumum yıllara, yaşanacak.</p>

  <p>-Toplumun insan tüketme kanallarında açılımlarını zorlayarak şiir mi-öykü mü konusundaki çizgiyi oportünistçe kalınlaştırıp, altı çizilmiş beylik laflarla koyulaştırmaya çalışan bu adam; başındaki leğende kesik bir öküz başı taşıyan kadına ilişkin düşündüğünde, sadece yazmış olduğunu buldu. Belki de çizmişti. Karadeniz'in fırtınalı dinginliğinde beyin travması geçirmiş olmaktan başka. Uçan cisimlerin yoğunluğundaki kor maddeleri bir ışık olarak göremiyorsan , ölümün karanlığında yaşıyorsun demektir.</p>

  <p>KUZGUN&nbsp;</p>

  <p>Mart '99</p>

  <p><br /></p>
</body>
</html>
