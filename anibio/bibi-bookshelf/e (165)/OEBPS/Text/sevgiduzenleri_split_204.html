<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_196">Dinsel bir edim olarak çözüm</h2>

  <p class="gomme">RITA Kendimi yıllardan beri kilitlenmiş hissediyorum. Kilitlenmenin dışına çıkmaya çalışıyorum ama bir yandan bunu başarırken diğer yandan bir şeyin gelip beni yeniden içine çektiğini görüyorum.</p>

  <p class="gomme">HELLINGER Bir kilitlenmeden kurtulmayı pek az insan başarır. Bunu son derece ciddi söylüyorum. Gerçi kilitlenmeye ilişkin içgörüler oluşur. Ama çekim o kadar güçlüdür ki çoğu kişi kilitlenmede tutsak kalır. Çünkü kilitlenmeden çözüme geçiş aynı zamanda varoluşsal bir edimdir: Başka, daha yüksek bir düzleme geçerim ve bu da yaşanmış olandan derinlemesine bir kopuş anlamına gelir. Bu edim insanı yalnız kılar.</p>

  <p class="gomme">Sözgelimi bir dağ köyünde yaşadığımda oradaki herkesle sıkı bağlar içindeyimdir. Daha yüksek bir dağa çıktığımda uzaklaşır, daha önce görmediğim pek çok şeyi görür, kendimi pek çok şeye bağlı hissederim ama bir daha hiç aşağıda, vadideki gibi sıkı ve güvenli bir şekilde değildir bu artık. Enginlik ve büyüklük bu nedenle insanı her zaman yalnız kılar. Bunun dışında darlıktan genişliğe bu geçişi içimizdeki çocuk aynı zamanda suç olarak da algılar; güvenli bağın, suçsuzluk ve kabul edilmenin geride bırakılışı olarak.</p>

  <p class="gomme">Bundan ötürü sorundan çözüme geçişi ancak öteden beri tanıdık olan yerine öngörülmez ve karanlıkta olan bir bilinmezliğe güvenerek başarabiliriz. Buysa, eğer böyle adlandırmak isterseniz aslında dinsel bir edimdir. Onun için de terapist olarak bunun yapılabilir ya da istenildiği gibi yönlendirilebilir olduğu yanılsamasına kapılmamak gerekir. Gerçi oraya giden yolda bazı şeyler kolaylaştırılabilir ama çok derinlere işleyen kilitlenmelerin olduğu yerde çözüm ve aydınlanma, her şeye karşın gerçekleştiğinde, hem danışan hem de terapist tarafından bir armağan, bir lütuf olarak deneyimlenir. Bu nedenle çözüm ve aydınlatma hem terapist hem de danışanından aynı tavır ve aynı edimi gerektirir.</p>

  <p class="gomme">RITA Benim zihnimi meşgul eden kız kardeşler konusu. Ağlamaya başlar.</p>

  <p class="gomme">HELLINGER Nedir bu konuda yaşadığın?</p>

  <p class="gomme">RITA Kız kardeşim öldürüldü. Erkek arkadaşı, kendisini terk ettiği için bıçakladı onu. Şimdi ben bütün yükü sırtımda taşıyorum.</p>

  <p class="gomme">HELLINGER Sen bütün yükü taşıdığında kardeşin daha iyi bir durumda mı oluyor?</p>

  <p class="gomme">RITA Hayır. Aklımla bunun böyle olmadığını biliyorum.</p>

  <div class="calibre2" id="calibre_pb_393"></div>
</body>
</html>
