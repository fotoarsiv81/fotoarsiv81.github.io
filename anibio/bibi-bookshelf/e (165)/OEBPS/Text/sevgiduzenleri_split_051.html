<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_51">Kesintiye uğrayan yönelim</h2>

    <p class="gomme">JOHANN İsmim Johann. Üniversite eğitimimi öğretmenlik üzerine yaptım ama üç yıldır çevre pedagogu ve bahçe danışmanı olarak çalışıyorum, bahçeler de kuruyorum. Peşimi bırakmayan bedensel semptomlar üzerine çalışmak istiyorum. Omuz kaslarım gergin, zaman zaman baş ağrılarım oluyor, mide kısmında da baskı var.</p>

    <p class="gomme">HELLINGER Başındaki, daha önceleri yönelimi kesintiye uğradığı için yığılmış, akamayan sevgi sonucu olabilir. Yönelim genelde anneyedir. Yüzüne baktığımda böyle bir izlenim de yaratıyorsun. Erken bir yönelimi kesintiye uğramış biri izlenimi. Çocukken hastanede yattın mı?</p>

    <p class="gomme">HELLINGER İki kez. Birinde bir ameliyat nedeniyle -oldukça küçük bir yaştaydı, daha sonra da kabakulaktan.</p>

    <p class="gomme">HELLINGER Böyle bir şeyin açıklaması olabilir bu. Burada bir yönelim kesintiye uğramış. O noktada umutsuzluk, keder, çoğu durumda öfke ve “İşe yaramıyor” diye pes etmişlik gibi duygular vardır. Bunun iyileştirilmesi için duruma geri dönmek ve kesintiye uğramış yönelimi sonradan hedefine ulaştırmak gerekir. Bunu hipnoterapi ya da kucaklaşma terapisiyle yapmak mümkün. Tutunma terapisinden (Festhaltetherapie) söz edildiğini duydun mu?</p>

    <p class="gomme">JOHANN İsmini duymuştum.</p>

    <p class="gomme">HELLINGER Yetişkinlerle de yapılabilir ama çocukluğuna döneceğin, kendini o zamanlardaki o çocuk gibi hissedeceğin ve terapistin o zamanlardaki anne olacağı şekilde. Her ikisi de geçmişteki o duruma geri döner ve kesintiye uğrama tutunma ile sonradan hedefe ulaştırılmış olur.</p>

    <p class="gomme">JOHANN Yani benim verme ve yönelme akımım kesintiye uğramış, öyle mi?</p>

    <p class="gomme">HELLINGER Doğru. Anneye yönelim kesintiye uğramış. Önceki bir yönelimi bu şekilde kesintiye uğrayan bir kişi daha sonra başka birisine, mesela bir partnere yöneldiğinde kesintiye uğrayışın anısı yeniden ortaya çıkar ve bedende bilinçsiz olarak görünür. Önceki yönelimin kesintiye uğradığı anda da kişi yönelimi yeniden keser. Yönelimi hedefe ulaştırmak yerine ondan kaçınır ve hareketi kesintiye uğrattığı noktadan çıkıp ona geri döndüğü dairesel bir döngü başlatır. Bununla sana bir nevroz tanımı verdim. Nevroz bir yönelimin kesintiye uğradığı noktada oluşur; nevrotik hareket ise bu döngüden başka bir şey değildir.</p>

    <p class="gomme">Sorunun tanımıyla birlikte çözümü de göstermiş oldum sana. Çünkü iyi bir tanım, içinde çözümü de barındırır. Ancak çözüm korku yaratır. Kişinin kesintiye uğrayan yönelimi hedefe götürmesi çok acı verir. Olabilecek en acı dolu yaşantı da budur, çünkü güçsüzlük duygusuyla iç içedir, çok derin bir güçsüzlük duygusuyla.</p>

    <p class="gomme">JOHANN Kız kardeşim bana ana babamın beni hastanede ziyaret etmek istediklerini ama kendilerine izin verilmediğini anlatmıştı. Sadece uzaktan bakabilmiş ve gizlice ağlamışlar. Ama benim zihnimde elle tutulur bir resim yok.</p>

    <p class="gomme">HELLINGER Şimdi elle tutulur bir resmimiz var. Sana baktığımızda olduğu gibi o yaşını ve durumunun ne kadar kötü olmuş olduğunu görüyoruz. Sandalyeni al ve yanıma otur, iyice yakınıma gel!</p>

    <p class="gomme">Johann iskemlesini alır, Hellinger’in yanına oturur. Hellinger onun ensesine düşmüş başını usulca bir eğilme hareketi yapacağı şekilde öne doğru çeker.</p>

    <p class="gomme">HELLINGER Gruba Enerji akışı burada, ensede kesilmişti, artık yeniden akabilir.</p>

    <p class="gomme">Johann’a Gözlerini kapa, derin nefes al, çok gerilere, çocukluğuna dön. -Derin nefes al. Güçsüzlüğe diren, güce yönel. -Devam et, kuvvetle nefes al. -Şimdi “Lütfen!” de.</p>

    <p class="gomme">JOHANN Lütfen!</p>

    <p class="gomme">HELLINGER Yüksek sesle.</p>

    <p class="gomme">JOHANN Lütfen!</p>

    <p class="gomme">HELLINGER Daha yüksek.</p>

    <p class="gomme">JOHANN Lütfen!</p>

    <p class="gomme">HELLINGER Evet, böyle devam et, daha da yüksek sesle.</p>

    <p class="gomme">JOHANN Lütfen!</p>

    <p class="gomme">HELLINGER Güzel. Devam et.</p>

    <p class="gomme">JOHANN Lütfen! Lütfen!</p>

    <p class="gomme">HELLINGER Söylerken kollarını uzat! Kollarını bana dolayabilirsin. “Lütfen!”</p>

    <p class="gomme">JOHANN Lütfen!</p>

    <p class="gomme">HELLINGER Annene nasıl hitap ederdin?</p>

    <p class="gomme">JOHANN Anneciğim.</p>

    <p class="gomme">HELLINGER “Anneciğim, lütfen!” de.</p>

    <p class="gomme">JOHANN Anneciğim lütfen!</p>

    <p class="gomme">HELLINGER “Lütfen anneciğim!”</p>

    <p class="gomme">JOHANN Lütfen anneciğim!</p>

    <p class="gomme">HELLINGER “Lütfen.”</p>

    <p class="gomme">JOHANN Lütfen!</p>

    <p class="gomme">HELLINGER Bastırarak söyle.</p>

    <p class="gomme">JOHANN Lütfen, anne!</p>

    <p class="gomme">HELLINGER Yüksek sesle.</p>

    <p class="gomme">JOHANN Lütfen!</p>

    <p class="gomme">HELLINGER Bütün gücünle.</p>

    <p class="gomme">JOHANN Lütfen! Lütfen!</p>

    <p class="gomme">HELLINGER Şimdi de çok sakin bir şekilde: “Lütfen, anneciğim!”</p>

    <p class="gomme">JOHANN Lütfen anneciğim.</p>

    <p class="gomme">Johann gözlerini açar.</p>

    <p class="gomme">HELLINGER Selam, nasılsın şimdi?</p>

    <p class="gomme">JOHANN İyi.</p>

    <p class="gomme">HELLINGER Çocuğun ne kadar kötü olduğunu görüyor musun? Umutsuzdu. Ama yitirilmiş olan sonradan yakalanabilir. Bu alıştırmada nefes almak içine-almak, nefes vermek de yönelimdir. Eğilmek de yönelimdir. -Tamam, bu kadar.</p>
  </div>

  <div class="calibre2" id="calibre_pb_97"></div>
</body>
</html>
