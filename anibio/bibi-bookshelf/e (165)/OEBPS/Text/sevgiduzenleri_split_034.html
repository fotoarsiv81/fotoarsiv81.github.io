<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h3 class="baslik" id="calibre_toc_288">Kuruluşlardaki hiyerarşi</h3>

    <p class="gomme">HELLINGER Kuruluşlarda başlangıç düzeninin yanı sıra görev ve hizmete dayalı bir hiyerarşi daha vardır. Örneğin yönetim, diğer bölümlerden önce gelir, dışarıya karşı kuruluşun varlığını teminat altına alır. Bu nedenle de, ailede erkeğin kadına karşı olduğu gibi önceliği vardır.</p>

    <p class="gomme">Bir klinikte sözgelimi, yönetici, şefin yanında yer alır. Onun sağ koludur. Şef ve idarenin işlevi, kuruluştaki diğer her şeyin temelini oluşturur. Kliniğin amacı açısından, tıpkı, ailenin amacı açısından kadının erkekten daha önemli görünmesi gibi, en önemli grup olarak görünseler de doktorlar ancak bundan sonra gelir. Dolayısıyla doktorlar ikinci önemli gruptur. Bunu başlı başına bir grup olarak hasta bakıcılar ve mutfak personeli gibi o da başlı başına bir grup olan yardımcı personel izler. Bu gruplar arasında işlevlerine göre belirlenen bir hiyerarşi vardır.</p>

    <p class="gomme">Bu gruplar dahilinde de, bireyleri arasında işlevlerine göre belirlenen hiyerarşinin yanı sıra başlangıç düzeni geçerlidir. Doktorlar arasında işe daha önce girenin daha sonrakiler karşısında önceliği vardır. Onu kendisinden sonra çalışmaya başlayan izler vb. Bunun işlevle bir ilgisi yoktur. Yalnızca aidiyetin süresi ile belirlenen bir düzendir.</p>

    <p class="gomme">Bu gruba dışarıdan birisi şef olarak atandığında, şef bile olsa başlangıç düzeni açısından gruptaki son sırada yer alır. Dolayısıyla grubu bu hiyerarşi açısından sonuncuymuş gibi yönetmek zorundadır. İşlevini gruba sunulan bir hizmet olarak görürse bunu rahatça yapabilecektir. Bu durumdaki bir şef bunun nasıl yapıldığını bilirse en sonda gelen konumdan yürütülen yönetim özellikle etkilidir. Yönetimi sonuncunun konumundan gerçekleştiren kişi, hiyerarşiyi gözettiği için herkesi kazanır. En önde, sonuncuymuş gibi durmalı ve yönetmelidir.</p>

    <p class="gomme">Kimi zaman bölüm ve gruplar arasında da başlangıç düzenine uygun bir hiyerarşi vardır. Örneğin bir kliniğe yeni bir bölüm açıldığında, daha önceden varolan bölümleri kendisine bağımlı kılan bir önem kazanmadıkça sıralamada öncekilerden sonra gelir.</p>

    <p class="gomme">KATILIMCI Ama böyle bir şef, kendisinden daha önce çalışmaya başladığı için daha üst bir sırada olan birinin işine son verebilir mi?</p>

    <p class="gomme">HELLINGER İşine haksız yere son verirse grubun güveni sarsılır ve bir süre sonra dağılır. Haklı bir işten çıkarma ise yerindedir. Söz konusu kişi görevini layığıyla yerine getirmemiş ya da işinin ehli değilse ona daha alt düzeyde bir görev de verilebilir. Ama bununla başlangıç düzenindeki yerini kaybetmez. Bunlar iki farklı alandır. Yani işlev bir alan, başlangıç düzeni ise diğer alan.</p>

    <p class="gomme">Daha aşağı sırada gelen bir grup daha üst sıradakinin hakkı olan bir şeye el attığında kuruluş çöker. Bunun bir örneği, şefe hizmet etmek yerine ona hükmetmeye kalkışan yönetimdir. Ya da bir alt grupta, daha yukarıda yer alan bir kişiye düşeni sınırını aşarak üstlenen birisi. Grup üyeleri arasında elbette daha yüksek konumlara, yönetime gelmek için savaşım da vardır. Yetkinlik ve kapasite iddiası grup açısından doğrulanmış ve aynı anda diğer hiyerarşi de gözetilmekteyse bunun bir sakıncası yoktur. Bunu burada daha fazla açıklamak istemiyorum ama bakan görebilir.</p>
  </div>

  <div class="calibre2" id="calibre_pb_63"></div>
</body>
</html>
