<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_116">Boşa sevgi</h2>

    <p class="gomme">JOHANN Benim kafamı kurcalayan, kadının erkeği izlemesi. İki yıldır İsviçre’de yaşayan bir kız arkadaşım var. Bugüne dek bir araya gelmeyi başaramadık. Bu beni çok üzüyor. Bir keresinde az daha oraya gidiyordum. Sonra farkına vardım ki böylesi doğru değil, onun gelmesi gerek. Bu çok güçlü bir istek, neden işlemediğini anlayamıyorum. Belki benimle de ilgisi vardır.</p>

    <p class="gomme">HELLINGER Sana bir şey söyleyeyim. Kadınla erkek arasında ilişki ilk on beş dakikada işler. Eğer o zaman işlemiyorsa unut gitsin.</p>

    <p class="gomme">WILHELM İlk on beş dakikada mı?</p>

    <p class="gomme">HELLINGER Evet, bu süre içinde bütün kurallar saptanır. İlk on beş dakika içinde. Sonradan hiçbir şey bunun dışına çıkamaz.</p>

    <p class="gomme">JOHANN Kulağa son derece umutsuz geliyor.</p>

    <p class="gomme">HELLINGER Daha iyi bir şey bul. Kimileri yeni tren perona girdiğinde eskisine el sallamaya devam eder. Ancak umutsuz sevgi daha uzun yaşar.</p>

    <p class="gomme">JOHANN Her ne olursa olsun ben bu kadını sevdiğim izlenimine sahibim.</p>

    <p class="gomme">HELLINGER O seni seviyor mu?</p>

    <p class="gomme">JOHANN Sanırım evet. Yalnız şunu görüyorum, bunu ifade etmede ya da yaşamada zorlanıyor ve çok korkuyor. Sürekli karşı karşıya olduğum soru…</p>

    <p class="gomme">HELLINGER Hayır, hayır, bunu unutabilirsin.</p>

    <p class="gomme">JOHANN Neyi?</p>

    <p class="gomme">HELLINGER Bir zamanlar birisi bana üç kız arkadaşı olduğunu, hangisini alması gerektiğini sormuştu. Bana her birinden bir şey anlatmasını istedim, sonra “Üçüncüsü” dedim. “Nereden bildin?” diye sordu. “Yüzün aydınlandı” dedim.</p>

    <p class="gomme">BRIGITTE Üç tane varsa iş daha kolay.</p>

    <p class="gomme">HELLINGER Johann’a Yüzün hiç aydınlanmadı.</p>

    <p class="gomme">JOHANN Ama çoğu zaman aydınlandığını hissediyorum.</p>

    <p class="gomme">HELLINGER Kimileri engelleri sevgiyle aşabileceklerini sanırlar, zorlayabileceklerini. Yalnızca yeterince sevseler her şeyin daha iyi olacağını. Daha iyi olmayacaktır!</p>

    <p class="gomme">JOHANN Olanlara ilişkin büyük bir düş kırıklığı var içimde ama aydınlık da var.</p>

    <p class="gomme">HELLINGER Ben hiç görmedim bunu. Olsaydı görürdüm.</p>

    <p class="gomme">Ben sana ne yaptım ki sana bu kadar kızgınım?</p>

    <p class="gomme">JAN Çok sinirli ve baskı altındayım. Bütün bu zaman boyunca dile getirmek istediğim bir şeyi anlatmak istiyorum. Dört yıl önce bir ilişkim vardı. Bundan iki buçuk yıl önce bitti. Hiçbir zaman da tam olarak ayrılamadık. O zamandan beri günde kaç kez bu kadını düşündüğümü Tanrı bilir. Bu şimdiki ilişkimde de büyük bir ayak bağı. Takılıp kaldım, ne olduğunu da bilmiyorum.</p>

    <p class="gomme">HELLINGER Ona hâlâ borçlu olduğun bir şey var.</p>

    <p class="gomme">Uzun bir sessizlik</p>

    <p class="gomme">HELLINGER Ona hâlâ borçlu olduğun şey nedir?</p>

    <p class="gomme">JAN Bilmiyorum, hâlâ çok kızgınım ona.</p>

    <p class="gomme">HELLINGER Bu öfkenin nasıl oluştuğunu biliyor musun? Güzel bir deyiş vardır, eğlenceli bir deyiş: “Ben sana ne yaptım ki sana bu kadar kızgınım?” Burada öfke, suçluluğa karşı savunma işini görür.</p>

    <p class="gomme">Uzun bir sessizlik</p>

    <p class="gomme">HELLINGER Ee?</p>

    <p class="gomme">JAN Belki ona saygı borçluyum.</p>

    <p class="gomme">HELLINGER Bu durumda bu yeterli değil. Sana bir ipucu daha vereyim. Babasının yanında duran erkek, kadınlara çekici gelir. Annesinin yanında durana ise acırlar.</p>
  </div>

  <div class="calibre2" id="calibre_pb_229"></div>
</body>
</html>
