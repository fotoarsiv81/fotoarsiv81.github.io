<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_255">Hiçbir çözüm olmadığında</h2>

    <p class="gomme">KATILIMCI KADIN Size dünden beri sormak istediğim bir soru var. Dün gördüğümüz, sizin de “Buradan ileri gidemem, bu noktada son vermek zorundayım” dediğiniz gibi aile dizimlerinde herhangi bir çözüm olmadığında ne olur? Sizin bir seferinde çok zorlu bir alınyazısı karşısında kişide özel bir güç geliştiğini söylediğinizi de duymuştum. Dünkü “Tanrı katı ve yeryüzü” konulu konuşmanızda da, bu seminer sırasında da bu konuya değinmediniz. Bu konuda biraz daha bilgi verir misiniz?</p>

    <p class="gomme">HELLINGER Bir çözüm bulunamadığında ya da herhangi bir çözümün olmadığı birden gün yüzüne çıktığında terapist için çalışmaya son vererek çözümden vazgeçmek, olabilecek en zorlu müdahalelerden biridir. O zaman, çözülmemiş sorunun bütün gücü danışanda olur ve eğer danışan kendisini ona bırakırsa bu güç, çözümü arar. Bu yıllarca sürebilir ve bir başkasının her müdahale isteği durumu kötüleştirmekten başka bir işe yaramaz. Ben, her danışanın sorununu çözebilecek güçte olduğu ilkesinden hareket ediyorum. Sorunu birisi çözecekse bu her şeyden önce danışanın ta kendisidir. Kimse problemini onun gibi taşıyıp çözemez. Korkutucu bir gerçek, diyelim yakında ölecek olduğu, ortaya çıktığı ve çözümü danışana bırakıldığında danışanın bütünüyle özgürleştiğine sıklıkla tanık oldum. Ona hiç de bilinmedik bir şey söylemiyorumdur bu durumda. Bunu bilmektedir. Ancak olguya o ana dek hiç bu kadar açık seçik bakamamıştır.</p>
  </div>

  <div class="calibre2" id="calibre_pb_516"></div>
</body>
</html>
