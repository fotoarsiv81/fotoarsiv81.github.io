<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_10">Bilginin bilimsel ve fenomenolojik yolu</h2>

    <p class="gomme">İnsanı kavrayışa götüren iki hareket vardır. Bunlardan birisi hızlı adımlarla ilerler ve o ana dek bilinmeyeni ele geçirip kullanılır hale getirecek kadar kavramak ister. Bilimsel çaba bu türe girer. Onun dünyamızı ve yaşamımızı ne kadar değiştirdiğini, güvence altına aldığını, zenginleştirdiğini biliyoruz.</p>

    <p class="gomme">Diğer bir hareket ise, hızlı adımlarla ilerleyen çabaya ara vererek bakışımızı belirli, kavranabilir bir şeyden çekip bütüne yönelttiğimizde oluşandır.</p>

    <p class="gomme">Bakış, önündeki birçok şeyi aynı anda algılamaya hazırdır. Kendimizi bu harekete bıraktığımızda, sözgelimi bir manzara, bir görev ya da sorun karşısındayken bakışımızın aynı anda dolduğunu ve boş olduğunu fark ederiz. Çünkü insanın kendisini doluluğa bırakması ve buna dayanabilmesi ancak önce tekil olanı göz ardı etmesiyle mümkündür: Hızla ilerleyen hareket ortasında durup doluluk ve çeşitlilik karşısında ayakta kalabilecek o boşluğa erişene dek biraz geri çekiliriz.</p>

    <p class="gomme">Bu önce duran, ardından geri çekilen hareketi ben fenomenolojik olarak adlandırıyorum. Bu hareket, hızlı adımlarla ilerleyen bilme yoluna kıyasla daha farklı anlayışlara yol açar. Bununla birlikte bu ikisi birbirini tamamlar. Çünkü hızla ilerleyen bilimsel bilme hareketi sırasında da zaman zaman durmak ve bakışımızı dar açıdan geniş açıya, yakından uzağa doğru açmak zorundayız. Aynı şekilde fenomenolojik olarak edinilmiş kavrayış da tekil ve yakın bir sınama gerektirir.</p>
  </div>

  <div class="calibre2" id="calibre_pb_10"></div>
</body>
</html>
