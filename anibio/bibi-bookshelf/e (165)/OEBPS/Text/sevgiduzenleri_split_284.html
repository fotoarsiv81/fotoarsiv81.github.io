<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_269">Öyküler</h2>

    <p class="gomme">LINZ Öyküleri ne zaman anlatıyorsun? Bunun belirli kuralları var mı?</p>

    <p class="gomme">HELLINGER Birisiyle ilerleyemediğimde ve bir blokajın varlığını fark ettiğimde aklıma bazen bu kişi için bir öykü geliyor. Hikâyelerimin çoğu bu şekilde oluştu. O zaman da şaşırtıcı bir etkileri oluyor.</p>

    <p class="gomme">LINZ Nasıl etkili oluyorlar?</p>

    <p class="gomme">HELLINGER Birincisi, karşımdakinin doğrudan benimle ilgisi olmaması. Ona doğrudan bir şey söyleyecek olsam, sözgelimi ne yapabileceği ya da yapmak zorunda olduğu gibi, bu şekilde karşımdaki konuşmanın muhatabı olur ve -söylediğim doğru bile olsa- sınırlarını çizmek zorunda kalır. Bunu özdeğerine borçludur. Ama ona bir öykü anlatacak olursam karşı karşıya olduğu ben olmam, hikâyedeki kişiler olur. Çoğu zaman öyküyü ona da anlatmam, başka birine anlatırım. Böylece söz konusu kişi öykünün kendisi için olduğunu hiç bilmez.</p>

    <p class="gomme">LINZ Kimi zaman, örneğin bireysel terapi sırasında karşındakine doğrudan da seslenmiyorsun. Bir fark yaratıyor mu bu? Bu durumda daha mı dikkatli olmak zorundasın, yoksa başka öyküler mi kullanıyorsun?</p>

    <p class="gomme">HELLINGER Küçük aldatmacalar var. “Bir zamanlar adamın birine rastlamıştım, birine şöyle bir şey anlatmış…” demek gibi.</p>

    <p class="gomme">LINZ O halde bir çerçeve hikâye, öykü içinde öykü anlatıyorsun.</p>

    <p class="gomme">HELLINGER Evet öyküye bir çerçeve veriyorum. O zaman, bir başkasının daha başkasına anlattığı bir hikâye haline geliyor ve karşımdakinin dikkati benden çevrilmiş oluyor. Çerçeve, öykünün anlatıldığı varsayımsal bir grup oluşturuyor.</p>

    <p class="gomme">LINZ Bazen hikâyelerinin açıklayıcılık yanında rahatlatıcı, gevşetici bir işlevi de var gibi görünüyor. Bir kurs sırasında ne zaman öykü anlatacağına ilişkin belirli bir planın var mı?</p>

    <p class="gomme">HELLINGER Bunu planlamıyorum. Kimi zaman, güç bir çalışmanın ardından o noktada belli bir gevşeme yaratmak zorunda olduğumu görüyor ve elimde buna uygun bir öykü olup olmadığına ya da aklıma bir tane gelip gelmediğine bakıyor ve anlatıyorum. Bu bir rahatlama ve bir sonraki adıma hazırlık gibi oluyor. Arada bir şeyi anlatmak için kullandığım örnekler de bu tür öykülerden. Onlar da bir soluklanma. Yani kursun drama gibi bir akışı olmasına dikkat ediyorum. Önce bir aksiyon, ardından belirli bir düşünce ya da bazen, durum çok ciddiyse arada bir fıkra ya da eğlenceli bir şey.</p>

    <p class="gomme">LINZ O zaman bunlar aynı zamanda dengelenme anları.</p>

    <p class="gomme">HELLINGER Dengelenme ve tuhaf bir şekilde derinleşme anları da, çünkü karşı unsur da böylece oyuna katılmış oluyor. Yani yalnızca ciddiyet, yalnızca eğlence, yalnızca teori, yalnızca çalışma değil, aynı anda hepsi: Bütünüyle yaşam.</p>
  </div>

  <div class="calibre2" id="calibre_pb_544"></div>
</body>
</html>
