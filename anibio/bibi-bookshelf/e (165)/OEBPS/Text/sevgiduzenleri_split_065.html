<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_65">Aile sistemine kimler dahildir?</h2>

    <p class="gomme">HELLINGER Aile sistemine kimler girer? Bir ailenin dizimi yapılırken kimlerin sorulması gerekir?</p>

    <p class="gomme">Burada sistemle anlatılmak istenen, bireylerinin bilinçsizce başka bireylerin alınyazılarına kilitlenebileceği, insanların kuşaklar boyu süren kader birliğidir. Sistemin etki alanı, kilitlenmelere yol açan alınyazılarının etki alanıyla görülür. Bu kader birliğine dahil olan kişiler kural olarak aşağıdakilerdir:</p>

    <ul class="calibre3">
      <li class="metin">Çocuk ve onun ölmüş olanlarla ölü doğanlar da dahil olmak üzere kardeşleri ile üvey kardeşleri.</li>

      <li class="metin">Bir üst düzeyde ana baba ve onların erken ölenler ve ölü doğanlar da dahil olmak üzere kardeşleriyle üvey kardeşleri.</li>

      <li class="metin">Bunun da bir üstünde büyük ana baba ve kimi zaman onların kardeşleri ya da üvey kardeşlerinden biri ya da diğeri. Ama bu ender rastlanılan bir durumdur.</li>

      <li class="metin">Bazen büyük büyük ana babadan biri. Ama bu da sık karşılaşılan bir durum değildir.</li>

      <li class="metin">Buraya dek adı geçenlerden kötü bir alınyazısı olmuş olanlarla kendisine sistemin üyeleri tarafından sözgelimi miras konusunda bir haksızlık yapılmış olanlar ya da dışlanmış, aşağılanmış veya unutulmuş olanlar özellikle önem taşır.</li>

      <li class="metin">Bunları, akraba olmasalar da bu sistemde başkaları için yer açmış olanlar izler -çoğu zaman en önemli kişiler de onlardır. Ana babanın ya da büyük ebeveynin ölmüş bile olsalar önceki eşleri veya nişanlıları gibi. Baba ya da annenin üvey kardeşleri de buna dahildir. Bundan başka, sistemde birisinin onların zararına ya da kaybı pahasına bir yarar elde ettiği herkes. Başka birisi erken öldüğü ya da mirastan hariç tutulduğu için mirasa konan birisinin durumunda olduğu gibi.</li>

      <li class="metin">Sistemde birisinin yararına çalışmış ama sonra haksızlığa uğramış herkes de -sözgelimi memurlar- sisteme dahildir. Ancak burada büyük bir zarar ve haksızlık söz konusu olmalıdır. Bu anlamda sisteme dahil olmayanlar, evlenmiş dayı, amca, hala ve teyzelerle çocukları ve yeğenlerdir.</li>
    </ul>

    <p class="gomme">Kimileri, büyükanne ya da teyze gibi aileyle birlikte yaşamış olanların da sistem için çok önemli olduğunu söyler, ancak kilitlenmelerde mekânsal yakınlık rol oynamaz. Tersine, çoğu zaman kişi, varlığından bile habersiz olduğu birisinin alınyazısıyla kilitlenmiştir.</p>
  </div>

  <div class="calibre2" id="calibre_pb_125"></div>
</body>
</html>
