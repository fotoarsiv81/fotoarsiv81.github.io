<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_265">Aile dizimleri</h2>

    <p class="gomme">LINZ Senden önce aile dizimi yapan pek çok başka ismin olduğunu belirtmiştin. Senin aile dizimi biçiminde farklı olan nedir?</p>

    <p class="gomme">HELLINGER Birey ailesini dizdiğinde ya da bir dizimde yer aldığında onun ötesinde bir şeyle temasta olduğuna derinden güveniyorum. Bundan ötürü de insanlara ne yapmaları gerektiğini söylemiyorum. Kimi terapistler katılımcılara hangi duruşu almaları gerektiğini söyler, sözgelimi öne doğru eğilmelerini ya da belirli bir yöne bakmalarını. Buna aile heykeli adı verirler. Ben böyle bir şeye yer vermiyorum. Çünkü insan yoğunlaşmış bir şekilde kendisini olana bıraktığında bütün bunları, eğer gerekiyorsa, kendiliğinden yapar. O zaman da önceden ne yapılması gerektiğini söylememe kıyasla bambaşka bir inandırıcılığı olur.</p>

    <p class="gomme">Şöyle de söylenebilir: Kişi ailesini önceden tasarladığı şekilde dizdiğinde bu hiçbir zaman doğru olmaz. Ailenin gerçekte nasıl olduğuna ilişkin resim, dizim sırasında adım adım ortaya çıkar. Bu da dizimi yapanın kendisini şaşırtır.</p>

    <p class="gomme">LINZ Aile dizimleri sırasında sistemik hakikatin gerçekten ortaya çıkmasını nasıl açıklıyorsun?</p>

    <p class="gomme">HELLINGER Açıklayamıyorum. Ama bir aile dizimi sırasında katılımcıların birbirleriyle ilişkileri içinde dizildiklerinde kendileri olmadıklarını, ailenin gerçek bireyleri gibi davranıp hissettiklerini görebiliyorsunuz. Hatta onların bedensel semptomlarını bile alıyorlar.</p>

    <p class="gomme">Yakın geçmişte hastalar için düzenlenen bir kurs sırasında bir sara hastası vardı. Aile dizimini yapmak istedi ama ruhsal olarak gidip geldiği için yapamadı. Bunun üzerine çekirdek ailesini karısına dizdirdim, bunu yapabilecek durumdaydı. Danışan 10 yaşındayken babası bir patlayıcı kazasında kör olmuş. O günden bu yana da kendisinin de kör olabileceği korkusuyla danışan babasına yaklaşamaz olmuş. Dizimde danışanı temsil eden kişiden baba önünde diz çökerek yerlere kadar eğilmesini ve “Seni onurlandırıyorum” demesini istedim. Dediklerimi yaptı. Diz çöktü, yerlere kadar eğildi. Cümleyi söylerken çok heyecanlandı. Birden, bir sara krizi geçirircesine titremeye başladı. Titremenin önünü alamıyordu.</p>

    <p class="gomme">Dolayısıyla, bize aktarılanı kat be kat aşan dolaysız bir bilgi ve hissediş olduğu görülüyor.</p>

    <p class="gomme">LINZ Burada iş başında olan bir tür kolektif bilinçdışı mı?</p>

    <p class="gomme">HELLINGER Bilmiyorum. Buna bir isim vermekten de sakınıyorum. Yalnızca böyle bir şey olduğunu görüyorum. Bundan ötürü de bir aile dizimi sırasında kişinin kendisini buna bırakıp bırakmadığı anında görülebiliyor. Kimileri buna karşı duruyor ya da kendi içlerinde kilitlenmiş durumda kalıyor, onları hemen dizim dışına çıkarıyorum.</p>
  </div>

  <div class="calibre2" id="calibre_pb_536"></div>
</body>
</html>
