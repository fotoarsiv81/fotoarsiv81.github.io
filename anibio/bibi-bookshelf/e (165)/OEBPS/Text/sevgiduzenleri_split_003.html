<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_2">Giriş</h1>

    <p class="gomme">Sevgi Düzenleri, son yıllarda psikoterapinin sınırlarını çok aşarak pek çok insana gündelik yaşamda yardımcı olan bir temel kitap niteliği kazandı. Beşinci baskısının ardından, genişleyen okur kitlesini gözetecek şekilde elden geçirmenin zamanı gelmişti. Kimi yerleri kısaltıldı, bilgi yolu konulu bölümde olduğu gibi yer yer de genişletildi. Eklenen bu yeni bölüm, kilitlenmeleri çözen, iyileştirici olan içgörüyü gerçeğe yansız bakışla kazanma yolunu gösteriyor bize.</p>

    <p class="gomme">Kitabın konusu, sevginin, insan ilişkilerinde verili halde mevcut olan düzenleri. Sevgiye ancak bu düzenleri tanıyarak ulaşabiliriz. Kör, bilgi yoksunu, bu düzenleri tanımayan sevgi, bizi çoğu zaman yanılgıya sürükler. Ama eğer sevgi düzenleri tanır ve gözetirse, özlemini çektiğimiz şeyin yolunu açar. Bu durumda hem bizde hem de çevremiz üzerinde rahatlatan, iyileştirici bir etkisi olacaktır.</p>

    <p class="gomme">Bu kitapta üç terapi kursu aslına sadık olarak yer almaktadır. Bunlardan ilki, hemen hemen baştan sona, diğeri bölümler halinde, üçüncüsü ise çok az kısaltılarak yayına hazırlanmıştır.</p>

    <p class="gomme">“Kilitlenmeler ve çözümleri”ni konu alan ilk kurs bir doğrudan deneyim ve ileri eğitim kursu idi. Kitaba hemen hemen bütünüyle alındı.</p>

    <p class="gomme">Bu kurs, aile dizimine giriş niteliği taşıyor ve aile dizimi yardımıyla aile ve yer aldığımız toplulukta başka insanların alınyazılarıyla nasıl kilitlendiğimizi, bu kilitlenmenin nelere yol açtığını gün yüzüne çıkarıyor. Ancak her şeyden önce ortaya çıkardığı, bir kilitlenmenin çözümünün ne zaman, nasıl ve hangi yasalar doğrultusunda başarıldığı.</p>

    <p class="gomme">Aile dizimi, aile ve topluluklarda herkes için geçerli olan bağ ve denge gereksiniminin hiçbir bireyin dışlanmasına tahammülü olmadığını katılımcının gözleri önüne seriyor. Aksi taktirde dışlanan bireylerin alınyazıları, kendilerinden sonra gelenler tarafından ve onlar bunun bilincinde olmaksızın tekrarlanarak sürdürülüyor. Kilitlenme ile ifade edilen de bu.</p>

    <p class="gomme">Ancak, dışlananlara topluluğa ait bireyler olarak kalanlar tarafından değer verildiğinde sevgi ve saygı, onlara yapılan haksızlığı dengeliyor, alınyazılarının tekrarlanma zorunluluğu da ortadan kalkıyor. Çözüm ile ifade edilen de bu.</p>

    <p class="gomme">Kilitlenmenin ardında bir düzen var. Buna göre kötünün kefareti kötü ile ödenmek zorunda ve masum “küçük”, suçlu “büyüğün” sorumluluğunu üstlenerek onun cezasını çekiyor. Buna karşılık çözüm, denge gereksiniminin iyileştirici bir şekilde yerine getirildiği başka bir düzeni izliyor. Burada söz konusu olan,, ilki sağlıksız, ikincisi iyileştirici olan “sevgi düzenleri”.</p>

    <p class="gomme">İkinci kurs, aile danışmanları içindi. Bu kurstan yalnızca belirli bölümler seçildi. Bunlar, yalnızca ana ya da babası olan veya her ikisi de olmayan çocukların nereye ait olduğunu ve ebeveynin çocuklarını başka bir ana babaya evlatlık vermesinin ya da bir yabancının ortada zorunluluk olmaksızın bir çocuk evlat edinmesinin sonuçlarını gösteren bölümler.</p>

    <p class="gomme">Üçüncü kurs hastalar, terapistler ve doktorlar için düzenlenmişti. Bu kurs sırasında hastalar yüzlerce gözlemci katılımcı önünde köken aileleri ve güncel ailelerinin dizimini yapma olanağı buldu. Bu dizimlerin, dizimleri yapanlar kadar dizimlere katılanlar ve izleyiciler için de ortaya koyduğu, aile ve topluluğun kader ortaklığında ağır hastalıklar, kazalar ya da intiharlara yol açanın ne olduğu ve böylesi alınyazılarını neyin dönüştüreceği oldu.</p>

    <p class="gomme">Elinizdeki, pek çok açıdan bir çalışma kitabı:</p>

    <ul class="calibre3">
      <li class="metin">Seçilmiş terapi kursları aslına sadık bir şekilde aktarıldı. Bu şekilde okur, kendisi de oradaymış gibi çözüm arayışına katılabilir. Böylelikle belki kendisi için de krizlerden çıkış yolları, ruhsal kökenli hastalıklardan iyileşme olanağı bulabilecektir.</li>

      <li class="metin">Diğer yandan, kitapta önemli terapötik adımlar gösteriliyor ve açıklanıyor. Öncelikle, kilitlenmeleri yalın bir şekilde gün yüzüne çıkaran ve çözümlerini gösteren aile dizimleri için geçerli bu. Ancak açıklamalar bunun yanı sıra, anne ya da babaya geçmişteki yönelimi yeniden ele almayı da içeriyor. Bu şekilde, kayıp ve ayrılıkların yol açtığı önceki korku ve yaralar iyileşiyor ya da hafifliyor.</li>

      <li class="metin">Bunların dışında, burada açıklanan düzenlerin kavranmasında izlenen bilme yolunu merak edenler, sorularının yanıtını kitabı okurken kendilerinde deneyimleyebilirler: Çözüm ya da iyileşme getiren içgörünün yalnızca yoğunlaşmış bakıştan, karanlıkta çakan şimşek benzeri aniden çıkması ve hedefini bulmasıdır bu (fenomenolojik psikoterapi).</li>
    </ul>

    <p class="gomme">Katılımcıların adları değiştirildi, yer adları silindi.</p>

    <p class="gomme">Aile dizimleri her aşamasında grafik olarak da gösterilmekte. Ara bölümlerde terapötik yaklaşım biçimi ve tekrarlayan kalıplar<br class="calibre1" />
    açıklanıyor; kimi zaman araya bir öykü konuyor ve dağılmış olan konu toparlanıyor. Kitabın sonunda Norbert Linz ile yapılan bir söyleşi (“Bir dosta sorular”) burada açıklanan hareket biçimimin daha iyi anlaşılmasına yardım ediyor. Bu söyleşide terapi alanında geçirdiğim aşamalar belirtiliyor; önemli adımların ardındaki, belki kimileri için güç anlaşılır olabilecek görüş ve hedeflerim açıklanıyor.</p>

    <p class="gomme">Sevgili Okurlar, bu kitabın size sevinç, sevgi düzenleri konusunda içgörü ve sevgi düzenlerini tanımanın güvenini getirmesini diliyorum.</p>

    <p class="sagdanitaf">Bert Hellinger</p>
  </div>

  <div class="calibre2" id="calibre_pb_5"></div>
</body>
</html>
