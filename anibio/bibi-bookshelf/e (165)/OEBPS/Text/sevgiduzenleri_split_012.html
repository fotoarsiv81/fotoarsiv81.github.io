<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_16">Psikoterapötik fenomenoloji</h2>

    <p class="gomme">Ancak bu görüşler yalnızca felsefi algılama ve fenomenolojik bilgi yolunun felsefi kullanımıyla elde edilmedi. Benim katılım yoluyla bilme olarak adlandırdığım başka bir erişim yolu daha gerekti. Bu yol da aile dizimleri fenomenolojik bir şekilde gerçekleştirildiğinde açıldı.</p>

    <p class="gomme">Aile dizimi sırasında danışan, grubun içinden kendisi ve ailesinin anne, baba ve kardeşler gibi önemli bireylerini temsil edecek kişileri keyfi bir şekilde seçer. Sonra yoğunlaşmış bir halde onları mekânda birbirleriyle ilişkilerine göre dizer. Bu işlem sırasında birden kendisini şaşırtan bir şey gün yüzüne çıkar. Yani dizim sürecinde o ana kadar kendisi için saklı kalmış bir bilgiye temas eder. Sözgelimi bir meslektaşım kısa bir süre önce bana kendisine danışan bir kadının, babasının daha önceki kız arkadaşını temsil etmek zorunda kaldığının anlaşıldığını anlatmıştı. Kadın babasına ve akrabalarına bu durumu sorduğunda herkes onun kesinlikle yanıldığını söylemiş. Aradan birkaç ay geçtikten sonra babası beyaz Rusya’dan bir mektup almış. Savaş sırasında büyük bir aşk yaşadığı bir kadındanmış mektup; uzun zaman adresini bulmaya çalıştıktan sonra bunu başarmış.</p>

    <p class="gomme">Ancak bu sürecin sadece bir yanı; danışan yanı. Diğer yanı<br class="calibre1" />
    ise, dizildikleri anda temsilcilerin kendilerini temsil ettikleri kişiler gibi hissetmeleri. Kimi zaman onların bedensel semptomlarını da alıyorlar. Bu kişinin ismini içsel olarak duymalarına bile tanık oldum. Bütün bunlar, temsilciler aile hakkında kimi temsil ettikleri dışında bir şey bilmeksizin yaşanıyor. Dolayısıyla aile dizimlerinde danışan ve aile sisteminin üyeleri arasında bilgi dolu bir güç alanının etkili olduğu görülüyor. Bu güç alanı, bilgiyi dış aktarım olmaksızın yalnızca katılım ile mümkün kılıyor. Daha da şaşırtıcı olan, bunun dışında aile ile hiçbir ilgisi olmayan, aile hakkında bilgi sahibi olamayacak temsilcilerin de bu bilgi ve ailenin gerçekliğiyle bağlantı kurabilmeleri.</p>

    <p class="gomme">Aynı şey kayda değer bir ölçüde terapist için de geçerli. Ancak burada koşul, terapistin de, danışan ve temsilcilerin de niyet, korku, daha önceki bir teori ya da deneyime geri dönme olmaksızın burada gün yüzüne çıkan gerçeğe açılmaları ve onu olduğu gibi kabul etmeleri. Ama bu da psikoterapiye uyarlanmış fenomenolojik tavır. Anlayış, burada da vazgeçişle, niyet ve korkudan geri çekilişle ve gerçeğin ortaya çıktığı şekliyle kabulüyle kazanılıyor. Bu fenomenolojik tavrın, dolayısıyla ortaya çıkanı abartmaksızın ya da zayıflatmaksızın veya yorumlamak istemeksizin kabulün yokluğunda aile dizimi yüzeysel kalır, kolayca hataya düşer ve fazla bir gücü olmaz.</p>
  </div>

  <div class="calibre2" id="calibre_pb_22"></div>
</body>
</html>
