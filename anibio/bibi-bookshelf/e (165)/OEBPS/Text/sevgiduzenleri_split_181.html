<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_174">Suçlulara ne yardımcı olur?</h2>

    <p class="gomme">BRIGITTE Peki sen suçlularla çalışırken ne yapıyorsun?</p>

    <p class="gomme">HELLINGER Onlarla bire bir ve korumalı bir çerçevede konuşurum. İlk sorduğum, kurbanın fail ve olaydan özgürleşmesinin, çekilen acı ve sonuçlarının iyiye dönüştürülebilmesinin bir yolunu görüp görmedikleri olur. O anda kendilerini savunmalarına gerek kalmaz. Böylece işbirliklerini kazanırım. İlk adım, üzüntü duymalarıdır. Bu üzüntü öncelikle içsel bir süreçtir. Ancak, çocuğa da “Sana yaptığım için üzgünüm” demesinin doğru olduğu durumlar vardır. Bu çocuğu rahatlatır ve suçluya zulmedilmesinden daha fazla yardımcı olur. Ama yapılanın da bundan ibaret olması gerekir.</p>

    <p class="gomme">Suçlular kurbanlarına karşı davranışlarını ne doğrulamalı ne güzel bir hale getirmeye çalışmalı ne de topa tutmalıdır. Yapmamaları gereken başka bir şey de suçlarını ortaya koyarak çocuktan af dilemek ya da kendilerini rahatlatacak herhangi başka bir şey beklemektir. Bu, çocuğun sırtına ek bir yük bindiren ve onu bir kez daha suçluya bağlayan yeni bir saldırı anlamına gelir. Aynı şey, işlenen suçtan haberdar olan anne için de geçerlidir.</p>

    <p class="gomme">Suçlu da olsa ebeveyn ebeveyndir. Yani ana baba, çocukların karşısındaki önceden verili ve onların üstlerindeki konumlarını korur. Bundan ötürü ne ebeveynle çocuklar arasında ne de üçüncü şahıslarla, örneğin psikoterapistlerle uzayıp giden açıklamalara yer verilmelidir. Bu çocukların önünde ebeveyni alçaltır. Yüzeyde onlara bir iyilik yapılıyormuş gibi görünse de çocukları da alçaltır. Çocuk aşağılanmış ana babasından olacaktır.</p>

    <p class="gomme">İş cezai kovuşturmaya vardığında faillere bahanelerin, bilirkişi görüşlerinin ardına sığınmaksızın cezaya boyun eğmelerini öneririm. Bu şekilde onurlarını bir an önce geri kazanmış olurlar.</p>

    <p class="gomme">Çoğu zaman suçlular adil bir cezanın dışında bir de suçlama kampanyasının hedefi olurlar. Ya da birisi haksız yere suçlanır, kendisini de savunamaz: Yalnızca kendisine yöneltilen suçlama bile tutuşmaya hazır kuru otların üzerine düşen kıvılcım gibidir. Onlara küçük bir öykü anlatırım:</p>
  </div>

  <div class="calibre2" id="calibre_pb_349"></div>
</body>
</html>
