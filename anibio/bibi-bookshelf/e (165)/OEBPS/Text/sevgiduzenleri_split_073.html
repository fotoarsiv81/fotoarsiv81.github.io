<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_74">Boşanmış, madde bağımlısı bir annenin çocuğu kime verilmeli?</h2>

    <p class="gomme">CLAUDIA Şu sırada yazmakta olduğum bir bilirkişi raporunda doğru cümleyi arıyorum. Dört buçuk yaşında bir kız çocuğuyla madde bağımlısı annesi söz konusu.</p>

    <p class="gomme">HELLINGER Ya babası?</p>

    <p class="gomme">CLAUDIA İkisi ayrı yaşıyor. Anne sık sık hastaneye giderken çocukla baba ilgilenmiş. Anne ondan ayrıldığında da adam başka bir kadınla ilişkiye girmiş. İlişki sürüyor. Kadının da iki çocuğu var.</p>

    <p class="gomme">HELLINGER Bilirkişi raporu ne hakkında?</p>

    <p class="gomme">CLAUDIA Çocuğun kime verileceği.</p>

    <p class="gomme">HALLINGER Babaya verilmek zorunda.</p>

    <p class="gomme">CLAUDIA Babanın çocuğu ağırlıklı olarak kendi ana babasında bırakması doğru olur mu?</p>

    <p class="gomme">HELLINGER Hayır, yanına, aileye almalı. Diğer kadın ilişkiye iki çocuk getirmiş. O da bir tane getirirse durum dengelenir ve bu ilişkilerinin yararına olur. Çocuk için iyi olması bir yana yalnızca bunun için bile böylesi uygun olur.</p>

    <p class="gomme">CLAUDIA Yani çocuk bağımlı anneden ayrılmalı?</p>

    <p class="gomme">HELLINGER Evet, bağımlı anneden ayrılmalı.</p>

    <p class="gomme">CLAUDIA Annenin bir iki yıl içinde yeniden sağlığa kavuşacağı zaman için bir önerin var mı?</p>

    <p class="gomme">HELLINGER Çocuk babasında kalmalı.</p>

    <p class="gomme">CLAUDIA Kız olsa bile mi?</p>

    <p class="gomme">HELLINGER Yine de babasında kalmalı.</p>

    <p class="gomme">CLAUDIA Ya ziyaret hakkı? Anne çocuğu ne kadar görmeli?</p>

    <p class="gomme">HELLINGER Anne olarak buna bütünüyle hakkı var. Bu hak korunmalı. Ancak bağımlı olduğu sürece çocuk için bir tehlike var. Bu nedenle neyin akıllıca olacağı iyice tartılmalı. Ama bağımlılıktan kurtulduğunda ortada buna karşı bir şey kalmaz.</p>

    <p class="gomme">CLAUDIA Peki erkeğin ailesinin kadının hastalığına gösterdiği anlayışsızlığı karşısında nasıl davranmalıyım? Annenin bağımlılığını ben hastalık olarak görüyorum. Ama kadın, kocasının ailesi tarafından aşağı görülüyor, işe yaramazın teki ya da güvenilmez biri gibi davranıyorlar ona.</p>
  </div>

  <div class="calibre2" id="calibre_pb_141"></div>
</body>
</html>
