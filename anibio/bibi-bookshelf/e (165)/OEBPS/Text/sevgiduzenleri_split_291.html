<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_276">Yönetimi üstlenmek</h2>

  <p class="gomme">HELLINGER Aile dizimlerinde hiçbir şeyi tek başına danışana bırakmam. Sözgelimi kendisini iyi hissettiği yeri yalnız başına bulmasına izin vermem. Yalnızca ayrıntılar söz konusu olduğunda yaparım bunu. Birisi ailesini dizdiğinde algılayışım ve deneyimim bana düzenin bir resmini, ne şekilde bozuk olduğunu, nasıl değerlendirilmesi gerektiğini sunar. Çözüm ararken bu resmi izlerim. Danışanın işbirliğiyle ara resimleri, çözüm resmini de ben oluştururum. Sonra bu resmi yarattığı etkiye dayanarak sınar, etkinin resmi doğrulayıp doğrulamadığını, başka adımlara gerek olup olmadığını gözden geçiririm.</p>

  <p class="gomme">LINZ Dolayısıyla iç resmini sınavdan da geçiriyorsun?</p>

  <p class="gomme">HELLINGER Her zaman, her durumda. Kişinin söylediklerime ya da yaptıklarıma inanması gerekmez. Ama inisiyatifi de ona bırakmam. Çözümü tek başına bulamayacaktır. Bulabilecek olsa bana gelmezdi. Çözüm resmi bulunduğunda danışanı resme bırakır, kendisini temsil edenin yerine geçmesini isterim. Bu şekilde çözümün kendisi için doğru olup olmadığını bizzat sınar.</p>

  <div class="calibre2" id="calibre_pb_556"></div>
</body>
</html>
