<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_21">Evlat edinme tehlikelidir</h2>

    <p class="gomme">KARL Adım Karl, karım ve evlat edindiğimiz küçük oğlumuzla birlikte yaşıyorum. İki kız, iki erkek dört öz evladımız var. Yaşları yirmi altı ile otuz iki arasında. Evden ayrıldılar. Onlar bizimle birlikteyken bakımını üstlendiğimiz aynı yaşlarda üç de kızımız vardı. Evlat edindiğimiz oğlumuz bu kızlardan birinin çocuğu. Ben rahibim. Özürlü çocuklar, gençler ve onların aileleriyle çalışıyorum. Geçen yıl seninle karşılaştığımda bu zamana dek yürüttüğüm çalışmaların kısa soluklu olduğunu fark ettim. Böyle adlandırmamın nedeni, gençleri şimdiye kadar her zaman özürlü insanlardan ya da eğer ilişki sorunları yaşıyorlarsa, tekil kişilerden ibaret görmemdi. Şimdiyse aileyi de işin içine katmadıkça ve aile de soruna aynı bilinçle yaklaşmadıkça bir çocuğa yardımcı olmayı istemenin hemen hiçbir anlamı olmadığını fark ediyorum.</p>

    <p class="gomme"><span>HELLINGER</span> Evlat edinme durumunu ortadan kaldırmak zorundasın.</p>

    <p class="gomme"><span>KARL</span> Evlat edinme durumunu mu ortadan kaldırmak?</p>

    <p class="gomme"><span>HELLINGER</span> Zorundasın.</p>

    <p class="gomme"><span>KARL</span> Böyle bir şeyi düşünemiyorum.</p>

    <p class="gomme"><span>HELLINGER</span> Buna hakkın yok. Evlat edinme tehlikeli iştir. Zorlayıcı bir neden olmaksızın buna kalkışan, bedelini ya kendi çocuğu ya da eşiyle ağır bir biçimde öder. Onları dengenin yeniden sağlanması için kurban eder. Evlat edinmeyi kim istedi?</p>

    <p class="gomme"><span>KARL</span> İkimiz de. Hem karım hem de ben.</p>

    <p class="gomme"><span>HELLINGER</span> Neden çocuk kendi annesiyle birlikte değil?</p>

    <p class="gomme"><span>KARL</span> Annesi dört aylık çocuğuyla bize geldi. Arkadaşlarıyla birlikte yaşamak istediği için çocuğu o zamanlar bakmamız için bize bıraktı.</p>

    <p class="gomme"><span>HELLINGER</span> Çocuğun bakımını üstlenmek tamam ama evlat edinmek çok ileri gidiyor. Çocuğun gereksindiğini aşıyor. Çocuk bununla bağlarından koparılıyor.</p>

    <p class="gomme"><span>KARL</span> Bunu şu anda fazla anlayamıyorum, çünkü çocuğun öz annesiyle ilişkisi eskisi gibi sürmekte.</p>

    <p class="gomme"><span>HELLINGER</span> Çocuğun öz annesiyle ilişkisi artık eskisi gibi değil; işin kötü yanı da burada. Anneden hakları ve sorumluluklarını aldın. Babadan da. Babası ne durumda?</p>

    <p class="gomme"><span>KARL</span> Baba Türk. İkinci evliliğini bir Türk kadınla yaptı. Ondan da çocukları oldu ve bu çocukla ilişkisini kesti.</p>

    <p class="gomme"><span>HELLINGER</span> Çocuk neden babasına gidemiyor? Müslüman olmasından mı korkuyorsun? Müslüman olmalıydı zaten!</p>

    <p class="gomme"><span>KARL</span> Olabilir de.</p>

    <p class="gomme"><span>HELLINGER</span> Onun için olabilecek en iyi yer orası. Oğlan mı?</p>

    <p class="gomme"><span>KARL</span> Evet.</p>

    <p class="gomme"><span>HELLINGER</span> O halde babasına gitmeli. Bu çok açık.</p>

    <p class="gomme"><span>KARL</span> Bu konuyu düşünmeliyim.</p>

    <p class="gomme"><span>HELLINGER</span> Bir konuyu düşünmek neye benzer biliyor musun? Rahibin ayinlerin ardından “Allah kahretsin! Bunlardan sonra eskiye dönebilmem için her seferinde altı hafta gerekiyor” demesine.</p>
  </div>

  <div class="calibre2" id="calibre_pb_34"></div>
</body>
</html>
