<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_243">Sevgi kaynaklı intihar</h2>

    <p class="gomme">HELLINGER gruba Gözlemlerime göre intihar hemen her zaman “Seni izliyorum” ya da “Senin yerine ben” dinamiğini izliyor. Bunu bilirsek olguya çok daha farklı, çok daha sevgi dolu ve korkusuz bir şekilde yaklaşabiliriz. İntihar tehlikesiyle karşı karşıya olan insanın izlemek istediği kişi bulunur ve bu kişi sevgiyle yeniden oyuna dahil edilir. Kişi yeniden görüş alanına girdiği, sistemde layık olduğu yeri aldığı an intihar tehlikesi sona erer. Bu, kişinin “Senin yerine ben” ifadesiyle intihar tehdidi altında olduğu, yani başka birinin yerine bir ölmüşün yolundan gitmek istediği durumlarda da geçerlidir.</p>

    <p class="gomme">İntihar tehlikesi doğuran başka kilitlenmeler de vardır. “Seni izliyorum” cümlesi burada da önemli bir rol oynamakla birlikte suçun cezasını çekme gereksinimi buna bir örnektir. Ancak çoğu zaman bir insan, burada da açıkça ortaya çıktığı gibi, sevgiden ötürü intihar tehlikesiyle yüz yüze gelir.</p>

    <p class="gomme">KATILIMCI Sen çözümü hep danışan üzerinde çalışarak elde ettin. Bu vakada ise anne üzerinden gittin. Oysa danışan Frieda idi. Peki Frieda ne yapabilir?</p>

    <p class="gomme">HELLINGER Danışan, asıl danışan burada anne idi. Bunu ben anne için yaptım –ve bütün aile için.</p>

    <p class="gomme">Acıya karşı savunma olarak suçlu aramak</p>

    <p class="gomme">FRIEDA Benim bir sorum daha var. Kendimi bir anlamda suçlu hissediyorum. Kardeşimin intihar etmesinin önüne geçebilirdim gibi hissediyorum ve…</p>

    <p class="gomme">HELLINGER Hayır, hayır. Bu az önce sözünü ettiğim dinamik: Kişi suçu kendinde ya da başkasında arayacak olursa acı ve alınyazısının ağırlığıyla yüzleşmesine gerek kalmaz. Bu ucuz yoldan bir çözümdür. Kadere boyun eğmekten daha kolaydır. Ancak ölen kardeşine, onun kararına (baktığımızda bunun hiç de özgür bir karar olmadığını görüyoruz), alınyazısı ve kilitlenmesine saygı duyduğunu, geride kötü bir şey kaldığına ilişkin kaygılanmasına gerek olmadığını söyleyebilirsin. Tamam mı?</p>

    <p class="gomme">Frieda başıyla onaylar.</p>

    <p class="gomme">HELLINGER Bunun da yapılması gerekiyordu.</p>
  </div>

  <div class="calibre2" id="calibre_pb_492"></div>
</body>
</html>
