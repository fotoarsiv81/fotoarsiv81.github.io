<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_88">Çocuk açısından sonuçlar</h2>

    <p class="gomme">LAURA Ertesi gün Bugün büyük bir coşkuyla kendimi ne kadar iyi hissettiğimi söylemek istedim aslında. On dakika boyunca da böyleydi. Ama şimdi karşı karşıya olduğum bir şey nedeniyle öğüdüne ihtiyacım var. Evlendikten sonra kocamı onun ailesine doğru izlemedim. O bizim aileye iç güveyi geldi. Boşandıktan sonra yeniden kızlık soyadımı aldım, kızıma da aynı adı verdim. Kocamın ana babası boşanmamıza çok fazla karıştı. Birbirimize girdik. Bunun üzerine kızımın onlarla görüşmesini reddettim. Şimdi bunun büyük bir aptallık olduğuna dair kötü bir duygu var içimde.</p>

    <p class="gomme">HELLINGER Evet, öyle. Ama düzeltilebilir.</p>

    <p class="gomme">LAURA Bu konuda bir şey daha söylemeliyim. Son altı aydır kızımın kocamla da bir ilişkisi kalmadı, çünkü bir taciz olayı olmuştu ve kızımın onunla görüşmesine izin verecek kadar güven duyamıyorum hâlâ. Ama şimdi kızımın büyük ana babasına gitmesi, babasıyla birlikte onun ebeveynine gitmesi gerektiği duygusunu taşıyorum. Daha dün birisi çıkıp da bana böyle bir şey söylese gülerdim. Ama kocama güvenemiyorum. Zaten çocuğumu kurban ettiğim gibi bir duygum vardı. Bunun ne demek olduğunu biliyorum -ailemizde sevilen bir oyundur- ve böyle yapmak istemedim. Ama kızımı zamanında koruduğumu söyleyen o kesin duygu yok artık içimde. “Kızını al ve onunla ana babana git, kızımız oraya da ait” diyecek kadar da güven duymuyorum.</p>

    <p class="gomme">HELLINGER Taciz konusunda kızına “Bunu benim için yaptın” demek zorundasın.</p>

    <p class="gomme">LAURA Bunu onun karşısında söylemem mi gerek?</p>

    <p class="gomme">HELLINGER Evet. Ona “Benim için bir şey yaptın, şimdi bu artık düzene girebilir” demek zorundasın. “Çocuklar her zaman masumdur” diyebilirsin ona. Ardından bunun sorumluluğunu kocanla birlikte üstlenirsin. Ve çocuk özgür olur, bir anda. (Olasılıkla burada kızlarını büyükbaba ve onun planlarına savunmasızca terk eden büyükanne ile bir özdeşleşme de etkilidir.)</p>
  </div>

  <div class="calibre2" id="calibre_pb_173"></div>
</body>
</html>
