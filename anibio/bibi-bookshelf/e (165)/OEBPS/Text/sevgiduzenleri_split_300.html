<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_285">Önemli olan andır</h2>

    <p class="gomme">LINZ Psikoterapin üzerine farklı görüşler ortaya koyanlardan çoğu zaman, “Hellinger bütün bunları nereden biliyor?” ya da “Olaylara bu bakışa nereden varıyor?” gibi bir soru geliyor.</p>

    <p class="gomme">HELLINGER Pek çok insandan öğrendim.</p>

    <p class="gomme">LINZ Bu konuya değinmiştik.</p>

    <p class="gomme">HELLINGER En çok şeyi de anda görüyorum. Bir meydan okuma karşısında, söz konusu durum ve kişilere, özellikle de dışlanmış olanlara bütünüyle açılırım. Hepsi görüş alanımda olduğunda ve onlara saygı ve sevgiyle yöneldiğimde çözüm birden görünür ve bunu da söylerim. Üzerinden bir süre geçtikten sonra da belirli bir kalıbı görürüm.</p>

    <p class="gomme">LINZ Bundan da deneyim doğar.</p>

    <p class="gomme">HELLINGER Evet, deneyime dayanarak, ebeveynin önceki eşlerinin aile içinde her zaman çocuklarından biri tarafından temsil edilmesi gibi, tekrarlayan kalıpları ayırt ederim.</p>

    <p class="gomme">LINZ İkinci bir kez evlenmişlerse…</p>

    <p class="gomme">HELLINGER … ya da önceki bir nişanlı veya önemli bir partnerin olması durumunda: Daha sonra çocuklar tarafından o da temsil edilecektir. Ben bunu bir kalıp olarak gördüm. İçgörüsüne nasıl ulaştığımı hiç bilmediğim son derece sıra dışı kalıpları da. Sözgelimi Hans im Glück<a href="../Text/sevgiduzenleri_split_301.html#footnote-30789-17" id="footnote-30789-17-backlink">[17]</a>masalını seven birisinin ailesinde servet kaybeden birinin -bu çoğu durumda bir büyükbaba- olması gibi. Birden görüyorum ve gördüğüme de güvenebiliyorum.</p>

    <p class="gomme">LINZ Başka kalıplar da buldun mu?</p>

    <p class="gomme">HELLINGER Kimi zaman, başlangıçta algılamamayı yeğleyeceğim içgörüler geliyor. Sözgelimi, “Kadın erkeği izlemelidir” cümlesi ve onu tamamlayan diğer cümle; “Erkek dişiye hizmet etmelidir.” Bunlar geldiğinde önce içgörüyü geri çevirdim ama sonra karşı çıkamaz oldum. Bu bana geldiğinde nasılsa öyle görüyor, gördüğümü de söylüyor ve yaratacağı etkiyi bekliyorum. Ama kişinin bununla ne yapacağına karışmıyorum. Böyle bir içgörüyü kendime ait, savunmak zorunda olduğum bir tez olarak temsil etmiyorum. Bu yalnızca bana gelen bir şey, böylece de aktarıyorum. Kabul edilip edilmemesinin benim için bir önemi yok.</p>

    <p class="gomme">LINZ Buradan sıklıkla bir soru olarak da duyduğum bir noktaya geliyorum: “Hellinger, söylediklerini tartışma götürmez gerçekler olarak sunma güvenini nereden alıyor?”</p>

    <p class="gomme">HELLINGER Ben “gerçekleri” her zaman anda gördüğüm, dikkatini ana verecek olursa herkesin de görebileceği şeyler olarak iletiyorum. Benim için gerçek, anın bana gösterdiği ve böylelikle de sonraki adımlarda yönümü belirleyen şey. Böyle bir şey gördüğümde olanca güvenle söylüyor, sonra da yarattığı etkide sınıyorum bunu. Aynı şey başka bir durumda olduğunda önceki görüşü nirengi noktası olarak almıyorum -bildirdiğim kalıcı bir gerçek değil sonuç olarak; bunun yerine her seferinde anın bana gösterdiğine yeni bir gözle bakıyorum. Belki bu kez bana başka bir şey gösterecek ve o an gördüğümü söylüyorum. Daha öncekinden farklı olsa, hatta ona karşıt bile olsa aynı güvenle söylüyorum, çünkü an, başka türlü hareket etmeme izin vermez.</p>

    <p class="gomme">LINZ O halde bir kurallar bütünü oluşturmuyorsun?</p>

    <p class="gomme">HELLINGER Hayır, hiçbir şekilde. Onun için de birisi çıkıp önceki gün şunu şunu söylemiştin dediğinde, bununla ana bakmadığımı varsaydığı için kendimi yanlış anlaşılmış hissediyorum. Ana her seferinde yeni bir gözle bakıyorum, çünkü bir anın gerçeği, yerini başka bir anın gerçeğine bırakıyor. Bu nedenle, söylediğim benim gözümde sadece o an için geçerli. Hareket biçimimi “fenomenolojik psikoterapi” olarak adlandırırken kastettiğim de gerçeğe bu yöneliş.</p>

    <p class="gomme">LINZ Ama bu az önce kalıplar konusunda söylediğinle çelişmiyor mu?</p>

    <p class="gomme">HELLINGER Doğru. (Gülüyor.) Ortaya çıktığında, çelişkiye açığım. Bunun ardından da terazinin kefelerini tartıyorum.</p>

    <p class="gomme">LINZ Uzun zaman yazılı bir eser ortaya koymamanın nedenlerinden biri de bu bakış tarzı mı?</p>

    <p class="gomme">HELLINGER Uzun zamandır yazılı olarak da bir şeyler iletmek istiyordum. Ama gördüğüm çok şey henüz bütünlükten uzaktı. Örneğin vicdan üzerine görüşlerim. Bir süre sonra yalnızca belirli yönleri görüp aktarmanın yeterli olduğunu fark ettim. Etkilerini böyle de gösteriyorlar. Bu yüzden, ortaya bir bütün koymak için çaba sarf etmeye kıyasla Sevgi Düzenleri kitabının yapısı, hareket biçimim ve algılayışıma çok daha uygun.</p>

    <p class="gomme">LINZ Psikoterapide algılamanın bu özel biçimi açısından önem taşıyan başka bir şey daha var mı?</p>

    <p class="gomme">HELLINGER Carlos Castaneda ilk kitabı olan Don Juan’ın Öğretileri’nde bilginin düşmanları konusunda küçük bir çalışma sunuyor. Bilginin ilk düşmanının korku olduğunu söylüyor. Ancak korkuyu aşan, olanı açıkça görebilir.</p>

    <p class="gomme">LINZ Peki korkuyu aşmanın en iyi yolu nedir?</p>

    <p class="gomme">HELLINGER Dünyayı olduğu gibi, her şeyiyle almak. Onunla mutabık olmak. Büyük adım, bu. Kendisi ve başkalarında ölümle mutabık olabilen, hastalıkla mutabık olabilen, alınyazılarıyla mutabık olabilen korkuyu yenmiş, görüş açıklığını kazanmıştır.</p>

    <p class="gomme">LINZ Söyleşimiz için sana teşekkür ediyorum.</p>

    <p class="gomme">HELLINGER Ben de sana teşekkür ederim. Yoğun bir görüş alış verişiydi. Pek çok şeyi daha bir açık kavramamı, sana da bu şekilde söylememi teşvik ettin.</p>
  </div>

  <div class="calibre2" id="calibre_pb_574"></div>
</body>
</html>
