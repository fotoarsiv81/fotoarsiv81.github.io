<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_24">Çifte aktarım</h2>

    <p class="gomme"><span>CLAUDIA</span> Adım Claudia. Psikologum. Yalnızca psikoterapist olarak değil, aynı zamanda ailelere ilişkin hukuk davalarında bilirkişi olarak çalışıyorum. Ayrıca ehliyetine el konulan ve psikolojik eğitimden geçmek zorunda olanlar için kurslar düzenliyorum. Medeni durumum; boşandım. Biraz zor bir durum bu benim için, çünkü yalnızca altı ay evli kaldım, dolayısıyla buna evlenmiş ya da boşanmış denebilir mi, bilemiyorum.</p>

    <p class="gomme"><span>HELLINGER</span> Evliydin ve bunun yaşanmamış kılınması mümkün değil. Çocuğun var mı?</p>

    <p class="gomme"><span>CLAUDIA</span> Hayır, çocuğum yok.</p>

    <p class="gomme"><span>HELLINGER</span> Neden ayrıldınız?</p>

    <p class="gomme"><span>CLAUDIA</span> Çok kötü olduğu için. Önceden birbirimizi fazla tanımıyorduk, evlenmeye nispeten çabuk karar verdik. Ardından her şeyi çok kötü buldum.</p>

    <p class="gomme"><span>HELLINGER</span> Sen kötü buldun, peki o da mı?</p>

    <p class="gomme"><span>CLAUDIA</span> Evliliği onun için de dayanılmaz bir hale getirmeye baktım.</p>

    <p class="gomme"><span>HELLINGER</span> Sistemindeki <a href="../Text/sevgiduzenleri_split_301.html#footnote-30789-1" id="footnote-30789-1-backlink">[1]</a> hangi kötü kadını taklit ettin?</p>

    <p class="gomme"><span>CLAUDIA</span> Annemi mutlaka.</p>

    <p class="gomme"><span>HELLINGER</span> Başka birini daha arayalım. Soru şu: Köken sisteminde bir erkeğe haklı olarak kötü davranan kadın kimdi? Senin anlattığın gibi bir şey yaşandığında, bunun temelinde çoğu zaman çifte aktarım dinamiği yatar. Bunun ne olduğunu biliyor musun?</p>

    <p class="gomme"><span>CLAUDIA</span> Hayır.</p>

    <p class="gomme"><span>HELLINGER</span> Sana bir örnek vereyim. Sıkı sarılma terapisini tanıttığı bir çalışmasında Jirina Prekop bir çiftten birbirlerine sıkıca sarılmalarını istemişti. Kadının yüzü birden değişti ve kocasına öfkelendi. Ama bunun için hiçbir neden yoktu. Jirina’ya, “Kadının yüzünün nasıl değiştiğine bak” dedim, “Onun kiminle özdeşleştiğini görebilirsin.” Yüzü bir anda seksen yaşında bir kadınınkine benzemişti. Kendisiyse yalnızca otuz beş yaşındaydı. Sonra kadına, “Yüzüne dikkat et!” dedim, “Kimin yüzü böyleydi?” “Büyükannemin” dedi. “Büyükannene ne oldu?” diye sordum. “Lokanta işletirdi. Büyükbabam bazen bütün müşterilerin önünde saçlarından çekiştirirdi, o da sesini çıkarmazdı.”</p>

    <p class="gomme">Büyükannenin gerçekte neler hissettiğini canlandırabiliyor musun? Kocasına öfke duyuyor ama bunu ifade etmiyordu. Bastırılmış bu öfkeyi torunu ondan almıştı. Öznenin -büyükanneden toruna- aktarımıdır bu. Ancak öfkeyi alan büyükbaba değil, kendi kocasıdır. Bu da nesnenin -büyükbabadan kocaya- aktarımıdır. Kadın için bu daha az risklidir, çünkü kendisini seven kocası buna katlanır. Çifte aktarım dinamiği işte budur. Ama kimse bunun bilincinde değildir.</p>

    <p class="gomme">Şimdi soru, sende böyle bir şey olup olmadığı.</p>

    <p class="gomme"><span>CLAUDIA</span> Farkında değilim.</p>

    <p class="gomme"><span>HELLINGER</span> Eğer böyle idiyse kocana hayli borçlusun.</p>

    <p class="gomme"><span>CLAUDIA</span> Hmm.</p>

    <p class="gomme"><span>HELLINGER</span> Doğru. Claudia güler</p>

    <p class="gomme">Yakaladım mı seni?</p>

    <p class="gomme"><span>CLAUDIA</span> Hayır. Ama aklımdan onun iyi olduğuna sevindiğim geçti.</p>

    <p class="gomme"><span>HELLINGER</span> İnsanın kendisini suçlu hissetmesinden gelir bu. Söylediğimin doğru olup olmadığını ise ancak çalışmanın devamında sınayabileceğiz. Şimdilik bu bir varsayımdan ibaret.</p>
  </div>

  <div class="calibre2" id="calibre_pb_40"></div>
</body>
</html>
