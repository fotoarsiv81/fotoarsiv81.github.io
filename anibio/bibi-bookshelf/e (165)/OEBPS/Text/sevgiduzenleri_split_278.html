<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_263">Sorunların ve alınyazısının sistemik boyutu</h2>

  <p class="gomme">LINZ Sevgili Bert, sistemik psikoterapiye nereden geldin?</p>

  <p class="gomme">HELLINGER Çok geçmişte kaldığı için aldığım yolu geriye doğru izlemek oldukça güç benim için. Ama gerilere doğru baktığımda, dönüm noktası oluşturacak bir görüşe Eric Berne’in senaryo analizlerini uyguladığım sıra ulaştığımı görüyorum. Berne, herkesin belirli bir kalıba göre yaşadığından hareket ediyor. Bu kalıbı kişiyi etkileyen masallar, romanlar, filmler gibi edebi öyküler aracılığıyla ortaya çıkarmak mümkün. Kişiye kendisini çocukluğunun erken dönemlerinde -beş yaşından önce- etkilemiş bir öyküyü soruyorsunuz, ardından da bugün onu etkileyen ikinci bir öyküyü. Sonra bu iki öykü birbiriyle karşılaştırılarak ortak noktalarından hareketle gizli yaşam planı ortaya çıkarılıyor. Eric Berne, bu senaryonun, ana baba tarafından çocuğa iletilen erken dönem mesajlarına dayandığını düşünüyordu. Ama ben birden bunun böyle olmadığını ortaya çıkardım.</p>

  <p class="gomme">LINZ Nasıl çıkardın?</p>

  <p class="gomme">HELLINGER Senaryo olarak adlandırılan kimi şeylerin, yani kişinin bilincinde olmaksızın onlar uyarınca yaşadığı yaşam planlarının, ana babanın aktardıklarından bağımsız olarak önceki deneyimlere dayandığını gördüm. Sözgelimi birisi Rumpelstilzchen<a href="../Text/sevgiduzenleri_split_301.html#footnote-30789-14" id="footnote-30789-14-backlink">[14]</a> masalını andığında, görüyorsunuz: Babanın kızını başkalarına verdiği, annenin de olmadığı bir masal bu. Bu işareti izleyerek soruyorsunuz: Ailende başkalarına verilmiş bir çocuk var mı ya da sen mi evlatlık verildin? Böylece belki de bu kişinin kendisini verilmiş bir çocuk gibi hissettiği ve yaşam boyu da böylece hissedip davranmayı tasarladığı gün yüzüne çıkıyor.</p>

  <p class="gomme">LINZ Çalışman senaryo öyküleriyle nasıl bir ilerleme kaydetti?</p>

  <p class="gomme">HELLINGER Bir süre sonra, bu öykülerin çoğunun anlatanla değil de ailesinden başka biriyle ilişkili olduğunu gördüm. Sözgelimi bir defasında Othello’dan çok etkilenmiş birisi vardı. Birden, bu öykünün onunla ilişkili olamayacağını fark ettim. Çünkü Othello’nun yaşadığını bir çocuk yaşayamaz henüz. Bunun üzerine açıkça sordum kendisine: Ailesinde hangi erkek kıskançlık sonucu birisini öldürmüştü? Büyükbabam, dedi. Karısı kendisine ihanet etmiş, adam da karısının sevgilisini vurmuştu. O günden sonra da senaryolarla çalışırken böyle bir hikâyenin anlatanla mı yoksa başka birisinin yaşadığıyla mı ilintili olduğunu açıkça ayırt eder oldum. Bu benim kişisel sorunlar ve alınyazılarının sistemik boyutuyla ilk karşılaşmamdı.</p>

  <p class="gomme">LINZ Bunların hepsi gözlemden kaynaklanıyor, öyle mi?</p>

  <p class="gomme">HELLINGER Yalnızca gözlemden değil. Senaryolardan söz ederken Eric Berne de sistemik bir boyutun varlığını düşünmüş, ancak bu boyutun ölçülerini görememişti. Sonraki transaksiyonel analistler bunun üzerini yeniden kapadı. Ama Eric Berne bana süreceğim bir iz sunmuş oldu.</p>

  <p class="gomme">LINZ Başka izler de oldu mu?</p>

  <p class="gomme">HELLINGER Beni sistemik ize götüren bir şey daha vardı. Uzun süre primer terapi uygulamıştım. Bu sıralarda, benim için anlaşılmaz olan duygularını dile getiren bir kadınla çalıştım. Kocasına karşı davranışı dayanılır gibi değildi ama davranışının bu niteliğini hiçbir şekilde hissetmiyordu. O zamanlar böyle bir durumda izlenecek yolu henüz bilmediğimden bir takım yanlışlar yaptım. Sonradan buna çok üzüldüm.</p>

  <p class="gomme">LINZ Daha sonraki bakış açından o zamanlar yaptığın yanlış neydi?</p>

  <p class="gomme">HELLINGER Bu duyguları kişisel duygularıymış gibi ona atfettim. Üstlenilmiş duygular gibi bir olgunun varlığınıysa ancak daha sonraları görebildim. Daha önceki hareket noktam yalnızca iki tür duygu olduğuydu: Olaylara ya da bir incinmeye dolaysız tepki olan birincil duygular ve birincil duygunun yerine geçen ya da onu savunmaya yarayan duygular. Öfkelenmesi gerekirken üzgün olan ya da teşekkür etmesi gerekirken kızan birisinin yaşadığı duygular gibi.</p>

  <p class="gomme">LINZ Yani ikincil duygular.</p>

  <p class="gomme">HELLINGER Evet. Bir de üstlenilen duygular olduğunu, yani birisinin bilincinde olmaksızın başka birinin duygularını üstlendiğini ve bunları hiç ilgisi olmayan birisine aktardığını ilk kez bu vakayı düşünürken fark ettim. Böylece primer terapiyle de duygular ve kötü alınyazılarının sistemik boyutuyla karşılaşmış oldum.</p>

  <p class="gomme">Bunu başka bir gözlem izledi. Düşlerin de kimi zaman düş görenle ilgisi olmadığını gördüm: Kişi, ailesinden başka birine ait şeyleri düşünde görebiliyordu. Bu tür düşlerin içeriğinin düş görene atfedilmesi yanlış anlamalara ve düş görene haksızlık yapılmasına yol açabilir. Dolayısıyla, başkalarının alınyazılarıyla gelen kilitlenme düşlerle de su üstüne çıkabiliyor. Düşlerin de kimi zaman sistemik bir boyutu var.</p>

  <div class="calibre2" id="calibre_pb_532"></div>
</body>
</html>
