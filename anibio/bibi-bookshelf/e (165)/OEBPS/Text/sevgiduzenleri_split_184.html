<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_177">Eşini aldatan kadın</h2>

    <p class="gomme">Bir zamanlar Kudüs’te bir adam Zeytin Dağı’ndan tapınağa gitmiş. İçeri girdiğinde bilgin hakimler genç bir kadını önüne sürüklemişler. Adamın çevresini alıp kadını ortaya, onun önüne dikmiş, “Bu kadın” demişler, “Kocasını aldatırken suçüstü yakalandı. Musa, emrinde bize bu kadını taşlamamızı buyurdu. Sen ne dersin?”</p>

    <p class="gomme">Ancak onlar için ne bu kadınmış söz konusu olan ne de yaptığı. İstedikleri, ılımlılığıyla tanınan bir yardımcıyı tuzağa düşürmekmiş. Ilımlılığı hiddetlendiriyormuş onları. Bu yasa adına hem kadını hem de eğer hiddetlerini paylaşmayacak olursa, suçla hiçbir ilişkisi olmasa da bu adamı mahvetmeyi meşru sayıyorlarmış.</p>

    <p class="gomme">Karşımızda iki grup suçlu var. Bunlardan birinde kadın yer alıyor. Eşini aldatmış ve bu eylemine öfkelenenler onu günahkâr olarak adlandırıyorlar. Diğer gruba da hiddetliler giriyor: Görüşleri açısından katil onlar ama kendilerini adil sayıyorlar.</p>

    <p class="gomme">Her iki grup üzerinde de aynı katı yasa hakim. Tek fark, gruplardan birinin kötü eylemi haksızlık, diğerinin daha da kötü eylemi hak olarak adlandırması.</p>

    <p class="gomme">Ama tuzağa düşürmek istedikleri adam hepsinden kurtarmış kendini: Eşini aldatan kadından, katillerden, yasadan, hakim konumundan ve büyüklenmenin kışkırtıcılığından. Eğilmiş ve parmağıyla kuma yazmış. Hepsinin önünde yere eğilmiş. Hiddetliler parmağıyla yaptığı işareti göremeyip sıkıştırmaya devam edince doğrulmuş ve “İlk taşı hiç günah işlememiş olan atsın” demiş. Sonra yeniden eğilip kuma yazmış.</p>

    <p class="gomme">Birden her şey değişmiş. Çünkü yürek, yasanın ona buyurduğu ya da yasakladığından fazlasını bilir. Hiddetliler, önde en yaşlılar, birer birer çıkarak sahneyi boşaltmışlar.</p>

    <p class="gomme">Adam ise onların mahcup düşmelerine saygı göstermiş, eğilmiş halde kalmış, kuma yazmaya devam etmiş. Ancak hepsi gittikten sonra doğrulup kadına sormuş: “Neredeler? Hiçbiri mahkum etmedi mi seni?” “Hayır, Efendim” diye yanıtlamış kadın. Sonra, sanki kendisi de az önceki hiddetlilerle aynı görüşteymiş gibi “Seni ben de mahkum etmiyorum” demiş kadına.</p>

    <p class="gomme">Öykü burada sona eriyor. Nakledilen metne “Bir daha günah işleme!” cümlesi eklenmiş. İncil alimlerinin kanıtlayabildikleri gibi bu cümle, olasılıkla da öykünün büyüklüğü ve gücüne dayanamayan biri tarafından sonradan eklenmiş.</p>

    <p class="gomme">Bir şeyi daha belirtmek gerek. İnfial içinde olanlar ve öykü, asıl kurbanı göz ardı ediyor -kadının kocasını. Hiddetliler kadını taşa tutsalardı kocası çift kat kurban durumuna düşerdi. Ancak şimdi, aralarında hiddetliler olmaksızın bu ikisi telafi ve barışmanın yolunu sevgiyle bulma ve yeniden başlama olanağına sahiptir. Öfkeliler aralarına girebilseydi bu çözümün yolu tıkanmış olurdu ve yalnızca suçlu değil, kurban da daha kötü bir duruma düşerdi.</p>

    <p class="gomme">Sevenlerin değil infial içinde olanların ellerine düşen cinsel tacize uğramış çocukların da durumu kimi zaman böyle olur. Öfkeliler bu çocuklarla pek ilgilenmez. Çünkü hiddet duygusundan hareketle önerdikleri ve hayata geçirdikleri önlemler durumu kurban için ancak daha da zorlaştırmaya yarar.</p>

    <p class="gomme">Kurban durumuna bile düşse çocuk suçluya bağlı ve sadık kalır. Bu nedenle de babası takibe uğrar, ahlâki ve fiziksel olarak mahvedilirse çocuk da ahlâki ve fiziksel olarak ölür ya da daha sonra kendi çocuklarından biri bunun kefaretini öder. Hiddet ve hiddetin dayandığı yasanın laneti işte budur.</p>

    <p class="gomme">O halde seven yardımcılar ne yapmalı? Olayı dramatik hale getirmekten vazgeçmeli ve kurban gibi suçlunun da eskiye göre daha bilinçli, daha yumuşak yeni bir başlangıç yapabilmelerinin yalın<br class="calibre1" />
    yollarını aramalıdırlar. Gözlerini sözüm ona daha yüksek yasa yerine ister kurban olsunlar isterse suçlu, yalnızca insanlara çevirmeli ve onlar arasında yer almalılar. Seven yardımcılar bilirler ki değişmez görünen yalnızca yasadır, yeryüzündeyse her şey gelip geçicidir ve bir sonu yeni bir başlangıç izler. Sundukları yardım alçak gönüllüdür ve herkes için sevgi içerir: Kurbanlar, suçlular, arka plandaki gizli kışkırtıcılar ve bir zamanlar kendilerinin de onlardan biri olduğu intikamcılar için. Sorunu yanıtlayabildim mi?</p>

    <p class="gomme">BRIGITTE Evet.</p>
  </div>

  <div class="calibre2" id="calibre_pb_355"></div>
</body>
</html>
