<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_278">Sarsıcı da olsa gerçekten ayrılmamak</h2>

    <p class="gomme">LINZ Ama terapi gruplarında bazı katılımcılar onlarla yüzleşme biçiminin doğrudanlığı karşısında şoke oluyor?</p>

    <p class="gomme">HELLINGER Katılımcıyı yalnızca görünen gerçekle yüzleştiriyorum.</p>

    <p class="gomme">LINZ Senin gördüğün gerçekle!</p>

    <p class="gomme">HELLINGER Ve elbette kendisinin de bildiği. Bu yalnızca olanı görmek istemeyen için şoke edicidir.</p>

    <p class="gomme">Kurslardan birine örneğin, iyileşmesi mümkün olmayan ölümcül hasta bir kadın katılmıştı. Fazla zamanı kalmamıştı. Ailesini dizmek istedi ama ben yalnızca iki kişiyi, kendisi ve ölümü dizeceğimi söyledim. “Kendin ve ölüm için birer kişi seç” dedim. Bu, dışarıdan izleyenler için çok sarsıcı bir şeydir. Kadın içinse değildi, çünkü biliyordu öleceğini. Kendisi için ufak tefek, ölüm içinse iri yarı birer kadın seçti. İki kadını göğüs göğse gelecek yakınlıkta karşılıklı dizdim. Kendisini temsil eden ufak tefek kadın başını kaldırıp ölüme bakarak “Sıcak bir duygu var içimde” dedi, “Ölümün sıcak nefesini yüzümde hissediyorum.” Ölüm de bu kadına sıcak bir duygu hissediyordu. Danışanı temsil eden kadından ölüme şöyle söylemesini istedim: “Seni onurlandırıyorum.” Söyledi. Ölüm ve kadın usulca ellerini birleştirdiler, yüzleri birbirlerine dönük, içtenlikle orada öylece kaldılar.</p>

    <p class="gomme">Bu, ışık tutulan, ışık tutulduğu için de insana yardımcı olan gerçek. Ancak kişi, ölümün kötü bir şey olduğundan hareket ederse bu gerçeğe ışık tutmaktan korkacaktır. Böyle bir şeye ışık tuttuğumda gerçek her zaman bütün ciddiyetiyle kendini ortaya koyar. Karşı çıkılmaz, danışan tarafından karşı çıkılmaz. Belki başkalarına korkutucu gelecektir bu gerçek ve itirazlarına yol açacaktır; karşı çıkar, hastalığın o kadar kötü olmadığını, onu ölümle karşı karşıya getirmekten daha iyi bir şeyler olması gerektiğini söylemek isterler. Ama buna izin vermem. Tavrım da o zaman katı görünür.</p>

    <p class="gomme">LINZ İzin verecek olsan ne gibi sonuçları olurdu?</p>

    <p class="gomme">HELLINGER Gerçek, fikir ve keyfilik düzlemine kaydırılmış olurdu ki bu olmaz. Çalışmamın doğrudanlığı ve yoğunluğunu sağlayan, böylesi hafifleştirmelere izin vermememdir.</p>

    <p class="gomme">LINZ Böyle bir zararsızlaştırma danışan üzerinde nasıl bir etki yaratır?</p>

    <p class="gomme">HELLINGER Zayıflatır onu. Buna karşılık kötü bile görünse gerçek, görüldüğü ve kabul edildiği zaman güç kazandırır ve özgürleştirir. Örneğin bir keresinde ailesini dizmesinin ardından bir kadına evliliğinin kurtarılabilir durumda olmadığını, çocukların kocasına gitmek, kendisinin de yalnız olmak zorunda olduğunu söylemiştim. Başkaları karşı çıkarak kadına daha kolay çözümler sunmak istedi ama izin vermedim. Bunu ona düşünerek söylemedim; daha ziyade dizim bu durumu ona ve bana açıkça gösterdi. Katılımcılardan biri bana daha sonra, kadına çok katı davrandığım için o gece üç saat boyunca benimle kendi zihninde kavga ettiğini söyledi. Ama ertesi gün bu kadın gruba katıldığında yüzü ışıyordu. Katılımcı o zaman kadın için tasalanmasının ve benimle giriştiği içsel çekişmenin boşuna olduğunu anlamış.</p>

    <p class="gomme">LINZ Böylesine sorumluluk gerektiren bir hareket içinde kendini nasıl görüyorsun?</p>

    <p class="gomme">HELLINGER Kendimi her şeyden önce gerçeklere ışık tutan birisi olarak görüyorum. Yardımcı olan ve iyileştiren de bu gerçekler, ben değilim. Kararı onlar sunuyor, ben değil. Karar nasıl verilirse verilsin, bunun benimle bir ilgisi yok.</p>

    <p class="gomme">LINZ Gerçekle yüz yüze geldiğinde danışan kendisini nasıl hissediyor?</p>

    <p class="gomme">HELLINGER Hiçbir yanılsaması kalmıyor. Böylece görüşü ve davranışı başka bir ciddiyet ve güç kazanıyor. İçgörüsüne aykırı hareket etse bile artık ne yaptığını bilir oluyor ve sürüklenmiyor. Fark bu.</p>
  </div>

  <div class="calibre2" id="calibre_pb_560"></div>
</body>
</html>
