<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_48">Kabul edilen kişisel suçun bir güç kaynağı haline gelişi</h2>

    <p class="gomme">HARTMUT Robert’in diziminin ve erken ölen kız kardeşine tuttuğu yasın ardından suçluluğun üstlenilmesi sorunu kafamı kurcaladı. Yaşamım boyunca kendimi suç bedeli ödemeye programladığım ve bunun için de Hıristiyan’ca bir üstyapı bulduğum geldi aklıma.</p>

    <p class="gomme">HELLINGER Hıristiyan bir üstyapısı olan, kefaret ödemek zorundadır ya da ödemek zorunda olduğunu sanır. Daha da kötüsü, bunu da yapabileceğini sanır.</p>

    <p class="gomme">İnsanın kişisel bir suçu varsa ve bunun arkasında duruyorsa,, suç, bir güç kaynağı haline gelir. Kişi suçunun arkasında durduğu an suçluluk duygusu da kaybolur. Suçluluk duygusu, suç bastırıldığı ya da algılanmak istenmediği zaman ortaya çıkar. Suçunun arkasında duran güç kazanır. Bir güç olarak gösterir bu kendini. Suçunu inkâr eden ve sonuçları karşısında kendisini baskılayan ise suçluluk duyar, zayıftır. Kişinin sahip çıktığı suç, ona daha önce gücünün yetmediği iyi şeyler yapma yetisi kazandırır. Ama bu ancak, suçun arkasında durulduğunda mümkündür.</p>

    <p class="gomme">Birisi başka birisinin suçunu ve bu suçun sonuçlarını üstlendiğindeyse bu onu zayıf kılar. Bu suçla iyi şeyler yapma yetisi yoktur. Tersine, kötü şeylere yol açar. Suçu üstlenilen insanı da zayıflatır. Çünkü başka birinin suçunu üstlendiğinde kişi, onun bununla iyi bir şey yapma gücünü de elinden almış olur.</p>

    <p class="gomme">Dolayısıyla temsilen suç üstlenmenin etkisi her açıdan olumsuzdur. Bu nedenle annene şöyle söylemelisin: “Seninle babam arasında nasıl bir suç yaşanmış olursa olsun sizi ebeveynim olarak sayıyorum. Bana verdiğinizi alıyor ve sizi şimdi rahat bırakıyorum.” Bunun ardından suç ve sonuçlarını ebeveynine bırakırsın. Onlarla konuşmasan da bu, ebeveynin üzerinde o anda etkisini gösterir. Suç ve sonuçlarıyla onlar yüzleşmek zorundadır, sen ise kendi suçunla yüzleşmede özgür olursun. Açıklayabildim mi?</p>

    <p class="gomme">HARTMUT Anladım.</p>

    <p class="gomme">HELLINGER Bu konuda soru var mı?</p>

    <p class="gomme">CLAUDIA Ben tam olarak anlayamadım. Birisi başka birinin suçunu üstlendiğinde kendisini zayıf düşürüyor.</p>

    <p class="gomme">HELLINGER Karşısındakini ve kendisini.</p>

    <p class="gomme">CLAUDIA Karşısındakini zayıf düşürmeyi anladım da, kendisini?</p>

    <p class="gomme">HELLINGER Kendisini de. Üstlenilen suç daima zayıflaştırıcıdır. Başkasının yükünü sırtlayanın iyi şeylere gücü kalmaz. Kendi yükü, suçu ve alınyazısını taşıdığındaysa bu onu güçlü kılar. Başı diktir ve bununla büyük bir şey yapma gücü vardır.</p>
  </div>

  <div class="calibre2" id="calibre_pb_91"></div>
</body>
</html>
