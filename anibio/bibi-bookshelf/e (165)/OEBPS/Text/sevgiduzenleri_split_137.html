<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_131">Kıskançlık ve denge</h2>

    <p class="gomme">CLAUDIA Bu konuda bir sorum daha olacak. Brigitte eğitimine başlayıp bitirmiş. Ardından ayrılık gelmiş. Ama giden o değil, kocası olmuş. Ben böyle anladım.</p>

    <p class="gomme">HELLINGER Bunun bir önemi yok, çünkü işleyen dinamik açık. Her bir durumda nasıl ortaya çıkacağının önemi yok. Mesela kıskançlıkta kıskanan, diğerini gitme noktasına getirmek ister. Ama kalmasını istermiş gibi davranır.</p>

    <p class="gomme">Kıskançlık, insanın suçu kendi üzerinden başkasına atmanın yoludur. Kimin önce gittiği suç ve sonuçları açısından ayrıca bir rol oynamaz. Gitmek bu durumda kişinin diğeri için iyilikseverce yapılmış bir hizmeti olabilir. Ama birisi evliliğinde evlilikle hiçbir ilgisi olmayan bir şey yapar, karşısındakini de bunu ödemek zorunda bırakırsa ilişkiyi bitirmiş olur. Yüksek öğrenimini kendisi ödediğinde farklıdır. Brigitte’ye Sen mi ödedin?</p>

    <p class="gomme">Brigitte başıyla onaylar.</p>

    <p class="gomme">HELLINGER O zaman erkeğin ödemesi durumunda harekete geçecek olan dinamikle aynı şey değil. Erkek karısının eğitimini karşıladığında kadın her zaman gider. Kadın kocasının eğitimini karşıladığında erkek her zaman gider. Çünkü ortada eşitlik kalmamıştır. Kadın yüksek öğrenim yaptığında ve bunu ana babası ödediğinde bir şey olmaz. Erkek yüksek öğrenim yaptığında ve bunu ebeveyni karşıladığında da bir şey olmaz.</p>

    <p class="gomme">Ama senin durumunda başka bir dinamik daha söz konusu. Senin durumunda eğitim ilişkiden çıkma çabası haline gelmiş. Kocanın ilişkisinin öcünü alma olmuş. Burada da denge söz konusu. Soru, kimin kime daha fazla acı verdiği? Onun mu sana, yoksa senin mi ona? Öcün büyüğü nerede? Olumsuz telafiye ilişkin daha önce sorduğun soru da buna dayanıyor. Kendi durumuna her nasıl uyarlarsan bunu da hesaba katman gerek.</p>
  </div>

  <div class="calibre2" id="calibre_pb_262"></div>
</body>
</html>
