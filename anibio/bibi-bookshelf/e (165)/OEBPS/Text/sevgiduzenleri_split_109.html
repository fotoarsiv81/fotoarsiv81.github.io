<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_106">Doğum sırasında ölümün kefareti</h2>

    <p class="gomme">FRANK Annesi ölürken doğan çocuğun onun için hiç mi önemi yok?</p>

    <p class="gomme">HELLINGER Hayır, burada yok. Diğeri, ölen kadın fazlasıyla önemli.</p>

    <p class="gomme">GEORG Çocuğun ölmesi hariç.</p>

    <p class="gomme">HELLINGER Çocuğun ölmesi hariç. Ama bu durumda bile ölen annesine kıyasla arka planda kalacaktır.</p>

    <p class="gomme">Wilhelm’e Çocuk ölmüş mü?</p>

    <p class="gomme">WILHELM Hayır. En büyük dayım o.</p>

    <p class="gomme">FRANK Wilhelm’e Ne durumda peki?</p>

    <p class="gomme">WILHELM İyi.</p>

    <p class="gomme">FRANK Benim için şaşırtıcı olan, onun değil başka birisinin kendisini kötü hissetmesi.</p>

    <p class="gomme">WILHELM Evet, çılgınca işler yaptı ama yine de iyi. Sağlığı da iyi.</p>

    <p class="gomme">HELLINGER Gruba Çılgınca şeyler yapmak kendisini hayati bir tehlikeye sokmak demektir elbette. Bu durumda böyle yaparlar. Wilhelm bunu bize gösterdi.</p>

    <p class="gomme">Böyle bir sistemde kocaların ve oğulların kadının ölümünün bedelini ödemesine yönelik büyük bir çekim oluşur. Bunun arkasında çılgınca bir fantezi vardır ve bu kadın düşmanı, kadını değersizleştiren bir fantezidir. Bizim kültürümüzde bu kadar yaygın olması insana tuhaf geliyor. Belki, olabilecek en büyük insani edim olmasına karşın üreme eyleminin bilincimizde neredeyse uygunsuz bir şeymiş gibi yer almasıyla ilintilidir. Bundan daha büyük, daha insani ve daha riskli hiçbir edim yoktur. Ana babalar bunu bilir. Riskin bilincindedirler ve edim bu risk karşısında yaşanır. Ebeveynin her ikisinin de gözü önündedir risk ve edimi bu kadar büyük kılan budur. Kadının da gözü önündedir risk, ona rıza gösterir. Bunun ardından kötü olasılık gerçekleştiğinde durum kadın için erkek için olduğundan daha ciddidir, çünkü hayatını kaybeder. Ama şimdi bu kalkılıp da erkeğin güdüsel olduğu için kadını öldürdüğü, onu güdülerine kurban ettiği biçiminde yorumlanacak olursa, böyle bir yorum kadına karşı işlenen bir haksızlık, değerinin, onurunun ayaklar altına alınması olur -erkeğin değeri ile onurunun çiğnenmesi de cabası. Böyle bir durumda çok yaygın olan fantezi, kadının erkek tarafından öldürülmüş olduğudur. Ancak aile dizimleri sırasında, ölen kadınların, değerlerinin bütünüyle bilincinde oldukları her zaman açıktır. Erkeğe hiçbir suçlama yöneltmezler. Ölümü kendilerinde korku yarattığı için kadını onurlandırmayanları suçlarlar. Bu korku kendisini kuşaklar boyunca hissettirir ve kuşaklar boyunca da -çoğunlukla gayet tuhaf biçimlerde- bedeli ödenir.</p>

    <p class="gomme">Kurslardan birinde birisi köken ailesini dizmişti: Baba, anne ve üç erkek kardeş. Üç erkek kardeş çok tedirgindi, iyice heyecanlıydılar. Sonra aradık, aradık ve büyük büyükbabanın ilk karısının doğum sırasında öldüğünü ortaya çıkardık. Onu üç erkek kardeşin arkasına yerleştirdim. Birden hepsi bütünüyle sakinleşti. Üçü de eşcinseldi, biri kendisini öldürmüştü. Eşcinsellik alınyazısında etkili olan dinamiklerden birini de gösteriyor bu bize: Bir özdeşleşme için ortada bir kız çocuğu yoksa bu bir karşı cinsli özdeşleşmeye yol açar. Yani bir oğlan çocuk bir kadınla özdeşleşmek ve onu temsil etmek zorunda kalır. O zaman da eşcinsel olur. Doğum sırasında ölen bir kadının cezasını çekmek için sıklıkla sistemde başka birisi kendini öldürür, kimi zaman bir torun ya da torun çocuğudur bu.</p>

    <p class="gomme">Wilhelm’e Bu nedenle annen ve onun ailesinin etki alanından çıkıp babanın ve büyükbabanın, işadamının etki alanına girmek zorundasın. Orada annenin ailesindeki kilitlenmeden ve kurban olduğun, bir şeyin bedelini ödemek zorunda olduğun duygusundan kurtulursun.</p>

    <p class="gomme">WILHELM Büyükbabanın bir işi olduğunu çok sonraları öğrendim.</p>

    <p class="gomme">HELLINGER Benim bütün bildiğim, bir kilitlenmenin sözel aktarıma dayanmayıp nedenlerine ilişkin dolaysız bir bilgi olduğu. Eğer dolaysız bir bilgi olmasaydı onu sergilememiz mümkün olmazdı.</p>

    <p class="gomme">FRANK Benim sözüm ona suç üzerine bir sorum daha olacak. Sonradan gelenler bir yandan ölen kadınla ve bu kişinin sözde suçuyla özdeşleşiyor. Bu da iki kişi eder.</p>

    <p class="gomme">HELLINGER Bunu bir ya da iki kişiyle kesinleştirmek istemiyorum. Bir bütün olarak görüyorum. Sistemdeki fantezi, aslında büyükbabanın kendisini öldürmek zorunda olduğu. Ama bunu o yapmadığı için başka birisi yapıyor. Karısı doğururken ölen<br class="calibre1" />
    adamda bu fantezi yok -o biliyor. Fantezi, sonradan gelenlerin.</p>

    <p class="gomme">Bunun arkasında bir varsayım daha var: Birisi yitirildi, denge için birisinin daha yitirilmesi gerekiyor. Bu ruhun derinliklerinde etkisini gösteren ilkel, zaman ötesi bir tasavvur. Bu arkaik denge gereksinimi, dengenin onun yerine bir sevgi düzeniyle gerçekleştirilmesi yoluyla aşılabilir. Yer açan insanlar bilinçli bir şekilde sayılıp onurlandırıldığında başka bir şey yapılmasına gerek kalmaz. Sözgelimi kefaret ödeme adına başka bir şey yapıldığı an saygı yok olur. Önemli olan yalnızca saygıdır. Başka her şey gereksizdir. Bu nedenle de herkes bunu hemen yerine getirebilir.</p>

    <p class="gomme">FRANK Yani yalnızca durumu tanımak, kabul etmek söz konusu?</p>

    <p class="gomme">HELLINGER Doğru.</p>

    <p class="gomme">KARL Bu daha önce benim de kendime sorduğum soru. Kurban olduğu duygusunu taşıyan kişinin bu saygıyı göstermesi yeterli. Başka birisini de bu saygıyı göstermeye çekmek zorunda değil.</p>

    <p class="gomme">HELLINGER Yaparsa bu onun için yeterli. Bu ilk kadının anneannesine ve böylelikle de kendi annesine yer açmış olduğunu da görüp tanımak, kabul etmek zorunda.</p>

    <p class="gomme">ANNE Felaketin ana tarafında mı baba tarafında mı yaşandığının herhangi bir önemi var mı?</p>

    <p class="gomme">HELLINGER Hayır, hiç yok. Arada hiçbir fark yok.</p>

    <p class="gomme">Gruba Size, anlamı hem kapalı hem açık bir masal anlatayım. Bizi, dileklerin yardımı olabilirmiş gibi bir yanılsamayla oyalayan, böylece belki de arzuladığımız mutluluk yerine korktuğumuz mutsuzluğa, felakete sürükleyen eylemlere yönelten bir masal bu.</p>

    <p class="gomme">Yanılsamaların iş başında olduğu durumlarda, masalı, dileklerin burada da sınırları olduğu, haddini aşan eylemlerin başarısızlığa uğradığı şekilde gerçekçi bir biçimde anlatmanın yararı olur. O zaman gökten yere iner, haddimizi biliriz.</p>
  </div>

  <div class="calibre2" id="calibre_pb_209"></div>
</body>
</html>
