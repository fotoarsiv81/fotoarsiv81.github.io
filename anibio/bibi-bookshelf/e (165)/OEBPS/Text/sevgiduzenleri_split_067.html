<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_68">Eyleme geçmeksizin yalnızca doğru iç resimle etki etmek</h2>

  <p class="gomme">ROBERT Zihnimde bir sonraki soru beliriyor; bu durumda karımla ne yapmam gerektiği. Harekete geçmek ve bir şeyler yapmak istiyorum, çünkü şu anda beklemedeyiz. İçimdeki dürtü bu şimdi. Ya da bir süre daha diğer konu üzerinde kalıp ölen kız kardeşimle mi uğraşmam gerek? Karımla aramdaki sorunu zamana bırakmak zoruma gidiyor.</p>

  <p class="gomme">HELLINGER Sistemlerde değişiklikler doğru içsel resimle gelir. Buna başka bir kurstan bir örnek vereyim.</p>

  <p class="gomme">İçsel resmin etkisinden söz ederken katılımcı bir kadın şunu anlatmıştı: “İki yıl önce Viyana’da aile senaryosu üzerine bir kursa katılıp şimdiki ailemin dizimini yapmıştım. İlk resimde iki ağabeyinden hayli sonra dünyaya gelen en küçük oğlum benimle kocam arasında duruyordu. Gerçekten de çoğu zaman aramızda uyurdu, onu yatak odamızdan ancak feryat figan ve kapıyı kilitleyerek çıkarabilirdik. Eve geldiğimde…”</p>

  <p class="gomme">Sözünü keserek aile diziminde ne yapıldığını sordum.</p>

  <p class="gomme">Şöyle yanıtladı kadın: Küçük oğlum iki ağabeyinin yanına yerleştirildi. Eve döndüğümde kendime şimdi ne yapacağımı sordum. Ama o zamandan sonra bir daha hiç yatak odamıza gelmek istediğini söylemedi. Ben hiçbir şey söylemedim, o da bir daha gelmedi, kendi odasına gitti. -Sen iç resmin etkisinden söz ederken aklıma bu geldi.</p>

  <p class="gomme">Doğru içsel resme güvenmek ve etkisini aceleye getirilmiş konuşma ve eylemle bozmamak özel bir içsel disiplin gerektirir. O zaman eyleme geçmeden etkili olabilirsin.</p>

  <div class="calibre2" id="calibre_pb_129"></div>
</body>
</html>
