<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h3 class="baslik" id="calibre_toc_293">Olumlu ve olumsuz denge</h3>

    <p class="gomme">Bir çift ilişkisinde kadın erkeğe bir şey verdiği, böylece ona olan sevgisini gösterdiğinde kendisi de kadına bir şey verene dek erkek baskı altına girer. Ama o da kadını sevdiği için kadının verdiğinden biraz fazlasını ona verir. Şimdi de kadın baskı altındadır; erkeği sevdiğinden ona biraz daha fazlasını verir. Böylece olumlu verme ve alma ciroları, bununla da mutlulukları artar, aralarındaki bağ güçlenir. Ama erkek kadına sadece onun kendisine verdiği kadarını verirse telafi ve alış veriş baskısı sona erer.</p>

    <p class="gomme">DAGMAR Ya daha azını verecek olursa?</p>

    <p class="gomme">HELLINGER Eşlerden biri aldığından daha azını verdiğinde ilişkiyi tehlikeye sokar. Sana bir benzetmeyle açıklayayım. Alıp vermeyi ve bunun artarak yükselişini yürümekle karşılaştırabiliriz. Eğer ilerlemek istiyorsam sürekli olarak dengemi bir bozup bir yeniden sağlamak zorundayımdır. Dengem bozulduktan hemen sonra yeniden sağlamayacak olursam düşer kalırım. Taraflardan birinin verdiği, diğerinin alıp telafiye, dengeye yönelmediği bir çift ilişkisinde de böyledir bu. Dengeyi yalnızca korursak, diyelim bir çift ilişkisinde yalnızca aldığımız kadarını çoğaltmaksızın verirsek olduğumuz yerde kalırız. İlişkide birisi aldığından daha azını verirse, diğeri de onu daha azıyla karşılayacaktır. O zaman alış veriş azalır ve ileri gitmek yerine geri giderler, mutlulukları ve bağlılıkları da azalır.</p>

    <p class="gomme">BRIGITTE Birisi bana kötü bir şey yaptığında ne olur? Bunu da mı dengelemek zorundayım?</p>

    <p class="gomme">HELLINGER Denge, telafi baskısını hem olumlu hem de olumsuz durumda yaşarız. Birisi bana bir kötülük yaptığında bunun öcünü alma ihtiyacı hissederim. Ben de ona kötü bir şey yapmadığımda, bağışlamayı yeğlediğimde ya da ondan canını acıtacak bir talepte bulunmadığımda onu ciddiye almam. Bu durumda benden ayrılacaktır. Ölçülü bir şekilde öcümü aldığımda ya da zarar görmeden kendimi koruduğumda onunla ilişkimi sürdürürüm. Ama kimileri negatif bir durumda da pozitif bir durumdaki gibi davranır. Kendilerine yapılan kötülüğü daha da fazlasıyla karşılarlar. Bu durumda karşı taraf kendisinde yeniden kötülük yapma hakkını görür. Böylece değiş tokuş, kötü olanda da tırmanır; sonucunda da acı ve mutsuzluk artar.</p>

    <p class="gomme">Soru şudur: Çift olumsuz alış verişi nasıl durdurabilir ve yeniden olumlu olana dönebilir? Olumlu vermede nasıl iyiliği biraz daha fazlasıyla karşılıyorsak, sevgi adına, olumsuz vermede de kötülüğü biraz daha azıyla karşılarız. O zaman kötü alış veriş sona erer, iyi alış veriş de yeniden başlayabilir.</p>
  </div>

  <div class="calibre2" id="calibre_pb_248"></div>
</body>
</html>
