<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_238">Eşcinsel sevgi ve psikozlarda karşıt cinsli özdeşleşme</h2>

    <p class="gomme">HELLINGER gruba Kısa bir süre önce Gunthard Weber ile birlikte bir kurs düzenleyerek yirmi beş psikoz hastasını hekimleri ya da terapistleri ve ebeveynleriyle birlikte davet ettik. Psikoz vakalarında nasıl bir aile dinamiği olduğunu ortaya çıkarmak istiyorduk. Psikotiklerin iki farklı kişiyle özdeşleşmiş olduğu yolunda bir varsayımımız vardı ama uygulama kısa sürede bu hipotezi bir yana bırakmamıza yol açtı. Çok kısa bir zaman içinde hemen hemen bütün psikozlu hastaların karşıt cinsli bir özdeşleşme içinde olduğunu gördük. Sözgelimi dizim sırasında bir çiftin psikiyatri kliniğinde tedavi görmekte olan kızlarının babanın ölü doğan ikiz erkek kardeşini temsil etmekte olduğu ortaya çıktı. Aklını bu nedenle yitirmişti.</p>

    <p class="gomme">Daniel’in ailesinde başka bir kız çocuk olmuş olsaydı ölen kız kardeşi o temsil eder, bunu Daniel’in yerine getirmesine gerek kalmazdı. Ama ailede yalnızca erkek çocuklar vardı. Bu nedenle de ölmüş kız kardeşi onlardan biri temsil etmek durumundaydı.</p>

    <p class="gomme">Soru, bu durumla nasıl baş edileceği. Durumun hâlâ değiştirilebilir olup olmadığı ise yanıtsız kalıyor. Edinilen deneyim bu. Zira eşcinsel bir ilişkide de zaman içinde çözülmesi zor bir bağ oluşuyor. Eğer çözülebiliyorsa çok özel bir durum söz konusu. Ailevi durumun böyle bir şeye ittiği kişinin özel bir alınyazısı var. Kişi, kendi alınyazısı olarak bunun arkasında durmak zorunda.</p>

    <p class="gomme">Daniel’e Ölmüş kız kardeşine bir yıl boyunca hayattaki güzel şeyleri göstermek, bunu da sevgiyle yapmak senin için bir yol olabilir. Şaşırtıcı olan, sevginin özdeşleşmeyi ortadan kaldırması. Özdeşleşmede temsil etmekte olduğum kişi gibiyimdir. Bu kişi de benim için bir muhatap olmaz. Onun için de özdeşleştiğim insanı sevemem. Sevdiğim an karşımda ya da yanımdadır artık. O zaman da aynı anda ona bağlı ve ondan ayrı olurum. Böylece özdeşleşme ve etkisi ortadan kalkar. –Kız kardeşinin iyiliğine işleyeceğine güven!</p>

    <p class="gomme">Gruba Bu konuda sorusu olan var mı?</p>

    <p class="gomme">KATILIMCI KADIN Az önce eşcinsellikte çocuğun her zaman karşıt cinsli bir özdeşleşme içinde olduğu söylendi. Eşcinsellik tartışmasında yepyeni bir boyut ileri sürmesi dolayısıyla genel bir ifade midir bu? Ve transseksüellikte durum nedir?</p>

    <p class="gomme">HELLINGER Transseksüellik her zaman eşcinselliktir. Arada fark yoktur. Eşcinselliğin uç bir biçimidir.</p>

    <p class="gomme">Ancak eşcinselliğin temeli her zaman karşıt cinsli özdeşleşmeye dayanmaz. Yalnızca dışlanmış birinin temsili gerektiğinde de ortaya çıkabilir. Erkeğin durumunda bu bir erkek de olabilir. Eşcinsellik dışlanmışlık olarak yaşanır. Dolayısıyla bir eşcinsel, karşıt cinsli özdeşleşme olmaksızın yalnızca dışlanmış bir bireyi temsil ediyor olabilir. Buna da rastlanır. Ancak böyle bir eşcinsellik, kişinin kaşıt cinsli bir özdeşleşmeye zorunlu kaldığı durum kadar baskı yaratmaz. Soruyu yanıtlayabildim mi?</p>

    <p class="gomme">BAŞKA BİR KATILIMCI KADIN Benim için değil. Bu, eşcinselliğin yegâne nedeni olarak görülecek olursa, eşcinselliğin doğal karşılandığı eski Yunan gibi farklı toplumların buna bakışı nasıl açıklanabilir?</p>

    <p class="gomme">HELLINGER Görmediğim şeyler hakkında konuşmaktan sakınırım. Burada olanı görüyorum ve görebildiğim kadarıyla söylüyorum. Ama genel bir ifade olarak benim için fazlasıyla riskli. Yaptığım yalnızca olguya dikkat çekmek. Böylece kimi eşcinsellerin alınyazısı hafifletilebilir. Kişi o zaman kendisini farklı bir ışık altında görecektir. Durum değiştirilebilir mi? Bu ayrı bir soru.</p>

    <p class="gomme">DİĞER BİR KATILIMCI KADIN Biseksüelliği nasıl açıklıyorsunuz?</p>

    <p class="gomme">HELLINGER Eşcinsellik olarak.</p>

    <p class="gomme">Annenin erkek arkadaşına karşı babayı seçmek</p>

    <p class="gomme">DANIEL ertesi gün Dizimimle ilişkili olarak, annemin çekip Amerika’ya giden bir erkek arkadaşı olduğunu hatırladım.</p>

    <p class="gomme">HELLINGER Annenin bir arkadaşı mı vardı?</p>

    <p class="gomme">DANIEL Evet. Kısa bir süre gelip sonra da iz bırakmamacasına kaybolduğunda öğrendim ben de. İstediği erkek oydu. Bugün hissettiğim bu.</p>

    <p class="gomme">HELLINGER Böyle bir durumda erkek çocuk bunun bilincinde olmaksızın, anne de bunu istemeksizin bu arkadaşı anne için temsil etmek zorundadır. Üç kardeşsiniz, onu kimin temsil ettiğini bilmiyorum. Bu konumdaki oğul baba ile çatışmaya girer, böylece de erkek olmada güçlük yaşar. Babasını alamaz, baba da ona babalığını veremez, çünkü oğul babanın rakibini temsil etmektedir.</p>

    <p class="gomme">Çözüm, oğlun annenin karşısında “Benim babam o. Yalnızca o”, babasına da “Sen benim babamsın ve seni babam olarak alıyorum. Benim için doğru olan sensin, diğeriyle bir ilişkim yok. Ben senin oğlunum” demesidir.</p>

    <p class="gomme">DANIEL Ben kendimi çoğunlukla rakip rolünde hissettim.</p>

    <p class="gomme">Bilgi eyleme hizmet eder</p>

    <p class="gomme">DANIEL Dün yaşadıklarım babamın ailesinin benim için çok önemli olduğunu gösterdi. Büyükbabam kaybolmuş. Neler olduğundan söz edilmiyor. Eksik kalan bir şeyler var.</p>

    <p class="gomme">HELLINGER Bu konuyu ele almayacağım. Bir seferinde çok fazla şey yapmamak gerekir. Büyükbabanı babanın arkasında görüp babanla birlikte onurlandırman yeterli. Temelimiz şu; bilgi eyleme hizmet eder. Eylem için gerektiği kadar öğrendiğimde araştırmaya son verir, eyleme geçerim. Eylemin gerektirdiğinden fazlasını bilmek isteyecek olursam eylem gücü kaybolur. O zaman da edindiğim bilgi eylemin yerine geçer.</p>
  </div>

  <div class="calibre2" id="calibre_pb_482"></div>
</body>
</html>
