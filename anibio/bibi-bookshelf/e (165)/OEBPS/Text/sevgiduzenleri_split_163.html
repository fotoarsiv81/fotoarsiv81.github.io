<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_156">İkinci eş</h2>

    <p class="gomme">HELLINGER Frank’ın dün akşamki dizimi konusunda sana bir şey daha söyleyeyim. Resim orada göründüğü gibi gerçekleşecek olursa senin için şu temel ilke geçerli: Frank’ın çocukları üzerinde ne hakkın ne de yükümlülüklerin var. Bu bütünüyle Frank ve ilk eşinin konusu.</p>

    <p class="gomme">DAGMAR Bütünüyle katılıyorum.</p>

    <p class="gomme">HELLINGER Sen yalnızca Frank’ın karısısın, hepsi bu. Bunu çocuklarına söyleyebilirsin de: “Ben yalnızca Frank’ın karısıyım. Diğer her şeyi o ve anneniz halleder.” Onlara iyi davranırsan Frank sana borçlu olur. Çünkü yükümlülüğün olmayan bir şey yapmaktasındır.</p>

    <p class="gomme">DAGMAR Çocuklara iyi davranıyorum.</p>

    <p class="gomme">HELLINGER İnsan başkalarına da iyi davranır. Burada konu o değil; onlar için özel bir şeyler yapman, sözgelimi geldiklerinde onlar için yemek pişirmen. Bu özel bir takdiri hak eder. O zaman Frank senin özel bir şeyler yaptığını görüp kabul etmek durumundadır. Bunda ona karşı sevginin de rolü vardır tabii. Ama özel bir şeydir ve Frank da bunu takdir etmelidir.</p>

    <p class="gomme">DAGMAR Hediyeler hazırladım onlara, dostça davrandım, Noel’de…</p>

    <p class="gomme">HELLINGER Bu çok fazla. O zaman annenin yerine geçersin. Buna da hakkın yok. Sen yalnızca sırası geldiğinde iyi davranırsın. İkinci eş için uygun tavır, en üst derecede geride durmaktır. Çocuklar için gerekeni Frank yapar. Ona destek olur ama bu sırada sen arka planda kalırsın. Bunu gözetmek gerekir.</p>

    <p class="gomme">İkinci bir ilişkide göz önünde bulundurulması gereken bir şey daha vardır. Burada da temel düzen geçerlidir. İlk ilişkide ilk sırayı daima erkekle kadın arasındaki ilişki alır. Her şeyin önünde gelir bu ilişki. Çift, çocuk sahibi olduğunda çocukların bakımı çoğunlukla eşe duyulan sevginin önüne geçer. Ancak bu, düzenin bozulmasıdır. Çocuklar bunu bir baskı kaynağı olarak deneyimler. Bu durumda düzenin yeniden sağlanması gerekir. Erkek ve kadın arasındaki ilişki çocukların bakımının önünde gelir. Ana babanın kendilerini çocuklara kurban etmesi kötüdür. Bunu herkes bilmeli.</p>

    <p class="gomme">Ancak, sizin durumunuzda olduğu gibi, ilk birlikteliğinden çocukları varsa erkek öncelikle çocuklarının babası, bunun ardından senin kocandır. Dolayısıyla burada çocukların bakımı ve çocuklara beslenen sevgi, sana sevgisinin önünde gelir. Burada bir çatışma ortaya çıktığında, sözgelimi sen “Önce ben gelirim, çocukların benim ardımdan” dersen bu, düzene karşıdır ve ilişkiniz için kötü sonuçlar doğurur.</p>

    <p class="gomme">DAGMAR Bu benim için iyi bir uyarı oldu.</p>

    <p class="gomme">HELLINGER Başka bir şey var mı?</p>
  </div>

  <div class="calibre2" id="calibre_pb_313"></div>
</body>
</html>
