<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_186">Ağırlıktaki hayır</h2>

    <p class="gomme">FRANK Evliliğe nasıl adım attığımı her aklıma getirişte zihnimde kıyametler koptuğunu fark ettim. Önceleri kafamda gayet açıktı: Onunla evlenirsem, yeterince sevmediğimden -böyleydi izlenimim- bu yanlış olur. Evlenmezsem de o zamana dek olduğu gibi yıkıcı bir şekilde devam eder ilişki.</p>

    <p class="gomme">Sonra ikimiz de, bir evlenelim bakalım, dedik; yürümezse ayrılırız. Bu bir hataydı elbette. Yürümedi. Ben sürekli ilişkinin dışına çıkmak, özgür olmak istedim. Ama böyle de yürümedi. Farkına varmaksızın sürekli yanlış yapıyordum. Kızdım, köpürdüm, akla gelmeyecek şeylere başvurdum. Hiçbir işe yaramadı. Bu nedenle hep suçlu olanın ben olduğum duygusunu taşıdım.</p>

    <p class="gomme">HELLINGER Basit bir çözümü var. Le Bon diye biri bir kitap yazmıştı zamanında.</p>

    <p class="gomme">FRANK Kitle Psikolojisi.</p>

    <p class="gomme">HELLINGER Doğru. Kitle Psikolojisi’ni yazdı. Aynı Le Bon’un bir de seçkin psikolojisi konulu kitap yazdığını duydum. Kitabı okumadım ama hakkındaki bir eleştiride Le Bon’un seçkinlerin kitlelerden ne ölçüde ve tek bir noktada ayrıldığını ortaya çıkarışını okudum.</p>

    <p class="gomme">FRANK Kendilerini seçkin sanmalarıyla.</p>

    <p class="gomme">HELLINGER Hayır, suçlu aramayışları, davranışlarının sonuçlarını anında kendi üzerlerine alışlarıyla. Böylece de sürekli olarak harekete geçmeye hazırlar. Ne yazık ki pek az insan seçkin sınıfına girmekte.</p>

    <p class="gomme">Grupta gülüşmeler.</p>

    <p class="gomme">FRANK Özellikle de senin hep söylediğinde yatıyor bu: İnsanın ulaşabileceği en yüksek noktanın sıradan şeylerde olduğunda.</p>

    <p class="gomme">HELLINGER Dolayısıyla senin için çözüm, “yanlış yaptım ve sonuçlarını üstleniyorum” demek olabilir. Bu seni anında eyleme hazır kılar. Böylece kazandığın yığınla deneyim de cabası. Bu işin diğer yönü. Beraberinde bereketini getirmeyen ağırlık yoktur.</p>
  </div>

  <div class="calibre2" id="calibre_pb_373"></div>
</body>
</html>
