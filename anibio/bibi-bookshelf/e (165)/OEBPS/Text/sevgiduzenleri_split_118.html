<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_115">Kadın erkeği izlemek zorundadır, erkek ise dişiye hizmet etmek</h2>

    <p class="gomme">HELLINGER Çift ilişkisi kadın erkeği izlediğinde başarıya ulaşır. Yani onu ülkesinde, dilinde, kültüründe, ailesinde izlediğinde ve çocuklara da babayı ülkesinde, dilinde, ailesinde, kültüründe izleme izni verdiğinde. Erkek kadını izlediğinde gerginlikler oluşur. Örneğin erkek kadının ailesine içgüveyi olarak girdiğinde ilişki başarısızlığa uğrar, doyumlu bir ilişki olmaz. Doyumlu ilişki ancak, kadın erkeği izlediğinde olur. Gördüklerimin tanımlanması bu. Birisinin karşı örnekleri varsa öğrenmekten memnun olurum. Bu zamana dek tersine rastlamadım.</p>

    <p class="gomme">Öte yandan bir ilişki ancak erkek dişiye hizmet ettiğinde başarılı olur. Bu dengedir. Burada söylediğim bir teori uyarınca söylenenler değil. Gözlemlediğimi tanımlıyor.</p>

    <p class="gomme">JONAS Bu ataerkillik.</p>

    <p class="gomme">HELLINGER Tam da bu değil. Bundan türememiş.</p>

    <p class="gomme">JONAS Amerikalı bir dostum Hintli karısı ile birlikte onun ailesinin yanında, Hindistan’da yaşıyor. Altmış yaşında ve çok iyi. Bildiğim en güzel ilişkilerden biri ama büyük de bir istisna.</p>

    <p class="gomme">HELLINGER İyi, o halde söylediğimi geri alıyorum. Grupta gülüşmeler</p>

    <p class="gomme">ANNE Ben bu geri çekilmeye katılmıyorum. Çünkü söylediğin içimde bir şeye dokundu. Bu konuda biraz daha konuşmanı isterim.</p>

    <p class="gomme">HELLINGER Tamam. Bu kadar çabuk değişmem ve söylediğim her zaman bildiğim de değildir.</p>

    <p class="gomme">Jonas’a Bütün düzenlerde olduğu gibi başka bir yöne işaret eden dinamikler vardır elbette. Her zaman vardır. Yani dostun tam doğru olanı yapıyor olabilir.</p>

    <p class="gomme">Ama böyle ilişkilerde çocukların durumuna ilişkin de bir şey söylemek istiyorum. Ana baba iki farklı ülkeden geldiğinde çocuklar biri lehine, diğeri aleyhine seçim yapmak zorundaymışlar gibi ülkeler arasında seçim yapmamalıdır. Her iki ülkeye de aittirler. Ancak babanın ülkesinin kural olarak önceliği vardır.</p>

    <p class="gomme">GERTRUD O halde neden ana dil deniyor? Bu, düzene tamamen karşıt.</p>

    <p class="gomme">HELLINGER Ana dil başka yasaları izler. Çocuk dili daha anasının kucağındayken öğrenir. Dili daha o zamandan alır. Ama ben bunu diğerine karşıt olarak ortaya koymak istemem.</p>

    <p class="gomme">THOMAS Sanıyorum bunun bir parça da benim öykümle ilgisi var. İçgüveylik ve erkeğin kadını izlemek zorunda olması söz konusu.</p>

    <p class="gomme">HELLINGER İçgüveylik ilişkiye yük bindirir ve onu kısıtlar. Ancak izlemek boyun eğmek demek değildir. Seni ailende izliyorum demektir.</p>
  </div>

  <div class="calibre2" id="calibre_pb_227"></div>
</body>
</html>
