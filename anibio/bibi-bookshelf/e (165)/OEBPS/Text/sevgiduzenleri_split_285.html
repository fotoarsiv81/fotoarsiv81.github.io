<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_270">Yaşam deneyimleri</h2>

    <p class="gomme">LINZ Geri dönüp yaşamına baktığında: Öğretmenlerinden öğrendiklerin dışında terapi biçimlerinin gelişiminde hangi kişisel yaşam deneyimleri rol oynadı?</p>

    <p class="gomme">HELLINGER Benim için çok önemli bir deneyim, elbette Güney Afrika’da Zulular arasında geçirdiğim uzun zamandı. Orada insanlarla ilişkinin bambaşka bir yolunu tanıdım. Çok fazla sabır gibi ya da çok daha fazla karşılıklı saygı. Orada, onurunu koruyabilsin diye karşınızdakini mahcup etmemek, zor duruma düşürmemek son derece doğaldır. Zulular’ın çocuklarına karşı tavrı, ana babaların otoritelerini gayet doğal bir şekilde hayata geçirmeleri de beni çok etkiledi. Ve çocukların doğal bir biçimde ana babalarını sayması. Birinin ebeveyni hakkında küçük gören bir tavırla konuştuğunu hiç duymadım sözgelimi. Böyle bir şey orada olacak şey değildir.</p>

    <p class="gomme">LINZ O zamanlar Katolik bir misyonda çalışıyordun. Bu özel ortam seni ne ölçüde etkiledi?</p>

    <p class="gomme">HELLINGER Benim için kapsamlı katılımımı gerektiren, çok fazla disiplin ve yoğun çalışma içeren bir deneyimdi. Üzerimdeki etkisi hâlâ sürüyor. Güney Afrika’da uzun zaman okul yöneticiliği yaptım, başta İngilizce olmak üzere pek çok dalda kendim de ders verdim. Yıllarca yaklaşık yüz elli okulluk bir piskoposluğun bütün eğitim sistemini yönettim. Bu dönemin pedagojik deneyimlerinin yararını kurslarımda bugün hâlâ görüyorum.</p>

    <p class="gomme">LINZ 70’li yılların başında misyondan ayrıldığın ve meslek değiştirdiğinde dirençle karşılaştın mı?</p>

    <p class="gomme">HELLINGER Ayrıldığımda ne misyondan yana ne de kendi içimde hiçbir direnç yaşamadım. Gelişimin yaşanmakta olanın ötesine geçmesi gibiydi. Bundan ötürü de bunu bir kopuş olarak değil, gelişimin devamı olarak yaşadım.</p>

    <p class="gomme">LINZ O halde ayrılışın son derece barış içindeydi?</p>

    <p class="gomme">HELLINGER Evet. O dönemi iyi duygularla anabiliyorum. Oradaki dostlarımla temasım da sürüyor. Orada edindiklerime saygı duyabiliyorum, orada yapılanlara da öyle.</p>
  </div>

  <div class="calibre2" id="calibre_pb_546"></div>
</body>
</html>
