<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_206">Acıma ve unutma</h2>

    <p class="gomme">KATILIMCI KADIN Bu benim zihnimi çok kurcaladı. Çünkü bir yandan bunun çocukların verilmesinde ne kadar düşüncesizce ele alındığını açıkça gördüm. Bu birincisiydi. İkincisi de Rita’nın tepkilerini görmüş olmam. Ve çözümün çocuktan ayrılış olduğunu sanmıyorum.</p>

    <p class="gomme">HELLINGER Sana acıma üzerine bir hikâye anlatayım.</p>

    <p class="gomme">Eyüp adında birisi gırtlağına dek pisliğe batmış yaşıyormuş, her şeyini kaybetmiş, bedeni de uyuz yaralarıyla doluymuş. Dostları durumunu öğrendiğinde onu avutmak için yanına gelmişler. Ne yapmışlar, biliyor musun? Belirli bir uzaklıkta oturup sekiz gün boyunca tek bir söz bile söylememişler. Güç dolu dostlarmış bunlar.</p>

    <p class="gomme">Terapistler ise belki de onun yanına gider ve durum o kadar da kötü değil, düzelecek filan derlerdi. Böyle bir tavır acının büyüklüğüne uygun olmayacaktır. Konuşarak ortadan kaldırma çabası acının büyüklüğüne uygun değildir. Burada bilinmesi önemli olan bir şey daha var. Herkesin elinde sorunu ve çözümüne yetecek güç vardır. Yalnızca o kişinin, başka da kimsenin. Senin her tasan bu gücü zayıflatır.</p>

    <p class="gomme">Bunun karşısında nasıl davranılacağına ilişkin bir örnek vereyim sana. Ben Rita’yı unuttum -büyük ölçüde. Onu düşünmeye ancak onunla yeniden çalıştığımda başlayacağım. Bunun dışında onu düşünmüyorum.</p>

    <p class="gomme">Gruplardan birinde bir kadın vardı. İkinci gün kendini dışarı attı. Büyük bir intihar riski taşıyordu. Çoğu kişi onun gidip kendini öldüreceğinden korktu. Ben onu unuttum. Bir daha da aklıma getirmedim. Öylece unutmuştum. Kursun son gününde bazıları onu bir örtü alıp ormana giderken gördüklerini söyledi. Çoğu yine onun kendini öldüreceği fantezisine kaptırmıştı kendini. Bense onu unutmuştum. Grupta eksikliğini hissetmiyordum. Kursun bitimine on dakika kala kapıdan içeri girdi ve halledilmesi gereken ne varsa on dakika içinde halletti. Buna gücü vardı, çünkü onu unutmuştum.</p>

    <p class="gomme">Onun için duyacağım her tasa gücünü elinden alırdı. Yine de onunla uyum içindeydim. Onu unutuşum ona karşı saygının en büyüğüydü. Çünkü unutarak onu ruhuna emanet etmiştim. Bundan daha iyisi yoktur. Ama bu da büyük güç ister. Başkaları için tasalanmak daha kolaydır. Kimi zaman insanın göğsünü kabartır bu -safi havayla.</p>
  </div>

  <div class="calibre2" id="calibre_pb_413"></div>
</body>
</html>
