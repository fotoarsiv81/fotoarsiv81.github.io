<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_71">Çocukların doğru yeri</h2>

    <p class="gomme">JAN Bir aile diziminde çocuklar ana babanın tam karşısına yerleştirildiğinde bunu bir çatışma olarak algılıyorum.</p>

    <p class="gomme">HELLINGER Bu, resimden senin çıkardığın bir duygu, çünkü katılımcılar bunu çatışma olarak deneyimlemiyor. Ana baba bir grup, çocuklar bir grup ve tam olarak temel düzen sıralamasında duruyorlar. Sıralama her zaman saat yönünde ilerleyen bir daire çizer. Ana baba bir yanda, çocuklar da diğer yanda durduğunda bu düzen korunmuş olur. Bunu burada, Ulla’nın diziminde de görebildin. Önce erkek geldi, sonra nişanlı, arkasından kadın ve ilk çocuğu, son olarak da ikinci çocuk. Ama onların sıralamada nereye yerleştirileceği koşullara bağlıdır. Eğer çocuklar babanın etki alanına girmek zorundaysa babaya daha yakın dururlar. Annenin etki alanına girmeleri gerekiyorsa da anneye. Burada anneye daha yakın olmak zorundaydılar, o nedenle de tam karşısında yer almadılar. Ama böyle bir gerek olmadığında çocuklar ebeveynin karşısında durur.</p>

    <p class="gomme">JAN Önceden zihnimdeki ideal aile resmi, çocukların gerçi saat yönünde ama tam karşıda değil de yarım daire çizecek şekilde durmalarıydı.</p>

    <p class="gomme">HELLINGER Hayır, hayır. Ana baba bir tarafta, çocuklar da diğer tarafta dursa da daire tamamlanır. Eksik kişiler varsa değişir durum. Onlar daireye kimi zaman ana baba ve çocuklar arasında bir yere girer, örneğin annenin ölmüş bir ikiz kız kardeşi gibi.</p>

    <p class="gomme">JAN Sistem böylesine kapandığında çocuklar nasıl ayrılabilir? Arkalarını döndüklerinde mi olur bu?</p>

    <p class="gomme">HELLINGER Tam bu şekilde. Ayrılma vakti geldiğinde çocuklar arkalarını dönerek ileri giderler. Ana babaysa kalır ve çocuklarını destekleyici bakışlarla izlerler. Bu herkes için iyi olan çözümdür.</p>

    <p class="gomme">Bir şey daha; ana babanın bir yanda, çocukların sırayla -yani ilk çocuk sağda, ikincisi onun solunda vb- onların karşısında oturması da iyi bir sofra düzenidir. Barış getiren bir sofra düzenidir bu.</p>
  </div>

  <div class="calibre2" id="calibre_pb_135"></div>
</body>
</html>
