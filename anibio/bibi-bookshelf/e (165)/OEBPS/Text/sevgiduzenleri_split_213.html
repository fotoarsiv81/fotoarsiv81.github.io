<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_205">Korkunç olan</h2>

    <p class="gomme">RAIMUND Şimdi daha sakinim. Daha önce kötüydüm. Sanki pek çok şey bir araya gelip karnıma yapışmış gibiydi. “Seni kurtarmanın yolu yok” ifadesiyle kapıldığım korku ise hâlâ orada. Bu bana tartışmaya fazlasıyla kapalı geldi. Sanki “Seni kendi haline bırakıyor, seninle bir işim olsun istemiyorum” demek gibi. Bu, paylaşımın sonralarında dağıldı.</p>

    <p class="gomme">HELLINGER Korku kişiyi ancak bakışlarını kaçırdığında alt edebilir. Bakışlarını Rita ve benim üzerimde tutsan başka türlü algılardın. Ama kimileri böyle bir ifade işittiklerinde hemen gözlerini kapar ve kafalarında kendi resimlerini oluşturmaya başlarlar. Bu resimler de korkunçtur.</p>

    <p class="gomme">RAIMUND Korkunç bir resim daha oluşturdum. Düşündüm ki…</p>

    <p class="gomme">HELLINGER Bakışlarını nasıl kaçırdığını fark ettin mi?</p>

    <p class="gomme">RAIMUND Evet, bu doğru.</p>

    <p class="gomme">HELLINGER Bakışların benim üzerimdeyken söylemek istediğini söylemeyi dene bir. Çok zordur. Görüyor musun? İnsan “büyük” fikirlere ancak kapalı gözlerle sahip olabilir.</p>

    <p class="gomme">Grupta gülüşmeler</p>

    <p class="gomme">HELLINGER Gruba Bakışlarını yine kısa bir an boyunca kaçırdı.</p>

    <p class="gomme">Raimund’a Senin temas halinde olup olmadığın anında görülebilir. Bu temas halinde kalma ve kendini dolaysız algılamayla sınırlama çok zordur. Özgürlükten muazzam bir vazgeçiştir -korkutucu olana yönelik olan özgürlükten.</p>

    <p class="gomme">RAIMUND Sen çok güçlüsün.</p>

    <p class="gomme">HELLINGER Evet, öyleyim. Neden, biliyor musun? Benim için dünya olduğu gibi doğru, korkutucu olan da öyle. Ona olduğu haliyle rıza gösterebilirim. Rıza gösterdiğim için de böyle bir şeyi söyleyebilirim. Büyük olan her şey gücünü korkutucu olandan alır, ondan bakışını kaçıransa kendini bir ütopyanın ortasında bulur.</p>

    <p class="gomme">RAIMUND Bakışımı kaçırdığımda sanıyorum içsel olarak bir şey daha söyleme güdüsünü çekip çıkarıyorum.</p>

    <p class="gomme">HELLINGER Bu şekilde güçsüzleşirsin, çünkü o zaman karşındaki için bir muhatap olmaktan çıkarsın. Ancak bir muhatap olarak güçlüsündür. Şimdi nasılsın?</p>

    <p class="gomme">RAIMUND Enerjim daha fazla şimdi.</p>

    <p class="gomme">HELLINGER Sana bir sır daha vereyim. Terapist bir savaşçıdır. Savaşçının cesaretine gereksinir. Savaşçı en uç noktaya dek gider, çünkü sonuç ancak en uç noktada gelir. Şansın orada yarı yarıya görünür ama en uç noktaya kadar gitme cesaretini gösteren için uygulamada doksan dokuza birdir. Çünkü ciddiye alınan gerçek insana dostça davranır. Ciddiye alındığında bunu ödüllendirir. Ciddiye alınmadığında, önemsizleştirildiğinde de intikamını alır.</p>

    <p class="gomme">Gerçekliğe kişinin kendi eyleminin sonuçları dahildir. Bu nedenle de terapist öğüt arayanlara bunlar onlardan yapabileceklerinin en fazlasını talep etse de bu sonuçların sınavından geçmelerinde yardım eder. Çünkü bunu iyilik izleyecektir. Terapist, kendisine gelenler eylemlerinin sonuçlarından rahatça kurtulabilirlermiş gibi davranmaz, zira aksi takdirde özellikle de bütünüyle suçsuz olanlar üzerinde kötü etkileri olacaktır bunların.</p>
  </div>

  <div class="calibre2" id="calibre_pb_411"></div>
</body>
</html>
