<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_14">Uyum</h2>

    <p class="gomme">Niyetsizlik ve korkusuzluk gerçekle bu gerçek her nasıl ise öylece; onun korkutucu, ezici yüzüyle de uyum içinde oluşu mümkün kılar. Terapist böylece mutluluk ve mutsuzlukla, suç ve suçsuzluk, sağlık ve hastalık, yaşam ve ölümle uyum içindedir. Ancak tam da bu uyumdan, olumsuzlukla yüz yüze gelmede ve kimi zaman bunu uyum içinde olduğu gerçekle dönüştürmede içgörü ve güç kazanır. Burada da bir hikâye anlatayım:</p>

    <p class="gomme">Öğrenci Usta’ya sorar: “Söyle bana, nedir özgürlük?”</p>

    <p class="gomme">“Hangi özgürlük?” diye sorar Usta:</p>

    <p class="gomme">“İlk özgürlük ahmaklıktır. Binicisini kişneyerek üstünden atan soylu beygire benzer. Ama ardından daha da gerilir dizginleri.</p>

    <p class="gomme">İkinci özgürlük pişmanlıktır. Gemi karaya oturduktan sonra tahliye sandalına bineceği yerde enkazda kalan dümenciye benzer.</p>

    <p class="gomme">Üçüncü özgürlük içgörüdür. Ahmaklık ve pişmanlığın ardından gelir. Rüzgârda salınan başağa benzer, zayıf olduğunda eğilmeyi bildiği için ayakta kalır.”</p>

    <p class="gomme">“Hepsi bu mu?” der öğrenci.</p>

    <p class="gomme">Usta yanıtlar: “Kimileri ruhlarının gerçeğini aradıklarını söyler. Oysa büyük ruh onlar aracılığıyla düşünmekte ve aramaktadır. Tıpkı doğa gibi o da pek çok hata kaldırır, yanlış oyuncuları sürekli ve zahmetsizce yenileriyle değiştirmektedir çünkü. Düşünmelerine izin verdiklerine ama, kimi zaman biraz oyun alanı tanır. Ve kendini ona bırakan bir yüzücüyü taşıyan ırmak gibi alır onları, bir kılınmış güçle kıyıya taşır.”</p>
  </div>

  <div class="calibre2" id="calibre_pb_18"></div>
</body>
</html>
