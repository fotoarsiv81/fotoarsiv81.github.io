<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_44">Sevgi düzeni</h2>

    <p class="gomme">HELLINGER Ancak daha yüksek bir düzlemde bir çözüm var. Bilinçsiz zorlamayı daha yüksek bir düzenle aşabiliriz. Bu düzen, sevgi düzenidir. Yalnızca sevgiyle değil, çünkü zorlama da sevgidir; daha yüksek bir düzlemde, sevginin, içinde hem kendi alınyazımızı hem de sevdiğimiz insanın alınyazısını birbirinden bağımsız olarak tanıyıp kabul ettiğimiz ve her ikisine de tevazu içinde ayak uyduracağımız daha yüksek bir düzeniyle.</p>

    <p class="gomme">Şimdi onun için çözüm getirici edim ne olabilirdi? Kendisini suçlu hissetmesini ciddiye almak ve kız kardeşine çözüm getirici bir cümle söylemek zorunda. Çözüm getirici cümle de… Kardeşinin adı ne?</p>

    <p class="gomme">ROBERT Adelheid.</p>

    <p class="gomme">HELLINGER “Sevgili Adelheid.” Benim ardımdan tekrarla. Söyle: “Sevgili Adelheid.” Söyle bunu!</p>

    <p class="gomme">Robert hıçkırır.</p>

    <p class="gomme">HELLINGER Senin şimdi yaptığın kız kardeşin için kötü. Gruba Bu şekilde davranırsa ölüm kız kardeşi için iki katı kötü olacak. Çünkü, yalnızca kardeşi ölmüş gibi değil, kendisi de şimdi bunun için ölmek zorundaymış gibi davranıyor. Dolayısıyla yasıyla kız kardeşinin kaderini daha da kötü bir hale getiriyor. Çünkü kendisi kız kardeşini sevdiği gibi, kardeşi de onu seviyor.</p>

    <p class="gomme">Çözümü yine de söyleyeceğim, o bunu kullanmasa da. Cümle şöyle: “Sevgili Adelheid, sen öldün, biraz daha yaşayıp sonra ben de öleceğim.” Çözüm getiren cümle bu. Telafiyi barındırıyor ve buna rağmen özgürlüğü. Tevazu var içinde. Kendini üstün görme sona eriyor. Ölülerle dayanışma içinde -ve o yaşıyor.</p>

    <p class="gomme">İkinci olarak, hem kendisi hem de kız kardeşine yardımcı olacak bir alıştırma önereceğim: Ona bir yıl boyunca dünyayı göstermesini. Küçük kız kardeşini elinden tutarak ona bir yıl boyunca dünyadaki güzel şeyleri gösterecek. Sözgelimi karısını ve çocuklarını gösterebilir. Bu bir olanak olurdu. O zaman, kaçırdıklarını kardeşi için telafi eder.</p>

    <p class="gomme">Robert’e Zor bir iş yapman gerektiğinde onu yanına alarak yap. Başka türlü yapmayacağın bir şeyi yapmak, zor bir şeyin üstesinden iyi bir şekilde gelmek için onun alınyazısından kuvvet al. O zaman onun erken ölümü, kendisi artık burada olmasa da senin bugünün üzerinde olumlu bir etki yapar. O zaman senin aracılığınla iyi olanda yaşar. Ve bu barıştırıcıdır. Bu da bir kez daha telafi haline gelir.</p>

    <p class="gomme">Takdir yoluyla denge</p>

    <p class="gomme">IDA Kendi üzerimde çalıştığım bunca zamandır takdir etmeyi unuttuğum birisi var: Kız kardeşim.</p>

    <p class="gomme">HELLINGER Ne oldu ona?</p>

    <p class="gomme">IDA En büyüğümüz. Anneme ulaşmanın yolunu kapadı ve her zaman olumsuzu gördüm. Elbette olumsuz bir yanı da vardı bunun ama bana pek çok şey verdi, ona çok şey borçluyum.</p>

    <p class="gomme">HELLINGER Bu herkesin içinde bile söylenebilir.</p>

    <p class="gomme">IDA Her zaman ona iyi bir şey yapma isteği duydum ama olmadı.</p>

    <p class="gomme">HELLINGER Böyle de olmaz zaten. Böyle bir durumda yapılabilecek ve yapılması gereken tek şey, takdir etmektir. Bu önce içsel bir süreçtir, sonra dile de getirilebilir. Örneğin şu anlama gelecek şekilde: “Bana ne verdiğini biliyorum, onu sayıyorum ve verdiğin bana eşlik ediyor.” Yapılabilecek en yüksek şey budur. Verme yoluyla denge sağlamaya çalışmaktan çok daha fazlasıdır böylesi.</p>
  </div>

  <div class="calibre2" id="calibre_pb_83"></div>
</body>
</html>
