<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_228">Kefaret ilişkinin yerini alır</h2>

    <p class="gomme">Kefaret ödediğimizde kendimizi ilişkiye açmaktan kaçınırız. Çünkü o zaman suçu, kişinin ortaya çıkan zararı kendisinden bir şey ile ödediği bir şey olarak görürüz. Ancak eğer başka birisine haksızlık etmiş, mutsuzluk getirmiş, ruhu ve bedenine geri dönüşü olmayan zararlar vermişsek, böylesi bir kefaret ödemenin sonucu ne olacaktır? Sadece eğer diğerini gözden kaybetmişsem üzerimdeki yükü kendime zarar verme kefaretiyle atarım. Zira eğer bakışlarım karşımdakine çevriliyse, gerekli olanı kefaret ödeyerek ortadan kaldırmak istediğimi görmek zorunda olurum.</p>

    <p class="gomme">Aynı şey kişisel suç için de geçerlidir. Çocuğunu aldıran ya da başka bir nedenle kaybeden bir anne, çoğu zaman bunun kefaretini ölümcül bir hastalıkla ya da çocuğun babası ile veya gelecekte başka bir erkekle ilişkiden vazgeçerek ödemeye çalışır. Kişisel suçun kefareti de bilinçli inkârı ya da açıklamasının tersine bilinçsiz bir şekilde gelişir.</p>

    <p class="gomme">Kimi zaman annelerde kefaret ödeme arzusuna ölen çocuğun yolundan gitme isteği de eklenir. Bu, çocuğun ölen annesinin peşinden gitme arzusu gibidir. Ama belki annesi yüzünden canından olan bir çocuk da “Senin yerine ben” demektedir. Anne bedel ödeme adına hastalandığı ya da öldüğünde çocuğun anne sevgisiyle ölümü boşuna olacaktır.</p>

    <p class="gomme">Kişisel suçta da çözüm, kefaretin yerine barıştırıcı eylemin geçmesiyle gelir. Bu, haksızlık ya da kötü bir şey yaptığım veya talep ettiğim insanın gözünün içine bakarak -örneğin bir annenin aldırdığı, inkâr ya da terk ettiği çocuğuna seslenmesi gibi- şöyle söylemesiyle olur: “Üzgünüm” ve “Artık sana yüreğimde bir yer veriyorum” ve “Durumu elimden geldiğince iyileştirmeye çalışacağım” ve “Senin anınla ve gözümün önünde sen varken ortaya koyduğum iyilikte payın olacak”. O zaman suç boşa gitmiş olmaz. Zira annenin -ya da herhangi başka birisinin- bu çocuğun anısıyla ve onu göz önünde bulundurarak ortaya koyduğu iyilik, bu çocukla birlikte ve onun aracılığıyla işlenmiş olacaktır. Çocuk buna katılır. Anneye ve eylemine bir süre bağlı kalır.</p>
  </div>

  <div class="calibre2" id="calibre_pb_462"></div>
</body>
</html>
