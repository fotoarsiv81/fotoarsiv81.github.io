<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_259">Daha büyük olanla uyum içinde olmak</h2>

    <p class="gomme">HELLINGER Danışana yardım sırasında aldığım temel tavra değinmek istiyorum. Bu, bir soruna çözüm arayan diğerleri için de önemli.</p>

    <p class="gomme">Beni sıklıkla evlilik sorunu olan insanlar arar, çözüm için bana gelip gelemeyeceklerini sorarlar. Çoğu zaman yanıtım şu olur: “Hayır, ben bunu yapmıyorum. Yoksa sizde kalması gereken bir sorumluluğu bana yüklemiş olursunuz. Bana birlikte gelirseniz, yalnızca size ait olanı üçüncü bir kişiye aktardığınız için sevginiz bundan zarar görür. Bunun yerine size beni ayrı ayrı telefonla aramanızı öneririm. Belki o zaman her birinize ayrı bir öneride bulunurum. Bununla ne yaptığınızı ise öğrenmek istemem. Sizi kendi sevginize, sorumluluk ve gücünüze bırakırım.</p>

    <p class="gomme">Aynı şey iyileşme arayan birisi için de geçerlidir. Kişi bunu bir başkasına aktardığı ve kendisini ona bağımlı kıldığında kendi gücünü kendi elinden almış olur.</p>

    <p class="gomme">Etkisi sürekli olan çözümler rıza ve lütuftur. Bunu deneyimleyen, bir anda bir şey ile, kendi gücünden üstün bir güçle uyum içinde olduğunu deneyimler. Ve bu şey taşıyıcıdır. Çalışmamda yapmaya çalıştığım, kişiyi bu güçle uyum içine getirmek. Ben bu güce rıza gösteriyorum, onunla uyum içindeyim. Dolayısıyla benim üzerimden yalnızca akıp giden bir şeyle çalışıyorum.</p>

    <p class="gomme">Buradaki çalışmada sıranın kendisine gelmesini isteyen ama bu büyük organizasyonda bunun artık mümkün olmadığını fark edenlere de bu sözüm. Belki bunu bir talihsizlik olarak görüyorsunuz. Ama gerçekten öyle mi, bilmiyoruz.</p>

    <p class="gomme">Bir Çin öyküsü vardır. Köylünün birinin çiftliğine iki vahşi at çıka gelmiş. “Amma da talihlisin!” demiş insanlar. O ise “Durun bakalım” diye karşılık vermiş.</p>

    <p class="gomme">Ertesi gün oğlu atlara binmeye kalkışmış ama düşüp bir bacağını kırmış. “Amma da talihsizsin!” demiş insanlar. O ise “Durun bakalım” diye karşılık vermiş.</p>

    <p class="gomme">Daha ertesi gün İmparator’un adamları kapıya dayanmışlar. Savaş için asker topluyorlarmış.</p>

    <p class="gomme">Yani hiç bilinmez.</p>

    <p class="gomme">Grupta gülme ve alkışlar</p>

    <p class="gomme">HELLINGER Bu seminer sona eriyor. Ama bitirirken size bir öykü daha anlatayım. Tıpkı diğerlerinin çözüm ve sağlık için mücadele ettiği gibi tarafların gerçek ve içgörü için uğraş verdiği felsefi bir hikâye bu. Ama burada da kazanmış görünen taraf, alt edilen taraf olmaksızın bu sınavı geçemez. O kaynağın suyunu içtiği sürece nasıl yenebilecektir ki kaynağı.</p>

    <p class="gomme">Bizlerinse öyküyü dinlerken taraf tutmamıza gerek yok. Bundan ötürü ona kulak verirken kendimizi harika bir şekilde karşıtlıkların baskısından özgürleşmiş hissederiz. Ancak kendimizle ilintilendirdiğimizde ya da eyleme geçtiğimiz, bu nedenle de bir karar almak zorunda olduğumuzda, karşıtlıklar bizi işte o zaman yeniden ele geçirir.</p>
  </div>

  <div class="calibre2" id="calibre_pb_524"></div>
</body>
</html>
