<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_78">Anneye iyileştirici yönelim</h2>

    <p class="gomme">UTE Eğilmenin beni mezardan çıkaracağı cümlene öfkelenip duruyordum deminden beri. Şu anda biraz daha iyiyim ama çok zayıflaşmış hissediyorum kendimi. Sonra kalça kemiği civarı ve göğüs kafesimde ağrı duydum ama şimdilik azalmış durumda. Annemi ilk düşündüğümde -zihnimi kurcalayıp duran da bu…</p>

    <p class="gomme">HELLINGER Ana babanın tasvirini istemiyorum, çünkü hiçbir yararı yok bunun. Önemli olan yalnızca neyin yaşanmış olduğu.</p>

    <p class="gomme">UTE İlk defa annemin kendini öldürebileceğini, en azından bunu aklından geçirmiş olduğunu düşündüm.</p>

    <p class="gomme">HELLINGER Şimdi konuya geldik işte.</p>

    <p class="gomme">Ute hıçkırır.</p>

    <p class="gomme">UTE Ve ben de bunu hep başka türlü yaşadım.</p>

    <p class="gomme">HELLINGER Onu nasıl sevdiğini görüyor musun?</p>

    <p class="gomme">Gruba Kişi sevgiye ulaştığında ortaya çıkan acı verici duygu bu şimdi.</p>

    <p class="gomme">UTE Müthiş bir güç gerektiriyor.</p>

    <p class="gomme">HELLINGER Hayır, hiçbir şey söyleme. Bu iyi bir duygu ve etkisini kendiliğinden gösterecek. Seni onunla bırakıyorum.</p>

    <p class="gomme">Ute ayağa kalkar ve kapıya yönelir.</p>

    <p class="gomme">HELLINGER Hayır, burada kal. Burada kalman çok daha iyi. Yanımızda daha güvendesin. Yanıma otur. Bana yaslan.</p>

    <p class="gomme">Ute gözyaşlarına boğulur.</p>

    <p class="gomme">HELLINGER Derin nefes al, ağzını da açık tut. Kollarını, iki kolunu da bana dola. Tam öyle. Daha iyi böylesi. Kuvvetle nefes alırken ağzını açık tut ve derin nefes ver. Çocukken annene nasıl seslenirdin? “Anneciğim”, “anacığım”?</p>

    <p class="gomme">UTE “Anneciğim”.</p>

    <p class="gomme">HELLINGER “Anneciğim” de.</p>

    <p class="gomme">UTE Anneciğim! Anneciğim!</p>

    <p class="gomme">HELLINGER “Sevgili anneciğim!”</p>

    <p class="gomme">UTE Sevgili anneciğim!</p>

    <p class="gomme">Hellinger gözyaşları dinene kadar Ute’yi kollarında tutar.</p>

    <p class="gomme">HELLINGER Şimdi nasılsın?</p>

    <p class="gomme">UTE Kendimi şükran dolu hissediyorum.</p>

    <p class="gomme">HELLINGER Gruba Burada kesintiye uğramış bir yönelim hedefe ulaştı. Bunun ne kadar acı verici olduğunu görüyor musunuz? Kişinin bunu nasıl içinde gizleyip koruduğunu ve bir kez daha oraya yönelmekten nasıl kaçındığını?</p>
  </div>

  <div class="calibre2" id="calibre_pb_149"></div>
</body>
</html>
