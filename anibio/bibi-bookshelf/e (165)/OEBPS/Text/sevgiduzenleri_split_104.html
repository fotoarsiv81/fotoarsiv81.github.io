<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_101">Ailede verme ve almanın farklı biçimleri</h2>

    <p class="gomme">IDA Bir sorum daha var. Çocuklar ana babalarından alırlar. Sanki annemmiş gibi kız kardeşimden alırsam ne olur? Ebeveynimden geleni kabul etmek benim için doğal bir şey. Ama ya kız kardeşimden gelen?</p>

    <p class="gomme">HELLINGER Ana baba çocuklara ne iseler onu verirler ve buna ebeveyn ne bir şey katabilir ne de bundan bir şey çıkarabilir. Bu nedenle çocuklar ana babalarını yalnızca oldukları gibi alabilirler ve onlardan aldıklarına da bir şey ekleyip çıkaramazlar. Bu böyledir işte ve birisine elimdeki bir şeyi armağan etmemden çok farklı bir niteliği vardır. Birincisi bu. Herkes ana babasını bu şekilde almak zorundadır. Buna rıza gösterildiğinde kişi ana babasını alır ve kendi içinde bir bütün olur.</p>

    <p class="gomme">Ancak ana baba çocuklarına yaşamaları için bir şey daha verir: Yıllar boyu pek çok şekilde onlara bakar. Çocuklar bunu da alır. Bütün bunlar ana baba ve çocuklar arasında öyle bir seviye farkı oluşturur ki çocukların bunu dengelemesi ve düzeltmesi asla mümkün olmaz. Bu seviye farkının baskısıyla ana babalarından koparlar. Farkı kaldıramazlar. O nedenle seviye farkı çocukların ana babadan ayrılmalarına da yol açar. Çocuklar ondan sonra ana babalarından aldıklarını kendi çocuklarına ve giriştikleri toplumsal faaliyetlerle başkalarına verirler. İşte bu da dengedir.</p>

    <p class="gomme">Ebeveynin sadece kendisine ait olan bir şey daha vardır. Sözgelimi kişisel bir suç ya da babanın durumunda olduğu gibi kişisel bir kilitlenme veya kişisel bir başarı, liyakat. Çocuk bunu ana babasından alamaz ve almamalıdır, çünkü bu ona düşmez. Ne suçu alabilir çocuk ne de suçun sonuçlarını. Ama aynı şekilde ana babanın liyakatini de alamaz. Çocuk elbette bundan belirli yararlar sağlar ve ana babanın başarı hanesindekiler, onların çocuklara zaten verdiklerinin alanına girer. Ama çocuk, babası büyük bir ressam olduğu için kalkıp da kendisi iyi bir ressam değilken “Ben büyük bir ressamım” ya da babası siyasetçi idiyse “politikacıyım” diyemez. Çocuk burada sınırlarını çizmek zorundadır. Bu aynı zamanda ana babaya saygıdır bir tür. Ancak çocuk ana babasından aldığıyla yeni bir şey ortaya koyar, bu da onun liyakatidir. Ya da suçlu duruma düşer, bu da onun suçudur.</p>

    <p class="gomme">Aile aynı zamanda herkesin katıldığı, herkesin bir görevinin olduğu bir girişim olduğu için çocuklar ve ebeveyn arasında bir ortaklık vardır. Bundan ötürü çocuklar da ortaya çıkan gerek ölçüsünde aile içinde vermek zorundadır. Dolayısıyla ebeveyn bütünlüğün sağlanmasına katkıda bulunmasını çocuklardan talep edebilir. Bu açıdan kız kardeşin annenin olmadığı zamanlar sana bakma görevini ailede üstlenmiş. Ve sen ondan da alabilirsin, almak da zorundasın.</p>

    <p class="gomme">Ama ana baba çocuklara bunu aşan talepler dayattığında -sözgelimi çocukların kendilerini avutmalarını istediklerinde- çocuklar ebeveyn için ana baba haline gelirken ana baba da çocuklar için çocuk haline gelir. Bu, ana baba çocuk ilişkilerinde bir sapmadır. Çocuklar kendilerini ana babadan gelen bu şaşırtıcı talebe karşı koruyamaz. Bununla kilitlenirler ve ileride bundan ötürü kendilerini sözgelimi iyi durumda olmamak, başarısızlık ve yıkımla cezalandıracakları bir haddini bilmezlik işlemek zorunda kalırlar. Çocuk ancak yetişkin olduğunda ve içgörü kazandığında bu durumu ortadan kaldırabilir, örneğin psikoterapiyle. Bu senin için açık mı?</p>

    <p class="gomme">IDA Evet.</p>
  </div>

  <div class="calibre2" id="calibre_pb_199"></div>
</body>
</html>
