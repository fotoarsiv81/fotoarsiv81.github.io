<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h1 class="baslik1" id="calibre_toc_1">Önsöz</h1>

    <p class="gomme">Bert Hellinger’in Kabul Etmenin Özgürlüğü’nden sonra, psikoterapist dağarımda apayrı bir yeri olan Sevgi Düzenleri’nin de dilimize kazandırılmasından büyük mutluluk duyuyorum. 1999’da Türkiye’ye döndüğümde Bert Hellinger’in kurup geliştirdiği Aile Dizimi yönteminin ülkemizde psikoterapi çevrelerinde dahi tanınmaması beni çok şaşırtmıştı. Diğer yandan, uluslararası Bert Hellinger enstitülerinin bir üyesi olarak, tüm dünyada büyük ilgi gören Aile Dizimlerini ve sistemik-fenomenolojik psikoterapiyi, kuracağım Türkiye Enstitüsünde uygulama ve uzmanlara da öğretme düşüncesi heyecan vericiydi.</p>

    <p class="gomme">Geçen süre içinde, Enstitü ve bu kitabın da konusunu oluşturan Aile Dizimleri ile uyguladığımız psikoterapiler, danışanlardan ve uzmanlardan büyük ilgi gördü. Geçtiğimiz Eylül ayında Bert’in davetimizi kırmayarak Türkiye’ye gelmesi ve engin birikimini Aile Dizimlerinde kalabalık bir izleyici grubuyla paylaşması özellikle benim açımdan gurur vericiydi. Aile Dizimleri dünyada olduğu gibi artık Türkiye’de de yaşama, bedene ve ruha ait sorun, hastalık ve krizlerin çözümünde bir fenomen olma yolunda hızla ilerliyor.</p>

    <p class="gomme">Sevgi Düzenleri, Avrupa’da ilk yayınlandığında sadece uzmanların yoğun ilgisiyle karşılanmıştı. İzleyen baskıları ise psikoterapi dışından okurların çığ gibi büyüyen ilgisiyle karşılaştı. Sanıyorum bu büyük ilginin temelinde Hellinger’in yaklaşımının etkin yalınlığı yatmakta. Dişe dokunur bir sonuç vermeksizin yıllar boyu sürüp giden terapi seanslarının, çoğu insanın psikoterapiye inancını sarstığı bir dönemde, Hellinger’in yaklaşımı insana taptaze ve güçlü bir soluk sunuyor. Gücünü insan ruhunun derinliklerinden alan bu yöntem, etkili, kalıcı sonuçlara çok kısa sürede ulaşma özelliğine sahip. Aile, bağ, düzen, alma-verme dengesi gibi, yüreğimizin derinliklerinde hiçbirimizin yabancısı olmadığı temel kavramlara dayanıyor. Hellinger’in bakış biçimiyle şekilleniyor. Teorilerin, ideolojilerin, “hazır fikirlerin” ötesinde doğrudan ve sadece olguya yönelen, açık, korkusuz ve yansız bir bakış bu. Mütevazı ve bilgece.</p>

    <p class="gomme">Kitabın yayınlanma fikrine baştan beri sıcak bakan ve mümkün kılan Sistem Yayıncılığın kurucusu Sayın Erdoğan Yenice’ye, ilgisi ve yakınlığıyla destek olan Sosyal Kitaplar Yayın Yönetmeni Sayın Çağlayan Erendağ’a ve elbette sevgili Seda Toksoy’a içten teşekkürlerimi sunuyorum; Hellinger’in İstanbul dizimleri sırasında da tercümanlığını yapan (Bert’in ona taktığı isimle Stimme des Himmels –Göğün Sesi) Seda, gereksindiği enerjiyi tam da bu kitabın gösterdiği kaynaktan, ruhunun derinliklerinden alarak çeviriyi tamamladı.</p>

    <p class="gomme">Sevgili okurlar, Sevgi Düzenleri’ni okurken kendinizi Hellinger’in aile, evlilik, kadın-erkek ilişkisi, hastalık ve ölüm ile ilgili düşüncelerindeki derinliğe bıraktığınızda bunun yaşamınızda oluşturduğu dönüştürücü etkiyi keyifle deneyimleyeceğinize inanıyorum.</p>

    <p class="gomme">Sevgi Düzenleri’nin ülkemizde de bir çok uzmanın baş ucu kitabı olacağını ise inanmaktan da öte, biliyorum. Ruhsal kilitlenmelerin acısını çeken, ancak terapi alma olanağı bulamayan kişilere de bu kitabın bir çözüm ve içsel barış sunmasını, ruhlarının özgürleşmesinde bir araç olmasını diliyorum.</p>

    <p class="gomme">Sevgili dostum, hocam Bert’e de Türk okurlar adına, insanlığa, ailelere ve psikoterapiye yaptığı ve yapacağı eşsiz katkılarından ötürü saygıyla teşekkür ediyorum.</p>

    <p class="sagdanitaf">Dr. Mehmet Zararsızoğlu<br class="calibre1" />
    Psikoterapist,<br class="calibre1" />
    Bert Hellinger Türkiye Enstitüsü Başkanı</p>
  </div>

  <div class="calibre2" id="calibre_pb_3"></div>
</body>
</html>
