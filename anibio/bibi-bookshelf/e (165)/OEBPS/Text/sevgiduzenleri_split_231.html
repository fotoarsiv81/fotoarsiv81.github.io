<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_217">Bilgili sevgi</h2>

    <p class="gomme">Çocuğun sevgisini gün ışığına çıkarmak çoğu zaman bilgili bir yardımcının bütün yapabileceği ve yapma izni olan şeydir. Çocuk bu sevgi adına neyi üstlenirse üstlensin, kendisini vicdanıyla uyum içinde, üstün ve iyi hisseder. Ancak çocuğun sevgisi anlayış sahibi bir yardımcı tarafından gün ışığına getirildiğinde belki bu sevginin hedefine ulaşamadığı da ortaya çıkacaktır. Çünkü bu, verdiği kurbanla sevilen kişiyi iyileştirebileceğini, felaketten koruyabileceğini, suçunun kefaretini belki ödeyebileceğini ve onu talihsizliğinin ellerinden çekip alabileceğini uman bir sevgidir. Eğer sevilen kişi ölmüşse onu ölülerin arasından geri getirebileceğini umar.</p>

    <p class="gomme">Ancak bu çocukça sevgi ve onun çocukça hedefleri açıklığa kavuşturulduğunda artık bir yetişkin olan çocuk, acıyla da olsa belki sevgisi ve kendini kurban etmesiyle başkalarının hastalığı, kaderi ve ölümünü aşamadığının; güçsüzlük ve cesaretle bunlarla yüzleşmek ve oldukları gibi kabul etmek zorunda olduğunun bilincine varacaktır.</p>

    <p class="gomme">Gün ışığına çıkarıldıklarında çocukça sevgi ve onun hedefleri düş kırıklığı yaratır. Çünkü yetişkinin bilgisi dahilinde artık varolmayan büyülü bir dünya görüşüne aittir bunlar. Sevgiyse varolmaya devam eder. Gün ışığına getirildiğinde ışık altında da varlığını sürdürecek yollar arar. O zaman da hastalığa yol açan aynı sevgi, içgörüyle birleştiğinde başka, “bilen” bir çözüm arar ve hastalığa yol açanı, bu hâlâ olası ise, ortadan kaldırır. Bu noktada hekim ve başka yardımcılar belki yön gösterir. Ama ancak çocuğun sevgisi onlar tarafından görüldüğü, sayıldığı için yeniye ve daha büyüğe açılabilirse mümkündür bu.</p>
  </div>

  <div class="calibre2" id="calibre_pb_440"></div>
</body>
</html>
