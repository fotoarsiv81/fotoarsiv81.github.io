<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_122">Sistemik denge duyusu</h2>

    <p class="gomme">Bizi insanlara ve topluluklara bilgi yüklü bir duyu bağlar. Bizi sürekli güdüleyip yönlendirerek onlarla ilişkide tutar. Tıpkı bizi yerçekimine karşı sürekli güdüleyip yönlendirerek dengede tutan başka bir bilgi yüklü duyu gibi. Gerçi istersek öne arkaya ya da sağa sola doğru düşebiliriz. Ama bir refleks, felâketten önce dengeye zorlar, böylece zamanında yeniden denge durumuna döneriz.</p>

    <p class="gomme">İlişkilerimizi de irademizi aşan bir duyu gözetir. İlişkinin başarıya ulaşması için gereken koşullardan saptığımızda ve aidiyetimizi tehlikeye düşürdüğümüzde bu duyu, düzeltme ve dengeleme yönünde bir refleks gibi işler. Denge duyumuz gibi ilişki duyumuz da kişiyi çevresiyle birlikte algılar, serbesti alanını ve sınırları görerek kişiyi istek ve isteksizlik arasında yönlendirir. İsteksizliği suç, isteği de suçsuzluk olarak hissederiz.</p>

    <p class="gomme">Dolayısıyla suç ve suçsuzluk ilişkiler içinde deneyimlenir, ilişkilerle ilintilidir. Çünkü başkasını etkileyen her bir davranışa suçsuzluğun ve suçun bilgisiyle yüklü bir duygu eşlik eder. Tıpkı gören bir gözün sürekli aydınlıkla karanlığı birbirinden ayırt etmesi gibi, bu bilgi yüklü duygu da her an davranışımızın ilişkiye zarar mı verdiğinin yoksa hizmet mi ettiğinin ayırımını yapar. İlişkiye zarar vereni suç, hizmet edeni suçsuzluk olarak hissederiz.</p>

    <p class="gomme">Ancak suç ve suçsuzluk bir efendiye hizmet eder. Atlarının başındaki bir arabacı gibi bu duyu da onları bir arabanın önüne koşar, bir yöne çevirir, böylece bir koşuma bağlı atlar gibi çekerler arabayı. İlişkiyi ileri götürür ve etkileşimleriyle yoldan çıkmamasını sağlarlar. Gerçi kimi zaman kendimiz ele almak isteriz ama arabacı dizginleri elinden bırakmaz. Arabada tutsak ve yolcu gibi yol alırız. Arabacının adı vicdandır.</p>
  </div>

  <div class="calibre2" id="calibre_pb_241"></div>
</body>
</html>
