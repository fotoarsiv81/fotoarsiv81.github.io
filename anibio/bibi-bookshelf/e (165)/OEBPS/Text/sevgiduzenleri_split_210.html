<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_202">Suçlular yerine kurbanlara bakmak</h2>

    <p class="gomme">KATILIMCI KADIN Benim bakış açımdan Rita’nın dizimi ortaya her ne çıkacaksa bunun ilk adımıydı. Verilen bilgi, annenin babanın adını söylemek istememiş olması yolundaydı. Ben bunun ardında bir şey olduğunu düşünüyorum. Ondan beri de bir gelişim, bir dinamik var ortada ve babasına gidecek olursa bunun çocuk üzerinde nasıl bir etki bırakacağını kim bilebilir.</p>

    <p class="gomme">HELLINGER Seni uyarmak istiyorum. Tehlike, böylesi düşüncelerle yetişkinleri koruyarak yükü orada ve gerçek sorumlulara bırakmak yerine, en zayıf olan çocuğun sırtına yüklemekte yatıyor.</p>

    <p class="gomme">Anne için özürler arayacak olursam onu durumun bütün ciddiyetiyle yüzleştiremem. Davranışının özrü, yükünden kurtuluşu varmış gibi davranırsam belki onunla uzun bir konuşma yaparım ama bu hiçbir sonuç vermez. Anne ancak sorumluluğuyla bütünüyle yüzleştiğinde yapılması gerekeni görür ve belki bu gördüğüyle de bir şey yapar. Sen ise durumun ciddiyetini kendi içinde taşımak zorundasın. O zaman çoğu resmi görevli ya da terapistin yaptığı gibi sorumluluğun yükünü çocuğa değil güçlü olanlara bırakabilirsin.</p>

    <p class="gomme">Rita’nın diziminin sonuçlarına ilişkin sorduğun soruya da değinmek istiyorum. Dizime itirazda bulunamazsın. Dizim gerçeği gösterdi. Dizimi ben yapmadım. Rita yaptı. Ben yalnızca çözümü aradım. Kalkıp da başka türlüsü de olabilir, başka bir şeyler yapmak gerek dediğinde olaydan ağırlığını almış ve Rita’dan daha iyisini bildiğin iddiasında bulunmuş olursun.</p>

    <p class="gomme">Ancak ortaya çıktığı şekliyle gerçeği kabul ettiğinde çalışmaya devam edebilir. O zaman da bir sonraki adım ondan gelecektir. Ama eğer daha sonra ortaya başka bir şey çıkacağını söylersen ciddiyet ve gücü onun elinden almış olursun. Bundan ötürü ben dizim yaparken her zaman en uç sınıra giderim.</p>

    <p class="gomme">Rita’nın ciddiyeti görebilmesi için kilitlenmesindeki kötülüğü açıkça gözleri önüne getirdim. Ancak bunun ardından daha sonra başka bir şey daha yapılabilir. Asıl etkiyi gösteren durumun ağırlığı ve ciddiliğidir. Bunlar yumuşatılacak olursa kişinin gücü elinden alınmış olur. Benim bakışım sürekli çocuk ve baba üzerindeydi. Ben onlarla ittifak içindeydim. Çünkü yükü taşıyan onlar. Onlar kurban. O ikisini göz önünde bulundurduğumda çözümü bulurum. Ama gözümü onlardan anneye ve anneyle birlikte babaya karşı birlik oluşturan çifte çevirirsem çözümden uzaklaşırım. O zaman da kurbanlara yardım etmek yerine sorunu ve suçluları haklı çıkarmış olurum.</p>
  </div>

  <div class="calibre2" id="calibre_pb_405"></div>
</body>
</html>
