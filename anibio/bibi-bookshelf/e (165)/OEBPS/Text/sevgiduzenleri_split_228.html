<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h3 class="baslik" id="calibre_toc_298">Benzerlik ve denge</h3>

    <p class="gomme">Bağ, sonradan gelenler ve daha zayıf olanların öncekilere ve daha güçlü olanlara sistemden ayrılmamaları için ya da eğer ayrılmışlarsa onları izlemeyi isteyecekleri şekilde sıkı sıkıya tutunmaları biçiminde işler.</p>

    <p class="gomme">Bağ ayrıca, bir yarar elde edenlerin bunun zararına olmuş olanlara benzemek isteyeceği şekilde etki eder. Böylece sağlıklı çocuklar hasta ana babalarına, suçsuz küçükler suçlu büyüklere benzemek ister. Ve bağ, sağlıklı olanların kendilerini hasta olanlardan, suçsuzların suçlulardan, mutlu olanların mutsuz olanlardan, yaşayanların da ölülerden sorumlu hissetmesine yol açar.</p>

    <p class="gomme">Bu nedenle, bir kazanç elde etmiş olanlar sağlıkları ve masumiyetlerini, yaşam ve mutluluklarını diğerlerinin sağlık ve suçsuzluğu, yaşam ve mutluluğu için tehlikeye atmaya ve bunlardan vazgeçmeye hazırdır. Çünkü kendi yaşamlarından, kendi mutluluklarından vazgeçerek bu kader ortaklığındaki diğerlerinin yaşamlarını güvence altına almak ya da kurtarabilmek umudunu taşırlar. Ve başkalarının yaşamı ve mutluluğunu, bunlar çoktan yitirilmiş bile olsa yeniden kazanıp eski haline getirebilmeyi umarlar.</p>

    <p class="gomme">Dolayısıyla, aile ve topluluğun kader ortaklığında bağ ve bağdan kaynaklanan sevgi temelinde, birisinin kazancı ile diğerinin kaybı, birisinin suçsuzluğu ve mutsuzluğu ile diğerinin suç ve mutsuzluğu, birinin sağlığı ile diğerinin hastalığı, yaşamı ve ölümü arasında denge sağlamaya yönelik karşı durulamaz bir ihtiyaç vardır. Bu ihtiyaçtan hareketle kişi, başka birisi mutsuz olduğunda kendisi de mutsuz olmak ister; başka birisi hastalandığında ya da suç işlediğinde sağlıklı ya da suçsuz birisi de hastalanmak ya da suç işlemek ister. Veya bir insan öldüğünde onun yakınındaki birisi de ölmek ister.</p>

    <p class="gomme">Yani bu sıkı kader birliği içinde bağ ve denge; uyumlanma ve başkalarının suç ve hastalığını, kader ve ölümünü paylaşmaya yol açar. Kişinin başkalarının selameti için kendi felaketini, başkalarının sağlığı için kendi hastalığını, başkalarının suçsuzluğu için kendi suç ya da kefaretini bedel olarak ödemesine neden olur.</p>
  </div>

  <div class="calibre2" id="calibre_pb_436"></div>
</body>
</html>
