<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_227">Alma ve barıştırıcı eylem yoluyla sağlanan denge</h2>

    <p class="gomme">Peki, bu çocuk için kendisi ve annesine uygun çözüm ne olurdu? Şöyle söylemek: “Anneciğim, yaşamım için böylesine yüksek bir bedel ödemiş olsan bile, ödediğin bedel boşa gitmemeli: Senin anına ve sana saygımla yaşamımı iyi bir yaşam haline getireceğim.”</p>

    <p class="gomme">Ancak çocuk bunun ardından acı çekmek yerine eyleme geçmeli, başarıdan kaçınmak yerine çalışmalı, ölmek yerine yaşamalıdır. O zaman annesiyle arasındaki bağ, onu felaket ve ölümünde izlemesine kıyasla bambaşka olacaktır.</p>

    <p class="gomme">Çocuğun eşyaşamsal (sembiyotik) bir bağla annesiyle birlikte ölüp gitmesi, onunla bağının aptalca ve kör olması demektir. Annesi ve onun ölümünün anısıyla ortaya yaşamı destekleyen bir şey koyduğunda, hayatı alıp başkalarına da hayat verdiğinde annesiyle bağı bambaşka bir nitelik kazanır. Onun karşısında sevgi doludur. Çünkü yaşamı böylece alır, değerlendirirse annesi gözünde ve gönlünde demektir. Çocuk annesine beslediği sevgiyle yaşamını özel bir hale getireceği için, o zaman da anneden çocuğa kutsama ve güç akar.</p>

    <p class="gomme">Dengeyi yalnızca kötü olanla, zarar ve ölümle sağlayan kefaretin tersine bu, iyi ile sağlanan denge olacaktır. Ucuz bir yol olan, barış sağlamaksızın zarar veren ve alıcı olan kefaret yoluyla dengeye karşılık, iyi ile sağlanan denge pahalıdır. Ama esenlik getirir, bundan ötürü de annenin ve çocuğun kendi kaderleriyle barışmasına yol açar. Çünkü çocuğun annesinin anısıyla ortaya koyduğu iyilik, annesiyle gerçekleşmiştir. Anne çocuğu aracılığıyla bu iyilikte pay sahibidir ve onun içinde yaşamaya, etkisini göstermeye devam eder.</p>

    <p class="gomme">Ancak bu, büyülü telafiden farklı olarak yeryüzüne uygun bir telafi, bir dengeleme olacaktır. Yaşamımızın eşsiz olduğu, sona erdiğinde yenilere yer açtığı ve geçip gitmiş olduğunda bile yaşanmakta olanı beslediği içgörüsüne dayanır.</p>
  </div>

  <div class="calibre2" id="calibre_pb_460"></div>
</body>
</html>
