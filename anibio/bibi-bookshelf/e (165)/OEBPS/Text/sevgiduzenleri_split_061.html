<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_61">Annenin intihar tehdidi</h2>

    <p class="gomme">HARTMUT Kabaca ifade edecek olursam hayat boyu kadınlar dünyasının intihar tehdidi altında yaşadım. Şakayla karışık söylüyorum bunu. Annem evliliğinin başarısızlığa uğramasının ardından en büyük çocuk olarak bana sürekli “Şu ya da bu olduğunda kendimi öldürürüm” dedi. Dediğini hiç yapmadı ama bununla sırtıma korkunç bir yük yükledi. Hatırlayabiliyorum. Korkunçtu. Ben on üç yaşındayken başladı.</p>

    <p class="gomme">HELLINGER Çözüm ne olurdu? Annen hayatta mı?</p>

    <p class="gomme">HARTMUT Evet.</p>

    <p class="gomme">HELLINGER Hâlâ aynı şeyi söylüyor mu?</p>

    <p class="gomme">HARTMUT Hayır, hayır. Şimdi kendi ömrünü ve başkalarınınkini uzatmaya çalışıyor.</p>

    <p class="gomme">HELLINGER O zamanlar doğru yanıt ne olurdu, çözüm getiren yanıt? -Sana vereyim onu. Bunun için buradayım. Duymak istiyor musun?</p>

    <p class="gomme">HARTMUT Elbette.</p>

    <p class="gomme">HELLINGER Yanıt şu olurdu: “Sevgili anneciğim, tasalanmana gerek yok; zamanı geldiğinde senin için ben yapacağım.”</p>

    <p class="gomme">Gruba Etkisini görüyor musunuz? Bunun ardından annenin intihar etme olasılığı ne kadar olurdu? O zaman Hartmut da özgür olurdu. Kulağa ne kadar garip gelirse gelsin etkisi iyi. Eğer iyi olacaksa burada aldatmacalarla da çalışıyoruz.</p>

    <p class="gomme">HARTMUT Durum, ilk karımda, yani çocuklarımın annesinde de tekrarlandı.</p>

    <p class="gomme">HELLINGER Bunu bilmek istemiyorum.</p>

    <p class="gomme">Gruba Ne yapıyor şimdi?</p>

    <p class="gomme">WILHELM Sorunu sürdürüyor.</p>

    <p class="gomme">HELLINGER Çözümü biliyor. Annesiyle yaptığının aynısını karısıyla da yapabilir. Ama o sorunda kalıyor.</p>

    <p class="gomme">JOHANN Cümle yalnızca Hartmut onu gerçekten bir aldatmaca olarak planlar ve sonunda yapmak zorunda olduğuna inanmazsa mı etkili olur?</p>

    <p class="gomme">HELLINGER Cümleyi böyle söylerse yalnızca çift taraflı olarak söyleyebilir, bu da büyük güç gerektirir. Cümleyi herkes ciddi bir şekilde söyleyebilir ama karşıdakinin kuşkuya düşeceği biçimde çift taraflı olarak söylemek bir sanattır. Bir düşün, annesine gidip bunu söylüyor. Dizleri çözülür.</p>

    <p class="gomme">JOHANN Benim demek istediğim, bunu söylerse yapmak da zorunda olduğunu düşünebilir. Çift anlamlı olarak hissetmez.</p>

    <p class="gomme">HELLINGER Benim tahminim, dediğini yapmak zorunda olduğunu onun ciddi bir şekilde düşünmüş olduğu. Ama cümle onu da kurtarırdı.</p>

    <p class="gomme">GERTRUD Ben bu cümleyi duyamadım. Bana tekrarlar mısın?</p>

    <p class="gomme">HELLINGER Hayır, böyle bir şeyi tekrarlamam.</p>

    <p class="gomme">HARTMUT Sözümün kesildiğini hissediyorum, bir de ikinci…</p>

    <p class="gomme">HELLINGER Bilmek istemiyorum, bunu tamamen doğru algılıyorsun. Ve beni buna zorlayamazsın. Zorlayacaksan da beni kazanmak zorundasın.</p>

    <p class="gomme">HELLINGER Gruba İntihar konusunda size bir öykü anlatayım. Bize dokunan öykülerden bu. Dinlediğimizde ölüm ve ayrılık hükmünü yitirmiş gibi gelir, böylece de öykü, akşam içilen bir kadeh şarap gibi bir rahatlama getirir: Ardından daha iyi uyursunuz. Ama ertesi sabah yine kalkar, işinize gidersiniz.</p>

    <p class="gomme">Başkalarıysa şarap içtiklerinde yatar kalırlar, onları ayıltmayı bilecek birileri gerekir. Onlara öykü başka bir şey anlatır, tatlı zehirden bir panzehir yaratır ve böylece belki bir kez daha uyanırlar ve dalar giderler büyünün gücüne.</p>
  </div>

  <div class="calibre2" id="calibre_pb_117"></div>
</body>
</html>
