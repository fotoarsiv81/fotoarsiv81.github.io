<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_233">Yokluk</h2>

    <p class="gomme">Mutlağın peşinde bir keşiş</p>

    <p class="gomme">Pazar yerinde bir tüccardan</p>

    <p class="gomme">Sadaka ister.</p>

    <p class="gomme">Tüccar yüzüne bakar keşişin</p>

    <p class="gomme">Bakar ve susar</p>

    <p class="gomme">Elindekini uzatırken sorar ona:</p>

    <p class="gomme">“Nasıl oluyor da yaşaman için</p>

    <p class="gomme">sana gerekeni benden istiyor,</p>

    <p class="gomme">ama bir yandan da bunu sana sunan</p>

    <p class="gomme">beni ve yaşama biçimimi</p>

    <p class="gomme">kendinden aşağı görebiliyorsun?”</p>

    <p class="gomme">Yanıtlar keşiş:</p>

    <p class="gomme">“Ardında olduğum Mutlağa kıyasla,</p>

    <p class="gomme">başka her şey gerçekten de aşağı kalıyor.”</p>

    <p class="gomme">Peşini bırakmaz tüccar:</p>

    <p class="gomme">“Varsa eğer böyle bir Mutlak,</p>

    <p class="gomme">ulaşabileceğimizin ötesinde olmalı.</p>

    <p class="gomme">Nasıl olur da birisi çıkar, O uzun bir yolun</p>

    <p class="gomme">sonundaymış gibi arayıp bulmaya kalkışır?</p>

    <p class="gomme">İnsan nasıl olur da, O’nu sahiplenebilir</p>

    <p class="gomme">ya da diğerlerinden daha fazla hak iddia edebilir üzerinde?</p>

    <p class="gomme">Veya tersine, eğer varsa böyle bir Mutlak,</p>

    <p class="gomme">insan nasıl olur da uzaklaşabilir O’ndan,</p>

    <p class="gomme">iradesi ve şefkatinden ayrı düşebilir?”</p>

    <p class="gomme">Karşılık verir keşiş:</p>

    <p class="gomme">“Sadece kendisine en yakın olanlardan</p>

    <p class="gomme">ayrılmaya, Burada ve Şimdi’ye bağlı olanları</p>

    <p class="gomme">bırakmaya gönüllü olan,</p>

    <p class="gomme">işte yalnızca o erişecektir Mutlağa.”</p>

    <p class="gomme">Tüccar ikna olmak bilmez:</p>

    <p class="gomme">“Bir Mutlak varsa,</p>

    <p class="gomme">herkese yakın olmalı,</p>

    <p class="gomme">görünen ve sürüp gidenin ardında saklı olsa da,</p>

    <p class="gomme">tıpkı her varlıkta bir yokluğun,</p>

    <p class="gomme">bugünde geçmiş ve geleceğin</p>

    <p class="gomme">gizli olduğu gibi.</p>

    <p class="gomme">“Gözümüze geçici ve sınırlı görünen</p>

    <p class="gomme">Varlığa kıyasla Yokluk,</p>

    <p class="gomme">ne zamanda sınır tanır</p>

    <p class="gomme">ne de mekanda</p>

    <p class="gomme">Tıpkı bugünle kıyaslandığında geçmiş ve geleceğin</p>

    <p class="gomme">olduğu gibi.</p>

    <p class="gomme">Ama tıpkı geçmiş ve geleceği</p>

    <p class="gomme">Şimdide yaşadığımız gibi</p>

    <p class="gomme">Yokluğu da Varlıkta yaşarız.</p>

    <p class="gomme">“Gece ve ölüm gibi</p>

    <p class="gomme">bir bilinmez olan Yokluk da</p>

    <p class="gomme">bağrında geleceği taşır.</p>

    <p class="gomme">Ama öyle anlar da vardır ki,</p>

    <p class="gomme">Mutlak aniden aydınlatıverir Şimdi’yi,</p>

    <p class="gomme">yıldırımın geceyi aydınlattığı gibi.</p>

    <p class="gomme">“İşte Mutlak da tıpkı öylece</p>

    <p class="gomme">yaklaşır yanımıza</p>

    <p class="gomme">ve ışığı an’a düşer.”</p>

    <p class="gomme">Sorar keşiş:</p>

    <p class="gomme">“Doğruysa bu dediklerin,</p>

    <p class="gomme">peki nedir kalan</p>

    <p class="gomme">senin ve benim ellerimizde?”</p>

    <p class="gomme">Tüccar yanıtlar:</p>

    <p class="gomme">“Bize kalan,</p>

    <p class="gomme">kısa bir süre için</p>

    <p class="gomme">bu dünyadır.”</p>

    <p class="gomme">(Bkz. ayrıca “Varlık ve yokluk”, sf. 38)</p>
  </div>

  <div class="calibre2" id="calibre_pb_472"></div>
</body>
</html>
