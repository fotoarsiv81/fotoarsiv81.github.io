<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_123">Farklı vicdanlar</h2>

    <p class="gomme">Farklı aile ya da topluluklardan gelen insanların vicdanları farklıdır. Çünkü vicdan herkese onu topluluğuna bağlayacak, hizmet edecek şeyleri buyururken topluluktan ayıracak, topluluğuna zarar verecek şeyleri yasaklar.</p>

    <p class="gomme">Ancak birey de her bir toplulukta vicdanı farklı bir şekilde izler. Çünkü bir topluluğun yararına olan diğeri için zarar verici olabilir. Bir toplulukta suçsuzluk getiren, başka bir toplulukta kişiyi suça iter. Sözgelimi iş hayatı ve ailede.</p>

    <p class="gomme">Bununla birlikte hem kişinin kendi içinde hem de aynı topluluk dahilinde vicdan, birbirlerini hem tamamlayan hem de birbirleriyle çelişen hedeflere hizmet eder. Sevgi ve adalet, özgürlük ve düzen gibi. Bu sırada da vicdan farklı hedefler için farklı suç ve suçsuzluk duygularını kullanır. Bundan ötürü suç ve suçsuzluğu sevgi ve bağa hizmet ettiklerinde başka, haklı bir telafiye hizmet ettiklerinde başka, düzen ve kurallara hizmet ettiklerinde başka, yenilenme ve özgürlüğe hizmet ettiklerinde ise yine başka türlü hissederiz.</p>

    <p class="gomme">Vicdanı kimi zaman, örneğin zor durumdaki bir çocuğun yardımına koşarken basit ve odaklanmış bir halde deneyimleriz. Ancak etkisi çoğu zaman çok yönlü ve farklıdır. Suç ve suçsuzluğu hissedişimiz de bu doğrultuda çok yönlü ve farklı olur. Yani vicdanı kimi zaman tek bir şey gibi deneyimleriz. Ama çoğu zaman, temsilcilerinin farklı hedefleri suç ve suçsuzluğun farklı duyguları yardımıyla farklı bir şekilde kabul ettirmeye çalışan bir topluluğa benzer vicdan. Bunlar arada sırada birbirini destekler ve bütünün yararı adına tehlikeye meydan vermeyecek bir halde tutarlar. Bununla birlikte, birbirlerine karşıt da olsalar daha yüksek bir düzene hizmet ederler. Bu daha yüksek düzen tıpkı bir ordu komutanı gibidir: Çeşitli cephelerde farklı birliklerle, farklı alanlarda, farklı araç ve taktiklerle farklı başarılar peşinde koşan ve sonunda da, daha büyük bütün adına bütün cephelerden ancak kısmi başarılar getiren bir ordu komutanı gibi.</p>

    <p class="gomme">Size bu konuda küçük bir öykü anlatayım:</p>
  </div>

  <div class="calibre2" id="calibre_pb_243"></div>
</body>
</html>
