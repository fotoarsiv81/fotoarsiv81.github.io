<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_153">Haddini aşma ve sonuçları</h2>

    <p class="gomme">UTE Bedensel ve ruhsal olarak iyiyim. Artık korku da duymuyorum. Ama belirli konulara değinildiğinde göğsümde bir baskı hissediyorum. Yürek ağrısı değil de artık, yine de baskı yapıyor. Dünkü, suçsuzların işlediği suç konusu da bunlardan. Öncelikle annemi ama aynı zamanda beni de ilgilendiriyor. Babamın işlediği, sonucu da evlilik dışı bir çocuk olan güvene ihaneti annem bana fazlasıyla yansıttı. Hasta çocukla çok zor bir durumda kalmıştı. Annem bana babamın kendisini aldattığını, yarı yolda bıraktığını ve kendisinin de, olanağı olmuş olsa iki çocuğunu alıp gideceğini söyledi. Kendime, bu düşüncenin bana engel olup olmadığını soruyorum, çünkü aslında onun karşısında derinden eğilmek istiyorum.</p>

    <p class="gomme">HELLINGER Çocuk, ana babayı ilgilendiren bir konuya karışamaz. Onlar arasında mutluluğun mu mutsuzluğun mu yaşandığını çocuk bilmemelidir. Ebeveyn de bunu çocuğa söylememelidir. Eğer annen sana söylediyse bunu unutmak zorundasın. Unutabilir çünkü insan.</p>

    <p class="gomme">UTE Öyle mi?</p>

    <p class="gomme">HELLINGER Bu ruhsal bir disiplindir. Kişi içsel olarak geri çekilerek unutma alıştırması yapabilir. Bir anda da kaybolur unutulacak şey. O zaman ana babanı bu çatışmada bırakır, her ikisine de sevgiyle bakar ve sana verdiklerini alırsın.</p>

    <p class="gomme">UTE İyi, peki.</p>

    <p class="gomme">HELLINGER Sana bir şey daha söyleyeyim: Yumuşaklığı yalnız günahkârlar tanır.</p>

    <p class="gomme">UTE Yumuşaklığı mı?</p>

    <p class="gomme">HELLINGER Yumuşaklığı, evet. Suçsuzlar katıdır.</p>

    <p class="gomme">UTE Hmm, şimdi anlıyorum.</p>

    <p class="gomme">HELLINGER Suçsuzluk ve suç, iyi ve kötü gibi değildir. Çoğu zaman daha ziyade tersidir.</p>

    <p class="gomme">UTE Yaşamımın çok uzun yılları boyunca katı olduğumu şimdi görüyorum. Davranışlarımda ve haklı-haksız yargılarımda katıydım.</p>

    <p class="gomme">HELLINGER Bu kadar ayrıntısına girme, yoksa yine katılaşırsın!</p>

    <p class="gomme">UTE Pekâlâ, bu birincisiydi. Klara’nın bana çağrıştırdığı ikinci konu da şu: Babamın ölümünden üç ay sonra çok ağır bir trafik kazası geçirdim. Kafatasımdaki kırığın yanında üç de omurum kırıldı, o zamandan bu yana…</p>

    <p class="gomme">HELLINGER Benim için bu kadarı yeterli. -Buradaki dinamik ne?</p>

    <p class="gomme">UTE Kazayla mezar arasındaki bağlantı geldi aklıma. Çünkü ondan sonra da pek çok kaza geçirdim ve kazaya yatkınlığım hâlâ sürüyor.</p>

    <p class="gomme">HELLINGER Aradaki bağlantının ne olduğunu biliyor musun?</p>

    <p class="gomme">UTE Bağlantıyı ben şöyle kurdum: Sanki babamla dayanışmaya girmek, ona bağlılığımı ilan etmek istiyormuşum gibi.</p>

    <p class="gomme">HELLINGER Bir yanıyla bu. Diğer yandan, böyle bir şey, ana baba arasında olup biteni bilme büyüklenmesinin kefareti olarak da gerçekleşir.</p>

    <p class="gomme">Kişi temel düzeni çiğnediğinde, yani çocuk, ebeveyni arasında yaşananları bilmek ve yargılamak isteyerek haddini aştığında kendisini ana babanın üstüne koymuş olur. Sistemlerde trajik yaşantılar, ağır kazalar, intihar vb olduğu her zaman bu düzenin çiğnenmesinin sonuçlarıdır söz konusu olan. Yeri daha altta olan, kendini daha yukarıda olanların yerine koymuştur. Bu durumda da, bilincinde olmaksızın, başarısızlık, mutsuzluk ve çöküş ihtiyacı ile tepki gösterir.</p>

    <p class="gomme">Çözüm, senin kendini dışarı çekip bu ana dek her şeyin iyi sonuçlandığı, bunlardan ders alabildiğin ve düzene sokabileceğin için teşekkür etmen.</p>

    <p class="gomme">UTE Söylediklerini almak istediğimin farkındayım ama sanki bir sis perdesiyle örtülüyüm. Seni hiç görmüyorum.</p>

    <p class="gomme">HELLINGER Önemi yok. Eğer anlamazsan karşı da çıkamazsın. Böylece mesaj engelsizce diplere inmiş olur.</p>

    <p class="gomme">UTE Kazaları düşündüğümde anlatamadığım bir duygu yükseliyor içimde. Gerçekten sisli. Ve sıcak. Amcamın aşırı yorgunluktan kaynaklanan bir kazada 54 yaşındayken yaşamını yitirdiğini düşünmemek elimde değil. Ben de çoğu zaman tükenmiş hissediyorum kendimi. Belirli bir duygu değil ama sanki aşağılardan başlayarak yukarı çıkan, hoş olmayan bir sıcaklık gibi hissediyorum.</p>

    <p class="gomme">HELLINGER Eskimo’nun hikâyesini anlatmıştım. Hatırlıyor musun? Yaz tatili için Karayipler’e gider, on dört gün sonra da alışır. Neye alışır?</p>

    <p class="gomme">UTE Sıcağa. -Tamam, anladım.</p>
  </div>

  <div class="calibre2" id="calibre_pb_307"></div>
</body>
</html>
