<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_114">Ailede ne zaman erkeğin, ne zaman kadının önceliği vardır</h2>

    <p class="gomme">GEORG Bir aile diziminde erkek ne zaman kadının sağında, ne zaman solunda yer alır?</p>

    <p class="gomme">HELLINGER Değişir. Ana baba aslında eşdeğerlidir. Baş yere birlikte sahiptirler. Bundan sonra çocuklar gelir, ilk çocuk, ikincisi, üçüncüsü vb. Ana baba arasında temel düzene göre hiyerarşi yoktur; birlikte başlarlar. Ama işlevlerine göre bir sıralama vardır. Güvenlikten sorumlu olan kural olarak ilk sırayı alır, bu da çoğu zaman erkektir. Bu durumda kadının sağında yer alır. Ancak, Ida’nınki gibi, onun anlattıklarına göre kadının çok açık bir şekilde ilk sırayı aldığı aileler vardır. Bu nedenle kadın orada erkeğin sağında duracaktır.</p>

    <p class="gomme">Ama kadının ilk sırayı aldığı başka durumlar da vardır. Kadının ailesinde önemli kişilerin, sözgelimi anneyle evlenmediği için babanın ya da kötü bir alınyazısı olduğu için annenin dışlandığı durumlarda sıralama değişir. O zaman sağdan sola doğru olmak üzere önce dışlanan kişiler, sonra kadın ve ancak ondan sonra erkek gelir. Bunun alınyazılarının ağırlığı, baskısıyla ilgisi vardır. Örneğin Thea güncel ailesinde ilk sıraya sahip, çünkü köken ailesindeki kaderlerin baskısı ona aşırı bir ağırlık veriyor. Dolayısıyla durumdan duruma denemek zorundasın bunu.</p>

    <p class="gomme">Birisi önceden bir nişanlılık geçirmişse ikinci eş kural olarak şimdiki eşi ve onun önceki eşi arasında yer alır. Örneğin Dagmar’ın köken ailesinde annesi kocası ile onun eski nişanlısı arasında durmak zorundaydı ve sıralamada onun önünde oldu. Böylece kocası ve onun eski nişanlısına erkeği kocası olarak aldığını ve hak iddia ettiğini gösterir. Böylece nişanlı, erkekten ayrılmakla kalmaz, özgürleşir de. Bununla birlikte ikinci eşin arada yer alamayacağı pek çok durum da vardır. Çoğu zaman ikinci kadın erkek ve onun eski eşi arasında yer alamaz, bu eş ölmüşse ya da kocası ve önceki nişanlısı arasında olamaz veya eğer eski nişanlıya karşı büyük bir haksızlık işlenmişse.</p>
  </div>

  <div class="calibre2" id="calibre_pb_225"></div>
</body>
</html>
