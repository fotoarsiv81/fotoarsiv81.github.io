<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_79"><span>Kesintiye uğramış bir yönelimde çözüm</span></h2>

    <h3 class="baslik" id="calibre_toc_289">Ana baba ile</h3>

    <p class="gomme">Erken dönemde kesintiye uğramış bir yönelimi hedefe en iyi ulaştıracak kişi yine annedir. Çünkü çocuğun kesintiye uğrayan yönelimi genelde ona yöneliktir. Küçük çocuklarla anne bunu kolaylıkla başarır. Çocuğu sevgiyle bağrına basar ve kesintiye uğrayarak öfkeyle kedere dönüşmüş olan sevgi yeniden açıkça anneye sevgi ve özlem olarak akana dek onu öyle tutar ve çocuk rahatlar kollarında.</p>

    <p class="gomme">Anne onu kollarında tuttuğunda yetişkin bir çocuğun da kesintiye uğramış yöneliminin hedefe ulaştırılarak sonuçlarının ortadan kaldırılmasına yardımcı olabilir. Ancak bunun için sürecin kesintiye uğrama zamanına geri götürülmesi gerekir; yönelimin bu zamanda yeniden ele alınarak o zamanki hedefine ulaştırılması gerekmektedir. Çünkü bu, o zamanki, annesine gitmek isteyen ve hâlâ da o zamanki anneye gitmek isteyen çocuktur. Bu nedenle kollarında tutma sırasında hem çocuğun hem de annesinin o zamanki çocuk ve anne gibi olması ve hissetmesi zorunludur. Soru yalnızca, uzun zamandır ayrı olanları birleştirecek olana çocuğun nasıl boyun eğeceğidir?</p>

    <p class="gomme">Buna bir örnek vereyim: Bir anne yetişkin kızı için endişeleniyordu. Kızıysa annesinden kaçınıyor, eve çok seyrek geliyordu. Anneye kızını bir kez daha üzgün bir çocuğu tutar gibi kollarında tutmasını söyledim. Ancak harekete geçmemeli, yalnızca edim kendiliğinden gelene dek bu resmi ruhunda etkimeye bırakmalıydı. Anlattığına göre bir yıl sonra kız eve gelmiş, içtenlikle annesine sokulmuş, annesi de kızı uzun süre sevgiyle kollarında tutmuştu. Sonra kız kalkıp gitmişti. Ne o ne de annesi hiçbir şey söylememişlerdi.</p>
  </div>

  <div class="calibre2" id="calibre_pb_151"></div>
</body>
</html>
