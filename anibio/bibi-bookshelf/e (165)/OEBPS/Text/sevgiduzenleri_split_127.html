<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_124">Suçsuzluk</h2>

    <p class="gomme">Adamın biri, yüreğine çöreklenen ağırlığı bir yana bırakmak istemiş, böylece cesaretini toplayıp yeni bir yola koyulmuş. Akşam üzeri mola verdiğinde biraz uzağında bir mağaranın girişini görmüş. “Tuhaf” diye geçirmiş aklından. Hemen içeri girmek istemiş ama giriş demir bir kapıyla kapatılmışmış. “Tuhaf” diye düşünmüş, “Belki bir şeyler olur.” Geçmiş, kapının karşısına oturmuş. Gözlerini bir kapıya dikiyor, bir çekiyormuş. Böylece üç gün geçirdikten sonra kapının açıldığını görmüş. İçeri dalmış, ilerlemiş, bir de bakmış ki yeniden dışarıda, açıklıkta.</p>

    <p class="gomme">“Tuhaf” diye düşünmüş gözlerini ovuşturarak. Oturmuş ve biraz ileride küçük, beyaz bir halka görmüş -kar beyazı bir halka. Küçük, beyaz halkanın içine hapsolan kendisini görmüş; oracıkta öylece eğilip bükülüp sıkışarak çömelmiş ve beyaz ışıltılar saçarak oturmaktaymış. Bu küçük, beyaz halkanın etrafında dev, siyah bir alev gölgesi, bütün gücüyle içeri girmek ister gibi halkayı yalamaktaymış.</p>

    <p class="gomme">“Tuhaf” diye düşünmüş adam, “Belki bir şeyler olur.” Geçmiş, karşısına oturmuş. Gözlerini halkaya bir dikiyor, bir çekiyormuş. Böylece üç gün geçirdikten sonra küçük beyaz halkanın açıldığını, siyah alev gölgesinin içeri doğru atıldığını, halkanın büyüdüğünü ve kendisinin içerde nihayet uzanabildiğini görmüş. Ama halka şimdi griymiş.</p>
  </div>

  <div class="calibre2" id="calibre_pb_245"></div>
</body>
</html>
