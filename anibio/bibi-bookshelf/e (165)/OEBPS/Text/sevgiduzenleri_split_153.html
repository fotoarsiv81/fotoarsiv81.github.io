<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_146">Öteki bilgi</h2>

    <p class="gomme">HARTMUT İçimizde olup bitene ilişkin doğrudan bir biliş ya da sözcüklerle aktarılmayan doğrudan, anlıksal bir idrak olması benim için yeniydi. Böyle bir bilginin varolduğu yeniydi benim için. Bu beni anında aydınlattı, yoksa senin söyleyip ortaya koyduğun, dışsal aile gerçekliğiyle bu kadar kuvvetle çelişen her şey paradoks ya da en azından varsayım gibi gelirdi bana. Bu birincisi.</p>

    <p class="gomme">İkincisi, on yıllar boyunca aile bireyleri arasında gidip gelen, tam mesajını iletecekken de yığılıp kalan bir elçi gibiydim. Bu sırada kendi konularımı ihmal ediyordum. Her zaman olağanüstü bir enerjiyle barıştırma çabalarına giriyor, şimdi artık anladığım kadarıyla varolmayan ya da temel önemi olmayan düzenleri yeniden sağlamak istiyordum. Burada ilk kez seninle ve yapılan çalışmayla babama kişisel bir çatışma olmaksızın yönelebileceğimi öğrendim. Benimle yüzleşmekten kaçındığı için babama korkunç bir kin duyuyordum. Ne kadar kışkırtırsam kışkırtayım bütün yaşamımda ondan gelen tek bir yönlendirme cümlesi olmadı. Yağmurluğa sarınmış bir ruhu vardı, onun için derin bir öfke duyuyordum ona karşı. Beş yıl önce ölmüş olmasına rağmen şimdi artık ilk kez onunla ilişkimi düzenlemenin bir yolunu görüyorum. Ondan sonsuza dek vazgeçmek zorunda olmadığımı bilmek özgürleştirici bir şey. Çünkü ben kuşkusuz onunla en fazla ilgilenen, onun da en fazla uzaklaştığı insanım.</p>

    <p class="gomme">Üçüncüsü -henüz bitmedi söyleyeceklerim- saldırganlık, öfke gibi dışsal şeyleri yaşamımda kullanmadığım, savaşını vermediğim için çok şey kaybettiğim gerçeğiyle de barıştım. Bir şekilde saldırgan olarak, savaşarak bunu telafi etmem gerektiğini düşünürdüm. Şimdiyse henüz açık seçik olmasa da gücü ve bende bu bastırma işiyle bağlı olan enerjiyi kazanmanın içsel bir yolu olduğunu görüyorum.</p>
  </div>

  <div class="calibre2" id="calibre_pb_293"></div>
</body>
</html>
