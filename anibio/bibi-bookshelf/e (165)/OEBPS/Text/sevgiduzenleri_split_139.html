<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_133">Sadakatsizlik ve sadakat</h2>

    <p class="gomme">THEA Benim hâlâ kafamı kurcalayan şey şu; Brigitte kocasının bir buçuk yıllık ilişkisinin ardından psikoloji okumuş. Yine de dizimde kızları üzerindeki hakkını kaybettiği ortaya çıktı. Bu kadın olarak beni etkiledi, çünkü haksızlık olarak algıladım.</p>

    <p class="gomme">HELLINGER Haksızlık mı? Göz ardı ettiğin, suçsuzun işlediği suç. Çünkü öfkeli olup kötülük edenler suçlular değildir. Suçsuzlardır. Suçlu olan karşısındakine öfke duymaz genelde. Suçsuz olansa duyar, çünkü buna kendisinde hak hissediyordur. Onun işlediği suç da özellikle kötüdür, çünkü suçsuzluk ve haklılık kisvesine bürünür.</p>

    <p class="gomme">İnsanın bir ara bir ilişkisi olmasında bu kadar kötü olan nedir? Nedir bununla yara alan? Suçsuz olan, diğerini sürekli kendine saklamaya hakkı varmış gibi davranır. Bu haksız bir taleptir. Onu kazanmaya çalışmak yerine ona zulmeder. Diğeri bunun üzerine geri mi dönecektir? Artık yapamaz bunu. Suçsuz olan öcünü ölçüsüzce aldıktan sonra suçlu olan artık ona dönemez. Onun için ben daha insani olandan ve ölçüden yanayım.</p>

    <p class="gomme">Sadakate saygım büyük. Ama böylesine değil. Sadakat sevginin sonucu olmalı. Çoğu zaman dayatılan talep şudur: Senin için anlamı olabilecek yegâne insan benim. Ama insan sıklıkla kendisi için önemli olan başka birisiyle karşılaşır. O zaman da karşısındakinin onun peşine düşüp zulmetmeye hakkı yoktur. Durumun nasıl olduğunu gözetmek zorundadır, o zaman belki herkes için iyi olan bir çözüm bulunabilir. Ama bu ancak sevgiyle yapılabilir. Açıkça ifade edebildim mi?</p>

    <p class="gomme">Bir görüş daha sunayım sizlere. Eşlerden birinin diğeri için verdiği savaş, enerjisini çoğu zaman annesini kaybetmekten korkan bir çocuğun korkusundan alır. Sadakat talebi eşten çok anneye dayatılmaktadır. Eşlerden birinin sadakati de, özellikle de özverili ise, çocuğun annesine sadakatinin erkeğe ya da kadına aktarılmış biçimidir. Gerçekdışı bir şey barındırmaktadır içinde.</p>

    <p class="gomme">Size bir örnek. Bir erkek bana nişanlandığını yazmıştı. Ama nişanlısı ona duyduğu sevginin yalnızca bir aktarım olduğunu, erkekten bağımsız olmak ve başka ilişkilere de girmek istediğini söylemiş. Adamsa ona sadık kalıp kadın yeniden kendisine dönene dek beklemek zorunda olduğunu düşünüyordu. Ona aşağı yukarı şu anlama gelen bir mektup yazdım:</p>

    <p class="gomme">Nişanlına, çocukların annelerine karşı duydukları bağlılığı gösteriyorsun. Bu nedenle duygun da seni aldatıyor. -O seni hak etmiyor.</p>

    <p class="gomme">Verdiği yanıtta kendisini birdenbire özgürleşmiş hissettiğini söylüyordu. Nişan yüzüğünü anında çıkarmış ve yeniye hazırmış artık.</p>
  </div>

  <div class="calibre2" id="calibre_pb_266"></div>
</body>
</html>
