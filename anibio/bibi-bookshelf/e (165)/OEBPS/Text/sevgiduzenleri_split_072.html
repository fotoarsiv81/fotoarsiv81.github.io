<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_73">Tanrı adına tasalanmak</h2>

    <p class="gomme">RUTH Adım Ruth. Rahibeyim. Ama daha fazla sorumluluk aldığım ve yakınlarda da bir yönetim komisyonuna seçildiğim için son yıllarda pek çok şey değişti. Bu takımda daha yer edinmem gerektiğini görüyorum ve bu rüyalarımda bile meşgul ediyor zihnimi.</p>

    <p class="gomme">HELLINGER En son seçilen olarak, etkini göstermeden önce konumunu kazanmak zorundasın. Onun için daha uzun bir süre<br class="calibre1" />
    önemli konularda düşünmeyi diğerlerine bırak ve kararlarına katıl.</p>

    <p class="gomme">RUTH Burada, grup çalışması sırasında ve sen konuşurken aklım sürekli kilise yönetim komisyonunda ve her şeyi de bu kulakla dinliyorum.</p>

    <p class="gomme">HELLINGER Sana kilise yönetimleri konusunda bir şey söyleyeyim. Özellikleri Tanrıya hiç güvenmemeleri ve pek çok şeyi kendi planlamalarına bırakmalarıdır. Tanrı varsa kilise yönetimlerinin bu kadar tasalanmalarına gerek yoktur.</p>

    <p class="gomme">Bir zamanlar Petrus diye biri varmış. Havari hikâyelerinde adı geçer. Kudüs’te mahkeme karşısına çıkarıldığında Gamaiel adlı biri -yüksek rahiplerdenmiş bu Gamaiel- bilgece bir söz söylemiş. Hatırlayabiliyor musun?</p>

    <p class="gomme">RUTH Ne demek istediğini anladım şimdi.</p>

    <p class="gomme">HELLINGER “Bir şey Tanrıdan geliyorsa onu kimse tutamaz. Tanrıdan değilse de kendiliğinden kırılır, sizin bir şey yapmanıza gerek yoktur.”</p>

    <p class="gomme">RUTH Söyleyeceklerimi bitirmedim daha.</p>

    <p class="gomme">HELLINGER Görüyorum. Yine de kişi bu bakışı kavradığında öyle bir komisyonda sanki kendisi de içinde değilmiş gibi oturur ve o anda da eyleme geçmeksizin etkili olur.</p>

    <p class="gomme">RUTH Bu tamam. Ama bana bu arada bir şey olduğunu hissediyorum ve neler olup bittiğini anlamak istiyorum.</p>

    <p class="gomme">HELLINGER Tanrının yolunu anlamak istiyorsun.Tam da bir şeylerin yolunda gitmeyişiyle Tanrının iradesi yerine geliyordur belki. Kim bilebilir ki?</p>

    <p class="gomme">RUTH Beni etkiliyor ama anlamıyorum. Neden?</p>

    <p class="gomme">HELLINGER Burada bir düşünce de şu: Kişi Tanrıyı nasıl anlayıverir? Teolojik olarak konuşursak ya da felsefi açıdan, hangi kötü, Tanrıya karşı bir şey yapabilir ya da ona engel olabilir? Ya hangi iyi bunu yapabilir?</p>

    <p class="gomme">RUTH Neden göz yaşlarına boğulmanın eşiğindeyim şimdi, anlamıyorum.</p>

    <p class="gomme">HELLINGER Nedeni sana söyleyebilirim. Son primer seansımızı hatırlıyorum.</p>

    <p class="gomme">RUTH Benim hiç aklımdan çıkmıyor.</p>

    <p class="gomme">HELLINGER Sevgisiyle babasının savaştan geri dönmesini sağlayabileceğini düşleyen küçük kızın düşüne veda etmek zorundasın. Yani bunun senin elinde olduğu düşüne veda etmek. Ben böyle hatırlıyorum seansı. Ve burada yapılması gereken bu, çok güzel bir rüyaya veda etmek. Aradaki bağlantı şimdi açık mı senin için?</p>

    <p class="gomme">RUTH Hayır, henüz tam değil. Ama bir şey daha var. Sen içsel resimlerden söz ettiğinden beri, söylediklerin farklı duygular uyandırıyor içimde.</p>

    <p class="gomme">HELLINGER Geçmişte ben de kilise komisyonlarında yer aldım. Bazen söz arasında, doğru bulduğum bir cümle ederdim. Başlarını iki yana sallarlardı. Sonra bir seferinde aradan bir yıl geçtikten sonra aralarından biri aynı cümleyi söyledi ve doğal bir onay buldu karşısında. Bir cümlenin bir yıl boyunca sessizce etkisini göstermesine tanık olmak gizli bir sevinç vermişti bana. Komisyonlarda bu şekilde dikkat çekmeksizin etkili olabilir insan. Ama cümle, doğru cümle olmalıdır!</p>
  </div>

  <div class="calibre2" id="calibre_pb_139"></div>
</body>
</html>
