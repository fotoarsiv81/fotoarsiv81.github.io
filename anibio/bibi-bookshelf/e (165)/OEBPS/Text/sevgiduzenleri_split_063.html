<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_63">Yaşam ve ölüm</h2>

    <p class="gomme">LEO Benim zihnimi meşgul eden, otuz yaşından sonra yaşamın tadının kalmadığını söyleyen bir aileden gelmiş olmam. Annem bunu geçenlerde telefonda konuştuğumuzda söyledi bana.</p>

    <p class="gomme">HELLINGER Hıristiyan ailelerde kimi zaman böyledir bu. İnsan İsa ile birlikte ölür.</p>

    <p class="gomme">LEO Ama ana babayı öylesine ölmeye bırakmak yine de kolay değil. Bu sabah söylemek istediklerimden biri de babamın kısa süre önce yeniden araba kullanmaya kalkışmasıydı. Çok dik kafalı, erken de yıprandı, bazen aradığını bulamıyor, mesela eli elektrik düğmesine gitmiyor. Bunun üzerine anneme “Tamam” dedim, “O yolu yeniden gideceksek babamı Giessen ile Fulda arasında bir yere gömeriz biz de.” Belki bu da çift anlamlı bir sözdü. Ama içinde biraz gerçek de vardı. Bu durum benim için gerçekten yeni. Ne yapmam gerektiğini gerçekten bilemiyorum, işi şakaya mı vurayım yoksa ana babamı kendi hallerine bırakıp geriye mi çekileyim.</p>

    <p class="gomme">HELLINGER Ölümün korkutucu ya da ciddi bir yanı olmadığı durumlarda böyle davranılır. Bu sabah da öyleydi. Onun için anında sözünü kestim. Ana babandan söz ediş biçiminde inanılmaz bir yıkıcılık vardı. Böyle konuşan insanların temelde intihar tehlikesiyle karşı karşıya olduğunu düşünürüm. Çok canlı, çoğu zaman sevimlidirler, yine de başka bir yere koştuklarını fark edersiniz. Derinde bambaşka bir dinamik işlemektedir. Konuşma biçimi, sistemde korkunç bir şey olduğunu ve bunun şimdi söylediğin şeyle gizlendiğini gösterir.</p>

    <p class="gomme">Şu anda ciddisin. Sabahki halinle aradaki farkı, şimdi ne kadar ciddi olduğunu görüyor musun? Ne kadar yoğunlaştığını?</p>

    <p class="gomme">Gruba Terapistin ciddi konularda işin kabalığa vurulmasına izin vermemesi önemlidir. Grubu anında ciddiyete döndürür. Söz konusu olan ölüm kalımdır çünkü.</p>

    <p class="gomme">LEO Sabah kabalık etmek istemedim. Bunu söylerken güler.</p>

    <p class="gomme">HELLINGER Gruba Görüyor musunuz, yine aynı durumda. Görebilmemiz için bir kez daha gösterdi bu tavrı. Görüyor musunuz? İşte bu ve bu çok tehlikeli. Bu tür insanları anında tehlikede görürüm. Gizli bir niyetleri olduğu ve bunun hiçbir şekilde de bilincinde olmayabilecekleri anlamında tehlikede. Yabancı bir güç tarafından yönlendiriliyormuş gibidirler.</p>

    <p class="gomme">Leo’ya Gülüşe karşı da koyamazsın. O seni sürükler. Bu durumda köke inilir. -Ana babanın ailelerinde kayda değer bir şey yaşanmış mıydı?</p>

    <p class="gomme">LEO Annemin babası madenciymiş, çok genç yaşta solunum yolları iltihaplanmasından ölmüş.</p>

    <p class="gomme">HELLINGER Böyle bir çocuk, babasının öldüğü yaşa geldiğinde çoğu zaman daha uzun yaşamaya hakkı olmadığını sanır ya da hatta babasını ölümünde izlemek ister. Çocukları, annede böyle bir şey algılar ya da böyle bir şeyden kuşkulanırlarsa bunu onun yerine çocuklardan biri yapmak ister. Böyle bir çocuk ölmek ve ölüm düşüncesi zihninden geçtiğinde güler.</p>
  </div>

  <div class="calibre2" id="calibre_pb_121"></div>
</body>
</html>
