<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_284">Başarıyı kontrol etmemek</h2>

    <p class="gomme">LINZ Kimi zaman, çalışmanın etkisi üzerine hiçbir geribildirime gereksinmediğin ve bunu istemediğin gibi bir izlenim uyandırıyorsun. Neden?</p>

    <p class="gomme">HELLINGER Geribildirime ihtiyacım var. Asıl geribildirimi çalışma sırasında, dolaysız etkilenmeyi gördüğümde alıyorum. Ama çalışmayı hiçbir zaman, ortadan kalkıp kalkmadığını araştırmamı gerektiren bir semptomla kısıtlamıyorum. Hedefim bir semptomu ortadan kaldırmak değil, kişinin ailesi içinde kendisini yeniden evinde hissederek buradaki bütün olumlu güçlerle temasa geçmesini sağlamak. Bu büyük bir taze enerji veriyor ve her zaman bir başarı. Semptom üzerinde ne ölçüde etkili olduğuysa başka bir konu. Bu öncelikle doktorlarla psikiyatristlerin uzmanlık alanı. Bu nedenle, gerekenin bu olduğunu gördüğümde ağır vakaları her zaman doktor ya da psikiyatriste gönderirim.</p>

    <p class="gomme">LINZ Başarıyı sorgulamamanın terapötik bir anlamı var mı?</p>

    <p class="gomme">HELLINGER Önemli bir soru bu ve yüreğimde de yeri var. Üzerinden zaman geçtikten sonra dolaylı yollardan bir kişinin iyi olduğuna ilişkin bir geribildirim aldığımda mutluluk duyuyorum. Ama ben gidip bunu sormam. Onunla ruhu arasına, alınyazısı ve onu yönlendiren “büyük ruh” -böyle diyeyim adına- arasına girmediğim için sormam. O kişiyle çalışırken alınyazısı, ruhu ve “büyük ruh” ile uyum içinde hissederim kendimi. Bu nedenle de, işimi yaptıktan sonra sonuçları araştırmaksızın geri çekilebilirim. Merak duyacak, soruşturacak olursam bu güçlere artık güvenmiyorum demektir ki, bu güçler böylece beni ve onu terk edecekleri için bunun sonuçları benim kadar danışan için de kötü olur.</p>

    <p class="gomme">LINZ Bir danışan sana mutluluk içinde terapinin başarılı olduğunu bildirdiğinde bunu böylece kabul ediyor musun, yoksa seni kısıtlıyor mu?</p>

    <p class="gomme">HELLINGER Güç, iktidar sahibi olmaya doğru bir kışkırtma olarak kendimi buna karşı sınırlıyorum.</p>

    <p class="gomme">LINZ Kuralları görme ve o an ile anın gösterdiklerinden çok kurallara güvenmeye doğru bir baştan çıkarıcılık da olabilir mi bu?</p>

    <p class="gomme">HELLINGER İkisi aynı şey. Bu da bir güç kışkırtması olabilir. Kendimi böyle coşkulu bir geribildirime bırakacak olursam ayaklarım yerden kesilir ve görüş açıklığımı kaybederim. Güç de kaybederim. Artık özgür değilimdir. Olabildiğince az şey bilirsem en büyük ölçüde kendim ve yoğunlaşmış olarak kalırım. Bu nedenle danışanın sorunlarını çözmek üzere daha önce neler yaptığını da bilmek istemem. Bu şekilde bütünüyle yansız olurum.</p>
  </div>

  <div class="calibre2" id="calibre_pb_572"></div>
</body>
</html>
