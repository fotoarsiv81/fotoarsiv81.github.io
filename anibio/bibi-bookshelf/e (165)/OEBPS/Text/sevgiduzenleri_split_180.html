<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_173">İçsel edimi gözetmek</h2>

    <p class="gomme">DAGMAR Çok doluyum. Benim için şu anda en önemlisi bu içsel edim. Annemi takdir etmeye, köken sistemim ve ailemi tanıyıp kabul etmeye devam ediyorum. Bana çok iyi geliyor.</p>

    <p class="gomme">Arzum artık daha çok mesleki alanda. Cinsel tacize uğramış, cinsel sınır aşımları yaşamış danışanlara nasıl davranmam gerektiği konusunda daha fazla bilgi istiyorum.</p>

    <p class="gomme">Ensest kurbanlarına neyin yardımı dokunur?</p>

    <p class="gomme">HELLINGER Ensestte çocuklara cinsel taciz çoğunlukla dengesiz bir verme-almanın sonucudur. Burada sık rastlanan bir durum şudur: Kadın bir evlilik geçirmiştir ve çocuğu vardır. İkinci evliliğini çocuğu olmayan bir adamla yapar. Şimdi arada bir seviye farkı oluşmuştur. Adam kendi çocuğu olmasa da çocuğa bakmak zorundadır. Dolayısıyla aldığından fazla verir. Kadın belki bunu açıkça istemektedir de. Ama böylece verme ve alma, kazanç ve kayıp arasındaki açıklık daha da artar. Artık bu sistemde karşı durulmaz bir denge ihtiyacı hakim olur ve olası bir telafi de kadının, eğer bir kız ise dengeyi sağlamak üzere çocuğu adamın önüne sürmesidir. Bu, ensestte çok sık rastlanan aile dinamiği arka planıdır. Ancak her ensest vakasında değil; daha başka dinamikler de vardır.</p>

    <p class="gomme">Buradaki dengesiz verme ve alma arasında çok açık bir şekilde görüldüğü gibi çocukların uğradığı başka türlü cinsel tacizde de hemen her zaman her iki ebeveyn de işin içindedir; anne arka, baba ön planda olmak üzere. Ve bu bir bütün olarak görülmedikçe hiçbir çözüm de getirilemez.</p>

    <p class="gomme">Peki çözüm ne olurdu? Burada her şeyden önce işimin kurbanla olduğundan ve ilgimin kurbana yardıma yönelmesi gerektiğinden hareket ederim. Terapist olarak beni ilgilendiren, suçlunun peşinde düşmek değildir, çünkü bunun kurbana hiçbir yararı olmaz. Sözgelimi bir kadın bir grup çalışması sırasında babası ya da üvey babasının cinsel tacizine uğradığını anlattığında ona annesini zihninde canlandırıp “Anne, senin için seve seve yaparım” demesini söylerim. Bağlam birden değişir. Kadın babasını da hayal ederek “Baba, annem için severek yaparım” demelidir. Saklı dinamik bir anda gün yüzüne çıkar ve artık kimse önceki gibi davranamaz olur.</p>

    <p class="gomme">Durum henüz güncelse, ebeveynden biri, diyelim anne ile çalışmaktaysam, anneye çocuğun da orada oluşuyla “Çocuk bunu annesi için yapıyor” dedirtir, çocuğa da annesine şöyle söyletirim: “Bunu senin için severek yapıyorum”. O zaman ensestin sonu gelir. Artık devam edemez. Eğer erkek de oradaysa çocuktan ona “Bunu annem için, denge için yapıyorum” demesini isterim. Çocuk bir anda kendisini iyi olarak görür ve bilir. Artık kendisini suçlu hissetmesine gerek kalmamıştır.</p>

    <p class="gomme">İkincisi, çocuğun onurunu yeniden kazanmasında yardımcı olurum. Çünkü çocuk ensesti -açıkça ifade edelim- bir tecavüz olarak yaşar. Johann Wolfgang <a href="../Text/sevgiduzenleri_split_301.html#footnote-30789-9" id="footnote-30789-9-backlink">[9]</a> adlı birinden küçük bir öykü anlatırım. “Oğlan bir gül gördü” diye bir şiir yazmıştır o. Şiir şöyle biter: “Alır gülü yaramaz oğlan, götürür çiçeksiz, ağaçsız bir yere. Karşı durur gülcük, batırır dikenlerini. Ama ne ağlamak işe yarar ne sızlanmak. Ne yapsın, çekecektir o da bu acıyı. Gülcük, gülcük, kırmızı gülcük, çıplak toprağın üstünde gülcük.” Sonra bir sır veririm ona: Gül hâlâ güzel güzel kokmaktadır!</p>

    <p class="gomme">Üçüncüsü: Çoğu çocuk için bu deneyim haz vericidir. Ama algıladıkları bu haz duygusuna güven duymazlar, çünkü vicdanları, özellikle de anneleri tarafından, bunun kötü bir şey olduğunu söylemektedir onlara. O zaman karmaşaya düşerler. Eğer böyle idiyse çocuk haz almış olduğunu itiraf edebilmelidir. Aynı zamanda da, haz verici olmuş olsa da çocuk her zaman suçsuz olduğu güvencesine ihtiyaç duyar. Merakı uyandığında ve bu deneyimi yaşamak istediğinde çocuk çocukça davranır, yine de o hâlâ masumdur. Buradaki haz kötülenecek olursa cinsellik, sanki korkunç bir şeymiş gibi tuhaf bir ışık altında görünür. Oysa ensestte gerekli bir deneyim sadece öne alınmıştır. Gayet pervasız bir ifade kullanacak olursak, insanın gelişiminde yer alan bir şey, çocuğun yaşamına fazlasıyla erken girmiştir. Çocuğa bunu böyle söylediğimde rahatlar.</p>

    <p class="gomme">Dördüncüsü, çocuğun sonraki gelişiminin böylece engellendiği kanısıdır. Öyledir. Çocuğun gelişimi engellenir, çünkü cinsel –burada “edim” kavramını kullanmak çok ileri gitmek olacaktır-, bu cinsel deneyimle kız ve suçlu arasında bir bağ oluşur. Bu nedenle çocuk daha sonra, ilkini onurlandırmaksızın yeni bir partner edinemez. Deneyim kötülenir, suçluya zulmedilirse bu çocuğun ağrına gider. Buna karşılık çocuk eğer bu ilk deneyim ve ilk bağın arkasında durabilirse bunları yeni yaşantısına götürebilir. O zaman da bu deneyim orada çözülür, ortadan kalkar. Hiddet dolu bir yaklaşım ise çözümü engeller ve kurbana zarar verir.</p>

    <p class="gomme">CLAUDIA Peki bu çocuk için haz verici ve güzel olmadığında bağın durumu nedir?</p>

    <p class="gomme">HELLINGER Bağ yine de oluşur. Ama haz ya da acı verici, deneyim her nasıl olursa olsun çocuğun tacizciye öfkelenme hakkı vardır, çünkü her durumda kendisine bir haksızlık yapılmıştır. Tacizciye “Bana haksızlık yaptın, bunu hiçbir zaman affetmeyeceğim” demelidir. O anda suçu suçlunun üzerine atar, kendi sınırlarını çizer ve kendini olayın dışına çeker. Ancak derin duygu düzleminde ona suçlamalar yapacak biçimde öfkeli olmamalıdır. Derin duygular, heyecanlar düzleminde bu onu tacizciye daha da fazla bağlar. Sınırlarını açıkça çizmesi ise özgürleştirir. Savaş ve suçlamalar çözüm getiremez. Çözüm çift anlam taşır. Çözüm her zaman bir şeyden ayrılmaktır. Savaşta çözüm yoktur, çünkü savaş bağlayıcıdır.</p>

    <p class="gomme">Sistemik açıdan çok önemli olan bir şey daha var. Sistemik açıdan terapist her zaman suçlanan ile ittifak kurmak zorundadır. Dolayısıyla bu konuda çalışmaya başladığın an suçluya yüreğinde bir yer vermek zorundasın.</p>

    <p class="gomme">DAGMAR Kalbimde mi?</p>

    <p class="gomme">HELLINGER Kalbinde. Yoksa hiçbir çözüm bulamazsın, kurban için de bulamazsın. Tacizcinin kilitlenmiş olduğundan yola çıkmalısın. Bunun nasıl olduğunu bilmezsin. Ama eğer kilitlenmeyi görecek olursan onu anlayabilirsin. O zaman da ona yaklaşımında tamamen farklı bir yol seçersin. Aşağı yukarı böyle bir şey. Soruna açıklık getirebildim mi?</p>

    <p class="gomme">JOHANN Beni şaşırtan, çocuk ya da kurbanın suçluyu affetmemesi. Yine de çözebilir mi?</p>

    <p class="gomme">HELLINGER Affetmek haddi aşmaktır. Bu da çocuğa düşmez. Affetmesi suçu kendi üzerine alabilmesi gibidir. Suçun karşılıklı olarak işlenmesi durumu haricinde kimse kimseyi affedemez. Suç karşılıklıysa bağışlamak yeni bir başlangıca olanak tanır. Çocuk, “Yaşadığım şey kötüydü, sonuçlarını sana bırakıyor, yaşamımdan buna rağmen iyi bir şey çıkarıyorum” demek zorundadır. Çocuk, cinsel tacizin kurbanı olmasına karşın gelecekte mutlu bir ilişki kurabilirse bu, suçlu için de bir rahatlamadır. Buna karşılık kurban gelecekte de kendini kötü hissetmeye, öyle de yaşamaya bırakırsa bu aynı zamanda suçludan bir intikam biçimidir. Yaşananlar, derinde, yüzeyde göründüğünden bambaşkadır.</p>

    <p class="gomme">CLAUDIA Tacizin çocuk için çok haz verici olması durumunda sıklıkla karşılaşılan, çocuğun diğer yetişkinlere de aynı şekilde yaklaşarak bir kez daha paylanması, bir yığın “bu yasak-kötü!” ile karşılaşması.</p>

    <p class="gomme">HELLINGER Çocuk diğer yetişkinlere de bu şekilde yaklaştığında bununla ebeveynine söylediği “Ben bir sürtüğüm ve tacizin suçlusu benim; sizin vicdan azabı çekmenize gerek yok”tur. Söz konusu olan yine çocuğun sevgisidir. Bunu çocuğa söylediğimde kendisinin bu bağlamda da iyi olduğunu bilir. Her zaman sevgi aranmalıdır. Çözüm de sevginin olduğu yerde bulunur.</p>

    <p class="gomme">DAGMAR Sevgiyi hiç görmediğim yer, çocuk pornografisi.</p>

    <p class="gomme">HELLINGER Bu tür karşı çıkışlar senin önündeki yolu tıkar.</p>

    <p class="gomme">DAGMAR Bunu anlamadım.</p>

    <p class="gomme">HELLINGER Bütün bu süreçte gerekçenin sevgi olduğunu göz önünde bulundurmak gerekir. Kimseyi suçlamaksızın bir şeyi son derece kötü olarak deneyimleyebilirim. Her zaman bir kilitlenmeyi çözmenin yollarını aramalıyım. Her şeyden önce de kilitlenmeyi kurban için çözmenin yollarını. Eğer kurban kendisini olup biten her şeyin dışına çıkarır, suç ve sonuçlarını suçluya bırakarak deneyimi kendisi için iyi bir şeye dönüştürürse -ki bu durumda bunu yapabilir- yaşanmış olan, kurban için geçmişte kalarak çözülmüş olur. Ancak, kötü yürekli suçluyu topun ağzına koymak anlamında güçlü bir duygu işin içine karıştığı an kurban için çözümün önü tıkanmış olur. Kendisini böyle bir duyguya bırakan bir terapist, danışanına büyük zarar verir.</p>

    <p class="gomme">Bir örnek vereyim. Psikiyatristler için düzenlenen bir grup çalışmasında kadın bir psikiyatrist vardı. Büyük bir hiddetle, babasının tecavüzüne uğrayan bir danışanı olduğunu anlattı. Ondan sistemi dizmesini, kendisi için doğru gördüğü yere geçerek de dizime katılmasını istedim. Danışanının yanına geçti. Sistemdeki herkes terapiste öfke duydu, kimse güvenmedi. Onu babanın yanına yerleştirdim. Bunun üzerine herkes sakinleşti, ona güven duydu ve danışan son derece rahatladı.</p>

    <p class="gomme">Bu dizimin resmi</p>

    <p class="resim"><img alt="bu dizimin resmi.tif" class="resim1" src="../Images/bu%20dizimin%20resmi_opt.jpeg" /></p>

    <p class="gomme">HELLINGER Çok ağır suçların söz konusu olması hariç, kimse sistemden dışlanamaz. Ensest ise çok ender durumda bu kapsama girer. Çözüm, dışlanan herkesin yeniden sisteme dahil edilmesinde yatmaktadır. Yalnızca babayı görünürdeki suçlu olarak ele almaz, anneyi de perde arkasındaki gizli suçlu olarak görür isek çözüm de o kadar çabuk gelecektir. Terapist, sistemi bir bütün olarak görüp onunla bir olmak yerine yalnızca kurbanla bir olursa her şeyi daha da kötüleştireceği bir şekilde çalışır. Elde edeceği sonuç budur ve etkisi çok ötelere uzanır.</p>
  </div>

  <div class="calibre2" id="calibre_pb_347"></div>
</body>
</html>
