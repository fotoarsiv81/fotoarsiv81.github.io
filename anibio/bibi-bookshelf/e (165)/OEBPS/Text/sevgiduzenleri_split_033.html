<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h3 class="baslik" id="calibre_toc_287">Yakınlık sırası</h3>

    <p class="gomme">Çocuk, ebeveynin çift ilişkisine ilişkin hiçbir şey bilme hakkına sahip değildir. Bu çocuğu ilgilendirmez. Bir çift ilişkisinde yaşananlar başka kimseyi de ilgilendirmez. Birisinin mahrem ilişkisine dair şeyleri başka birisine aktarması kötü sonuçları olan bir güven istismarıdır. İlişkiyi parçalar. Yaşananlar yalnızca o ilişkinin taraflarına aittir. Mahrem olan, başkaları için sır kalmak zorundadır. Örneğin bir erkek ikinci karısına ilk eşiyle mahrem ilişkisi hakkında hiçbir şey anlatmamalıdır. Çift ilişkisine dair her şey erkek ve kadın arasında saklanan bir sır olarak kalmalıdır. Ebeveynin çocuklara bu konudan söz etmesi çocuklar için son derece kötü bir şeydir. Sözgelimi bir kürtaj çocukları hiç ilgilendirmez. Bu, ebeveynin mahrem ilişkisine girer. Terapistle de ancak diğer taraf korunacak şekilde konuşulmalıdır. Yoksa ilişki parçalanır.</p>

    <p class="gomme">Boşanmada öncelik</p>

    <p class="gomme">KATILIMCI Ebeveyn boşandığı, çocuklar da nedenini sorduğunda ne yapmalı?</p>

    <p class="gomme">HELLINGER Onlara bunun kendilerini ilgilendirmediği söylenir. “Biz ayrılıyoruz ama sizin için anne ve baba olarak kalacağız.” Sona eren çocuk-ebeveyn ilişkisi değildir. Ancak bir ayrılıkta çoğu zaman çocukların bakımı taraflardan birinden alınarak diğerine verilir. Ama çocuklar ebeveynden alınamaz. Ebeveyn boşanmanın ardından da bütün hak ve sorumluluklarını korur. Yalnızca çift ilişkisi ayrılmıştır. Çocuklara kime gitmek istedikleri de sorulmamalıdır. Yoksa çocuklar, birine karşı, diğerinden yana olmak üzere ana baba arasında bir seçim yapmak zorunda bırakılırlar. Böyle bir şey onlardan talep edilmemelidir. Ana baba kendi aralarında çocukların kiminle yaşayacağını görüşür, kararlarını onlara bildirirler. Karşı çıksalar da çocuklar ana babalarının arasında seçim yapmak zorunda kalmadıkları için içsel olarak özgür ve mutlu olurlar.</p>

    <p class="gomme">KATILIMCI Çoğu ana baba çocuklarına çift olarak aralarında iyi gitmeyen şeyleri anlatarak rahatlamaya çalışmaz mı?</p>

    <p class="gomme">HELLINGER Ayrılıkların suç içermediğinden hareket etmelisiniz. Kaçınılmazdırlar, normalde kaçınılmazdırlar. Kendinde ya da başkasında bir suçlu ve suç arayan, kaçınılmaz olanla yüzleşmekten kaçınıyor demektir. O zaman da “eğer…” ile başlayan bir çözüm olabilirmiş gibi davranılır. Oysa bu doğru değildir. Ayrılıklar kilitlenmeler sonucudur. Eşlerden her ikisi de belirli bir şekilde kilitlenmiştir. Bu nedenle terapist olarak ben hiçbir zaman bunda kimin ya da neyin suçu olduğunu aramam. Onlara bittiğini söylerim; iyi bir niyetle başlamış olsanız da şimdi ilişkinin bitmesinin verdiği acıyla yüz yüze gelin derim. Acıyla yüz yüze gelirlerse barış içinde ayrılabilir, halledilecek şeyler varsa birlikte halledebilirler. Sonunda herkes kendi geleceği için özgür olur. Ben bu şekilde hareket ederim. Bu herkes için rahatlatıcı olur.</p>

    <p class="gomme">KATILIMCI Boşanmanın çocuklar üzerindeki sonuçları konulu bir çalışmaya katıldım; senin bu konuda söyleyeceklerini merak ediyorum. Çiftler çocuklara ayrılmak istediklerini bildirdiklerinde çocukların ilk tepkisi, bir yanlış yaptıklarını, ebeveynin de bu nedenle boşandıklarını sanmak oluyor.</p>

    <p class="gomme">HELLINGER Ana baba arasında bir sorun olduğunda çocuklar suçu kendilerinde arar. Ana babayı bundan ötürü suçlamaktansa kendileri suçlu olmayı yeğlerler. Ebeveynin, “Karı koca olarak ayrılmaya karar verdik. Ama biz hep sizin ana babanız olacağız, siz de bizim sevgili çocuklarımız olarak kalacaksınız” demesi çocuklar için çok rahatlatıcıdır.</p>

    <p class="gomme">KATILIMCI Bunu kabul edebilirim. Yalnız ana baba büyük bir hayal kırıklığı yaşadığı için çocukların soru sorduğunu gördüm çoğu zaman. Bu durumda ne yapmam gerek?</p>

    <p class="gomme">HELLINGER Sana çözümü verdim. Ama boşanmalarda önemli bir şey daha var. Çocuklar boşanmanın ardından, çocukların varlığında karşı tarafı en çok sayan tarafa verilmeli. Bu da genelde erkek oluyor. Erkek, çocukların varlığında kadını, kadının erkeği saydığından daha çok sayıyor. Nedenini bilmiyorum, ama görülebilir bir şey bu. Boşanmak isteyen bir çifte danışmanlık yapıldığında onlara, çocuklar için en iyisinin her birinin çocukların varlığında, sonunda nereye varmış olursa olsun eşe karşı başlangıçta beslenen sevgiyi sürdürmeleri olduğu söylenir. Başlangıç, çoğu çift için mutluluk, yakınlık dolu bir zamandır. Ayrılığın ardından da bu yakınlığın anısıyla bakarlar çocuklarına.</p>
  </div>

  <div class="calibre2" id="calibre_pb_62"></div>
</body>
</html>
