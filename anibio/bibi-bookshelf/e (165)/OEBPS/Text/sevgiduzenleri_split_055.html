<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_55">Cinayet tehdidi ve ağır suçların aile üzerindeki etkileri</h2>

    <p class="gomme">HELLINGER Sistemde bir kişi birisini öldürdüğü ya da öldürmek istediğinde aidiyet hakkını kaybeder.</p>

    <p class="gomme">ULLA Cinayet tehdidiyle mi?</p>

    <p class="gomme">HELLINGER Evet. Cinayet tehdidiyle anne aidiyet ve annelik haklarını kaybetti.</p>

    <p class="gomme">FRANK Tehdidi gerçekleştirmemiş olsa bile mi?</p>

    <p class="gomme">HELLINGER Gerçekleştirmemiş olsa bile. Burada bu çok açıktı. Sistem dışındakilere karşı işlenen ağır suçlarda da kişi sistemine ait olma hakkını kaybeder. Cinayet de her zaman bu ağır suça girer.</p>

    <p class="gomme">Kurslardan birinde bir adam anlatmıştı. Kentin belediye başkanı olan babası savaş sonunda şehri teslim etmeyi reddetmiş. Bu nedenle pek çok insan ölmüş. Savaştan sonra ölüme mahkum edilmiş ama masum olduğu duygusunu taşıyor, oğlu da onu bir kahraman olarak görüyormuş. Ama sistemin dizimini yaptığımızda onun ait olma hakkını kaybetmiş olduğu ortaya çıktı. Onu kapının önüne yerleştirdiğimizde bütün sistem huzur buldu. Böyle durumlar var. Buradaki gibi bir aile içinde böyle oluşunu görmemiştim.</p>

    <p class="gomme">Thea’ya Bu çok açık: Annen aidiyet hakkını kaybetti. Ancak bunun senin ona karşı görevlerin üzerinde bir etkisi yok. Ama bu sistemin cinayet ya da cinayet tehdidiyle zehirlenmiş olduğunu ve bunun sözgelimi erkek kardeşin için kötü sonuçlar doğurduğunu da bilmek zorundasın. Bu nedenle oğullarının da senin kirlenmiş sisteminden sistemin sağlıklı tarafına, yani hep birlikte babanın yanına geçmesi gerekiyor. Orada güvendeler.</p>

    <p class="gomme">ROBERT Peki ya kürtaj? O da mı sistemde bir cinayet sayılır?</p>

    <p class="gomme">HELLINGER Hayır. Kürtaj bu sonucu doğurmaz. Ancak belirli koşullar altında doğurur.</p>

    <p class="gomme">THEA Bir şey daha sormak istiyorum. Annem -ben bu zamana dek böylece hayatta kaldım- savaşın sonlarına doğru Oberschlesien’da iki cephe arasında kaldığımızda üzerimize yağan el bombalarından kendini önümüze atıp bizi kurtararak bu durumu düzeltti. Yani daha sonraları birçok kez hayatımızı kurtarmaya çalıştı. Bu benim için durumu düzeltmeydi.</p>

    <p class="gomme">HELLINGER Bu olanı ortadan kaldıramaz. Yaptığı iyi bir şey ve bunu takdir etmelisin. Ama diğerini ortadan kaldıramıyor, erkek kardeşinin kaderinde de gördüğün gibi. Çoğu zaman bir şeyi kefaretini ödeyerek olmamış kılabileceğimiz sanısını taşırız. Ama bu mümkün değildir. O zaman suçun arkasında durmak zorundadır kişi. Suç artık ortadan kaldırılamaz, onarılamaz. Ama bu suçtan alınan güçle insan iyi bir şey ya da büyük bir şey yapabilir. Bunun da barıştırıcı bir etkisi vardır. Yine de suçu ortadan kaldırmaz. İnsan suçunun arkasında durduğunda, bunun bağışlandığı ya da düzeltildiğinin söylendiği duruma kıyasla çok daha fazla bir büyüklüğü vardır. Kişi böyle bir şeyi nasıl affedebilir zaten? Suç kalır ve bir güç olarak etkisini gösterir.</p>

    <p class="gomme">KARL Senin az önce erkek kardeşin intiharının babanın ölümünün tekrarı gibi olduğunu söylemen beni korkuttu. Bunu anlamadım.</p>

    <p class="gomme">HELLINGER Başka türlü yorumlayayım. Kendisini öldürmesi gereken aslında anneydi, oğlu bunu onun için yaptı. Asıl dinamik bu.</p>

    <p class="gomme">Thea’ya Bununla duygudaşlık kurabiliyor musun?</p>

    <p class="gomme">THEA Evet.</p>

    <p class="gomme">CLAUDIA Yani erkek kardeşin kendisini öldürmesinin babanın ölümüyle değil, annenin cinayet tehditleriyle ilgisi var, öyle mi?</p>

    <p class="gomme">HELLINGER Evet. Burada başka bir dinamik, kişinin sadakat nedeniyle babayı ölümünde izlemesinin de bulunmasıyla birlikte diğeri çok daha güçlü. Daha güçlü olan ön plana çıktığında daha az güçlü olan önemini kaybeder. Başka sistemlerde önemli olan şey, burada artık önemli değil, çünkü bu baskın dinamik diğer her şeyi gölgede bırakıyor. Bu durumda o çözülür, diğeri bırakılır -burada olduğu gibi. Annenin cinayet tehdidi diğer her şeyi gölgede bırakıyor.</p>
  </div>

  <div class="calibre2" id="calibre_pb_105"></div>
</body>
</html>
