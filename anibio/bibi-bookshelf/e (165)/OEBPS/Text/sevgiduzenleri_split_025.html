<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_28">Özdeşleşme ve örnek alma arasındaki fark</h2>

    <p class="gomme">IDA Hartmut’un sistemi dayı ile bir özdeşleşme noktasına nasıl geldi?</p>

    <p class="gomme">HELLINGER Annesi, köken ailesinde bıraktığı erkek kardeşini güncel sisteminde kendisi için temsil edecek birisini arıyordu bilinçsizce. Bu nedenle en büyük oğlu, kendisi, annesi ya da başka birisi bunun farkında olmaksızın bu rolü üstlendi.</p>

    <p class="gomme">HARTMUT Ama annemin beni, benim de tanıdığım erken yitirdiği erkek kardeşi rolünde biçimlendirmesiyle benim onu örnek almam -ki bunu yapmadım- arasında yine de bir fark yok mu? Bunlar iki ayrı özdeşleşme değil mi?</p>

    <p class="gomme">HELLINGER Hayır. Örnek alma özdeşleşme değildir. Örnek aldığım karşımdadır. Bundan ötürü örneğimden ayrıyımdır. Onu izlemek ya da izlememekte özgürümdür. Ama özdeşleştiğimde özgür olmam. Çoğu zaman özdeşleştiğimi hiç bilmem. Bu nedenle de özdeşleştiğimde kendime yabancılaştığımı hissederim. Bir örneğin yolundan gittiğimde kendime yabancılaşma hissetmem.</p>

    <p class="gomme">HARTMUT Bu çok doğru. O halde sen özdeşleşme kavramını, kimsenin bilinçli bir şekilde başlatmadığı bir sürecin objektif tanımı olarak kullanıyorsun.</p>

    <p class="gomme">HELLINGER Evet. Kimse de suçlu değil. Annen seni özdeşleşmen için seçmedi. Onu suçlayamayız. Bu, dizimden kaynaklanan bir dinamik; kimsenin bilinçli olarak istemediği, bir çocuğun da kendisini buna karşı savunamayacağı bir dinamik.</p>

    <p class="gomme">HARTMUT Yani yalnızca kurbanlar var ortada.</p>

    <p class="gomme">HELLINGER Evet. Yalnızca her biri kendince kilitlenmiş insanlar. Onun için de bu bağlamda suç ya da suçlu aramanın hiçbir yararı yok.</p>
  </div>

  <div class="calibre2" id="calibre_pb_48"></div>
</body>
</html>
