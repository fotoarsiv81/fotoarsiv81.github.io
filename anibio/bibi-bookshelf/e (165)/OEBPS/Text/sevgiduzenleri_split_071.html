<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_72">Ana babanın önceki bir eşiyle bilinçdışı özdeşleşme</h2>

    <p class="gomme">UTE Bir kız çocuğu babanın önceki bir kadınıyla kendisi onu tanımasa da nasıl özdeşleşebiliyor?</p>

    <p class="gomme">HELLINGER Kişinin birisiyle özdeşleşmesi için onu tanıması gerekmez. Çünkü özdeşleşmeye yol açan baskı, sistemden gelir ve etkisini, temsil edilmek zorunda olunan kişi tanınmaksızın da gösterir. Dolayısıyla babanın daha önce başka bir kadınla yoğun bir ilişkisi olmuşsa bir kızının bu kadını taklit edeceğinden, bilincinde olmaksızın onu aile içinde temsil edeceğinden hareket edilebilir. Annenin daha önce bir erkekle yoğun bir ilişkisi olması durumunda da bir oğlun bu erkeği taklit edeceğinden, farkına varmaksızın onu aile içinde temsil edeceğinden yola çıkılabilir. Böylece kız, kendisi ve annesi nedenini bilmeksizin annenin rakibi haline gelir, oğul da, o ve babası nedenini bilmeksizin babanın rakibi olacaktır.</p>

    <p class="gomme">Kız çocuğun üzerindeki, babanın önceki kadını ya da sevgilisini özdeşleşme yoluyla temsil etme baskısı, annesinin erkeğin önceki karısını kendisinden önceki kadın olarak takdir etmesi, ancak bununla birlikte bilinçli olarak kendisini onun ve kocasının arasına yerleştirmesi ve erkeği bütünüyle kocası olarak almasıyla azalır. Anne kocanın önceki karısı ya da kız arkadaşına karşı nasıl bir tavır benimserse benimsesin, kız evlat bundan bağımsız olarak özdeşleşmeden kurtulabilir; annesine yalnızca içinden bile olsa “Sen benim annemsin, ben de senin kızın. Benim için olması gereken yalnızca sensin. Diğeriyle benim hiçbir ilgim yok” diyerek özdeşleşmenin bilincine vardığında. Ve babasına, yalnızca içinden bile olsa “Bu benim annem ve ben onun kızıyım. Benim için olması gereken sadece o. Diğeriyle benim hiçbir ilgim yok” dediğinde.</p>

    <p class="gomme">O zaman da kız annesini annesi olarak, anne de kızını, bir rakipten korkmaksızın kızı olarak sevebilir. Bu durumda kız babaya da yönelebilecek ve onu babası olarak sevebilecektir. Baba da kızına yönelebilecek ve onda önceki bir kadın ya da sevgiliyi aramaksızın onu kızı olarak sevebilecektir.</p>

    <p class="gomme">Aynı şey oğul için de geçerlidir. Annenin önceki bir eşi ya da sevgilisini özdeşleşme yoluyla temsil etme baskısı, babasının önceki bu erkeği önceki erkek olarak takdir etmesi, bununla birlikte bilinçli olarak kendisini o ve karısı arasına yerleştirmesi ve karısını bütünüyle karısı olarak almasıyla azalır. Babası karısının önceki eşi ya da sevgilisine karşı nasıl bir tavır benimserse benimsesin, oğul bundan bağımsız olarak özdeşleşmeden kurtulabilir babasına yalnızca içinden bile olsa “Sen benim babamsın, ben de senin oğlun. Benim için olması gereken yalnızca sensin. Diğeriyle benim hiçbir ilgim yok” diyerek özdeşleşmenin bilincine vardığında. Ve annesine, yalnızca içinden bile olsa “Bu benim babam, ben de onun oğluyum. Benim için olması gereken yalnızca o. Diğeriyle benim hiçbir ilgim yok” dediğinde.</p>

    <p class="gomme">O zaman da oğul babasına yönelebilecek, onu babası olarak sevebilecek, babası da oğluna yönelerek onda bir rakipten korkmaksızın oğlunu oğlu olarak sevebilecektir. Bu durumda oğul anneye de yönelebilecek ve onu annesi olarak sevebilecektir. Anne de oğla yönelebilecek ve onda önceki bir erkek ya da sevgiliyi aramaksızın onu oğlu olarak sevebilecektir.</p>

    <p class="gomme">Ana babanın önceki bir eşiyle bilinçsiz özdeşleşme kimi zaman psikoza yol açar. Özellikle de bunun için bir kız çocuk olmaması durumunda oğul babanın önceki bir kadınını ya da bunun için bir erkek çocuk olmamasından ötürü kız annenin önceki bir erkeğini temsil etmek zorunda kaldığında.</p>
  </div>

  <div class="calibre2" id="calibre_pb_137"></div>
</body>
</html>
