<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h3 class="baslik" id="calibre_toc_291">Derinden eğilmek</h3>

    <p class="gomme">Yetişkin çocuğun yöneliminin karşısına kimi zaman çocuğun kendisini ana babadan üstün tutması ve onlardan daha iyi olmak istemesi ya da onlardan verdiklerinden başka şeyler istemesi nedeniyle ebeveynini küçümsemesi ya da suçlaması halinde dikilir. Bu durumda, yönelimden önce derinden eğilmek gelmelidir.</p>

    <p class="gomme">Bu derinden eğilme öncelikle içsel bir edimdir. Bununla birlikte görünür ve işitilir bir hale getirildiğinde derinlik ve güç kazanır. Sözgelimi anlayışlı bir grupta çocuğun ailesi dizildiğinde ve “çocuk” ana babasının temsilcileri önünde diz çöküp yerlere kadar eğildiğinde, onlara yukarı doğru açılmış elleriyle kollarını uzattığında ve onlara şunu söylemeye hazır hale gelene dek de bu duruşu koruduğunda olan budur: “Seni, sizi onurlandırıyorum.” Kimi zaman buna “Lütfen bana kızmayın” ya da “Sizi çok özledim” veya yalnızca “Lütfen!” sözcüklerini ekler. Ancak bundan sonra çocuk doğrulabilir, sevgiyle onlara yönelir, sevgiyle kucaklar ve “Sevgili anne”, “Anneciğim”, “Sevgili baba”, “Babacığım” ya da yalnızca “Anne”, “Baba” ya da çocukken nasıl sesleniyor idiyse öyle hitap eder.</p>

    <p class="gomme">Bütün bu süreç boyunca temsilcilerin hiçbir şey söylememesi, özellikle de çocuk önlerinde eğildiğinde saygı yeterince gösterilene, ayıran ortadan kalkana dek buna karşılık vermemeleri, onurlandırılmayı ebeveynin yerine kabul etmeleri önemlidir. Ancak kucaklaşmada kendileri de onu kucaklayarak karşılık verirler.</p>

    <p class="gomme">Grup yöneticisi süreci yönetir. Yönelimin olup olmadığına, bundan önce derinden bir eğilmenin gerekip gerekmediğine o karar verir. “Çocuğa” eğilme ya da kucaklaşma sırasında söylemesi gereken sözcükleri söyler. Direncin işaretlerine de dikkat edip “çocuğun” örneğin derin nefes almasını, ağzını hafifçe açmasını, başını öne doğru eğmesini isteyerek direnci aşmasına yardım etmelidir. İnlemek ya da nefes alırken belirsiz sesler çıkarmak gibi kişiyi zayıflatan bütün duygular dirence girer. Yönetici zayıflığa direnmeye, güce yönelmeye ve ses çıkarmadan nefes almaya davet eder. Kişiyi zayıf kılan her şey, kesintiyi iyileştirmek yerine tekrarlar yalnızca. Kimi zaman grup yöneticisi güven vermek ve hareketlerini usulca desteklemek için elini “çocuğun” kürek kemikleri arasına koyar. Bazen, onurlandırmaya tam olarak hazır olunmadığında süreci keser. Ya da örneğin “çocuk” ebeveynine kötü bir şey yaptığı ve onlara bunu tamir etmeyi borçlu olduğunda eğilmenin ardından başka bir şey yapılmaksızın sürece son verir.</p>

    <p class="gomme">Bir aile dizimi sırasında eğilme ve yönelim katılımcılardan istenemeyecek kadar büyük talepler olduğunda kişinin temsilcisi dizim sırasında onu bu noktada da temsil eder ve gerekeni onun için söyleyip yapar. Bu kimi zaman, kişinin bunları kendisinin yapmasından daha bile etkili olabilir.</p>
  </div>

  <div class="calibre2" id="calibre_pb_153"></div>
</body>
</html>
