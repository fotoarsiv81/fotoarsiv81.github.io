<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_226">Kefaret yoluyla sağlanan denge acıyı ikiye katlar</h2>

    <p class="gomme">Kefaret, telafi gereksinimimizi karşılar. Ancak denge hastalık, kaza ya da ölümde arandığında nedir gerçekte elde edilen? Bu durumda zarara uğrayan bir kişi yerine iki kişi, bir ölü yerine bir ikincisi olacaktır. Daha da kötüsü: İşlenen suçun kurbanları için kefaret iki katı zarar, iki katı mutsuzluk anlamına gelir. Çünkü mutsuzlukları başka bir mutsuzluğu besler, uğradıkları zarar başka bir zarar doğurur, ölümleri yeni bir ölüm getirir.</p>

    <p class="gomme">Bir şey daha vardır. Kefaret işin ucuz yoludur. Büyülü düşünce ve eylemde başkası için selametin kişinin kendi felaketiyle gelmesi, kişinin kendi acısının başkasının kurtulmasına yettiği inancı kefaret için de geçerlidir. İlişki ve diğer insan göz önünde bulundurulmaksızın, uğradığı felaketin acısı hissedilmeksizin ve rızası, kutsaması olmaksızın diğeri için bir şey yapma zorunluluğu olmadan, tek başına acı ve ölümün yeterli olacağına inanılır.</p>

    <p class="gomme">Kefarette göze göz temelli bir ödeşme vardır. Burada da eylemin yerine acı çekmek, yaşamın yerine ölüm, suçun yerine ceza geçer. Ve burada da eylem ve hizmet olmaksızın acı ve ölüm yeterli sayılır. “Senin yerine ben” ve “Seni izliyorum” cümlelerinin hayata geçirildiğinde olduğu gibi kefaret ödenmesiyle de mevcut felaket, acı ve ölüm artarak büyür.</p>

    <p class="gomme">Annesi kendisini dünyaya getirirken ölen bir çocuk, yaşamı onun ölümüyle ödenmiş olduğu için kendisini ömür boyu suçlu hisseder ona karşı. Çocuk bu durumda suçunun kefaretini kötü bir yaşam sürdürerek, annesinin canı pahasına bile olsa yaşamı almaktan kaçınarak, hatta kendi canını alarak ödemeye kalkışacak olursa annenin uğradığı felaket ikiye katlanacaktır. O zaman, armağan ettiği yaşam çocuk tarafından alınmamış, sevgisi ve ona her şeyi vermeye hazır oluşu saygı görmemiş olacaktır. Boşuna olacaktır ölümü. Daha da fazlası: Yaşam ve mutluluk getireceğine daha da fazla mutsuzluk getirmiş olacak, ortada bir ölü yerine iki ölü olacaktır.</p>

    <p class="gomme">Böyle bir çocuğa yardım etmek istediğimizde onun hem kefaret ödemeyi arzuladığını hem de “Senin yerine ben” ve “Seni izliyorum” cümlelerinde ifade bulan isteği duyduğunu göz önünde bulundurmak zorundayız. Bundan ötürü, ancak, “Senin yerine ben” ve “Seni izliyorum” cümlelerine iyileştirici bir çözüm getirmeyi başarabilirsek bu uğursuz kefaret arzusunu sağlıklı bir biçimde ele alabiliriz.</p>
  </div>

  <div class="calibre2" id="calibre_pb_458"></div>
</body>
</html>
