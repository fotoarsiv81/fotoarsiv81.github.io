<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1">
    <h2 class="baslik2" id="calibre_toc_210">İçgörü ve edim</h2>

    <p class="gomme">RITA Benim için söz konusu olduğunu çoktandır bildiğim pek çok şey kazandım. İzninizle bunları anlatmak isterim. Şimdi bir bireysel terapi görüyorum…</p>

    <p class="gomme">HELLINGER Sözünü kesmek istiyorum.</p>

    <p class="gomme">Gruba Öncekine kıyasla ne kadar daha fazla gücü olduğunu görüyor musunuz? Ne kadar yoğunlaşmış olduğunu? Ağlaması filan geçti gitti. Müdahalenin etkisi burada görülür. Etkisinde görülür müdahalenin iyiliği.</p>

    <p class="gomme">Rita güler.</p>

    <p class="gomme">HELLINGER Rita’ya Görüyor musun? Doğru, bu iyi güç işte.</p>

    <p class="gomme">Tamam, devam et!</p>

    <p class="gomme">RITA Evet, terapimden biliyorum ki önümdeki konu ayrılış teması. Bana söylediğinin daha çok simgesel olduğunu görüyorum. Çocuğa arkamı, kocama yüzümü döndüğüm an çocuğa benden özgürleşme olanağı vereceğim. Aramızdaki, sırtımda büyük bir yük olan çatışmanın bu olduğunu sanıyorum. Çözümü ben “eş-gerçek” kavramıyla ifade ediyorum.</p>

    <p class="gomme">HELLINGER Kavramı bir yana bırak. İfade ettiğin son derece açıktı.</p>

    <p class="gomme">RITA Sanıyorum çözüm, çocuğa özgür olma iznini vermede. Eğer başarabilirsem…</p>

    <p class="gomme">HELLINGER Hayır, hayır, çocuk özgür değil. Çocuk ana babasına ait ve ait olduğu yere de götürülecek. Ona bu noktada yardım etmek ve onu babasıyla ailesine götürmek zorundasın. Orada büyüyebilir. Bu adımları attığın an çocuk sana şükranla yönelecek. Bu işin diğer yanı. Çünkü o zaman saygı görmüş olacak.</p>

    <p class="gomme">RITA Bu değişikliğe ilişkin güçlükler yaşıyorum hâlâ. Kendime bunun nasıl yürüyeceğini soruyorum.</p>

    <p class="gomme">HELLINGER Şimdi bir resmin var ve bu resim senin için etkisini gösteriyor. Hemen harekete geçmemelisin. İçindeki resim sana güç akıtana dek beklemek zorundasın. Doğru zamanı geldiğinde birden hızla ve kolayca olur bu. İçgörü henüz edim değildir. İçgörü ve edim çoğu zaman birbirinden ayrıdır. Kişi içgörünün hemen ardından harekete geçtiğinde çoğu zaman içgörünün kendisinden istediğinin tam tersini yapar. İçgörünün, doğru bile olsa, ardından hemen harekete geçilemez ve geçilmemelidir. Bu burada da böyle. Resimde kal, güç gün yüzüne çıkana dek onu içinde taşı. Tamam mı?</p>

    <p class="gomme">RITA Bana sorun çıkaran şu; bunun düşüncesizce alınmış bir karar ya da düşüncesizce girişilmiş bir evlat edinme olduğunu söyleyen sözlerini izleyemiyorum. Bağışla ama yıllarca içimde bu sorularla dolaştım, cevaplarını aradım durdum, hiç hafife almadım bu işi, hem de hiç.</p>

    <p class="gomme">HELLINGER Sözlerimi objektif bir tanım olarak al. Sübjektif olarak çok ciddiydin ama duruma dışarıdan bakıldığında düşüncesizce olduğu görülüyor. Bilgi düzeyin açısından başka hiçbir olanağın olmadığı çok açık elbette. Bu nedenle de üzüntü duymana gerek yok. Pişmanlığın yararı yok. Yanlış da olsa, hatta yanlış olduğu için bundan daha önce olmayan bir güç doğuyor. Yolu saptırmak bir yol sapması değildi. Bu, daha sonra senin yararına olacak zengin bir deneyim edindiğin bir yoldu. Dolayısıyla boşuna değildi, çocuk için de boşuna değildi. Bunu böylece alabilir misin?</p>

    <p class="gomme">RITA Evet. Yalnız anlamını henüz bulamıyorum ama olacak.</p>

    <p class="gomme">HELLINGER Carlos Castaneda’nın şaman Don Juan üzerine yazdığı kitaplarında bilginin düşmanları üzerine harika bir bölüm vardır. Bilginin ilk düşmanı korkudur. Korkuyu yenen berraklık kazanır. Bir sonraki düşmanı berraklıktır artık. Açıklığı da yenen güç kazanır. Şimdi de güçtür düşmanı. Gücü de yenen neredeyse hedefe ulaşmıştır ama onu orada bekleyen düşmanların en zorlusudur; sükûnet gereksinimi. Bu düşman hiçbir zaman bütünüyle yenilemez. Ama işin sonunda bilgiye kısacık bir bakış vardır ki bu bakış her şeye değer. Anlaştık mı?</p>

    <p class="gomme">RITA Evet.</p>
  </div>

  <div class="calibre2" id="calibre_pb_421"></div>
</body>
</html>
