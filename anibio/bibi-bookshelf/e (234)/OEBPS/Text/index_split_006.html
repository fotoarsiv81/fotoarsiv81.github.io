<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_15" id="calibre_pb_5" xml:lang="tr">ÖNSÖZ</p>

  <p class="block_2">&nbsp;</p>

  <p class="block_16"><span xml:lang="tr">Bütün bunları neden daha önce yazmadım? Elimi kolumu bağlayan şey, içimdeki acılıktı belki; belki de utançtı -geçmişle ilgili bir şeyi gizleme isteğinin utancı. Kişinin en büyük düşmanı kendisidir genellikle.</span></p>

  <p class="block_16"><span xml:lang="tr">Şu anda güneş camdan içeri giriyor, doğudaki duvarı ılık bir sarıya boyuyor. Bir resmin üzerine tünemiş olan pervane odada daireler çizmeye başladı. Az sonra güneş batacak, ama yarın başlangıçtan beri bilinen yoluna yeniden koyulacak. Peki ya pervane? Gün geri dönmeden o ölmüş olabilir.</span></p>

  <p class="block_16"><span xml:lang="tr">Görünen o ki, her şey sonsuza kadar yaşamak istiyor. Her şey bilinçli ya da bilinçsiz, ölümsüzlük şakasına göz dikmiş. Ben değil: Ben kendi ölümsüzlüğüme kavuştum. Bir bakıma her şey öyle değil mi: Bir saniyeliğine de olsa. Yeryüzünde bir saniye kalmak, her şeyi öğrenmeye yeter.</span></p>

  <p class="block_16"><span xml:lang="tr">Yaşamın akışı içinde duygular kalburdan geçip eleniyor; tanımlanamayan duygular, ayrışacak kemiklerden yoksun olan duygular. Onlar insanın yüreğinin bir yerinde pıhtılaşarak çökeliyor. Onların suda erimeyen çekirdeğini nasıl açıklamalı? İnsanlar kendilerini bile tanımakta zorlanıyor. Ama o açıklanması olanaksız duyguların ölümsüz bir anlamı var. Bir ömür boyu dalgaları yedikten sonra geriye kalan ve sonsuza kadar kalacak olanlar, işte o duygular.</span></p>

  <p class="block_16" xml:lang="tr">Güneş batıyor; akşam çöküyor. Düş bir kez daha yaklaşıyor; yoksa çekirdeğin dış kabuğu bu düş mü?</p>

  <p class="block_16"><span xml:lang="tr">Yolun kıyısındaki hendekte, rengi ta dibine kadar yeşim yeşili olan bir su akıyor; bu su tıpkı bir dağ deresine benziyor. Kıyılara sürüklenmiş sazların altına birkaç santim uzunluğunda, küçücük balıklar toplanmış. Siyah sırtlar suya bir dalıp bir çıkıyor, gümüş karınlar yıldızlar gibi bir an yanıp sönüyor. Her yan parlak, ağır bir ışığa batmış, hava engin ve suskun. Yumuşak yola derinden gömülmüş olan tekerlek izleri ileriye doğru uzanan bir çift tren rayı gibi. Yolun tam ortasında yürüyorum, adımlarım yavaş ama hafif. Tabanlarımın altından havalanan toz gündoğumundaki çiyi andırıyor, dünyaya yumuşak ve puslu bir görünüm veriyor. Gözlerim inanılmayacak kadar keskinleşmiş duygusuna kapılıyorum, o kalın tozu yarıp geçebilir, bilincimin gerisinde yatanı görebilirim sanki.</span></p>

  <p class="block_16"><span xml:lang="tr">Beyaz çizgili, gri bir kedi görüyorum. Sırtını korkuyla dikleştiriyor; bacaklarını ayırmış, yoldaki izlerden birinin üzerinde duruyor. ‘Bizim’ yitirdiğimiz kedi bu.</span></p>

  <p class="block_16" xml:lang="tr">Kedi düşsel bir dünyanın sessizliğinde gözden kayboluyor.</p>

  <p class="block_16"><span xml:lang="tr">Kanalda dört tane ördek görüyorum. Dimdik boyunlarıyla kuyruklarına bakılırsa iki tanesi dişi. Sessizce yüzüyor, akıntıya karşı ilerliyorlar. Beni yoğun duygularla dolu anıların girintilerine çekmek ister gibiler.</span></p>

  <p class="block_16"><span xml:lang="tr">Elimde olmadan onları izliyorum. O zaman kuyruklarını sallıyorlar; sudaki bir kamış öbeğinde duraklıyor, bir halka oluşturuyor, sonra da gidiyorlar. Suyun çevrintisinden yararlanıp kıyıdaki sık sazlığa doğru sürükleniyorlar.</span></p>

  <p class="block_16"><span xml:lang="tr">Düşümde, bir toz bulutunun arasında yürümeyi sürdürüyorum. Ağır bacaklarımı kaldırmak için az çok çaba harcamam gerekiyor, yine de çevik adımlarla yürüyorum, tıpkı kararsız rüzgâra karşı uçan bir kuş gibi. Su birikintisini geçerken, sazların arasında bir kez daha beliren ördekleri görüyorum. Ama bunlar o dört iri ördek değil, yavru ördekler. Altın rengi, incecik tüylerle kaplı yavrular sarı ışığa karışır gibi. İşte oradaydılar, o yavrular; mutlu mutlu yüzüyor, göğüslerini şişiriyor ve doğruca bana bakıyorlardı. Uçları yukarı kıvrık gagaları alaycı bir şakacılığı dışavuruyordu sanki.</span></p>

  <p class="block_16"><span xml:lang="tr">Evet, bunlar ‘bizim’ ördekler. Bir zamanlar onlar da şu yavru ördekler gibiydi. Zaman geriye doğru akıyor: Onu izleyebilir miyim? Bir düşte bile olsa o zamana, ‘bizim’ zamanımıza dönebilir miyim?</span></p>

  <p class="block_16"><span xml:lang="tr">Ardından yalnızca şaşkınlık geliyor; düş içinde düş görmeye benzeyen bir tür esrime. Uyanırken, ömrümün dalgalarının bu şaşkınlığı yaladığını biliyorum. Bir yaşamın, ölümsüzlüğün önemi bu esrimenin tam ortasında duruyor.</span></p>

  <p class="block_16"><span xml:lang="tr">Güneş yeniden yükseldi. Hâlâ yaşıyor mu bilmem, ama pervane görünürlerde yok. Düşün çizgilerini durulaştırmak, birbirinden ayırmak, olanları geriye doğru izlemek istiyorum. Yazarak, kâğıda dürüstçe dökerek bu yoldan bir kez daha geçmek istiyorum. Yaşamlarımızda utanılacak hiçbir şey olmasaydı, onları neye göre yargılardık?</span></p>

  <p class="block_16"><span xml:lang="tr">Pervane ölmüştü. Yaşamının süresini kendisi belirleyen kişi, yaşamının bu tek kişilik yolculukta saptığı yolları kınama hakkına sahiptir.</span></p>

  <p class="block_16"><span xml:lang="tr">Işık doğruca üzerime vuruyor, tam yüreğimin dibini aydınlatıyor. Işığın rengine karışıp havalanıyor, bu gürültülü, tozlu dünyadan uzaklaşıyorum. Esin perisini kaçırmak istemediğim için kalemle mürekkebe uzanıyorum. Bir dakika sonra düşüncemi değiştirebilirim.</span></p>

  <p class="block_18" id="calibre_pb_6" xml:lang="tr">&nbsp;</p>
</body>
</html>
