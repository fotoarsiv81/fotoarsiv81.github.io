<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_20" id="calibre_pb_14">&nbsp;</p>

  <p class="block_32" xml:lang="tr">1</p>

  <p class="block_22">&nbsp;</p>

  <p class="block_16"><span xml:lang="tr">“Burada ne yapıyorsun tanrı aşkına?”</span></p>

  <p class="block_16"><span xml:lang="tr">“Aya bakıyorum. Az önce dolunaydı, şimdiyse yeniden küçülüyor.”</span></p>

  <p class="block_16"><span xml:lang="tr">“Aptal mısın nesin. Senin gibi biriyle evli olmak gerçekten çok zor.”</span></p>

  <p class="block_16"><span xml:lang="tr">Uyumanın dışında, içteki odadan elimden geldiğince uzak duruyordum. Tanık olduğum o olaydan sonra Kao Şueyi odanın her köşesine sinmiş gibi geliyordu bana. Kokusu, gölgesi her yerdeydi. Birbirlerine tam şurada mı..? Yatağın bu yanında mı, yoksa öteki yanında mı..? Benim uyuduğum yanı kullanmamışlardı herhalde. Devinimlerini gözümün önünde tek tek canlandırabiliyordum: Kao eve şöyle girmiş, Şiyanciyu onu böyle karşılamış, birbirlerini şöyle kucaklamış, sonra da iç odaya geçmiş olmalıydılar. Işığı hangisi söndürmüştü? Yatağın üzerinde tam olarak nasıl yuvarlanmışlardı? Şiyanciyu’nun inlemeleri ve küçük çığlıkları da içinde olmak üzere her hareketinin iyice ezberlenmiş olduğunu biliyordum. Sahneyi Kao Şueyi’nin kollarındayken de başarıyla oynamış mıydı?</span></p>

  <p class="block_16"><span xml:lang="tr">Bunun anlamsızlığını bilmeme karşın, her şeyi zihnimden tekrar tekrar geçirmeden edemiyordum. Bu öyle bir noktaya varmıştı ki gecenin bir yarısı ansızın uyanır, havayı koklar olmuştum: Öteki kokulara karışmış olan bu tuhaf koku da neydi?</span></p>

  <p class="block_16"><span xml:lang="tr">Hayvanların yanından dönüp karnımı doyurduktan sonra zamanımın çoğunu küçük bahçede oturarak, esintilerden yararlanıp aya bakarak geçiriyordum.</span></p>

  <p class="block_16"><span xml:lang="tr">Yazmaya gelince; bu tehlikeyi nasıl göze alırdım? Bu kadın, Cu Ruiçen’den çok daha tehlikeliydi. Ayrıca yazma isteğim büyük ölçüde kırılmıştı. Ben ‘sakat’ biri, ‘yarım bir erkektim’ -en iyisi yalnızca varolmak, gözlemek ve beklemekti.</span></p>

  <p class="block_16"><span xml:lang="tr">Yazın kavurucu sıcakları yaklaşıyordu; ekinler toplanmıştı, yeni biçilmiş tarlaların üstünde yakıcı bir rüzgâr esiyor, toprağın yoğun kokusunu taşıyordu. Uzaktan uzağa, üzerinde ‘Doğu Kızıldır’ yazan bir traktörün, bir hayvanın homurtusunu andıran pat-patları duyuluyordu. Sanki demirden ve çelikten yapılmamıştı da, ruhu doğayla birleşmeye çalışıyordu. Evin önünde otururken karşımda kesintisiz bir görünüm uzanıyor, sıra sıra kavakları, oleasterleri bile görebiliyordum. Bu dürüst tanıklar, doğanın tanık kürsüsünde dimdik duruyorlardı. Onlar sinmeyecek, gizlenmeyecekti; akşam esintisi onların hoşnutsuz homurtularını zaman zaman bana kadar taşıyordu.</span></p>

  <p class="block_16"><span xml:lang="tr">Akşam başlarken gökyüzünün güneyinde yükselen hüzünlü, dışbükey aya baktım, daha sonra, geceyarısı olunca da usul usul alçalışını izledim.</span></p>

  <p class="block_16" xml:lang="tr">Güneş batarken batıdan yükselen yarımayın kaygıyla çatılmış kaşlarına baktım. Batan güneşi kovalıyordu; ikisi birlikte dağların gerisine çekilirken güneşi yakalamasına ramak kaldı.</p>

  <p class="block_16"><span xml:lang="tr">“Şu haline bak; kir içindesin, iyice de zayıfladın.” Kuruması için ipe dizilmiş olan giysileri tek tek topluyordu. Ses tonu her iki türlü de yorumlanabilirdi; ilgili ya da küçümseme dolu. “Halini gören, sana eziyet ettiğimi sanır. Aç mı kaldın? Susuz mu kaldın?”</span></p>

  <p class="block_16"><span xml:lang="tr">Önemli olan tek şey, karnımın doyması ve başkalarının hakkımda ne düşündüğüydü anlaşılan. “Zayıfsam zayıfım,” dedim, sakince. “Kirli görünmemin nedeni de şu kızgın güneş.”</span></p>

  <p class="block_16"><span xml:lang="tr">“Ağaçların gölgesinde oturmayı da mı akıl edemiyorsun? Sen bir çobansın, büyük bir sorumluluğun var. Ya güneş çarparsa?”</span></p>

  <p class="block_16"><span xml:lang="tr">Yıldızlar akşam göğünde donuk donuk titreşmeye başladılar. Ufuktaki yuvarlak kızıllık bütünüyle kaybolmamıştı, batıdaki yamaçlara hâlâ sessizce vuruyordu. “Küçük tabureyi getir de biraz yanımda otur,” dedim. “Akşamın güzelliğini kendi gözlerinle gör.”</span></p>

  <p class="block_16"><span xml:lang="tr">“İşim var. Ayrıca bütün gece senin gibi yıldızları sayacağım da ne olacak?” Kocaman çamaşır yığınını kucakladı, kapıya asılı bambu perdeyi aralayıp içeri girdi. Bu perdeyi koyun güderken önünden geçtiğim uzakça bir kasabadan almıştım. Perdeyi beyaz bir şeritle özenle çevirmiş, şöyle demişti: “Böylece yıllarca dayanır.”</span></p>

  <p class="block_16"><span xml:lang="tr">Hâlâ ‘yıllarca’ diyebiliyordu!</span></p>

  <p class="block_16"><span xml:lang="tr">Sonunda iç odaya geçtiğimde, bazı ayakkabılara taban diktiğini gördüm. “Kimin için onlar?” diye sordum belli belirsiz bir alayla.</span></p>

  <p class="block_16"><span xml:lang="tr">“Kimin için olabilir? Burada ikimizden başka kim var?” Başını kaldırdı, iğnenin kalın ucuyla başını hafifçe kaşıdı. Hareketleri ustacaydı, becerikliliğini izlemek çok güzeldi; her dikiş Pekin operasındaki bir giysinin hışırdayan yenini andırıyordu. Tabanların genişliğine bakılırsa, benim içindi sanırım.</span></p>

  <p class="block_16"><span xml:lang="tr">Soyundum, toprak yatağa uzandım. Yazın yatak ayın ışınları kadar serin oluyordu. Çıplak sırtımı ince, pamuklu döşeğe verince dingin sularda yüzen, kendini esintiye bırakmış sürüklenen küçük bir yaprakmışım duygusuna kapıldım. Üç ay önce, zamanla onu anlayacağımı düşünmüştüm. Ama üç ay geçmişti ve onu kavramak, tanımak daha da zorlaşmıştı. Koca Ayaklı Düşünür haklıydı: Bir insanı anlamak olanaksızdı. Hele bu insan bir kadınsa.</span></p>

  <p class="block_33">&nbsp;</p>

  <p class="block_9" xml:lang="tr">***</p>

  <p class="block_7">&nbsp;</p>

  <p class="block_16"><span xml:lang="tr">Traktörün bozulduğu günün ertesi sabahı Şiyao Litz traktörü kasabaya geri getirdi; ben yine arkadaki boş arabadaydım. İki atı arabanın arkasına bağlamıştık, traktör her zamanki gibi güçbela ilerlediği için atlar ona yetişmekte zorlanmıyordu. Bitkin başlarını sarkıtmış, nal seslerini dinleyerek, uyuşuk uyuşuk yürüyorlardı.</span></p>

  <p class="block_16"><span xml:lang="tr">Tam kalabalık tabur işe gitmek üzereyken, kasabaya vardık; hep birden kavşakta durup bu tuhaf, küçük geçit törenimizi izlediler. Şiyao Litz onların yanına varıncaya kadar sesini çıkarmadı, sonra ansızın bağırmaya başladı: “Tanrı cezasını versin! Şu hurdayı bir türlü çalıştıramadık! Daha istasyona bile varmadan durdu, bizi ortada bırakıverdi. Neyse ki Lao Cang geceyarısı buraya dönüp iki at aldı, böylece traktörü çekip motoru çalıştırmayı başardık -aksi halde kurtlara yem olabilirdik! Tanrım! Hele bize dört puan vermesinler de, bakın neler yapıyorum! Kim gönüllüyse gelip bu aletle uğraşabilir. Ben doğruca eve, yatmaya gidiyorum.”</span></p>

  <p class="block_16"><span xml:lang="tr">Şiyao Litz traktörden indi, bir bisiklete atladı ve biraz uyumak için Babacığının ‘çalıştığı’ yere yollandı. Birden kalabalığın arasında gözünü dikmiş bana kuşkuyla bakan Şiyanciyu’yu fark ettim.</span></p>

  <p class="block_16"><span xml:lang="tr">“Bu atları almak için dün gece buraya mı döndün?’’ Yüzünde içtenlikten yoksun, kaygılı bir gülümseme vardı.</span></p>

  <p class="block_16"><span xml:lang="tr">“Evet.” Arabaya bağladığım ipleri çözmek için eğildim.</span></p>

  <p class="block_16"><span xml:lang="tr">“Öyleyse... neden eve gelmedin?” Yanıma sokuldu.</span></p>

  <p class="block_16"><span xml:lang="tr">Soğuk soğuk güldüm; evlendiğimizden beri ilk kez bu biçimde gülüyordum. “Hah! Bana yalnız değilmişsin gibi geldi!” Son derece sakindim; eğersiz ata bindim ve atı ahıra doğru sürdüm.</span></p>

  <p class="block_16"><span xml:lang="tr">O andan sonra benimle hep sözde ilgili ama küçümseme dolu bir sesle konuşmaya başladı. Şöyle de bakılabilirdi: Bu, salt küçümseyen bir sesi duymaktan çok daha rahatlatıcıydı. Daha önce benimle yalnızca alay ederdi.</span></p>

  <p class="block_16"><span xml:lang="tr">Ayrıca çamaşırları öyle bir özenle yıkar olmuştu ki, bazen bana biraz abartıyormuş gibi gelirdi. “Ben bekâr yaşamına alışığım,” derdim. “Giysilerin azıcık kirli olmasına pek aldırmam. Ötekilerin çoğundan kat kat temizim zaten.”</span></p>

  <p class="block_16"><span xml:lang="tr">“Sen kire alışık olabilirsin, ama ben değilim,” der, kalın, çadır bezinden yapılma giysilerimi zorla çıkartırdı. “Vücudun terli bir at gibi kokuyor. Sen geçerken millet burnunu tıkıyor. Ayrıca, ne yapman gerektiğini başkalarından öğrenecek değilsin -onlar ölmeye karar verirse, sen de mi kendini öldüreceksin?”</span></p>

  <p class="block_16" xml:lang="tr">Evet, belki de!</p>

  <p class="block_16"><span xml:lang="tr">Ayakkabılarımı da kendi eliyle yapmaya başladı; dikiş üzerine dikiş atarak tabanları sağlamlaştırıyordu. Ayrıca, çok yediğimden, aldığımız paranın yetmeyeceğinden yakınmayı da kesti. Evet, devam edemeyecektim, ama onu da kendimle birlikte aşağıya çekmenin ne yararı olacaktı?</span></p>

  <p class="block_16"><span xml:lang="tr">Yatağa uzanmış, gözlerimi tavandaki kirişlere dikmiştim. “Şiyanciyu,” dedim. “Daha yeni evlendiğin için bir kez daha boşanmaktan, adının çıkmasından korkuyorsun; öyleyse bir yıl kadar bekleyelim. Önümüzdeki yıl, boşanmak için ha sen başvurmuşsun ha ben, hiç fark etmez. Nasıl kolayca birleştiysek, yine öyle kolayca ayrılabiliriz. Gerekçe olarak da geçinemediğimizi öne süreriz. Bir güneyliyle bir kuzeyli olarak uyuşamadık, deriz. Ne dersin?”</span></p>

  <p class="block_16"><span xml:lang="tr">Beni yanıtlamadı. Odada duyulan tek ses, ayakkabının tabanına girip çıkan dikiş iğnesinin sesiydi.</span></p>

  <p class="block_16"><span xml:lang="tr">Sonra cama kanatlı, iri bir böcek çarptı. Işığa ulaşmaya çalışırken, pencerenin pervazına sırt üstü devrilmişti. Debeleniyor, yüzü göğe dönük, vızıldayıp duruyordu.</span></p>

  <p class="block_16"><span xml:lang="tr">Hoparlörden ışıkların söndürülmesini buyuran notalar yayıldı. Saat ondu; herkes yatmak zorundaydı. Bütün ülkenin Halk Kurtuluş Ordusundan ‘ders almasını’ öngören emrin bir sonucuydu bu. Bu ücra köyde bile her şeyin zamanı ordudaki gibi borazanla duyuruluyordu. Notalar bir plağa kaydedilmişti: Uyanma zamanını, işe gitme, işi bırakma, ışığı söndürme zamanını belirleyen notalar. Yayını üstlenen genç kızlar bazen hata yapabiliyor, hoparlörden işe gitme vakti işi bırakma borusunun, ya da eve dönme zamanı geldiğinde uyanma borusunun yayınlandığı oluyordu. Ama bu kez yanılmamışlardı: Duyduğumuz ses, ışığı söndürme borusuydu.</span></p>

  <p class="block_16" xml:lang="tr">Dikişini hızlı, düzgün hareketlerle bitirdi. Sonra bir fırça alıp pamuklu döşeği çabucak fırçaladı. Yatmadan önce lambanın ipini çekip ışığı söndürdü.</p>

  <p class="block_16"><span xml:lang="tr">Karanlıkta zaman hızla aktı, onunla birlikte yaşam da. Pervazdaki böcek bir türlü düzelememiş, hâlâ vızıldıyordu. Asla başaramayacaktı, yine de denemeyi sürdürmek zorundaydı. Düzenli vızıltılarıyla kulaklarımda zonklayan yürek atışlarım bir an için eşzamanlı oldu. Hangisinin onun sesi, hangisinin içimde akan kanın sesi olduğunu ayırdedemedim. O böceğin yerinde olduğum duygusuna kapıldım. Sırtım uyuşmuştu, bitkindim, eklemlerim korkunç bir biçimde ağırlaşmıştı. Tam uykuya dalarken, bir ses duydum:</span></p>

  <p class="block_16"><span xml:lang="tr">“Hastaneye gidebilirsin. Bunun tedavisi olduğunu duydum.”</span></p>

  <p class="block_16"><span xml:lang="tr">Sonunda bunun Şiyanciyu’nun sesi olduğunu algılayabilmiştim, uykunun pençesinden kurtulmak, bir yandan da sinirlerime hâkim olmak için kendimi zorladım. Mantıklı olduğumu, konuşmaya hazır olduğumu göstermek isterdim ama hastanenin adını duyar duymaz gülmekten kendimi alamadım.</span></p>

  <p class="block_16"><span xml:lang="tr">“Bir hastanenin böyle bir hastalığa zaman ayıracağını mı sanıyorsun? Şu anda bütün hastaneler kürtaj yapmakla meşgul!”</span></p>

  <p class="block_16"><span xml:lang="tr">“Ama büyük bir hastaneye gidebilirsin.” Sesi çok uzaklardan gelir gibiydi. “Belki de bir ‘Irmak ve Göl Doktoruna’</span><sup class="calibre4" xml:lang="tr"><sup class="noteref" id="back_note_25"><a class="calibre5" href="../Text/index_split_042.html#note_25" title="25">25</a></sup></sup> <span xml:lang="tr">başvurabilirsin...”</span></p>

  <p class="block_16"><span xml:lang="tr">“Dalga mı geçiyorsun?” Kendi kendime konuşur gibi, ekledim: “Büyük bir hastaneye gidip kimliğimi gösterdiğim an (üstelik bunun için bana izin verileceği bile kuşkulu) şöyle bir bakıp beni hemen terslerler. ‘Irmak ve Göl Doktoruna’ gelince: bu günlerde onu nerede bulabilirim dersin? Hepsi de ‘kapitalizmin kuyrukları’ diye çoktan kesilip atıldılar!”</span></p>

  <p class="block_16"><span xml:lang="tr">Artık iyice ayılmıştım; yaşamımı onunla sürdürmemeyi çoktan kafama koyduğumu anladım. ‘Hastalığımdan’ kurtulmak için yaptığı bütün önerileri geri çevirdim; aslında aramızdaki gediği daha da genişletmek istiyordum. Mümkün olsaydı onunla aramdaki toprağı tam ortadan ikiye ayırırdım.</span></p>

  <p class="block_16"><span xml:lang="tr">Uzunca süren bir sessizlik oldu. Evet, en içten sözler karanlıkta söylenir, diye düşündüm. Her şey karanlıkta doğar ve karanlıktaki her şey gerçektir. İçinden geçeni karanlıkta söyleyebilirsin, gerçekten yapmak istediğini karanlıkta yapabilirsin. Yalanlar aydınlıktan korkmaz - gerçek korkar.</span></p>

  <p class="block_16"><span xml:lang="tr">“Saçmalama!” dedi sonunda. “Seninle geçinemeyeceğimi hiç düşünmedim. Kuzeyliyle güneyli derken ne demek istiyorsun? Kamplarda geçen bunca yıldan sonra, içinde güneyden ne kalmış olabilir ki? Yani erişte ya da pide yiyemeyeceğini mi öne sürüyorsun?</span><sup class="calibre4" xml:lang="tr"><sup class="noteref" id="back_note_26"><a class="calibre5" href="../Text/index_split_043.html#note_26" title="26">26</a></sup></sup> <span xml:lang="tr">Her neyse, güneyli bir yanın kaldıysa bile, hiç fark etmez. Ben her şeye uyum sağlayabilirim, yeter ki sen düzel.”</span></p>

  <p class="block_16"><span xml:lang="tr">“İşte sorun da bu: Ben düzelecek değilim!” Böylece umudumu yitirdiğimi belirttim.</span></p>

  <p class="block_16"><span xml:lang="tr">“Bu yüzden beni suçlamaya kalkma!” Ne demek istediğini anlamıştım.</span></p>

  <p class="block_16"><span xml:lang="tr">“Seni suçlamıyorum. Yalnızca şu bir yılı huzur içinde geçirmeyi umuyorum, hepsi bu. ‘Huzur içinde’ derken ne demek istediğimi anladığından eminim. Eğer bunu başaramayacağımızı düşünüyorsan süreyi kısaltabilir, boşanmak için hemen yarın başvurabiliriz.”</span></p>

  <p class="block_16"><span xml:lang="tr">“Olmaz. Çıkar bunu aklından!” Sinirlenmeye başlamıştı. “İş konuşmaya gelince, seninle asla başa çıkamam. Sizin gibi kitap kurtlarının içi dışı kargaşadır!”</span></p>

  <p class="block_16"><span xml:lang="tr">“Sen de okumuşsun,” dedim. “Ortaokula gitmişsin, öyle değil mi? Her ikimiz için de neyin yararlı olduğunu anlaman, sağduyunun sesine kulak vermen gerekir. Adının çıkmasından korkmuyor musun?”</span></p>

  <p class="block_16"><span xml:lang="tr">“Benimle alay etme, tamam mı?” Çok kızmıştı ama öfkesi düşüncesini değiştirmesine yetecek kadar derin değildi. “Başvurmak istiyorsan, seni tutan yok. Ben böyle bir şeyi asla yapmam, ayrıca evlenme dilekçesini de sen yazdın.”</span></p>

  <p class="block_16"><span xml:lang="tr">Bu kadın gerçekten ahlaksızdı! Öfkemi bastırmaya çalışırken, beni nasıl kullandığını düşündüm. Sabrımı zayıflık olarak görmüştü, şimdiyse beni olgunluğunu yansıtan bir ekran olarak kullanıyordu. Beni kıskıvrak yakalamıştı, bırakmaya hiç niyeti yoktu.</span></p>

  <p class="block_24"><span xml:lang="tr"><br class="calibre6" />
  2</span></p>

  <p class="block_22">&nbsp;</p>

  <p class="block_16"><span xml:lang="tr">Sağanak bütün gün ve ertesi gece de sürdü. Gelişini önce birkaç çekingen damlayla duyuran alışıldık yağmurlardan farklıydı; yağmur gökyüzünden ansızın, kör edici bir düzlem halinde inivermiş, herkesi hazırlıksız yakalamıştı.</span></p>

  <p class="block_16"><span xml:lang="tr">Neyse ki başaklar çoktan biçilmişti, yoksa bütün ürün mahvolabilirdi. Çamurlu sular bütün çukurları doldurup her şeyi yumuşatırken toprak dörtbir yana saçılmış gibiydi. Ağaçlar suyla şişti, ağırlaşan dallar kırbaç gibi inen damlaların altında gücü tükenmiş omuzlar gibi sarktı. Camdan dışarı bakınca, yabancı bir görüntüyle karşılaştık -başka bir dünyaya göçmüştük sanki. Köydeki herkes huzursuzdu, ayaklarının altındaki toprak her an çökecekmiş gibi görünüyordu.</span></p>

  <p class="block_16"><span xml:lang="tr">Köydeki evler bir tepeciğin üzerine özensizce yapılmış olmasına karşın sel sularına hâlâ direniyordu. Yine de köy tepeleme doldurulmuş küçük bir kâse gibiydi; başka evlerin çöplerini sürükleyen çamurlu sular evlerin çevresinde dönüp duruyordu. Helaların, domuz ağılının, ahırların artıkları evlerin önünden karman çorman akıyordu. Evlerimizi su basmamıştı ama çamurlu su düzenli bir biçimde yükseliyordu. Bazı duvarlarda çatlaklar oluşmuş, terk edilmiş birkaç yapı ise çökmüştü. İrili ufaklı domuzlar sokak aralarında koşuşuyor, başlarını sokacak bir yer arıyorlardı. Sonra, ıslak saçakların altına toplaştılar, üzgün üzgün gökyüzüne baktılar.</span></p>

  <p class="block_16"><span xml:lang="tr">Sorumlu olduğum yirmi dört atı, toplantılar için kullanılan geniş depoya soktum. Harman henüz dövülmediği, pirinçse henüz biçilmediği için binanın içi sloganlar dışında boştu. Hayvanlar içeri girerken, ‘Song Ciyan’ın Eleştirisi’ konusunda uzun bir raporu saygıyla dinlemeye hazırmış gibi görünüyorlardı.</span></p>

  <p class="block_16"><span xml:lang="tr">Yağmur başladığında, ahırdan getirdiğim iki uzun kazığı evin üstüne uzatmış, yaşadığımız yeri dışardan desteklemiştim. İçeri girince, benim için su ısıttığını gördüm, ıslak giysilerimi aldı, sabunla havluyu uzattı.</span></p>

  <p class="block_16"><span xml:lang="tr">“Evde bir erkek görmek çok güzel!” Mutlu mutlu gülümsedi.</span></p>

  <p class="block_16"><span xml:lang="tr">“Erkek mi? Çevrede erkekten bol ne var? Ev eşyası bulmak çok zor, ama erkek bol.”</span></p>

  <p class="block_16"><span xml:lang="tr">“Pek sayılmaz.’’ Her zamanki tavrından farklı olarak, sırtıma bir şaplak indirdi. “Erkek çok ama senin gibisi az.”</span></p>

  <p class="block_16"><span xml:lang="tr">Elini uzaklaştırmak için omuzumu silktim. “Hadi canım, senin için erkek olsun da, kim olursa olsun.”</span></p>

  <p class="block_16"><span xml:lang="tr">Elinin havada bir an kalakaldığını hissettim. Başka bir şey demedi. Öğleden sonrayı sessizce ayakkabı dikerek, yemek pişirerek geçirdi; yatağa girerken içini uzun uzun, derin derin çektiğini duydum.</span></p>

  <p class="block_16"><span xml:lang="tr">O gece elektrikler kesikti. Bize yetkililerin tahta elektrik direklerinin suya batıp devrilmesinden korktukları, önlem olarak da ana şalteri kapadıkları söylenmişti. İçerisi de dışarısı da koyu karanlıktı. Karanlıkta neden hâlâ onu incitecek şeyler söylediğime şaştım, ben de derin derin iç geçirdim.</span></p>

  <p class="block_16"><span xml:lang="tr">İkinci gün öğlene doğru, tam biz sonsuza kadar sürüp gideceğini düşünürken yağmur ansızın kesiliverdi. Başladığı gibi birden kesilmişti, sanki gökyüzünde biri musluğu kapatmıştı. Havada bir tek yağmur damlası yoktu, ama nemli rüzgâr su birikintilerini dalgalandırıyor, damlaları bataklığa dönüşmüş olan toprağa saçıyordu. Kocaman, siyah bulut kümeleri gökte hâlâ devinip duruyordu, ama uç kısımları ağarmaya başlamıştı; bulutlar yavaş yavaş bölündüler.</span></p>

  <p class="block_16"><span xml:lang="tr">Tam rahat bir soluk almıştık ki, köyü kulak paralayıcı, tiz bir düdük sesi kapladı. İçe işleyen, uzun bir ıslıktı; kulaklarımıza demir bir çubuk sokuluyordu sanki.</span></p>

  <p class="block_16"><span xml:lang="tr">“Çabuk! Koşun! Kanalda çatlak var! Herkes kanala! Adamlarınızı kanala sürün!”</span></p>

  <p class="block_16"><span xml:lang="tr">“Kürekleri kapın, yanınıza küfe alın!”</span></p>

  <p class="block_16"><span xml:lang="tr">Müfreze liderleri, takım liderleri çıplak ayak, çamura bata çıka kanala doğru koşturdular. Erkeklerle kadınlar haber almak için sürünerek evlerinden Çıktılar. Kimse neler olup bittiğini sorma gereğini duymadı: Her yıl, yazın en şiddetli yağmurundan sonra aynı şey yinelenirdi. Ancak bu kez durum her zamankinden de kötü görünüyordu, işçiler ne yapılacağına karar vermeden önce durakladılar.</span></p>

  <p class="block_16"><span xml:lang="tr">“Allah kahretsin, hep birlikte gidersek evlerimize kim göz kulak olacak?”</span></p>

  <p class="block_16"><span xml:lang="tr">“Saçmalık bu! Daha doğru dürüst emir vermesini bile bilmiyorlar!”</span></p>

  <p class="block_16"><span xml:lang="tr">“En iyisi bekleyip görmek; bakalım büyük patronlar da gidecek mi?”</span></p>

  <p class="block_16"><span xml:lang="tr">“Doğru. Kanalda gerçekten bir çatlak varsa, su buraya kadar yükselirse, evimizden bir tek çanak bile kurtulamaz.”</span></p>

  <p class="block_16"><span xml:lang="tr">“Peki ya çocuklar?” diye bağrıştı kadınlar.</span></p>

  <p class="block_16"><span xml:lang="tr">Bütün büyük patronlar harekete geçmişti, kürekleri omuzlamış, çamurlu yollara doğru atılmışlardı. Ordunun verdiği naylon yağmurluğa bürünmüş olan Kao Şueyi bir yandan koşarken bir yandan da başını geriye atıp bağırdı: “Bütün erkekler, yola! Kadınlar burada kalıp evlere baksın. Unutmayın, su acımasızdır. Buralarda oyalanırsanız sağ kalamazsınız.”</span></p>

  <p class="block_16"><span xml:lang="tr">Sonra sesi hafifledi, ses tonu değişti; sonunda herkes durumun gerçekten ciddi olduğunu anladı. Köyün bütün erkekleri küfeleri, kürekleri kaptığımız gibi batıdaki kanala doğru koşmaya başladık, kadınlarsa sağa sola dağılıp çocukları topladılar. Çocukları yatakların üzerine koyduktan sonra, oturup beklemeye başladılar.</span></p>

  <p class="block_16"><span xml:lang="tr">Çobanlardan sorumlu olan takım lideri bütün seyisleri, domuz ve inek çobanlarını çuval almak üzere bir hangara götürdü. Çuvalları kumla dolduracak ve kanaldaki gediği tıkayacaktık. Kıyıdan gelen haykırışları duyduğumuzda kanaldan oldukça uzaktaydık. Düşe kalka kıyıya varınca, orada büyük bir kalabalığın toplandığını gördük. Yakınlardaki komünün halkı da yardıma gelmişti; işin doğrusu onlar bizden, yani Devlet Çiftliğinin işçilerinden daha çoktular. Her ekip kanalın yalnızca kendi köyüne bakan kısmıyla ilgileniyordu, başka bir noktadan fışkıran su onların köyüne dokunmazdı sanki. Adamlar, yağmurlu bir günde bir delikten çıkan karıncalar gibi geniş kanalın yan duvarlarından aşağıya iniyor, sonra yine yukarı tırmanıyorlardı.</span></p>

  <p class="block_16"><span xml:lang="tr">Kanalda herhangi bir çatlak olmadığı anlaşıldı. Sorun, kanalın batısındaki toprağın kocaman bir su birikintisine dönüşmüş olmasıydı. Kıyıdan, durduğum yerden bakınca dağların eteklerine kadar olan engin düzlükte ne bir ağaç ne de kuru bir toprak parçası görebiliyordum. Suyun üzerinde buz dağlarına benzeyen - geniş, sarımsı köpükler yüzüyordu; koyun dışkısıyla karışmış çeşitli otlar, çürümüş dallar ve bizim ‘eski karga odunları’ dediğimiz tahta parçaları suyun yüzeyinde dönüp duruyordu. Sudaki çevrintiler taşmak, kanalın duvarını aşmak için en uygun yeri arar gibiydi. Küçük esintiler suyun yüzeyini karıştırıyor, oluşan dalgalar kanalın duvarlarına hızla çarpıyordu. Denizi hiç görmemiş olan çiftçiler için ürkütücü bir görünümdü.</span></p>

  <p class="block_16"><span xml:lang="tr">Dağlardan bir anda inen sel sularıydı bunlar -yoksa kanaldaki su taşmış değildi. Sel suları dağlara paralel bir biçimde, batıya doğru uzanan kanalın hemen dışındaydı. Batı kıyısı neyse ki kanalı taşkınlardan koruyordu, ama sularla kıyı arasında yalnızca bir karış uzaklık kalmıştı. Batı duvarında açılacak en küçük bir gedik, kilometrelerce uzunluğundaki suların kanalın doğu kıyısına saldırmasına, kanalı taşırmasına, kanalın doğusundaki pek çok köyü silip süpürmesine yol açabilirdi.</span></p>

  <p class="block_16"><span xml:lang="tr">Kanala su boşaltma tüneli açılmamıştı, suyu başka yere yönlendirip gittikçe artan basıncı hafifletmenin de bir yolu yoktu. Yapılacak tek şey, kanalın üzerine toprak yığmak, delice bir hızla seti yükseltmekti. Adamlar önce körlemesine, panik içinde işe koyuldular, sonra yavaş yavaş örgütlendiler: Toprağı elden ele geçirmek için sıralar oluşturuldu. Kanalın dibindekiler toprağı sepetlere dolduruyor, ortadakiler sepetleri yukarı kaldırıyor, en tepedekiler ise duvarı sağlamlaştırıyordu.</span></p>

  <p class="block_16"><span xml:lang="tr">“Suyun yükselmesi durursa sorun çıkmaz.”</span></p>

  <p class="block_16"><span xml:lang="tr">“Hadi canım! Su bu kadar yükseldikten sonra canı istediği an bizi boğabilir.”</span></p>

  <p class="block_16"><span xml:lang="tr">“Yüzme biliyor musun?”</span></p>

  <p class="block_16"><span xml:lang="tr">“Kim biliyor ki? Buradakilerin hepsi kara ördeği.”</span></p>

  <p class="block_16"><span xml:lang="tr">Adamlardan biri ötekileri yatıştırmak için gülerek atıldı: “Eh, kaygılanmayın -ölünce son derece doğal bir biçimde yüzersiniz.”</span></p>

  <p class="block_16"><span xml:lang="tr">“Biliyor musun, suda boğulan erkekler yüzüstü, kadınlarsa sırtüstü yatar.”</span></p>

  <p class="block_16"><span xml:lang="tr">“Kadınlarla erkekler o durumdayken bile farklı desene ?”</span></p>

  <p class="block_16"><span xml:lang="tr">“Elbette; tıpkı yataktaki gibi.”</span></p>

  <p class="block_16"><span xml:lang="tr">Birden, kanalın kıyısında duran adamlardan biri bağırdı: “Bakın, şurda bir şey var! Bir cesede benziyor.”</span></p>

  <p class="block_16"><span xml:lang="tr">Kıyıdaki herkes işaret parmağının gösterdiği yöne baktı; gerçekten suda bir ceset vardı. Engin suda amaçsızca yüzüyordu, sırtında hala yeşil ceketi vardı.</span></p>

  <p class="block_16"><span xml:lang="tr">“Karın üstü yatmış; koyun çobanlarından biri olmalı.”</span></p>

  <p class="block_16"><span xml:lang="tr">“Tanrım, şunun haline bakın. İyi de, koyunlar nerede ?”</span></p>

  <p class="block_16"><span xml:lang="tr">“Hayır, hayır; bu adam dağlardaki ormancılık bölümünden.”</span></p>

  <p class="block_16"><span xml:lang="tr">Ölüyü gördükten sonra adamların korkusu daha da arttı. “Çabuk! Acele edin! Daha fazla toprak gönderin. Bu set çökerse, o zavallıdan da beter duruma düşeriz.”</span></p>

  <p class="block_16"><span xml:lang="tr">Ben duvarın üzerinde, yükseltiyi toprakla besleyenlerin arasındaydım. Elime ulaşan sepetlerin içindeki toprağı hızla dış kısma boşaltıyor, sonra da sağlamlaştırmak için ayağımla eziyordum. Dondurucu rüzgâra karşın bedenim ter içindeydi; bilinmeyen bir kaynaktan gelen bir güçle didinip duruyordum. Çalışırken sürekli bağırıyordum: “Yukarı, yukarı uzatın...” Kim daha sıkı çalışırsa ötekilere hükmediyordu. Tabur Liderleri, Sekreter ve sıradan işçiler arasındaki sınırlar ortadan kalkmıştı -bu aşamada herkes en işbilir kimse onun sözünü dinliyordu. Bu bir ölüm kalım meselesiydi ve rütbeler alt üst olmuştu.</span></p>

  <p class="block_16"><span xml:lang="tr">“Tamam!” diye haykırdım. “Daha fazla yükselmez artık.’</span></p>

  <p class="block_16"><span xml:lang="tr">“Nerden biliyorsun?”</span></p>

  <p class="block_16"><span xml:lang="tr">“Buraya çıktığım zaman bir işaret koymuştum. Görüyor musun? Bir saatten fazla oldu ama su işareti geçmedi.’</span></p>

  <p class="block_16"><span xml:lang="tr">“Hey, Lao Cang’ımız da pek akıllı doğrusu. Bizse körlemesine çalışıp duruyoruz.’ Tarım işçileri onaylarcasına gülüştüler.</span></p>

  <p class="block_16"><span xml:lang="tr">“Doğru.’ Kao Şueyi ortadaki sıradaydı, toprakla dolu sepetleri uzatanlardan biriydi. “Artık biraz soluklanabiliriz. Sigarası olan rahatça tüttürsün.’</span></p>

  <p class="block_16"><span xml:lang="tr">“Sigarayı nerden bulacağız? Her şey sırılsıklam.’</span></p>

  <p class="block_16"><span xml:lang="tr">“Sekreterden isteyelim. Onun tütünü çok kaliteli.’</span></p>

  <p class="block_16"><span xml:lang="tr">“Dinlenmek yok,” diye haykırdım. Etkin konumumdan yararlanıp Kao Şueyi’ye sert bir bakış fırlattım. “Şu andaki en büyük tehlike, suyun en dıştaki setten dışarı sızması. Sette parmak büyüklüğünde bir delik bile açılsa, her şey mahvolur.’</span></p>

  <p class="block_16"><span xml:lang="tr">“Haklı.” Kao Şueyi çabucak sigarasını söndürdü. “Herkes dağılsın, delik olup olmadığını araştırın...”</span></p>

  <p class="block_16"><span xml:lang="tr">Sözünü tamamlamasına kalmadan, sıranın aşağısında duran bir köylünün çığlığını duyduk: “Delik! Burası delinmiş! Koşun, yardım edin!’</span></p>

  <p class="block_16"><span xml:lang="tr">‘Bir sepet getirin!’</span></p>

  <p class="block_16"><span xml:lang="tr">“Biri üzerine otursun.”</span></p>

  <p class="block_16"><span xml:lang="tr">‘Kaptan, gongu çalalım mı?’</span></p>

  <p class="block_16"><span xml:lang="tr">Bir takım köylüler karman çorman bir grup halinde suyun fışkırdığı deliğe doğru koşturdular. Bizim Tugayın adamları da onları izledi. Kıyıdaki yarık büyüdüğü takdirde ilk ortadan kalkanlar, onların köyüyle bizim Tugay olacaktı.</span></p>

  <p class="block_16"><span xml:lang="tr">Delik bir kova büyüklüğündeydi, oradan fışkıran çamurlu, tazyikli su ürkütücü bir çarpma sesi çıkartarak kanala doluyordu. Sanki su sıvı değildi de yuvarlak, sert ve ışıltılı bir madendi. Yoluna çıkan her şeyi ezip geçmişti bile; hedefine, yani kanalın setine ulaşmak için hızla ilerliyordu.</span></p>

  <p class="block_16"><span xml:lang="tr">Köylülerin deliğin üzerine yığdığı sepetlerin içindeki toprak, çoktan dağılır, çamurlaşmıştı, yıkanmış, tertemiz sepetlerse hızla dökülen suyla birlikte sürüklenip duruyorlardı. Yakınlarda oturan birkaç köylü birkaç metre uzağa savrulmuştu, yeniden sete tırmanmaya çalışıyorlardı.</span></p>

  <p class="block_16"><span xml:lang="tr">“Kanalı içerden tıkamaya çalışmak boşuna,” diye bağırdım. “Dışardan tıkayın, dışardan tıkayın!”</span></p>

  <p class="block_16"><span xml:lang="tr">O katı hiyerarşi ortadan kalktığı gibi, komünle Devlet Çiftliğini ayıran çizgi de silinmişti. Delikten duyulan korkunun birleştirdiği köylülerle tarım işçileri omuz omuza vermişlerdi.</span></p>

  <p class="block_16" xml:lang="tr">Deliğin üstündeki toprak çökmeyi sürdürdü. Delik her geçen saniye biraz daha genişliyordu.</p>

  <p class="block_16"><span xml:lang="tr">Setin hemen dışındaki su öyle derindi ki suyun geçtiği küçük deliği görmek olanaksızdı. Çeltik sulama işiyle uğraşmış olan herkes bir gediğin girişinin çıkışından çok daha küçük olduğunu bilir. En azından, girişin asla çıkış kadar büyümeyeceğini bilir. Çamura boylu boyunca uzanmış olan köylüler küreklerle ve kazıklarla suyu tarıyor, gediğin yerini bulmaya çalışıyorlardı. Öfkeli suya omuzlarına kadar gömülmelerine karşın gediğin yerini bir türlü saptayamadılar. Set gözlerimizin önünde çökmek üzereymiş gibi görünüyordu.</span></p>

  <p class="block_16"><span xml:lang="tr">Durduğum yerden doğudaki topraklara doğru bakınca, dört ya da beş küçük köyün soba borularından çıkan kesif dumanın duru havaya yükseldiğini gördüm.</span></p>

  <p class="block_16"><span xml:lang="tr">“Suya giriyorum,” dedim. “Belime bağlamak için bir ip bulun!”</span></p>

  <p class="block_16"><span xml:lang="tr">Köylülerden hiçbiri yüzme bilmiyordu, üstelik gittikçe artan korkuları yüzünden ellerini doğru dürüst kullanabilecekleri de kuşkuluydu. Bambu sepetlere bağlanmış olan ipleri çözdüler, ucuca düğümlediler, bir ucunu belime bağladılar. Taşkın suya atladım.</span></p>

  <p class="block_16"><span xml:lang="tr">Kanalın dışındaki su üç adam boyundaydı, sonunda dibe ulaştım, ayağım pürüzlü tabana değdi. Zaten terden sırılsıklam olduğum için soğuğu hissetmiyordum. Ellerimle yoklayarak deliği bulmaya çalıştım. Birkaç metre ilerlemiştim ki, bacaklarıma yapışan güçlü bir çevrinti beni deliğe doğru çekti. Bir ayağım deliğe girdi.</span></p>

  <p class="block_16"><span xml:lang="tr">Akıntıya vargücümle direnerek yüzeye çıkmayı başardım; dalların, birikintilerin arasından başımı çıkardım.</span></p>

  <p class="block_16"><span xml:lang="tr">“Buldum!” diye bağırdım. “Delik bir lavabodan daha büyük değil. Çabuk, bana hemen bir çuval atın -şu samanları da.”</span></p>

  <p class="block_16"><span xml:lang="tr">Suya bir anda ağzına kadar çamurla dolu bir çuvalla saman öbekleri fırlatıldı. Çuvalı samanın üzerine bastırıp bir kez daha çamurlu derinliklere daldım. Çuvalı deliğin içine tıkmama kalmadan, hızla elimden kurtuldu ve su tarafından çekilip kendiliğinden deliğe yapıştı.</span></p>

  <p class="block_16"><span xml:lang="tr">Yüzerek yüzeye çıktığımda, kanalın tepesinden zafer dolu haykırışlar yükseldi. “Tıkandı! Tıkandı!” Bunu başka sesler izledi: “Gerçekten öyle. Peki şu şıpırtı neyin sesi?”</span></p>

  <p class="block_16"><span xml:lang="tr">“Çabuk, toprak eklememiz gerek. Çuvalları atın, tam şuraya.”</span></p>

  <p class="block_16"><span xml:lang="tr">“Kim bu herif? Subay filan mı?”</span></p>

  <p class="block_16"><span xml:lang="tr">“Yok canım! Şu karşıdaki Devlet Çiftliğinin atlarına bakıyor. Onu kumlu düzlüklerde sık sık görüyorum.”</span></p>

  <p class="block_16"><span xml:lang="tr">“Eskiden koyun güderdi, öyle değil mi?”</span></p>

  <p class="block_16"><span xml:lang="tr">“Bir övgü mektubunu haketti doğrusu.”</span></p>

  <p class="block_16"><span xml:lang="tr">Biri beni kıyıya çekti, çamurdan kurtardı. Başımı kaldırıp bakınca bunun Kao Şueyi olduğunu gördüm.</span></p>

  <p class="block_24"><span xml:lang="tr"><br class="calibre6" />
  3</span></p>

  <p class="block_22">&nbsp;</p>

  <p class="block_16" xml:lang="tr">Köye en son dönen, ben oldum.</p>

  <p class="block_16"><span xml:lang="tr">Köylülerin aileleri ‘acil’ durumdaki erkekleri için yiyecekle su getirmişlerdi; yiyeceklerden almam için ısrar ettiler. Devlet Çiftliğinden böyle bir cömertlik beklenemezdi: Ahçılarımız günde üç kez, belirli saatlerde yemek hazırlardı, hepsi bu. Böylesine acil bir durumda yaşamını tehlikeye atman kimin umurundaydı ki?</span></p>

  <p class="block_16"><span xml:lang="tr">“Yemediğine göre, bari birşeyler iç,” dedi adamlardan biri; bir devlet görevlisine benziyordu. “Soğuğa dayanmana yardım eder. Devlet Çiftliğindeki yaşamınızın bizimkinden çok daha iyi olduğunu biliyorum elbette, her ay düzenli bir aylığınız var, bizim gibi üç beş kuruş için akşama kadar çalışmıyorsunuz... “</span></p>

  <p class="block_16"><span xml:lang="tr">“Çok haklı; bizimle birlikte içmezsen, bize üstünlük tasladığını düşünürüz,” diye araya girdi, yanındaki adam.</span></p>

  <p class="block_16"><span xml:lang="tr">“İşçilerle çiftçiler el ele,” dedi başka biri; aklına söyleyecek başka bir şey gelmemişti anlaşılan. “Siz işçiler bizim ağabeylerimizsiniz...”</span></p>

  <p class="block_16"><span xml:lang="tr">Bunun üzerine orada kalmak, yanlarında oyalanmak, birkaç lokma atıştırıp içkilerinden içmek zorunda kaldım. Güneş batmak üzereyken de eve doğru yola koyuldum. Güzel bir günbatımı önümdeki yolu aydınlatıyordu, çamursa daha şimdiden epeyce kurumuşa benziyordu. Yağmurdan hiç etkilenmemiş olan böcekler sürüler halinde, vızıldayarak saldırıyordu. Çevremi kurbağa varaklamaları sarmıştı. Yarın güzel bir gün olacağa benziyordu.</span></p>

  <p class="block_16"><span xml:lang="tr">Köye yaklaşınca, elektriğin yeniden bağlanmış olduğunu gördüm. Aileler dünkü karanlığın acısını çıkarmak istiyor, felaketten kıl payı kurtulmalarını kutluyorlardı sanki.</span></p>

  <p class="block_16"><span xml:lang="tr">Köylülerin sunduğu soğuk yiyeceklerle içki mideme oturmuştu. İçki tahıldan değil, büyük bir olasılıkla otlardan hatta sukabağından damıtılmış olmalıydı. Acı ve sertti, ‘soğuğu kırmayı’ filan başaramadığı gibi, iliklerime kadar ürpermeme neden olmuştu. Ayrıca düşüncelerimi de etkilemiş, beni karamsarlaştırmıştı. Ben ‘sakat’ biri, hadım edilmiş bir attım; ne yapsam boşunaydı, anlamsızdı. Öte yandan, ruhumda gülünesi bir büyüklenme kalmıştı. Bir erkek ne olursa olsun kendini ‘kahramanlıkla’ avutabiliyordu; bu kahramanlığı kendisini değil, başkalarını kurtarmak için sergilese bile fark etmiyordu. Şu minicik avuntu bile kendimi kanıtlamama yetmişti; belki hala umut vardı, belki hala kurtulabilirdim.</span></p>

  <p class="block_16"><span xml:lang="tr">Kapıyı iterek açtım; soğuktan kaskatı kesilmiş bedenim az kaldı yere yuvarlanıyordu.</span></p>

  <p class="block_16" xml:lang="tr">Ocağın karşısında duruyor, erişte hamuru yoğuruyordu. Bu ışıkta, kor haline gelene kadar ısıtılmış bir damgalama demirine benziyordu. Hamuru elinden fırlatıp bana doğru atıldı; beni içteki odaya taşırken bedenindeki gücü hissettim. Beni yatağın üzerine oturttu, becerikli elleriyle soydu, traktörlerin altına yatırdı.</p>

  <p class="block_16"><span xml:lang="tr">“Neler yapabileceğini kanıtladın, peki ama kime gösteriş yapıyordun?” Bir yandan da beni paylıyordu. “Bıraksaydın da suya o ‘üstün bir geçmişe’ ve ‘görkemli ideallere’ sahip olanlar girseydi.</span><sup class="calibre4" xml:lang="tr"><sup class="noteref" id="back_note_27"><a class="calibre5" href="../Text/index_split_044.html#note_27" title="27">27</a></sup></sup> <span xml:lang="tr">Köye dönenler bana her şeyi anlattı; öfkeden köpürdüm. Seni aptal! Ancak senin gibi biri böyle bir şeye kalkışırdı zaten. Kollarını kavuşturup kıyıda öylece dikilmen ve seyretmen gerekirdi. Boyuna ‘devrim’ diye bağırıp duranlar neredeydi?”</span></p>

  <p class="block_16"><span xml:lang="tr">Hızla dıştaki odaya seğirtti, bir kâse dumanı tüten, zencefilli çorbayla döndü. “Sıcak sıcak iç. Ta gündüzden senin için pişirdim. Eve dönmeni bekliyordum. Ötekiler gittikten sonra boğulduğunu sandım...”</span></p>

  <p class="block_16"><span xml:lang="tr">Söylenip dururken, sesinde gerçek bir ilgi sezdim. Kadınları anlamak olanaksızdı; sesindeki şey neydi: Acıma mı, anlayış mı yoksa saygı mı? Bu ‘aşk’ mıydı yoksa yalnızca oda arkadaşına duyulan bir sorumluluk duygusu mu?</span></p>

  <p class="block_16"><span xml:lang="tr">Sıcak, bol baharatlı çorbayı içince midem adamakıllı ısındı, içimi kaplayan buz tabakası erimeye yüz tuttu. Yine de ürperip duruyordum, hala o buz gibi suyun içindeydim sanki. Kurdeşen olmuşum gibi her yanımı iri siğiller kaplamıştı, yüzümde bile siğiller vardı. Yatağın yanına diz çöktü, kollarımı, göğsümü ovmaya girişti. Hamur yoğurur gibi bir hali vardı.</span></p>

  <p class="block_16"><span xml:lang="tr">“Neden yaptın bunu? Yoksa boğulmak mı istedin? Boğulsaydın sana gösterişli bir cenaze töreni düzenlerlerdi -belki de ölümünden sonra seni Parti Üyesi yaparlardı. Sırf ‘övülesi bir hizmette’ bulunmak için bu ne işgüzarlık böyle? Kimseden övgü filan bekleme. Deliği büyütmek için suya atladığını bile söyleyenler çıkacaktır. Geçmiş deneyimlerinden ders almadın mı? Biliyor musun, bir domuzdan farkın yok: Yemek yemeyi anımsıyorsun ama çiğnemeyi unutmuşsun.”</span></p>

  <p class="block_16"><span xml:lang="tr">Kollarımın ve göğsümün derisi gevşemeye, ısınmaya başladı. Tenim pembeleşirken, kısacık bir an içimi nefis bir ürperti yalayıp geçti. Yüzü çok güzel bir uçurtma gibi karşımda deviniyordu... evde bir kadının bulunması her şeye karşın çok hoş, diye düşündüm. O da aynı şeyi bir erkek için söylememiş miydi? Belki de uzun zaman önce ‘bir ortaklık kurmak için evlerini birleştiren iki bekâr’ derken bunu kastediyordu. Gözlerim yumulu bunları düşünürken, gülümsemiş olmalıyım.</span></p>

  <p class="block_16"><span xml:lang="tr">“Neye gülüyorsun? Haksız mıyım yani?” Yanağıma dokundu. “Aman tanrım! Yüzün buz gibi. Uzat yüzünü, göğüslerimin arasına koy.”</span></p>

  <p class="block_16"><span xml:lang="tr">Bluzunu iki yandan tutup bir çekişte açtı, düğmeler koptu. Duyduğum tek şey kopan düğmelerin sesi değildi; açtığı şeyse bluzu değil bedeniydi. Karşımda süt beyazı bir çift tepecik, nilüfere benzeyen iki iri göğüs belirdi. Herbirinin ortasında şakayık kırmızısı bir pistil vardı. Göğüsler de, kırmızı uçlar da anımsadığımdan çok daha büyük, çok daha taze, çok daha heyecanlandırıcıydı.</span></p>

  <p class="block_16" xml:lang="tr">Daha önce hiç hissetmediğim bir şey hissettim. Aşk mıydı bu? Kollarım bedenini sarmak için uzandılar...</p>

  <p class="block_22">&nbsp;</p>

  <p class="block_16"><span xml:lang="tr">“Harikasın.” Ses derin suların derinliklerinden yavaşça yükseldi.</span></p>

  <p class="block_16"><span xml:lang="tr">“Evet, öyleyim. Bundan ben de habersizdim...” Sonra gülmeye başladım. Güçlü kahkahalarım hüzünle ve çılgınca bir neşeyle doluydu. Ses gittikçe şiddetlendi, yükseldi, ta ki bütün bedenim tepeden tırnağa sarsılıncaya, gözlerimden yaş boşalıncaya kadar; ağlıyordum.</span></p>

  <p class="block_16"><span xml:lang="tr">O belirsiz sesi bir kez daha hayal meyal duydum: “Yapabilir misin..? Bir kez daha...”</span></p>

  <p class="block_16"><span xml:lang="tr">“Yapabilirim!” dedim vahşice.</span></p>

  <p class="block_27" id="calibre_pb_15" xml:lang="tr">&nbsp;</p>
</body>
</html>
