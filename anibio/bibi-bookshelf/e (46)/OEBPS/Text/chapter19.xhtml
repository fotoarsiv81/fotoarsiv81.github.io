<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Prens</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1>XIX</h1>

    <p>Küçük Prens yüce bir dağa tırmandı. Dağ olarak şimdiye kadar yalnız kendi gezegenindeki üç yanardağı görmüştü; onlar da ancak dizlerine geliyordu. Hatta sönmüş yanardağı tabure olarak kullanırdı. Kendi kendine, “Bu yükseklikteki bir dağdan bir bakışta bütün dünyayı ve bütün insanları görebilirim,” diye düşündü.</p>

    <p>Ama sipsivri tepelerden başka hiçbir şey ilişmedi gözüne:</p>

    <p>“Günaydın,” dedi usulca.</p>

    <p>“Günaydın... Günaydın... Günaydın...” diye karşılık verdi yankı.</p>

    <p>“Kimsiniz?”</p>

    <div class="img-container html5_figure"><img alt="resim" src="../Images/img34.jpg" /></div>

    <p>“Kimsiniz? Kimsiniz? Kimsiniz?”</p>

    <p>“Hepiniz dostum olun. Yapayalnızım.”</p>

    <p>“Yapayalnızım... Yapayalnızım...”</p>

    <p>“Ne tuhaf bir gezegen!” diye düşündü Küçük Prens. “Her yer kuru, her yer sivri, her yer sert ve acımasız. İnsanlarda da düş kurabilme gücü hiç yokmuş. Ne söylerseniz onu tekrarlıyorlar. Benim gezegenimde bir çiçeğim vardı, söze ilk o başlardı...”</p>
  </div>
</body>
</html>
