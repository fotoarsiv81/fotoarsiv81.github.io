<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Küçük Prens</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="container html5_section">
    <h1>XIII</h1>

    <p>Dördüncü gezegenin sahibi bir işadamıydı. Başı öyle kalabalıktı ki bu adamın, Küçük Prens gelince aldırmadı bile.</p>

    <p>“Günaydın,” dedi bizimki, “bakın sigaranız sönmüş.”</p>

    <p>“Üç, iki daha beş. Beş, yedi daha on iki. On iki, üç daha on beş. Günaydın. On beş, yedi daha yirmi iki. Yirmi iki, altı daha yirmi sekiz. Kibrit çakacak vaktim yok. Yirmi altı, beş daha otuz bir. Öff! Yani beş yüz bir milyon altı yüz yirmi iki bin yedi yüz otuz bir ediyor.”</p>

    <p>“Beş yüz milyon ne?”</p>

    <p>“Ha? Sen daha gitmedin mi? Beş yüz bir milyon... Kesme; işim başımdan aşkın; ciddi bir adamım ben, öyle saçma sapan şeylerle uğraşamam. İki, beş daha yedi...”</p>

    <div class="img-container html5_figure"><img alt="resim" src="../Images/img29.jpg" /></div>

    <p>Bir soru sordu mu karşılığını alıncaya kadar susmayan Küçük Prens tekrarladı:</p>

    <p>“Beş yüz bir milyon ne?”</p>

    <p>İşadamı başını kaldırdı.</p>

    <p>“Elli dört yıldır bu gezegende oturuyorum, yalnız üç kez işime ara vermek zorunda kaldım. Yirmi iki yıl önce ne idüğü belirsiz biri gelmişti buraya, kopardığı yaygara bana tam dört tane toplama yanlışına patladı. On bir yıl önce romatizmalarım tutmuştu, bir de o zaman çalışmaya ara verdim. Yeterince hareket etmiyorum. Gezinecek vaktim yok. Ciddi bir adamım ben. Üçüncü kez de... Sen geldin işte? Ne diyordum, beş yüz bir milyon...”</p>

    <p>“Milyon ne?”</p>

    <p>Kurtuluş yolu olmadığını anlayan işadamı:</p>

    <p>“Ara sıra gökte gördüğümüz küçücük şeylerden beş yüz bir milyon tane.”</p>

    <p>“Sinek mi?”</p>

    <p>“Yok canım. Şu parlayan küçük şeyler var ya.”</p>

    <p>“Arı mı?</p>

    <p>“Yok canım. Tembellere türlü düşler kurduran şu küçücük sarı şeyler. Ama ben ciddi bir adamım. Öyle düş filan kuracak vaktim yok.”</p>

    <p>“Ha, yıldızları diyorsun.”</p>

    <p>“Evet, evet. Yıldızlar.”</p>

    <p>“Peki, beş yüz milyon yıldızı ne yapacaksın?</p>

    <p>“Beş yüz bir milyon altı yüz yirmi iki bin yedi yüz otuz bir. Ciddi bir adamım ben. Hesabım şaşmaz.”</p>

    <p>“Ne yapıyorsun bu yıldızları?</p>

    <p>“Ne mi yapıyorum?”</p>

    <p>“Evet?”</p>

    <p>“Hiç, sahibim onlara.”</p>

    <p>“Yıldızların sahibi sensin demek?”</p>

    <p>“Evet.”</p>

    <p>“Ama ben bir kral görmüştüm, o...”</p>

    <p>“Krallar sahip olmazlar, yönetirler. Ayrı ayrı şeyler bunlar.”</p>

    <p>“Yıldızların senin olması neye yarıyor?”</p>

    <p>“Zengin olmama yarıyor.”</p>

    <p>“Zengin olman neye yarıyor?”</p>

    <p>“Yeni yıldızlar bulununca onları satın almama yarıyor.”</p>

    <p>Sözün burasında Küçük Prens, “Bunun kafası da tıpkı benim sarhoşunki gibi çalışıyor,” diye düşündü.</p>

    <p>Yine de yeni sorular sormaktan geri kalmadı:</p>

    <p>“Yıldızlara nasıl sahip olunabilir?”</p>

    <p>İşadamı iyiden iyiye alınmıştı.</p>

    <p>“Yıldızlar kimin?”</p>

    <p>“Ne bileyim ben? Hiç kimsenin.”</p>

    <p>“Öyleyse benim. Çünkü bunu ilk akıl eden ben oldum.”</p>

    <p>“Senin demekle senin oluyor mu?”</p>

    <p>“Tabii. Sahipsiz bir elmas bulursan senin olur. Sahipsiz bir ada da. Bir düşünce ilk senin aklına gelse beratını alırsın, senin olur. Benimki de öyle: Benden önce kimse yıldızlara sahip olmayı akıl edemediğine göre, yıldızlar benimdir.”</p>

    <p>“Doğru ama ne yapıyorsun onları?”</p>

    <p>“Düzene sokuyorum. Sayıyorum, yine sayıyorum. Güç bir iş. Ama önemli işlerle ilgilenen bir adamım ben.”</p>

    <p>Küçük Prens daha öğreneceğini öğrenmiş değildi.</p>

    <p>“İpek bir atkım olsaydı,” dedi, “boynuma dolar nereye gitsem yanımda götürebilirdim. Bir çiçeğim olsaydı koparır yakama takabilirdim. Ama sen gökteki yıldızları koparamazsın ki.”</p>

    <p>“Koparamam ama bankaya yatırabilirim.”</p>

    <p>“O da ne demek?”</p>

    <p>“Şu demek: Yıldızlarımın sayısını bir kâğıt parçasına yazarım. Sonra kâğıdı bir çekmeceye koyar, çekmeceyi kilitlerim.”</p>

    <p>“Hepsi bu mu?”</p>

    <p>“Bu.”</p>

    <p>Küçük Prens, “Eğlenceli iş,” diye düşündü. “Pek şairane ama önemli denemez buna.”</p>

    <p>Önemli şeyler konusunda Küçük Prens’in görüşleri büyüklerinkinden apayrıydı.</p>

    <p>“Sözgelimi benim her gün suladığım bir çiçeğim var. Her hafta süpürdüğüm üç tane de yanardağım var. Sönmüş olanı bile süpürüyorum; ne olur ne olmaz. Bu yaptıklarımla yanardağlarıma ve çiçeğime yararlı oluyorum. Sense yıldızlar için yararlı değilsin...”</p>

    <p>İşadamı ağzını açtı ama söyleyecek laf bulamadı. Küçük Prens yola düzüldü.</p>

    <p>“Büyükler tepeden tırnağa olağanüstü kişiler canım,” diye düşündü yol boyunca.</p>
  </div>
</body>
</html>
