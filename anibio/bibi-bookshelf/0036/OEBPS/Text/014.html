<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>19 Ağustos</title>
</head>

<body>
  <h2 class="h21">19 Ağustos</h2>

  <p class="p5">Başmüfettiş öfkeyle, "Böylece bizim tatil de berbat olacak," dedi.</p>

  <p class="p5">Bayan Battle düş kırıklığına uğramıştı ama bir polis karısıydı o. Uzun yıllar boyunca düş kırıklıklarını filozofça karşılamasını da öğrenmişti. "Ne yapalım?... Herhalde ilgi çekici bir vaka bu!" Başmüfettiş Battle, "Aslında değil," diye cevap verdi. "Ama Dışişleri Bakanlığı'nı altüst etti bu. O uzun boylu, zayıf gençleri sağa sola koyarak, 'Aman kimse duymasın!' diye fısıldıyorlar. Fakat problemi kolaylıkla çözümleyeceğiz. Kimse de rezil olmayacak."</p>

  <p class="p5">Bayan Battle kararsızca, "Tatilimizi erteleyebiliriz," diye başladı.</p>

  <p class="p5">Ama kocası kesin bir tavırla onun sözünü kesti. "Olmaz. Sen kızları alıp Britlington'a git. Odalar ta martta ayırtıldı. Bu kadar hazırlıktan sonra yazık olur... Ben de ne yapacağım biliyor musun? Bu iş sona erince Jim'e gidip onun yanında bir hafta kalacağım."</p>

  <p class="p5">Jim, Battle'ın yeğeni olan Müfettiş James Leach'di. Başmüfettiş Battle sözlerini sürdürdü. "Saltington Doğu Ko-yu'yla Tuzlu Koy'a çok yakın. Deniz havası alır, biraz yüzerim." Bayan Battle burun kıvırdı. "Jim bir olayda seni kendisine yardıma zorlar."</p>

  <p class="p5">"Bu mevsimde orada öyle önemli bir şey olmaz. Belki bir kadın bir dükkândan ucuz bir şey çalmaya kalkışır, işte o kadar. Ayrıca Jim işini de bilir. Benim ona akıl vermeme de gerek kalmaz."</p>

  <p class="p5">Bayan Battle, "Ay, neyse," dedi. "Herhalde biraz dinlenirsin. Ama açıkçası üzüldüm."</p>

  <p class="p5">Battle karısını teselliye çalıştı. "Bütün bunlar bizi denemek için..."</p>

  <p class="p5">Kar Beyaz ve Gül Pembe</p>

  <p class="p5">Thomas Royde, Saltington'da trenden indiği zaman Mary Al-din'in kendisini beklediğini gördü. Genç adam onu hayal meyal hatırlıyordu. Ama Mary Aldin'i görünce kadının becerikliliği hoşuna gitti.</p>

  <p class="p5">Mary onu küçük adıyla çağırıyordu. "Seni tekrar gördüğüme çok sevindim, Thomas. Aradanne kadar uzun bir zaman geçti... "</p>

  <p class="p5">"Beni köşke davet ettiğiniz için teşekkürler. Kimseyi rahatsız etmeyeceğimi umarım."</p>

  <p class="p5">"Ne münasebet! Biz geleceğin için çok seviniyorduk. Hamalın o mu? Ona bavullarını şu taraftan getirmesini söyle. Araba en uçta."</p>

  <p class="p5">Bavullar Ford'a yerleştirildi. Mary direksiyona geçti, Royde da onun yanına oturdu. Araba hareket ederken adam, kadının usta bir şoför olduğunu fark etti.</p>

  <p class="p5">Saltington, Tuzlu Koy'dan on kilometre ötedeydi. Bu küçük kasabadan çıkar çıkmaz, Mary Aidin de yeniden Thomas Roy-de'un gelişi konusunu açtı.</p>

  <p class="p5">"Açıkçası Thomas, gelişin bizi rahatlattı. Evde durum biraz karışık. Bir yabancı veya uzaktan gelen biri bizim için çok yararlı olacak."</p>

  <p class="p5">"Ne oldu?" Thomas her zamanki gibi meraksızca hatta tembelce davranıyordu.</p>

  <p class="p5">Onun bu hali Mary Aldin'i de rahatlattı. Genç kadın biriyle konuşmayı, dertleşmeyi çok istiyordu. Fakat bu kimse olaylara karışmayan biri de olmalıydı.</p>

  <p class="p5">"Anlayacağın... durum biraz gergin. Audrey köşkte. Bunu herhalde biliyorsun." Mary soru sorarmış gibi sustu.</p>

  <p class="p5">Thomas Royde, evet, der gibi başını salladı. Mary ekledi. "Nevile'le karısı da geldi."</p>

  <p class="p5">Thomas kaşlarını kaldırdı. "Bu biraz acayip..."</p>

  <p class="p5">"Evet... Nevile'in fikri bu." Mary sustu. Royde bir şey söylemedi. Ama genç kadın sanki adamın inanmadığını düşünüyormuş gibi tekrarladı. "Nevile'in fikri bu."</p>

  <p class="p5">"Neden?"</p>

  <p class="p5">Mary elini bir an direksiyondan kaldırdı. "Ah, modern bir tepki bu sanırım. Akıllıca davranacaklar ve dost olacaklar. Fikir bu. Yalnız korkarım Nevile'in istediği pek olmayacak." Thomas, "Herhalde..." dedi. "Nevile'in yeni karısı nasıl bir kadın?"</p>

  <p class="p5">"Kay mi? O güzel tabii. Gerçekten şahane güzel. Çok da genç."</p>

  <p class="p5">"Ve Nevile ona âşık. Öyle mi?"</p>

  <p class="p5">"Ah, evet. Tabii onlar evleneli bir yıl oldu."</p>

  <p class="p5">Thomas dönerek Mary'e baktı. Hafifçe gülümsüyordu.</p>

  <p class="p5">Kadın telaşla, "Öyle demek istemedim," diye bağırdı.</p>

  <p class="p5">"Haydi, haydi. Bence sen öyle demek istedin, Mary."</p>

  <p class="p5">"Açıkçası onların ortak hiçbir yönleri yok. Arkadaşları..." Mary durakladı.</p>

  <p class="p5">Royde sordu. "Nevile, karısıyla Riviera'da tanıştı değil mi? Bu konuda fazla bir bilgim yok. Annem bana olayı kısaca yazdı."</p>

  <p class="p5">"Evet, onlar önce Cannes'da karşılaşmışlar. Nevile, Kay'i beğenmiş. Ama onun daha önce başka kadınları da beğendiğinden eminim. Yalnız zararsızca. Ben, Nevile'e kalsaydı, yine de bir şey olmazdı, diye düşünüyorum. Bildiğin gibi Audrey'i severdi o."</p>

  <p class="p5">Thomas başını salladı.</p>

  <p class="p5">Mary sözlerini sürdürdü. "Nevile, boşanır vi istemiyordu, sanırım. Hatta bundan eminim... Ama Kay kesı kararını vermişti. Nevile, Audrey'i terk edinceye kadar uğraştı c u'du. Böyle bir durumda bir erkek ne yapabilirdi? Tabii bu Nevle'in gururunu okşadı."</p>

  <p class="p5">"Kay ona çok âşıktı, öyle mi?"</p>

  <p class="p5">"Öyle sanırım..." Mary'nin sesinde şüphe vardı. Thomas'ın kendisine soru sorar gibi baktığını fark edince kızardı. "Ben de ne dedikoducuyum... Kay'in peşinde bir genç dolaşıp duruyor. Jigolo halli, yakışıklı bir genç adam. Kay'in eski arkadaşı o. Bazen Kay'in Nevile'i seçmesine onun zengin ve tanınmış bir insan olmasının yol açıp açmadığını düşünüyorum. Anladığım kadarıyla Kay'in beş parası yokmuş." Sustu. Biraz utanmış gibi bir hali vardı.</p>

  <p class="p5">Thomas sadece düşünceli bir tavırla, "Hım..." diye mırıldandı.</p>

  <p class="p5">Mary, "Ancak benimki sadece fesatlık da olabilir," dedi. "Kız gerçekten çok güzel. Herhalde bu da orta yaşlı evde kalmış kızların kıskançlıklarının uyanmasına neden oluyor."</p>

  <p class="p5">Thomas düşünceli bir tavırla onu süzdü. Ama ifadesiz yüzünden ne düşündüğü anlaşılmıyordu. Bir iki dakikalık bir sessizlikten sonra, "Şimdi sorun nedir?" diye sordu.</p>

  <p class="p5">"Bunu ben de bilmiyorum! İşin garibi de bu ya. Tabii Nevile'le karısını çağırmak konusunda önce Aidrey'in fikrini aldık. Kay'le karşılaşmaya bir itirazı da yoktu onun. Audrey çok iyi de davrandı. Zaten o her konuda ölçülüdür. Hem Nevile'e, hem de Kay'e uygun şekilde davranıyor. Bildiğin gibi o içine kapanık bir insan. Onun ne düşündüğünü, neler hissettiğini de bilemiyorsun. Fakat açıkçası onun bu karşılaşmayı önemsediğini de sanmıyorum."</p>

  <p class="p5">Thomas Royde, "Önemsememesi için bir neden yok ki," dedi. "Neticede her şey üç yıl önce olup bitti."</p>

  <p class="p5">"Audrey gibi insanlar olanları unutabilirler mi? O Nevile'i çok severdi."</p>

  <p class="p5">Thomas oturduğu yerde kımıldandı. "Audrey henüz otuz iki yaşında. Önünde upuzun bir yaşam uzanıyor."</p>

  <p class="p5">"Ah, öyle. Ama o olay Audrey'i çok sarstı. Bildiğin gibi korkunç bir sinir krizi de geçirdi." "Biliyorum. Annem bunu bana yazdı."</p>

  <p class="p5">Mary, "Bir bakıma annenin Audrey'le ilgilenmesi çok iyi oldu," dedi. "Böylece annen kendi üzüntüsünü unuttu... Yani ağabeyinin ölümünün verdiği ıstırabı. Onun kazada ölmesi hepimizi de çok sarstı."</p>

  <p class="p5">"Evet. Zavallı Adrian. O arabasını hızla sürmeye meraklıydı."</p>

  <p class="p5">Bir an sessizlik oldu.</p>

  <p class="p5">Sonra Mary, "Thomas," diye mırıldandı. "Sen Audrey'i iyi bilirsin değil mi?"</p>

  <p class="p5">"Şöyle böyle. Onu şu son yılda pek az gördüm."</p>

  <p class="p5">"Ama onu çocukluğundan beri tanıyorsun. Adrian'la senin için bir kız kardeşten farksızdı o sanırdım."</p>

  <p class="p5">Thomas başını salladı.</p>

  <p class="p5">"Audrey... Audrey dengesiz miydi? Ah, demek istediğim tam bu değil. Yalnız şimdi bana Audrey'de bir acayiplik varmış gibi geliyor. Öyle sakin ki o. Anormal denilecek kadar. Ama bazen o sakin yüzünün neleri gizlediğini düşünüyorum. Bazen Audrey'in içinde çok şiddetli bir duygu coşuyormuş gibi geliyor. Bunun ne olduğunu da bilemiyorum! Ama Audrey normal değilmiş gibi de bir hisse kapılıyorum. Bir şeyler var! Bu da beni endişelendiriyor. Evin havasının herkesi etkilediğinin de farkındayım. Hepimiz de sinirli ve endişeliyiz. Fakat bunun nedenini de anlıyamıyorum. Ve Thomas bu bazen beni korkutuyor."</p>

  <p class="p5">"Korkutuyor mu?"</p>

  <p class="p5">Thomas'ın sesindeki hafif hayret Mary'nin hafifçe, sinirli sinirli gülerek kendisini toplamasına neden oldu. "İnsana gülünç geliyor bu... Ama gelişin iyi oldu. Bizi oyalayacaksın... Neyse, geldik işte."</p>

  <p class="p5">Bir virajı dönmüşler ve köşk de karşılarında belirmişti. Bir kayanın tepesindeki düzlüğe yapılmıştı Martı Burnu.</p>

  <p class="p5">Mary, "Ben arabayı garaja koyup gelirim," dedi. "Hurstall seninle ilgilenir."</p>

  <p class="p5">Yaşlı uşak Hurstall, Thomas'ı eski bir dostuna kavuşmanın memnunluğuyla selamladı. "Hoş geldiniz, Bay Royde. Bunca yıl sonra sizi görmek beni sevindirdi. Lady Tressilian'ı da sevindirecek. Size doğu tarafındaki odayı ayırdık, efendim. Herkes bahçede sanırım. Yalnız önce odanıza çıkmak isterseniz..."</p>

  <p class="p5">Thomas, hayır, der gibi başını salladı. Salondan geçerek terasa çıktı. Orada bir an durakladı. Onun geldiğini fark etmemişlerdi.</p>

  <p class="p5">Terasta iki kadın vardı. Bunlardan biri tırabzana ilişmiş, nehre bakıyordu. Diğer kadın ise onu süzüyordu.</p>

  <p class="p5">İlk kadın Audrey'di. Thomas, diğeri Kay Strange olmalı, diye düşündü.</p>

  <p class="p5">Kay adamın kendisini seyrettiğinden habersizdi. Bu yüzden de duygularını gizlemek gereğini duymuyordu. Thomas kadınlar konusunda pek dikkatli bir adam değildi ama o bile Kay'in Aud-rey'den çok nefret ettiğini hemen anladı.</p>

  <p class="p5">Audrey'e gelince... O nehrin sularını seyrediyordu. Kay'in varlığına aldırmıyormuş veya bunun farkında değilmiş gibi de bir hali vardı. Thomas, Audrey'i yedi yıldan beri görmemişti. Onun için şimdi genç kadını dikkatle inceliyordu. O değişti mi? Eğer öyleyse nasıl bir değişiklik bu?...</p>

  <p class="p5">Evet, evet Audrey gerçekten değişmiş. Rengi daha solgun, vücudu da daha ince. Uçacakmış gibi duruyor. Ama bir şey daha var. Bilemediğim bir şey. Audrey sanki hislerini baskı ıltında tutmaya çalışıyor. O sırrını saklamaya çabalayan bir insana benziyor. Ama nasıl bir sır bu? Son birkaç yılda başından geçenleri hiç bilmiyorum. Audrey'in yüzünde ıstırap ve düş kırıklığının neden oduğu çizgiler belirdiğini düşünüyordum... Ama bu durum bambaşka. Audrey, yumruğunu sıkarak saklamaya çalıştığı hazinesine büsbütün dikkati çeken bir çocuğa benziyor...</p>

  <p class="p5">Thomas'ın bakışları diğer kadına kaydı. Nevile Strange'in karısı... Gerçekten güzel o. Mary Aidin haklıymış. Ama Kay biraz da tehlikeli bir kadına benziyor. Elinde bıçak olsaydı, Audrey'in yanına sokulmasına razı olmazdım...</p>

  <p class="p5">Yalnız Kay, neden Nevile'in ilk karısından nefret ediyor? O eski günler çok geride kaldı. Artık Audrey'in Strange'lerin yaşamında hiçbir yeri yok.</p>

  <p class="p5">Terasta ayak sesleri yankılandı ve Nevile evin köşesinden çıktı. Terlemiş gibiydi. Elinde de bir gazete vardı.</p>

  <p class="p5">Genç adam, "Resimli gazeteyi aldım," dedi. "Öbürünü bulamadım."</p>

  <p class="p5">Aynı anda iki şey oldu.</p>

  <p class="p5">Kay, "Aman gazeteyi bana ver," diye bağırdı.</p>

  <p class="p5">Audrey ise adeta dalgınlıkla elini uzattı.</p>

  <p class="p5">Nevile Strange iki kadının arasında durakladı. Yüzünde hafif, sıkıntılı bir ifade belirdi.</p>

  <p class="p5">O konuşmadan Kay, "Gazeteyi istiyorum," dedi. Sesi sinirinden tizleşmişti. "Onu bana ver!</p>

  <p class="p5">Bana ver, Nevile!"</p>

  <p class="p5">Audrey Strange irkilerek döndü. Elini çekerek şaşkınca bir tavırla, "Ah, affedersiniz," diye mırıldandı. "Benimle konuştuğunu sandım, Nevile."</p>

  <p class="p5">Thomas, Nevile'in ensesinin kıpkırmızı kesildiğini gördü. Genç adam çabucak üç adım attı ve gazeteyi Audrey'e uzattı.</p>

  <p class="p5">Genç kadın durakladı. Utancı artmış gibiydi. "Ama..."</p>

  <p class="p5">Kay, şiddetli bir hareketle koltuğunu geriye itti. Ayağa kalkarak salonun camlı kapısına doğru koştu.</p>

  <p class="p5">Thomas yana çekilecek zaman bulamadı. Kay hızla ona çarptı. Geriledi. Adam özür dilerken genç kadın da başını kaldırdı. Thomas o zaman Kay'in kendisini neden göremediğini anladı. Gözleri dolmuştu genç kadının. Thomas bunların öfke gözyaşları olduğunu düşündü.</p>

  <p class="p5">Kay, "Merhaba," dedi. "Siz kimsiniz? Ah, evet! Siz Malak-ka'dan gelen konuksunuz."</p>

  <p class="p5">Thomas, "Evet," diye cevap verdi. "Ben Malakka'dan geldim."</p>

  <p class="p5">Kay bağırdı. "Keşke ben de şu anda Malakka'da olsaydım. Bu iğrenç evden nefret ediyorum! İçindekilerden de!"</p>

  <p class="p5">Böyle sahneler Thomas'ı her zaman korkuturdu. İhtiyatla Kay'e bakarak endişeyle, "Ah... hım..." diye mırıldandı.</p>

  <p class="p5">Kay, "Dikkatli olmazlarsa..." dedi. "Birini öldüreceğim! Ya Ne-vile'i ya da oradaki o irin suratlı yaratığı!" Adamın yanından geçerek salona daldı.</p>

  <p class="p5">Thomas hiç kımıldamadan duruyordu. Şimdi ne yapması gerektiğini bilemiyordu. Ama genç Bayan Nevile Strange'in içeri girmesine sevinmişti. Bu genç kadın bir dişi kaplandan farksızdı. Aynı anda Nevile, Thomas'ın karşısına dikildi. Hızlı hızlı nefes alıyordu. Thomas'ı dalgın bir tavırla selamladı. "Ah... merhaba... Geldiğini bilmiyordum, Royde... Karımı gördün mü?"</p>

  <p class="p5">Beriki, "Bir dakika önce salondan geçti," diye cevap verdi.</p>

  <p class="p5">Nevile de içeri girdi o zaman. Öfkeli gibi bir hali vardı.</p>

  <p class="p5">Thomas terasta ilerledi. Ayak sesleri pek duyulmazdı onun. Audrey'e yaklaştığı sırada genç kadın da döndü.</p>

  <p class="p5">Thomas, Audrey'in gözlerinin daha irileştiğini, dudaklarının aralandığını gördü. Tırabzandan ellerini adama doğru uzattı.</p>

  <p class="p5">"Ah, Thomas! Sevgili Thomas! Geldiğine ne kadar sevindiğimi bilemezsin!"</p>

  <p class="p5">Thomas, genç kadının küçük beyaz ellerini avuçlarının arasına alarak ona doğru eğildi. Aynı anda Mary Aidin salonun terasa açılan kapısında belirdi. Audrey'le Thomas'ı görünce durakladı. Bir iki dakika onları seyretti. Sonra da dönerek uzaklaştı.</p>

  <p class="p5">Nevile, Kay'i yukarda genç kadının yatak odasında buldu. Köşkteki iki kişilik tek büyük yatak odası Lady Tressilian'ındı. Evli çiftlere her zaman aralarında kapı bulunan iki küçük oda verilirdi. Bu evin batı tarafındaki ufak dairede banyo da vardı.</p>

  <p class="p5">Nevile kendi yatak odasından geçerek karısınınkine girdi.</p>

  <p class="p5">Kay kendisini karyolasına atmıştı. Yüzü gözyaşlarından ıslanmıştı genç kadının. Başını kaldırarak öfkeyle bağırdı. "Demek geldin? Tam zamanıydı!"</p>

  <p class="p5">"Bu gürültünün sebebi nedir? Sen çıldırdın mı, Kay?" Nevile sakin bir tavırla konuşmuştu ama burun kanatlarının kısılmasından hiddetli olduğu anlaşılıyordu.</p>

  <p class="p5">"Gazeteyi neden bana değil de ona verdin?"</p>

  <p class="p5">"Kay, çocuktan farkın yok! Bir gazete için bu kadar gürültü edilir mi?"</p>

  <p class="p5">Kay inatla tekrarladı. "Gazeteyi bana değil ona verdin."</p>

  <p class="p5">"Ne olur verirsem? Bunun ne önemi var?"</p>

  <p class="p5">"Benim için önemli bu."</p>

  <p class="p5">"Ne derdin olduğunu anlıyamıyorum. Başkalarının evinde konukken böyle şımarıklıklar yapamazsın! Herkesin içinde nasıl davranılacağını bilmiyor musun?"</p>

  <p class="p5">"Gazeteyi neden Audrey'e verdin?"</p>

  <p class="p5">"Çünkü o bunu istedi."</p>

  <p class="p5">"Ben de istedim. Ve ben senin karınım."</p>

  <p class="p5">"İyi ya... Gazeteyi senden daha büyük olan ve akrabamız sayılmayan bir kadına vermem daha doğru olurdu."</p>

  <p class="p5">"O beni yendi! Bana ders vermek istiyordu, bunu da başardı. Sen de onun tarafını tuttun." "Gerizekâlı, kıskanç bir çocuk gibi konuşuyorsun. Lütfen kendini topla ve herkesin içinde doğru dürüst davran."</p>

  <p class="p5">"Onun gibi değil mi?"</p>

  <p class="p5">Nevile soğuk soğuk, "Hiç olmazsa Audrey bir hanımefendi gibi davranmasını biliyor," dedi. "Kendisini rezil etmiyor."</p>

  <p class="p5">"O seni benim aleyhime çeviriyor! Audrey benden nefret ediyor! Benden intikam almaya da başladı!"</p>

  <p class="p5">"Buraya bak, melodramdan vazgeç. Bu aptallıktan da. Bıktım artık."</p>

  <p class="p5">"O halde buradan hemen gidelim! Yarın kaçalım! Bu evden nefret edelim."</p>

  <p class="p5">"Buraya geleli daha dört gün oldu."</p>

  <p class="p5">"Bu kadarı da yeter. Nevile, lütfen gidelim."</p>

  <p class="p5">"Buraya bak, Kay, yeter artık! Buraya on beş gün kalmak için geldik. Ve ben kalacağım da!" Kay, "Bunu yaparsan, pişman olursun," dedi. "Sen ve Aud-rey'ciğin! Sen onun harika bir kadın olduğunu düşünüyorsun!"</p>

  <p class="p5">"Audrey'in harika bir kadın olduğunu düşündüğüm yok. Ben sadece onun kötü davrandığım ama buna karşılık bana cömertlik ve anlayış gösteren, iyi ve şefkatli bir kadın olduğunu düşünüyorum."</p>

  <p class="p5">"İşte şimdi yanıldın!" Kay karyoladan kalktı. Öfkesi sönmüştü. Ciddi bir tavırla konuşmaya başladı. "Audrey seni affetmedi Nevile. Bir iki defa onun sana nasıl baktığını gördüm... Audrey'in kafasından neler geçtiğini bilmiyorum... Ama onun bir şeyler düşündüğü belli. Audrey düşüncelerini, duygularını kimseye belli etmeyen bir tip."</p>

  <p class="p5">Nevile, "Herkesin onun gibi olmaması üzülecek bir şey," diye homurdandı.</p>

  <p class="p5">Kay bembeyaz kesildi. "Beni mi kastediyorsun?" Sesinde tehlikeli bir ifade vardı.</p>

  <p class="p5">"Eh... sen kendini tutmasını pek bilmiyorsun, öyle değil mi? Öfkelendin mi, aklına gelen türlü kin dolu lafı haykırıveriyorsun. Rezil oluyor, beni de zor duruma düşürüyorsun!"</p>

  <p class="p5">"Başka?" Kay'in sesi buz gibiydi.</p>

  <p class="p5">Nevile de aynı derecede soğuk bir sesle, "Haksızlık ettiğimi düşünüyorsan üzülürüm," dedi. "Fakat gerçek bu. Kendini tutmasını bilmiyorsun. Bir çocuktan farkın yok."</p>

  <p class="p5">"Sen hiç öfkelenmiyorsun değil mi? Daima kendisine hâkim olan kibar ve nazik bir centilmensin! Çok duygusuzsun! Buz gibi bir yaratıksın! Neden arada sırada kendini bırakıvermiyorsun? Neden bana bağırıp küfretmiyorsun?"</p>

  <p class="p5">Nevile omzunu silkti. "Tanrım..." Topuğunun üzerinde dönerek odadan çıktı.</p>

  <p class="p5">Lady Tressilian, "On yedi yaşındaki gibisin hâlâ, Thomas Royde," dedi. "Yine öyle akıllı uslu bir tavırla oturuyorsun. O zaman da pek konuşmazdın. Şimdi de durum aynı. Neden?"</p>

  <p class="p5">Thomas dalgın dalgın mırıldandı. "Bilmem... Güzel konuşan insanlardan değilim ben."</p>

  <p class="p5">"Adrian'a benzemiyorsun. Adrian çpk tatlı konuşur, güzel nükteler yapardı."</p>

  <p class="p5">"Belki o yüzden. Ben konuşmayı her zaman ağabeyime bırakırdım."</p>

  <p class="p5">"Zavallı Adrian... Çok yetenekli bir gençti."</p>

  <p class="p5">Thomas başını salladı.</p>

  <p class="p5">Lady Tressilian konuyu değiştirdi. "Sen buraya geleli yirmi dört saat oldu. Durum konusunda ne düşünüyorsun?"</p>

  <p class="p5">"Durum?"</p>

  <p class="p5">"Öyle aptal aptal bakma. Bunu mahsus yapıyorsun. Neyi kastettiğimi de pekâlâ biliyorsun. Evimdeki o 'ölümsüz üç-gen'den söz ediyorum."</p>

  <p class="p5">Thomas ihtiyatla, "Biraz anlaşmazlık var gibi..." diye mırıldandı.</p>

  <p class="p5">Lady Camilla Tressilian şeytanca bir tavırla güldü. "Thomas, çok eğlendiğimi sana açıklayacağım. Bu duruma ben neden olmadım. Hatta bunu önlemeye de çalıştım. Ama Nevile'in inadı tutmuştu. O iki kadını bir araya getirmekte ısrar etti. Tabii şimdi de ektiğini biçiyor."</p>

  <p class="p5">Thomas koltuğunda hafifçe kımıldandı. "Çok garip..."</p>

  <p class="p5">Lady Tressilian, "Ne demek istediğini açıklamalısın," diye bağırdı.</p>

  <p class="p5">"Nevile'in öyle bir insan olduğunu sanmazdım..."</p>

  <p class="p5">"Bu sözlerin çok ilginç. Çünkü ben de öyle düşündüm. Nevi-le'den beklenmezdi bu. O bu bakımdan diğer erkeklere benzerdi. Yani sıkıcı, hoş olmayan durumlardan kaçınırdı.</p>

  <p class="p5">Başlangıçta bunun aslında Nevile'in fikri olmadığını da düşündüm... Ama öyleyse bunu kim istemiş olabilir?" Yaşlı kadın bir an durdu, sonra da anlamlı anlamlı, "Bunu Audrey istemiş olamaz," diye ekledi.</p>

  <p class="p5">Thomas hemen atıldı. "Hayır, o istemiş olamaz."</p>

  <p class="p5">"Bunun o zavallı genç kadının... Kay'in fikri olduğuna da ina-namam. Tabii o çok yetenekli bir aktrisse o başka. Biliyor musun, son zamanlarda Kay'e bayağı acımaya başladım."</p>

  <p class="p5">"Onu pek sevmiyorsunuz değil mi?"</p>

  <p class="p5">"Sevmiyorum. Bence o boş kafalı, doğru dürüst davranmasını bilmeyen bir kadın. Fakat dediğim gibi ona acımaya da başladım. O tıpkı birdenbire ışığa çıkan uzun bacaklı küçük bir örümcek gibi sağa sola koşuyor. Hangi silahları kullanması gerektiğini de bilmiyor. Aksileşip terbiyesizleşiyor. Şımarık bir çocuk gibi kabalaşıyor. Bütün bunlar da Nevile'i ters bir şekilde etkiliyor. '</p>

  <p class="p5">Thomas usulca, "Bence en zor durumda olan Audrey," diye mırıldandı.</p>

  <p class="p5">Lady Tressilian adama çabucak baktı. "Sen daima Audrey'e âşıktın değil mi, Thomas?"</p>

  <p class="p5">Adam sakin sakin, "Galiba," diye cevap verdi.</p>

  <p class="p5">"Ta çocukluğundan beri değil mi?"</p>

  <p class="p5">Thomas başını salladı.</p>

  <p class="p5">"Sonra Nevile ortaya çıktı ve Audrey'i senin burnunun dibinden kapıp kaçtı."</p>

  <p class="p5">Adam koltuğunda endişeyle kıpırdandı. "Ah... ben zaten Aud-rey'in beni istemeyeceğini daima biliyordum... "</p>

  <p class="p5">Lady Tressilian, "Yenilgiyi hemen kabullenmişsin," dedi.</p>

  <p class="p5">"Ben daima iç sıkıcı bir adamdım. Audrey benim için, 'Bizim iyi kalpli Thomas,' diye düşünüyor."</p>

  <p class="p5">Lady Tressilian, "Sadık Thomas," dedi. "Sana böyle bir ad takmışlardı değil mi?"</p>

  <p class="p5">Bu sözler çocukluk anılarını canlandırmıştı, Thomas güldü. "Ne garip! Bu adı yıllardan beri duymadım."</p>

  <p class="p5">Lady Tressilian başını salladı. "Bu adın sana şimdi yararı dokunabilir. Audrey gibi bir felaketle karşılaşan bir kadın sadık bir insana değer verir. Bazen bir insanın yaşam boyunca gösterdiği o sadık sevgi bazen sonunda ödüllendirilir, Thomas."</p>

  <p class="p5">Thomas başını eğerek elindeki piposuna baktı. "Ben de buraya bu umutla geldim..."</p>

  <p class="p5">Mary Aidin, "Eh, işte hepimiz de buradayız," dedi.</p>

  <p class="p5">Yaşlı uşak Hurstall alnını sildi. Mutfağa gittiği zaman ahçı Bayan Spicer adamın yüzündeki acayip ifadeden söz etti.</p>

  <p class="p5">Onun üzerine uşak, "Ben galiba hastayım," dedi. "Son günlerde bu evde yapılan her şey ve söylenilen her sözün gizli bir anlamı varmış gibi geliyor bana... Demin sofraya otururlarken Miss Aidin, 'Eh, işte hepimiz de buradayız,' dedi. Fena halde titredim o zaman. Aklıma bir kafese bir sürü vahşi hayvanı kapayan bir terbiyeci geldi. Sonra sanki hepimiz de bir kapana kıstırılmışız gibi bir duyguya kapıldım."</p>

  <p class="p5">Bayan Spicer, "Aman, Bay Hurstall," diye bağırdı. "Galiba yemeklerden biri midenize dokundu."</p>

  <p class="p5">"Bunun benim sindirim sistemimle bir ilişkisi yok. Aslında herkesin sinirleri gergin. Demin sokak kapısı çarpılarak kapandı ve Bayan Strange... bizim Bayan Strange'imiz, yani Bayan Audrey sanki vurulmuş gibi irkildi... Sonra o acayip sessizlikler... Çok acayip bu... Birdenbire herkes sanki konuşmaktan korkuyormuş gibi susuveriyor. Ondan sonra da hepsi birden konuşmaya başlıyor ve akıllarına gelen ilk şeyi söylüyorlar."</p>

  <p class="p5">Bayan Spicer, "Herkesi utandırır bu," dedi.</p>

  <p class="p5">"Evde iki Bayan Strange var. Berice bu ayıp."</p>

  <p class="p5">Yemek odasına ise Hurstall'ın sözünü ettiği gibi bir sessizlik çökmüştü.</p>

  <p class="p5">Sonra Mary Aidin kendisini zorlayarak Kay'e döndü. "Arkadaşın Bay Latimer'i yarın akşam yemeğe çağırdım."</p>

  <p class="p5">Kay, "Ah, çok iyi," dedi.</p>

  <p class="p5">Nevile mırıldandı. "Latimer mi? O burada mı?"</p>

  <p class="p5">Kay, "Ted, Doğu Koyu Oteli'nde kalıyor," diye açıkladı.</p>

  <p class="p5">Nevile, "Bir gece otele gidip orada yemek yiyelim," dedi. "Son araba vapuru kaçta?"</p>

  <p class="p5">Mary, "Bir buçukta," diye cevap verdi. "Herhalde geceleri dans müziği var." Kay söylendi. "Otelin müşterileri yüz yaşında." Nevile ona baktı. "Arkadaşın için pek de eğlenceli bir yer olmasa gerek."</p>

  <p class="p5">Mary çabucak atıldı. "Bir gün gidip Doğu Koyu'nda denize girebiliriz. Hava hâlâ sıcak. Oradaki kumsal da pek güzeldir."</p>

  <p class="p5">Thomas, Audrey'e alçak sesle, "Yarın yelkenliyle dolaşacağım," dedi. "Gelir misin?" "Tabii. Bu hoşuma gider." Nevile bağırdı. "Hepimiz de yelkenliyle dolaşalım." Kay, "Sen golf oynayacağını söylemiştin," diye hatırlattı. "Golf alanına gitmeyi düşünüyordum. Geçen gün tahta golf sopalarıyla yaptığım vuruşlar hiç başarılı olmadı." Kay alay etti. "Ne felaket!" Nevile uysalca, "Golf acıklı bir oyundur," dedi. Mary, Kay'e sordu. "Sen de golf oynuyor musun?"</p>

  <p class="p5">"Eh... Biraz... "</p>

  <p class="p5">Nevile, "Kay biraz çalışsa iyi bir oyuncu olabilir," diye açıkladı. "Sopayı sallaması çok uygun." Kay, Audrey'e baktı. "Siz hiçbir oyun oynamıyorsunuz sanırım?"</p>

  <p class="p5">"Öyle... Biraz tenis biliyorum. Ama aslında sporculukla bir ilişkim yok."</p>

  <p class="p5">Thomas, Audrey'e, "Hâlâ piyano çalıyor musun?" diye sordu. Genç kadın başını salladı. "Son zamanlarda pek çalmıyorum."</p>

  <p class="p5">Nevile, "Piyanon iyiydi," diye söze karıştı.</p>

  <p class="p5">Kay, "Senin müzikten hoşlanmadığını sanıyordum, Nevile," dedi.</p>

  <p class="p5">Genç adam mırıldandı. "Müzikten pek anlamam... Ama Aud-rey'in bir oktavı çalmayı nasıl başardığını her zaman merak ederdim. Onun elleri öyle ufaktır ki..."</p>

  <p class="p5">Nevile tatlı yerken kullandığı bıçakla çatalı masaya bırakan Audrey'in ellerine dikmişti gözlerini. Genç kadın hafifçe kızararak çabucak, "Küçük parmağım çok uzun," dedi. "Herhalde bunun yararı oluyor."</p>

  <p class="p5">Kay, "O halde siz bencilsiniz," diye güldü. "Bencil olmayanların küçük parmakları kısadır."</p>

  <p class="p5">Mary Aidin sordu. "Doğru mu bu? Öyleyse ben bencil değilim. Küçük parmaklarım oldukça kısa sayılır."</p>

  <p class="p5">Thomas düşünceli bakışlarla onu süzdü. "Bence sen hiç bencil değilsin."</p>

  <p class="p5">Mary kızararak sözlerini hızla sürdürdü. "İçimizde hiç bencil olmayan kim acaba? Küçük parmaklarımızı ölçelim. Benimkiler senin parmaklarından daha kısa, Kay."</p>

  <p class="p5">Nevile, "Ben hepinizden de üstünüm," diye bağırdı. "Bakın." Elini uzattı.</p>

  <p class="p5">Kay itiraz etti. "Senin bir elinin parmağı çok kısa. Ama sağ eli-ninki bayağı uzun. İnsanın doğuştan sahip olduğu yetenekleri sol el gösterir. Sağ el ise yaşamını ne hale soktuğunu. Onun için ellerin doğuştan bencil olmadığını ama gitgide egoistleştiğini gösteriyor."</p>

  <p class="p5">"El falına bakmasjnı biliyor musun, Kay? Mary avucunu açtı. "Bir falcı bana iki defa evleneceğimi ve üç çocuğum olacağını söylemişti. Onun için acele etmem gerekecek."</p>

  <p class="p5">Kay, "O küçük haçlar çocukları değil yolculukları gösterir," dedi. "Bundan da deniz ötesine üç kere yolculuk yapacağın anlaşılır."</p>

  <p class="p5">Mary Aidin içini çekti. "Hiç sanmıyorum."</p>

  <p class="p5">Thomas ona, "Sen hiç yolculuk yaptın mı?" diye sordu.</p>

  <p class="p5">"Pek yapmadım."</p>

  <p class="p5">Adam kadının sesindeki üzüntüyü sezdi. "Bunu ister miydin?"</p>

  <p class="p5">"Her şeyden çok."</p>

  <p class="p5">Thomas, Mary'nin yaşamını düşündü. Daima yaşlı bir kadının emrinde... Mary sakin, ince düşünceli bir kadın. Her şeyi de çok iyi yönetiyor. Sonra merakla, "Lady Tressilian'ın yanına geleli ne kadar oldu?" dedi.</p>

  <p class="p5">"Hemen hemen on beş yıl. Buraya babamın ölümünden sonra geldim. Babam yıllarca hasta yatmıştı." Bir an durdu sonra da ekledi. "Otuz altı yaşındayım. Bunu öğrenmek istiyordun değil mi?"</p>

  <p class="p5">Thomas itiraf etti. "Evet, bunu merak ediyordum. Sen... herhangi bir yaşta olabilirsin."</p>

  <p class="p5">"Bu iki anlamlı bir söz."</p>

  <p class="p5">"Öyle sanırım. Ama ben bunu kötü anlamda söylemedim." Thomas hâlâ ciddi ve düşünceli bir tavırla Mary'i süzüyordu.</p>

  <p class="p5">Kadın onun saçlarının arasındaki beyaz tutama baktığını fark ederek elini başına götürdü. "Hemen hemen çocukluğumdan beri var bu."</p>

  <p class="p5">Thomas kısaca, "O hoşuma gidiyor," dedi. Hâlâ kadını inceliyordu.</p>

  <p class="p5">Sonunda Mary alaylı bir sesle, "E, kararını öğrenelim," diye güldü.</p>

  <p class="p5">Bronz ciltli adam kızardı. "Ah, herhalde sana böyle bakmam kabalık. Ama ben senin aslında nasıl bir insan olduğunu anlamaya çalışıyordum."</p>

  <p class="p5">Mary telaşla, "Lütfen," diye mırıldandı. Sonra da sofradan kalktı.</p>

  <p class="p5">Audrey'in koluna girerek salona geçerken, "Yarın akşam ihtiyar Bay Treves de yemeğe gelecek," diye açıkladı.</p>

  <p class="p5">Nevile sordu. "O da kim?"</p>

  <p class="p5">"Camilla'ya Rufus Lord'dan mektup getirdi. Pek hoş bir ihtiyar o. Balmoral Oteli'nde kalıyor. Kalbi hasta, pek de zayıf nahif. Ama aklı başında. Çok ilgi çekici kimseleri tanıyor. Avukatmış aslında."</p>

  <p class="p5">Kay sıkıntıyla homurdandı. "Buradakilerin hepsi de çok yaşlı." Genç kadın bir lambanın altında duruyordu. Thomas onu da dikkatle süzdü. Kay'in o ihtiraslı, şahane güzelliği ilgisini çekti.</p>

  <p class="p5">Canlı renklerin yarattığı bir güzellikti bu. Genç kadın hayat doluydu.</p>

  <p class="p5">Thomas usulca gülerek kendi kendine, "Pembe Gülle, Kar Beyaz," dedi.</p>

  <p class="p5">"Efendim?" Mary yanında duruyordu.</p>

  <p class="p5">Thomas sözlerini tekrarladı. Sonra da ekledi. "Şu masadaki gibi..."</p>

  <p class="p5">Mary başını salladı. "Çok güzel bir tanımlama bu."</p>

  <p class="p5">Bay Treves Porto şarabını takdirle yudumladı. Nefis bir şarap bu, diye düşünüyordu. Yemekler de fevkaladeydi. Servis de öyle. Lady Tressilian'ın ahçı ve uşak bakımından bir zorlukla karşılaşmadığı anlaşılıyordu. Ev de çok iyi yönetiliyor...</p>

  <p class="p5">Bay Treves düşünceli bir tavırla Nevile'in eşi olan güzel ve çekici genç kadına baktı. Kay gerçekten şahaneydi bu gece. Şamdanların aydınlattığı odada canlı güzelliği adeta ışıldıyordu. Ted Latimer siyah, parlak saçlı başını ona doğru eğmişti. Genç kadına yaltaklanıp duruyordu. Kay ise zaferle gülümsüyordu ve kendine olan güvenini yeniden kazanmıştı.</p>

  <p class="p5">Bu canlı, hayat dolu kadına bakmak bile Bay Treves'in yaşlı kemiklerini ısıttı. Gençlik... Evet, gerçekten gençlik gibisi yok. Tevekkeli kocası ona deli gibi âşık olup, ilk karısını boşamamış! Bay Treves yanında oturan Audrey'e bir göz attı. Hoş bir kadın. Tam bir hanımefendi. Ama her zaman böyle olaylarla karşılaştım. Kocaları böyle hanımefendileri çoğu zaman terk ederler. Audrey başını eğmiş, gözlerini tabağına dikmişti. Onun hiç kımıldamadan oturması Bay Treves'in dikkatini çekti. Audrey'i daha da merakla süzdü. Acaba o ne düşünüyor? Saçlarının sedefe benzeyen küçücük kulaklarından geriye doğru dalga dalga uzanması çok hoş...</p>

  <p class="p5">Bay Treves irkilerek daldığı düşüncelerden uyandı. Sofradan kalkıyorlardı. Yaşlı adam telaşla yerinden fırladı.</p>

  <p class="p5">Salonda Kay Strange hemen pikaba bir plak koydu.</p>

  <p class="p5">Mary Aidin, özür dilercesine Bay Treves'e baktı. "Cazdan nefret ettiğinizden eminim."</p>

  <p class="p5">Bay Treves nazik nazik yalan söyledi. "Hayır, hayır."</p>

  <p class="p5">Mary gülümsedi. "Daha sonra briç oynayabiliriz. Ama oyuna şimdi başlamamız yersiz olur. Çünkü Lady Tressilian'ın sizinle konuşmak için sabırsızlandığını biliyorum."</p>

  <p class="p5">"Bu çok hoşuma gider. Lady Tressilian aşağıya inerek size katılmıyor mu?"</p>

  <p class="p5">"Hayır. Önceleri tekerlekli sandalyeyle inerdi. Bu yüzden asansörü taktırttık. Fakat Lady Tressilian son zamanlarda konukları odasında kabul etmeyi tercih ediyor. Orada istediğiyle konuşuyor. Konukları bir kraliçe gibi yukarıya çağırtıyor."</p>

  <p class="p5">"Benzetmeniz çok güzel, Miss Aidin. Lady Tressilian'ın tavırlarında gerçekten bir kraliçeyi hatırlatan bir şeyler var."</p>

  <p class="p5">Kay odanın ortasında ağır ağır dansa başlamıştı. "Nevile, şu masayı çek." Sesi güvenli ve otoriterdi. Dudakları aralanmıştı, gözleri pırıl pırıl parlıyordu.</p>

  <p class="p5">Nevile uysalca masayı çekti. Sonra karısına doğru bir adım attı ama Kay mahsus Ted Latimer'e döndü.</p>

  <p class="p5">"Gel, Ted. Dans edelim."</p>

  <p class="p5">Ted hemen genç kadına sarıldı. Sallanarak, eğilerek dansa başladılar. Adımları birbirlerininkine çok uyuyordu. Gerçekten seyretmeye değecek bir danstı bu.</p>

  <p class="p5">Bay Treves mırıldandı. "Şey... profesyonelce bir dans bu."</p>

  <p class="p5">Bu sözlerini duyan Mary Aidin hafifçe yüzünü buruşturdu. Fakat Bay Treves herhalde hayranlıkla konuşmuştu. Kadın, yaşlı adamın zekâ dolu, ufacık yüzüne baktı. Bay Treves dalgın dalgın oturuyor, dedi kendi kendine. Sanki bir şeyi düşünüyormuş gibi bir hali var.</p>

  <p class="p5">Nevile kararsızca bakıyordu. Sonra pencerenin önünde duran Audrey'e doğru gitti. "Dans edelim mi, Audrey?" Sesi resmi, hatta soğuktu. Gören onun nezaketi yüzünden böyle davrandığını düşünürdü.</p>

  <p class="p5">Audrey Strange bir an şaşırarak ona baktı. Sonra da başını salladı.</p>

  <p class="p5">Mary Aidin havadan sudan şeylerden söz etti ama Bay Treves ona cevap vermedi. Kadın onun bir şeye dalmış olduğunu sezdi. Yalnız adamın kime baktığını anlayamadı. Bay Treves dans edenleri mi süzüyordu? Yoksa odanın bir köşesinde yalnız duran Thomas Royde'u mu süzüyordu?</p>

  <p class="p5">Sonra Bay Treves hafifçe irkildi. "Affedersiniz... Bir şey mi söylediniz?"</p>

  <p class="p5">"Önemli bir şey değil. Eylül olmasına rağmen hava çok sıcak diyordum."</p>

  <p class="p5">"Gerçekten öyle. Otelimde bana çiftçilerin yağmur yağmasını çok istediklerini söylediler." "Otelde rahat olduğunu umarım."</p>

  <p class="p5">"Evet rahatım. Ama otele eriştiğim zaman önce çok kızdım..." Bay Treves birdenbire sustu. Audrey, Nevile'in kollarından sıyrılarak özür dilermiş gibi hafifçe güldü. "Hava dans edilemeyecek kadar sıcak," diyerek açık kapıdan terasa çıktı.</p>

  <p class="p5">Mary, "Onun peşinden gitsene budala," dedi. Bu sözleri usulca söylediğini sanmıştı.</p>

  <p class="p5">Ancak bu lafları duyan Bay Treves dönerek kadına hayretle baktı. Mary kızararak utançla güldü. "Korkarım düşüncelerimi yüksek sesle söyledim. Ama o beni sinirlendiriyor. Her şeyi o kadar ağırdan alıyor ki." "Bay Strange mi?"</p>

  <p class="p5">"Ah, Nevile'i kastetmedim. Sözünü ettiğim Thomas Royde." Thomas tarn ilerleyecekken Nevile, kısa bir duraklamadan sonra Audrey'in peşinden terasa çıktı.</p>

  <p class="p5">Bay Treves bir an düşünceli düşünceli camlı kapılara baktı, sonra da dikkatini dans edenlere verdi. "Bu genç çok güzel dans ediyor... Adı Bay Latimer demiştiniz sanırım." "Evet. Ted Latimer."</p>

  <p class="p5">"Ah, evet, Ted Latimer. O Bayan Strange'in eski arkadaşı sanırım?" "Evet."</p>

  <p class="p5">"Peki bu pek... yakışıklı genç centilmen hayatını neyle kazanıyor?"</p>

  <p class="p5">"Doğrusu bunu bilmiyorum."</p>

  <p class="p5">"Ya..." Bay Treves bu zararsız sözcüğe derin bir anlam vermesini başardı.</p>

  <p class="p5">Mary sözlerini sürdürdü. "O, Doğu Koyu Oteli'nde kalıyor." Bay Treves, "Hoş bir durum," diye mırıldandı. Bir an durdu, sonra da dalgın dalgın ekledi. "Ted Latimer'in baş biçimi çok ilginç. Tepeden ensesine doğru acayip bir açı yapıyor. Saçların kesiliş biçimi yüzünden pek belli olmuyor bu. Yalnız baş şekli çok ender görülen bir şey." Yine sustu, sonra da daha dalgın bir tavırla, "Başı bu biçimde olan bir adamı en son gördüğümde on yıla mahkûm ettiler. Yaşlı bir mücevherciye vahşice saldırdığı için."</p>

  <p class="p5">Mary bağırdı. "Herhalde siz..."</p>

  <p class="p5">Bay Treves, "Hayır, hayır," diye cevap verdi. "Beni yanlış anladınız. Konuğunuzu aşağılamaya çalıştığım yoktu. Sadece kalbi nasırlaşmış, hain bir suçlunun görünüşte pek hoş ve şirin bir genç olabileceğini söylemek istiyordum. Çok acayip ama gerçek bu." Mary'e şefkatle gülümsedi.</p>

  <p class="p5">Kadın, "Biliyor musunuz, Bay Treves," dedi. "Siz beni biraz korkutuyorsunuz."</p>

  <p class="p5">"Yapmayın canım."</p>

  <p class="p5">"Gerçekten korkutuyorsunuz. Çok zeki bir gözlemcisiniz."</p>

  <p class="p5">Bay Treves memnun memnun, "Gözlerim gençliğimdeki kadar güçlü," diye gülümsedi. Bir an durdu sonra da ekledi. "Bu iyi mi, yoksa kötü mü, bunu henüz bilmiyorum."</p>

  <p class="p5">"Neden kötü olsun?"</p>

  <p class="p5">Bay Treves kuşkuyla başını salladı. "Bazen insan bu yüzden sorumluluk altında kalıyor. Nasıl davranması gerektiğine de karar veremiyor."</p>

  <p class="p5">Hurstall elinde kahve tepsisiyle girdi. Mary ve yaşlı avukatla konuştuktan sonra salonda ilerleyerek Thomas Royde'un yanına gitti. Mary'nin emri üzerine tepsiyi alçak bir masanın üzerine koyarak odadan çıktı.</p>

  <p class="p5">Kay, Ted'in omzunun üzerinden seslendi. "Önce şu dansı bitirelim de..."</p>

  <p class="p5">Mary, "Ben Audrey'in kahvesini götüreyim," dedi.</p>

  <p class="p5">Kadın elinde kahve fincanıyla camlı kapıya doğru gitti. Bay Treves de yanındaydı. Kadın eşikte duraklarken, yaşlı adam onun omzunun üzerinden terasa baktı.</p>

  <p class="p5">Audrey tırabzana oturmuştu. Parlak ay ışığında geç kadının güzelliği canlı bir hal almıştı. Renkten çok yüz hatlarına bağlı bir güzellikti bu. Audrey'in yüz çizgileri, özellikle kemik yapısı kusursuzdu. Genç kadın yaşlandığı zaman bile bu güzellik kalacaktı. Audrey'in arkasındaki paletli elbise de ay ışığının etkisini artırıyordu. Genç kadın hiç kımıldamadan oturuyordu. Nevile ise karşısında durmuş ona bakıyordu.</p>

  <p class="p5">Sonra Audrey'e doğru bir adım attı. "Audrey, sen..." Genç kadın hemen tırabzandan atladı. Sonra da bir elini kulağına götürdü. "Ah, küpem! Onu düşürdüm sanırım." "Nereye? Dur bakayım..."</p>

  <p class="p5">İkisi de utançla eğildiler ve birbirleriyle çarpıştılar. Audrey geriye sıçradı.</p>

  <p class="p5">Nevile, "Bir dakika," diye bağırdı. "Saçların kol düğmeme takıldı. Kımıldama."</p>

  <p class="p5">Nevile, kol düğmesiyle uğraşırken Audrey hareketsiz durdu. "Ah, saçlarımı köklerinden koparıyorsun. Çok beceriksizsin Nevile. Çabuk ol."</p>

  <p class="p5">"Affedersin... Beceriksizliğim tuttu." Ay ışığı iki seyircinin Audrey'in göremediği bir şeyi fark etmelerini sağlayacak kadar parlaktı. Nevile'in gümüşümsü sarı saç tutamını düğmeden kurtarmaya çalışırken ellerinin titrediğini hissetti.</p>

  <p class="p5">Ama Audrey de titremeye başlamıştı. Sanki birdenbire üşümüş gibi...</p>

  <p class="p5">Arkasından biri usulca, "Affedersiniz," deyince Mary irkildi. Thomas, kadınla yaşlı avukatın arasından geçerek terasa çıktı. "Sana yardım edeyim mi, Nevile?"</p>

  <p class="p5">Nevile doğruldu. Audrey'le birbirlerinden uzaklaştılar. Genç adam, "Tamam," dedi. "Audrey'in saçlarını kurtardım."</p>

  <p class="p5">Yüzü bembeyazdı.</p>

  <p class="p5">Thomas, Audrey'e, "Üşümüşsün," dedi. "İçeri gel, bir kahve iç."</p>

  <p class="p5">Genç kadın onunla birlikte terasta ilerledi. Nevile dönerek uzaklardaki denize doğru bakmaya başladı.</p>

  <p class="p5">Mary, "Kahveni sana getiriyordum," diye mırıldandı. "Ama belki de içeri girmen daha iyi olur." Audrey, "Evet," dedi. "İçeri girmem daha iyi olacak."</p>

  <p class="p5">Hepsi de salona döndüler. Kay'le Ted'in dansı sona ermişti.</p>

  <p class="p5">Kapı açılarak, uzun boylu zayıf bir kadın içeri girdi. Saygıyla, "Lady Tressilian, Bay Treves'i odasında kabul etmekten zevk duyacak," diye açıkladı.</p>

  <p class="p5">Lady Tressilian, Bay Treves'i büyük bir memnunlukla karşıladı. Kısa bir süre sonra da geçmişten ve müşterek dostlarından söz ediyorlardı.</p>

  <p class="p5">Yarım saatin sonunda Lady Tressilian, "Ah," dedi. "Bu konuşma pek hoşuma gitti. Dedikodu alışverişi yapmak ve eski skan-dalları hatırlamaktan daha hoş bir şey olamaz."</p>

  <p class="p5">Bay Treves başını salladı. "Biraz sivri bir dil, yaşamın tadı tuzudur."</p>

  <p class="p5">Lady Tressilian, "Aklıma gelmişken," dedi. "Bizim 'Ölümsüz Üçgen' örneğimize ne diyorsunuz?" Bay Treves incelik göstererek sanki bu sözlerden bir şey anlamamış gibi bir tavır takındı. "Şey... hangi üçgen?"</p>

  <p class="p5">"Bana durumu fark etmediğinizi söylemeyin! Nevile'le iki karısını söylüyorum."</p>

  <p class="p5">"A, o mu? Yani Bayan Strange gerçekten çok çekici bir genç kadın."</p>

  <p class="p5">Lady Tressilian, "Audrey de öyle," dedi.</p>

  <p class="p5">Bay Treves, "Evet, o da hoş," diye kabul etti.</p>

  <p class="p5">Lady Tressilian bağırdı. "Yani siz bir erkeğin Audrey gibi ender bulunacak bir kadını Kay için bırakmasını anlayabiliyor musunuz?"</p>

  <p class="p5">Bay Treves sakin sakin cevap verdi. "Tabii. Sık sık olan bir şey bu."</p>

  <p class="p5">"İğrenç. Ben erkek olsaydım çok geçmeden Kay'den bıkar ve 'Keşke o budalalığı yapmasaydım,' diye düşünürdüm."</p>

  <p class="p5">Bay Treves, "Bu da sık sık olur," dedi. "O ani ihtiraslı aşklar çoğu zaman kısa sürerler."</p>

  <p class="p5">Lady Tressilian sordu. "O zaman ne olur?"</p>

  <p class="p5">Bay Treves, "Şey..." diye mırıldandı. "Çoğu zaman ikinci bir boşanma davası daha açılır. Ve erkek üçüncü defa evlenir. Bu sefer anlayışlı bir kadınla."</p>

  <p class="p5">"Saçma! Bilmiyorum bazı müvekkilleriniz nasıl kimselerdi ama Nevile birkaç kadınla birden evlenen o Mormon'lardan değil."</p>

  <p class="p5">"Bazen erkek ilk karısıyla da evlenir."</p>

  <p class="p5">Lady Tressilian başını salladı. "Bu olmaz. Audrey çok gururlu bir kadındır."</p>

  <p class="p5">"Öyle mi düşünüyorsunuz?"</p>

  <p class="p5">"Bundan eminim. Öyle başınızı sallayıp da beni öfkelendirmeyin."</p>

  <p class="p5">Bay Treves, "Tecrübelerim sonunda şunu öğrendim," diye açıkladı. "Aşk konusunda kadınlar fazla gururlu davranmazlar. Evet, sık sık gururdan söz ederler ama davranışları iddialarına hiç uymaz."</p>

  <p class="p5">"Siz Audrey'i anlıyamamışsınız. O Nevile'e çılgıncasına âşıktı. Belki de Nevile'i haddinden fazla seviyordu. Fakat kocası kendisini o kız uğruna terk edince durumu değişti. Nevile'i bir daha görmeyi de istemedi. Ama bu bakımdan Nevile'i de tamamıyla suçlu bulmuyorum. Çünkü kız onun peşini bırakmadı. Erkeklerin nasıl yaratıklar olduklarını da bilirsiniz."</p>

  <p class="p5">Bay Treves usulca öksürdü. "Yalnız Audrey burada şimdi."</p>

  <p class="p5">Lady Tressilian sinirlendi. "Ah, ben bu modern düşünceleri anladığımı iddia edemem. Herhalde Audrey buraya Nevile'e artık ona aldırmadığını göstermek için geldi."</p>

  <p class="p5">"Herhalde..." Bay Treves çenesini ovuşturdu. "Audrey kendi kendine nedenin bu olduğunu söyleyebilir tabii."</p>

  <p class="p5">Lady Tressilian, "Yani," dedi. "Audrey'in aklı hâlâ Nevile'de mi? Ve o! Ah, hayır! Buna inanamam! Evimde böyle şeyler olmasına da göz yumamam!"</p>

  <p class="p5">Yaşlı avukat, zekice, "Siz üzülüyorsunuz değil mi?" diye sordu. "Bu evde gergin bir hava var. Bunu hissettim."</p>

  <p class="p5">Lady Tressilian çabucak, "Demek siz de bunun farkına vardınız?" diye bağırdı.</p>

  <p class="p5">"Evet. Şaşırdığımı da itiraf etmeliyim. Evdekilerin gerçek duyguları anlaşılmıyor. Ama barut tozu etrafa saçılmış. Yakında bir patlama olabilir."</p>

  <p class="p5">Lady Tressilian, "Bu sözleri bırakın da bana ne yapmam gerektiğini söyleyin," dedi.</p>

  <p class="p5">Bay Treves ellerini kaldırdı. "Açıkçası size ne önereceğimi bilmiyorum. Bir odak noktası olmalı. Eğer bunu anlayabilirsek. Fakat bilinmeyen çok şey var."</p>

  <p class="p5">Lady Tressilian, "Audrey'e köşkten gitmesini söylemek niyetinde değilim," dedi. "Bence o zor bir durumda gayet güzel davrandı. Nazik ama soğuktu. Ben Audrey'in kusursuzca davrandığına inanıyorum."</p>

  <p class="p5">Bay Treves başını salladı. "Orası öyle... Yalnız bu genç Nevile üzerinde çok belirli bir etki yapıyor."</p>

  <p class="p5">Lady Tressilian, "Nevile hiç de doğru davranmıyor," diye homurdandı. "Onunla bu konuyu konuşacağım. Ama bu ara Nevile'i de köşkten uzaklaştıramam. Neticede Matthew onu oğluymuş gibi severdi."</p>

  <p class="p5">"Biliyorum."</p>

  <p class="p5">Yaşlı kadın içini çekti. "Matthew'un burada boğulduğunu biliyorsunuz değil mi?"</p>

  <p class="p5">"Evet."</p>

  <p class="p5">"Başlangıçta çabucak ölüp ona kavuşacağımı sandım. Özellikle hastalandığım zaman. Fakat galiba ben o ölümsüz hastalıklı insanlardan biriyim." Lady Tressilian bu sözleri söylerken kirpiklerinin altından avukata bakıyordu. Birdenbire, "Ne var?" diye sordu. "Bir şeyin sizi endişelendirdiği belli."</p>

  <p class="p5">Bay Treves, "Önemsiz bir şey," diye mırıldandı. "Pek önemsiz bir şey... Ama gözlerinizden hiçbir şey kaçmıyor."</p>

  <p class="p5">Lady Tressilian, "Ben insanları incelemekten hoşlanırım," dedi. "Matthew endişeli olduğu zaman bunu hemen anlardım..."</p>

  <p class="p5">Bay Treves aşağıdaki salona girerken kararsızca kaşlarını çatmıştı. Diğerleri de oradaydılar. Mary Aidin yaşlı avukatı görünce hemen briç oynamalarını teklif etti.</p>

  <p class="p5">Fakat Bay Treves nazik nazik, "Benim biraz sonra gitmem gerekiyor," dedi. "Otelim eski tarz yerlerden. Müşterilerinin gece yarısından sonra dışarda kalacaklarını sanmıyorlar."</p>

  <p class="p5">Nevile gülümsedi. "Saat daha on buçuk... Ama kapıda kalmayacağınızı umarım."</p>

  <p class="p5">"Ah, hayır, hayır. Gece kapının kitlendiğini sanmıyorum. Saat dokuzda kapıları kapatıyorlar fakat tokmağı çevirip içeri giriyorsunuz."</p>

  <p class="p5">Ted Latimer sordu. "Balmoral nasıl bir otel? Yapıt, Viktorya devrinden kalma korkunç bir şey ama gerisini bilmiyorum."</p>

  <p class="p5">Bay Treves, "İçersi de Viktorya devrindeki oteller kadar rahat," dedi. "Yemekler iyi, odalar geniş, yataklar yumuşak. Maun gardıroplar koskocaman. Banyolar çok büyük."</p>

  <p class="p5">Mary, "Demin otele ilk gittiğiniz gün kızdığınızdan söz ediyordunuz sanırım," diye hatırlattı.</p>

  <p class="p5">"Ah, evet. Mektup yazarak birinci katta iki oda ayırttım. Bildiğiniz gibi kalbim hasta, doktorlar merdivenden çıkmamı yasakladılar. Ancak Balmoral'a eriştiğim zaman ilk katta oda olmadığını öğrendim. Bana en üst katta bir daire ayırmışlardı. Orasının da pek güzel olduğunu söylemeliyim. Önce tepem attı. Fakat eski bir müşteri hastalanmış ve bana ayrılan odalardan da zamanında çıkmamıştı... O zaman üçüncü kattaki daireye razı oldum... Neyse... Otelde asansör var. Merdivenlerden çıkmak zorunda kalmıyorum. Asansörcü yok. Siz kendiniz düğmeye basarak istediğiniz kata çıkıyorsunuz."</p>

  <p class="p5">Kay, "Ted," dedi. "Neden sen de Balmoral'de kalmıyorsun? Buraya daha yakın olurdun."</p>

  <p class="p5">"Orası bana göre bir yer değil."</p>

  <p class="p5">Bay Treves başını salladı. "Haklısınız, Bay Latimer. Otel size uygun değil."</p>

  <p class="p5">Nedense Ted Latimer birdenbire kızardı. "Ne demek istediğinizi anlayamadım."</p>

  <p class="p5">Havanın gerginleştiğini sezen Mary hemen atıldı. "Gazetede okudum. Kentish Town'da sandıkta bulunan cesedin katilini yakalamışlar."</p>

  <p class="p5">Nevile, "Yakaladıkları bu ikinci şüpheli kimse," dedi. "Bu sefer gerçek katili tutukladıklarını umarım."</p>

  <p class="p5">Bay Treves, "Gerçek katil o olsa bile," diye açıkladı. "Onu cezalandırabileceklerini hiç sanmıyorum. Yeterli kanıt yok çünkü." Yaşlı adam durakladı, sonra da özür dilermiş gibi, "Kriminolojiye çok meraklıyımdır..." diye ekledi.</p>

  <p class="p5">Kay, "Bize bildiğiniz ilgi çekici vakaları anlatmaz mısınız?" diye sordu.</p>

  <p class="p5">Bay Treves, "Cinayet davaları konusunda bir hayli tecrübem var, dedi. "Ama içlerinden pek azı ilginçti. Katillerin çoğu ilgi uyandırmayan, ileriyi de göremeyen tiplerdir. Fakat size ilginç bir olayı anlatabilirim." Kay bağırdı. "Aman anlatın! Ben cinayetlere bayılırım!"</p>

  <p class="p5">Bay Treves ağır ağır konuşmaya başladı. Sözlerini büyük bir dikkatle seçiyordu. "Bu olay bir çocukla ilgili. Çocuğun yaşını da, cinsiyetini de açıklayacak değilim. Vaka şöyle oldu: İki çocuk ok ve yaylarla oynuyorlardı. Bunlardan biri yayı gererek okunu attı. Ok arkadaşının vücuduna saplandı ve zavallı öldü. Resmi soruşturma yapıldı tabii. Kazayı yapan çocuk çok sarsılmıştı. Ona anlayışla davrandılar. Çok acıdılar çocuğa." Sustu.</p>

  <p class="p5">Ted Latimer, "Hepsi bu kadar mı?" dedi.</p>

  <p class="p5">"Hepsi bu kadar. Üzülecek bir kazaydı bu... Ama madalyonun bir de arka yüzü vardı. Bir çiftçi kazadan bir süre önce yakındaki koruda dolaşırken bir açıklığın yakınından geçmişti. Orada bir çocuk ok ve yayla talim yapıyordu." Yaşlı avukat, bu sözlerinin anlamını iyice kavramaları için bir an durdu.</p>

  <p class="p5">Mary hayretle bağırdı. "Yani olay bir kaza değil miydi? Çocuk arkadaşını bilerek mi öldürmüştü?"</p>

  <p class="p5">Bay Treves, "Bilmiyorum," dedi. "İşin iç yüzünü hiçbir zaman öğrenemedim. Ama resmi soruşturmada çocukların ok ve yay kullanmaya alışık olmadıkları açıklandı. Bu yüzden okları gelişigüzel attıkları söylendi."</p>

  <p class="p5">"Fakat bu doğru değildi, öyle mi?"</p>

  <p class="p5">"Çocukların biri bakımından kesinlikle doğru değildi."</p>

  <p class="p5">Audrey soluğunu tutmuştu. "Çiftçi ne yaptı?"</p>

  <p class="p5">"Hiçbir şey yapmadı. O doğru mu davrandı, yoksa hatalı mı, buna hiçbir zaman karar veremedim. Çocuğun geleceği söz konusuydu. Çiftçi de, bu bir kaza olabilir, diye düşünüyordu. Ona bir şans tanımalıyım..."</p>

  <p class="p5">Audrey, "Yalnız sizin gerçek konusunda hiçbir şüpheniz yoktu sanırım," dedi.</p>

  <p class="p5">Bay Treves ciddi ciddi, "Ben olayın zekice planlanmış bir cinayet olduğuna inanıyorum," diye cevap verdi. "Bir çocuğun önceden iyice planladığı ve sonra da işlediği bir cinayet."</p>

  <p class="p5">Ted Latimer sordu. "Cinayetin bir nedeni var mıydı?" "Ah, evet, vardı. Çocukça alaylar, acı sözler. Nefret yaratacak şeylerdi bunlar. Çocuklar kolaylıkla nefret ederler..." Mary, "Ama cinayeti önceden planlaması!" diye bağırdı. Bay Treves başını salladı. "Evet. Arkadaşını öldürmeye önceden karar vermesi korkunç bir şeydi. Öldürme isteğini kalbinde saklayan, her gün sessizce okla atış talimi yapan ve sonra da müthiş bir şekilde rol yapan bir çocuk... Güya oku beceriksizce atmıştı. Kaza yüzünden çok üzülüp sarsılmıştı. İnanılmayacak şeylerdi bunlar. Herhalde yargıç da bu iddiaları kabul etmezdi." Kay merakla, "Katil çocuk ne oldu sonra?" dedi. Bay Treves, "Onun adını ve soyadını değiştirdiler sanırım," diye mırıldandı. "Resmi soruşturmanın uyandırdığı ilgiden sonra bunun gerekli olduğunu düşündüler. O çocuk, bugün yetişkin bir insan. Dünyanın bir yerinde yaşıyor. Önemli olan şu: Hâlâ kalbinde cinayet istekleri var mı onun?" Bir an durdu, sonra da düşünceli düşünceli ekledi. "Çok uzun bir süre önce oldu bu olay. Ama küçük katilimi nerede görsem tanırım." Thomas itiraz etti. "Nasıl olur?"</p>

  <p class="p5">"Ah, evet, küçük katilimin fiziki bakımdan belirli bir özelliği vardı. Neyse... Bu konunun üzerinde durmayacağım. Artık gitmem gerekiyor." Ayağa kalktı.</p>

  <p class="p5">Mary, "Önce bir içki içmelisiniz," dedi. Şişeler ve kadehler salonun diğer köşesindeki masada duruyordu. Thomas en yakındı oraya. Adam masaya yaklaşarak viski dolu şişenin kapağını.</p>

  <p class="p5">"Bir viski soda, Bay Treves? Latimer, sen ne isterdin?" Nevile, Audrey'e alçak sesle, "Gece çok güzel," dedi. "Gel biraz terasa çıkalım." Genç kadının yanından geçerek kapıda durdu.</p>

  <p class="p5">Audrey çabucak başını salladı. "Hayır, olmaz. Ben, ben, yorgunum. Gidip yatacağım." Salonda ilerleyerek çabucak dışarı çıktı.</p>

  <p class="p5">Kay, uzun uzun esnedi. "Benim de uykum geldi. Ya senin, Mary?"</p>

  <p class="p5">"Evet, benim de öyle. İyi geceler, Bay Treves. Thomas, sen Bay Treves'le ilgilen."</p>

  <p class="p5">"İyi geceler, Miss Aidin. İyi geceler Bayan Strange."</p>

  <p class="p5">Kay, "Yarın öğle yemeğine geleceğiz, Ted," dedi. "Hava yine böyle olursa denize de gireriz." "İyi. Seni bekleyeceğim. İyi geceler, Miss Aidin."</p>

  <p class="p5">İki kadın salondan çıktılar.</p>

  <p class="p5">Ted Latimer, Bay Treves'e nazik nazik, "Ben de sizinle birlikte geleceğim," dedi. "Araba vapuruna gideceğim. Sizin otel yolumun üstünde."</p>

  <p class="p5">"Teşekkür ederim, Bay Latimer. Yol arkadaşlığınız beni memnun edecek." Yaşlı avukat acelesi olduğunu söylemesine rağmen içkisini ağır ağır içti ve Thomas Royde'a Maiakka'yla ilgili sorular sordu.</p>

  <p class="p5">Ted Latimer sıkıntıyla kımıldanıyordu. Sabırsızlanıyor, bir an önce gitmeyi istiyordu.</p>

  <p class="p5">Birdenbire, "Az kalsın unutacaktım!" diye bağırdı. "Kay'e istediği plakları getirmiştim. Holde onlar. Plakları alayım. Kay'e yarın bunu söyler misiniz, Royde?"</p>

  <p class="p5">Thomas başını salladı. "Olur." Ted hızla salondan çıktı.</p>

  <p class="p5">Bay Treves mırıldandı. "Huzursuz bir genç o." Thomas hafifçe bir şeyler mırıldandı.</p>

  <p class="p5">Yaşlı avukat ekledi. "Bayan Strange'in arkadaşıymış sanırım."</p>

  <p class="p5">Thomas, "Kay Strange'in arkadaşı," dedi.</p>

  <p class="p5">Bay Treves güldü. "Evet, ben de onu kastettim. Bay Lati-mer'in ilk Bayan Strange'in arkadaşı olması imkânsız."</p>

  <p class="p5">Thomas kelimelere basa basa, "Tabii imkânsız," diye cevap verdi. Avukatın kendisine kurnazca baktığını fark ederek hafifçe kızardı. "Şunu demek istiyorum..."</p>

  <p class="p5">"Ne demek istediğinizi biliyorum, Bay Royde. Siz Bayan Audrey Strange'in arkadaşısınız değil mi?"</p>

  <p class="p5">Thomas piposunu doldurmaya başladı. "Evet... öyle sayılır. Audrey'le birlikte büyüdük."</p>

  <p class="p5">"Bir evde iki Bayan Strange olması biraz garip."</p>

  <p class="p5">"Ah, evet. Öyle."</p>

  <p class="p5">"İlk Bayan Strange için zor bir durum bu."</p>

  <p class="p5">Thomas kıpkırmızı kesildi. "Çok zor bir durum."</p>

  <p class="p5">Bay Treves öne doğru eğilerek birdenbire sordu. "O halde Bayan Audrey buraya neden geldi, Bay Royde?"</p>

  <p class="p5">"Şey herhalde..." Thomas'ın ne söylediği pek anlaşılmıyordu. "Herhalde... reddetmek istemedi... "</p>

  <p class="p5">"Kimi?"</p>

  <p class="p5">Thomas sıkıntılı sıkıntılı kıpırdandı. "Şey... Anladığım kadarıyla Audrey her eylülde buraya geliyormuş..."</p>

  <p class="p5">"Ve Lady Tressilian, Nevile'le yeni karısını da aynı zamanda buraya çağırmış öyle mi?" Yaşlı adamın sesinde nazik bir inanmazlık vardı.</p>

  <p class="p5">"Bunu Nevile istemiş sanırım."</p>

  <p class="p5">"Yani o bu buluşmayı istiyormuş, öyle mi?"</p>

  <p class="p5">Thomas bakışlarını yaşlı adamdan kaçırdı. "Herhalde."</p>

  <p class="p5">Bay Treves, "Acayip," dedi.</p>

  <p class="p5">Daha uzun konuşmak zorunda kalan Thomas, "Bence pek budalaca bir şey bu," diye homurdandı.</p>

  <p class="p5">Bay Treves, sordu. "Bu başka birinin fikri olmasın?"</p>

  <p class="p5">Beriki ona hayretle baka kaldı. "Kimin olabilir ki?"</p>

  <p class="p5">Bay Treves içini çekti. "Dünyada iyi dostlar çoktur. Onlar başkalarının yaşantılarını kendilerince planlamaya kalkışırlar..." Birdenbire sustu. Çünkü Nevile terasta ilerleyerek içeriye girmişti. Aynı anda Ted Latimer de salonun kapısında belirdi. Nevile, "Ne o, Ted?" Dedi. "Elindekiler nedir?" "Plak. Bunları Kay istemişti..." "A, öyle mi? Bana bundan hiç söz etmedi." Bir an odada sıkıcı bir sessizlik oldu. Sonra Nevile masaya yaklaşarak, bir bardağa viskiyle soda doldurdu. Yüzünde hem üzgün, hem de mutsuz bir ifade vardı. Derin derin soluk alıyordu.</p>

  <p class="p5">Thomas'ın, Nevile içeri girdiği için, artık ev sahipliği görevim sona erdi, diye düşündüğü anlaşılıyordu. "İyi geceler," demeden kapıya gitti. Her zamankinden daha hızlı yürüyordu.</p>

  <p class="p5">Sanki kaçmaya çalışıyormuş gibi kapıdan çıktı.</p>

  <p class="p5">Bay Treves kadehini masaya bırakarak nazik nazik, "Güzel bir gece geçirdim," dedi. "Bu şey... benim için çok öğretici oldu." "Öğretici mi?" Nevile kaşlarını hafifçe kaldırdı. Ted güldü. "Malakka konusunda bilgi aldı. Sıkı ağızlı Tho-mas'ı konuşturmak zor bir iş."</p>

  <p class="p5">Nevile, "Royde pek garip bir adam," diye mırıldandı. "O her zaman böyledir. O korkunç piposunu tüttürür. Söylenilenleri dinler ve arada sırada da, 'Ah,' der. Veya, 'Hım...' Akıllıca bir tavır takınmayı da unutmaz."</p>

  <p class="p5">Bay Treves, "Konuşmuyor ve bol bol düşünüyor belki de," dedi. "Neyse... Artık gerçekten gitmem gerekiyor."</p>

  <p class="p5">Nevile yaşlı avukatla Ted'i hole kadar geçirdi. "Yakında yine gelip Lady Tressilian'ı görmelisiniz, Bay Treves. Onu çok neşelendirdiniz. Lady Tressilian'ın artık dış dünyayla pek ilişkisi kalmadı. Ne şahane bir insan o değil mi?"</p>

  <p class="p5">"Gerçekten öyle. Konuşması da çok ilginç." Yaşlı avukatla Ted Latimer köşkten çıktılar. Aslında Balmoral Oteli yüz metre kadar ötedeydi. Yolun dönemecinde bir dev gibi yükseliyordu. Ted Latimer'in araba vapuruna bineceği iskele ise iki üç yüz metre uzaktaydı. Nehir burada iyice daralıyordu.</p>

  <p class="p5">Bay Treves Balmoral Oteli'nin kapısında durarak elini genç adama uzattı. "İyi geceler, Bay Latimer. Burada daha uzun bir süre kalacak mısınız?"</p>

  <p class="p5">Ted gülerken beyaz dişleri ışıldadı. "Bu duruma bağlı, Bay Treves. Henüz sıkılacak zaman bulamadım."</p>

  <p class="p5">"Herhalde... Siz de şimdiki gençler gibi en çok can sıkıntısından korkuyorsunuz sanırım. Ama emin olun, bundan daha feci şeyler de var."</p>

  <p class="p5">"Ne gibi?" Ted'in sesi yumuşak ve tatlıydı. Fakat bu seste kolayca tanımlanmayacak başka bir şey daha vardı.</p>

  <p class="p5">"Ah, bunu hayal gücünüze bırakıyorum. Bay Latimer. Size öğüt vermek küstahlığında bulunacak değilim. Yalnız biz ihtiyarlar tecrübelerin bize bazı şeyler öğrettiğine inanırız."</p>

  <p class="p5">Ay bulutların arasında kaybolmuş, etraf karanlıklaşmıştı. Gölgelerin arasından çıkan biri onlara doğru geldi.</p>

  <p class="p5">Thomas Royde'du bu.</p>

  <p class="p5">Piposunu dişlerinin arasına sıkıştırmış olan adam, "Biraz yürüyüş yapmak istedim," diye açıkladı. "Vapur iskelesine kadar indim. Oteliniz bu mu, Bay Treves? Galiba kapıda kaldınız." "Ah, sanmıyorum..." Yaşlı avukat büyük pirinç tokmağı çevirdi. Kapı açıldı.</p>

  <p class="p5">Thomas, "Sizi sağ salim asansöre bindirelim," dedi.</p>

  <p class="p5">Üç adam hole girdiler. İçerde bir tek lamba yanıyordu. Hol gölgeler içindeydi.</p>

  <p class="p5">Bay Treves birdenbire öfkeyle bağırdı.</p>

  <p class="p5">Asansörün önüne bir levha asılmıştı.</p>

  <p class="p5">Bunda, "ASANSÖR BOZUK," diye yazılıydı.</p>

  <p class="p5">Bay Treves, "Ne kızılacak şey," dedi. "Bütün o merdivenleri tırmanmak zorunda kalacağım." Thomas, "Yazık..." diye başını salladı. "Otelin servis asansörü yok mu? Bavulları filan taşımak için?"</p>

  <p class="p5">"Korkarım yok. Her şey için bu asansörü kullanıyorlar. Neyse... Ağır ağır çıkarım ben de. İyi geceler." Geniş merdiveni yavaş yavaş tırmanmaya başladı.</p>

  <p class="p5">Thomas'la Ted Latimer karanlık sokağa çıktılar. Bir an orada sıkıntılı sıkıntılı durdular.</p>

  <p class="p5">Sonra Thomas birdenbire, "İyi geceler," dedi.</p>

  <p class="p5">"İyi geceler. Yarın görüşürüz."</p>

  <p class="p5">"Evet."</p>

  <p class="p5">Ted Latimer yokuştan hızla iskeleye doğru indi. Thomas bir an onun peşinden baktı. Sonra da ağır ağır Martı Burnu'na doğru çıkmaya başladı.</p>

  <p class="p5">Ay, bulutların arkasından belirerek suları gümüş rengine boyadı.</p>

  <p class="p5">Mary Aidin, "İnsan yaz geldiğini sanıyor," diye mırıldandı.</p>

  <p class="p5">Audrey'le Doğu Koyu Oteli'nin hemen aşağısındaki kumsalda oturuyorlardı. Beyaz bir mayo giymiş olan Audrey fildişinden oyulmuş zarif bir bibloya benziyordu. Mary denize girmemişti. Kay biraz ilerde yüzükoyun yatmıştı. Bronzlaşmış kollarıyla sırtını güneş okşuyordu.</p>

  <p class="p5">Sonra, "Of..." diyerek doğruldu. "Su çok soğuk bugün."</p>

  <p class="p5">Mary, "E," diye cevap verdi. "Eylüldeyiz..."</p>

  <p class="p5">Kay hoşnutsuzca, "İngiltere her zaman soğuk," dedi. "Ah, şu anda Fransa'nın güneyinde olmayı çok isterdim. Orası gerçekten sıcaktır."</p>

  <p class="p5">Genç kadının diğer tarafında yatan Ted Latimer mırıldandı. "Buna güneş denilmez..."</p>

  <p class="p5">Mary sordu. "Siz denize girmeyecek misiniz, Bay Latimer?"</p>

  <p class="p5">Kay güldü. "Ted, denize hiç girmez. Kertenkele gibi güneşte yatar." Ayağını uzatarak genç adamı dürttü.</p>

  <p class="p5">Latimer ayağa fırladı. "Kay gel biraz yürüyelim. Üşüdüm."</p>

  <p class="p5">Kay'le yan yana uzaklaştılar...</p>

  <p class="p5">Mary onların arkasından bakıyordu. "Bir kertenkele gibi... Hoş bir benzetme değil bu."</p>

  <p class="p5">Audrey sordu. "Sen Latimer'in bir jigolo olduğunu mu düşünüyorsun? Bir salon kertenkelesi?"</p>

  <p class="p5">Mary kaşlarını çattı. "Pek de değil... Kertenkele uysal bir yaratıktır. Ted Latimer hiç de uysala benzemiyor."</p>

  <p class="p5">Audrey düşünceli bir tavırla, "Doğru," dedi. "Ben de aynı fikirdeyim."</p>

  <p class="p5">Mary hâlâ uzaklaşan çifti seyrediyordu. "Birbirlerine ne kadar yakışıyorlar. Kay'le Ted birbirlerine çok uygunlar. Öyle değil mi?"</p>

  <p class="p5">"Herhalde... "</p>

  <p class="p5">Mary sözlerini sürdürdü. "Aynı şeylerden hoşlanıyorlar. Fikirleri aynı. Aynı dilden konuşuyorlar. Keşke..." Birdenbire durakladı.</p>

  <p class="p5">"Keşke ne?" Audrey'in sesi sertleşmişti.</p>

  <p class="p5">Mary ağır ağır, "Keşke Nevile, Kay'le karşılaşmasaydı, diyecektim," diye cevap verdi.</p>

  <p class="p5">Audrey soğuk bir tavırla doğrulup oturdu. Yüz hatları donmuş gibiydi.</p>

  <p class="p5">Mary telaşla bağırdı. "Affedersin, Audrey. Bunu söylememem gerekirdi."</p>

  <p class="p5">"Bu konuyu kapatsak..."</p>

  <p class="p5">"Tabii, tabii. Kapatalım... Ne aptalım. Galiba... senin her şeyi unutacağını umuyordum."</p>

  <p class="p5">Audrey ağır ağır Mary'e doğru döndü. "Unutulacak bir şey yok." Yüzü sakin ama ifadesizdi. "Emin ol... Hiçbir şey duymuyorum... Kay'le Nevile'in daima mutlu olmalarını da diliyorum. Bütün kalbimle."</p>

  <p class="p5">"Çok iyisin, Audrey."</p>

  <p class="p5">"Bunun iyilikle bir ilgisi yok. Söylediklerim doğru. Ama ben geçmişi düşünmenin gereksiz ve yararsız olduğuna da inanıyorum. 'Ne yazık ki öyle oldu, böyle oldu,' diye düşünmek yersiz.</p>

  <p class="p5">Her şey sona erdi artık. Olanların üzerinde durmak neye yarar? Şimdiyi düşünmeli ve yaşamaya devam etmeliyim."</p>

  <p class="p5">Mary, "Kay'le Ted ilgimi çekiyorlar," dedi. "Bunun nedeni onların şimdiye kadar gördüğüm kimselerden çok farklı olmaları sanırım."</p>

  <p class="p5">"Evet. Öyle."</p>

  <p class="p5">"Sen bile yaşadın. Başından türlü şey geçti." Mary'nin sesi birdenbire acılaşmıştı. "Ben hiçbir zaman böyle şeylerle karşılaşmayacağım. Senin mutsuz olduğunu, çok mutsuz olduğunu biliyorum. Fakat herhalde bu hiçbir şey olmamasından daha iyidir. Bomboş bir yaşamdan!" Audrey'in iri gözlerinde hafif bir hayret vardı. "Böyle düşündüğün hiç aklıma gelmemişti."</p>

  <p class="p5">"Öyle mi?" Mary özür diler gibi güldü. "Ah, benimki anlık bir hoşnutsuzluk şekerim. Aslında ciddi değildim."</p>

  <p class="p5">Audrey ağır ağır, "Herhalde seninki neşeli bir yaşam değil," dedi. "Burada Camilla'yla oturuyorsun. O dünyanın en şeker kadınıdır ama olsun. Ona kitap okuyor, evi yönetiyorsun. Hiçbir yere gitmiyorsun."</p>

  <p class="p5">Mary, "Güzel bir evde oturuyorum," diye cevap verdi. "Karnım da tok. Binlerce kadın bunu bile bulamıyor. Aslında gerçekten memnunum Audrey. Sonra..." usulca gülümsedi. "Kendi kendimi eğlendirmesini de biliyorum."</p>

  <p class="p5">Audrey de güldü. "Gizli birtakım kusurların mı var?"</p>

  <p class="p5">Mary mırıldandı. "Planlar yapıyorum... İnsanları inceliyor, onlarla ilgili deneyler yapıyorum..." "Mary! Seni hiç tanımamışım. Sen bir sadistsin sanırım."</p>

  <p class="p5">"Yok canım. Benimki zararsız eğlenceler. Çocuksu şeyler."</p>

  <p class="p5">Audrey ürperdi.</p>

  <p class="p5">Mary, "Üşüyorsun," diye bağırdı.</p>

  <p class="p5">"Evet. Gidip giyineyim. Neticede eylül ayındayız."</p>

  <p class="p5">Mary Aidin yalnız kalınca kumların üstüne uzanarak, gözlerini kapattı.</p>

  <p class="p5">Kısa bir süre sonra Ted Latimer hızla gelerek kendisini kadının yanına attı.</p>

  <p class="p5">Mary, "Kay'i ne yaptınız?" diye sordu.</p>

  <p class="p5">Ted kısaca, "Yasal sahibi onu aldı götürdü," dedi.</p>

  <p class="p5">Genç adamın sesinin tonu Mary'nin doğrulup oturmasına neden oldu. Işıl ışıl altın kumların üzerinde ileriye doğru baktı. Kay'le Nevile suyun kenarında yürüyorlardı. Kadın sonra yanındaki gence bir göz attı.</p>

  <p class="p5">O Kay'e aşıkmış, diye düşündü. Gerçekten aşıkmış. Sonra Nevile ortaya çıkmış ve Kay'i onun elinden almış... Sonra dostça bir tavırla, "Burada eğlendiğinizi umarım," dedi.</p>

  <p class="p5">"Evet... Başka yerde de bu kadar eğlenebilirdim sanırım."</p>

  <p class="p5">Mary, "Buna üzüldüm," diye cevap verdi.</p>

  <p class="p5">"Aslında buna aldırdığınız bile yok! Ben bir yabancıyım. Yabancıların hisleri ve düşünceleri de önemli değil tabii!"</p>

  <p class="p5">Kadın başını çevirerek kalbi acı hislerle dolu olan yakışıklı genç adamı süzdü.</p>

  <p class="p5">Ted Latimer buna meydan okuyan bir bakışla karşılık verdi.</p>

  <p class="p5">Mary yeni bir şey keşfetmiş gibi, "Anlıyorum," dedi. "Bizden hoşlanmıyorsunuz."</p>

  <p class="p5">Genç adam hafifçe bir kahkaha attı. "Hoşlanacağımı mı sanıyordunuz?"</p>

  <p class="p5">Mary düşünceli düşünceli, "Gerçekten de öyle sanıyordum galiba," diye mırıldandı. "Tabii insan çok şeyi hakkı sanıyor. Aslında daha alçakgönüllü olmamız gerekiyor. Evet, bizden hoşlanmayacağınız hiç aklıma gelmemişti. Sizi Kay'in arkadaşı olarak rahat ettirmeye çalıştık." "Evet... Kay'in arkadaşı olarak!" Latimer'in sesi kin doluydu.</p>

  <p class="p5">Mary karşısındakini etkileyen bir içtenlikle konuştu. "Bizden neden hoşlanmadığınızı anlatmanızı isterdim. Gerçekten isterdim. Size ne yaptık? Ne kusurumuz var?"</p>

  <p class="p5">Ted Latimer yakıcı bir kinle, "Kendinizi çok beğeniyorsunuz," diye açıkladı.</p>

  <p class="p5">Mary kızmamıştı. "Kendimizi mi beğeniyoruz?... Evet... Size öyle gözükebileceğimizi anlıyorum."</p>

  <p class="p5">"Öylesiniz aslında. Hayatın bütün güzel şeylerinin hakkınız olduğunu düşünüyorsunuz. Rastgele kimselerin giremediği küçük dünyanızda mutlusunuz ve kendinizi üstün sayıyorsunuz. Benim gibilere de dışarda dolaşan hayvanlar gözüyle bakıyorsunuz."</p>

  <p class="p5">Mary, "Çok üzgünüm," dedi.</p>

  <p class="p5">"Bu doğru değil mi?"</p>

  <p class="p5">"Hayır, pek de değil. Belki aptalız. Hayal gücümüz de pek yok. Ama kötü niyetli değiliz. Ben kendim, tutucu sayılabilirim. Belki görünüşte kendimi beğendiğimi de sanabilirsiniz. Fakat aslında içim insanca duygularla dolu. Şu anda da mutsuz olduğunuz için üzülüyorum. Bu bakımdan bir şeyler yapabilmeyi isterdim."</p>

  <p class="p5">"Şey... eğer öyleyse... çok iyisiniz."</p>

  <p class="p5">Bir sessizlik oldu.</p>

  <p class="p5">Sonra Mary usulca, "Siz daima Kay'e âşıktınız değil mi?" diye sordu.</p>

  <p class="p5">"Evet. Çok."</p>

  <p class="p5">"Ya Kay?"</p>

  <p class="p5">"Nevile ortaya çıkıncaya kadar onun da beni sevdiğini sanıyordum."</p>

  <p class="p5">Yine kısa bir sessizlik oldu.</p>

  <p class="p5">Mary, "Buradan gitmeniz daha doğru olmaz mı?" dedi.</p>

  <p class="p5">"Neden gideyim?"</p>

  <p class="p5">"Çünkü mutsuzluğunuz gitgide artacak."</p>

  <p class="p5">Latimer kadına bakarak güldü. "İyi bir insansınız siz. Yalnız küçük dünyanızın dışında dolaşan hayvanları pek tanımıyorsunuz. Pek yakında çok şey olabilir."</p>

  <p class="p5">Mary çabucak sordu. "Nasıl şeyler?"</p>

  <p class="p5">Genç adam gülümsedi. "Bekleyin. Görürsünüz."</p>

  <p class="p5">Audrey giyindikten sonra tam Martı Burnu'nun karşısındaki kayalıklarda oturan Thomas Royde'un yanına gitti. Adam, sakin sakin piposunu içiyordu yine.</p>

  <p class="p5">Audrey, Thomas'ın yanına oturdu. "Köşk ne kadar yakın gözüküyor."</p>

  <p class="p5">Thomas köşke bir göz attı. "Evet. Oraya kadar yüzerek gidebiliriz."</p>

  <p class="p5">"Akıntı başladı. Onun için bunu yapamazsın. Camilla'nın bir hizmetçisi vardı bir ara. Kız yüzmeye meraklıydı. Uygun zamanlarda karşıdan karşıya geçerdi. Ama bunu ancak sular ya alçal-dığı ya da kabardığı zaman yapabilirdi. Fakat akıntı başladı mı insanı denize doğru sürükler. Bir keresinde sözünü ettiğim kız da az kalsın boğuluyordu. Neyse ki telaşlanmadı. Doğu Burnu'nda bitkin halde kıyıya çıkmayı başardı."</p>

  <p class="p5">"Burasının tehlikeli olduğunu açıklayan bir levha koymaları gerekir."</p>

  <p class="p5">"Tehlikeli olan bu taraf değil. Akıntı karşıda. Orada kayaların altındaki kısım çok derin. Geçen yıl biri intihar etmek için kendisini çıplak tepeden aşağı attı. Ama uçurumdan çıkmış olan bir ağaca takıldı sonra. Kıyı koruma görevlileri onu kurtardılar."</p>

  <p class="p5">Thomas, "Zavallı," dedi. "Adamın onlara teşekkür etmediğinden eminim. Tam ölmeye hazırlandığın bir sırada seni kurtarmaları feci bir şey olmalı. Adam kendisini pek gülünç hissetmiştir."</p>

  <p class="p5">Audrey dalgın dalgın, "Belki şimdi ölmediğine seviniyor," diye mırıldandı. Sonra da o adamın nerede olduğunu, ne yaptığını düşündü.</p>

  <p class="p5">Thomas piposunu tüttürmeye devam etti. Başını hafifçe çevirdiği zaman Audrey'i görebiliyordu. Genç kadın yüzünde ciddi bir ifadeyle suların ötesine bakıyordu. Uzun kahverengi kirpiklerinin gölgesi yanaklarına düşüyordu. Kulakları ufacıktı.</p>

  <p class="p5">Thomas bir şeyi hatırladı. "Ah, sahi... Küpen bende. Dün gece kaybettiğin küpe."</p>

  <p class="p5">Audrey elini uzattı. "Aman buna çok sevindim. Küpeyi nerede buldun? Terasta mı?"</p>

  <p class="p5">"Hayır, merdivenin yakınındaydı bu. Herhalde yemeğe inerken düşürdün küpeni. Yemekte küpenin kulağında olmadığını fark etmiştim."</p>

  <p class="p5">"Bunu bulmana sevindim." Audrey küpeyi aldı.</p>

  <p class="p5">Thomas onun küçücük kulaklarına göre fazla iri ve ilkel bir şey bu, diye düşündü. Bugün taktığı küpeler de öyle. Sonra, "Denize girerken bile küpelerini çıkarmıyorsun," dedi. "Onları kaybetmekten korkmuyor musun?"</p>

  <p class="p5">"Ah, ucuz şeyler bunlar. Bunun yüzünden kupesiz gezmekten hoşlanmıyorum." Genç kadın sol kulağına dokunuyordu.</p>

  <p class="p5">Thomas hatırladı. "Ah, evet. Köpek kulağını ısırmıştı. Çocuktun o zaman."</p>

  <p class="p5">Audrey başını salladı.</p>

  <p class="p5">Thomas, "Kızım," dedi. "Yara izi belli bile olmuyor. Buna neden bu kadar önem veriyorsun?" Genç kadın büyük bir içtenlikle, "Ben kusura dayanamam," diye cevap verdi.</p>

  <p class="p5">Bu doğruydu. Audrey her şeyin kusursuz olmasını isterdi daima. Thomas birdenbire, "Sen Kay'den çok güzelsin," dedi.</p>

  <p class="p5">Genç kadın çabucak ona doğru döndü. "Ah, hayır Thomas. Kay... Kay gerçekten şahane."</p>

  <p class="p5">"Dış görünüşü öyle. Ama içi?"</p>

  <p class="p5">Audrey hafif bir alayla, "Ruhumun güzelliğinden mi söz ediyorsun?" diye sordu.</p>

  <p class="p5">Thomas piposunu kayaya vurarak külleri boşalttı. "Hayır... Ben galiba senin kemik yapından söz ediyorum."</p>

  <p class="p5">Audrey bir kahkaha attı.</p>

  <p class="p5">Adam piposuna yeniden tütün doldurdu. Bir süre sessizce oturdular. Thomas usulca genç kadını süzüyordu.</p>

  <p class="p5">Sonra yavaşça "Ne var, Audrey?" dedi.</p>

  <p class="p5">"Ne mi var?"</p>

  <p class="p5">"Bir derdin olduğu belli..."</p>

  <p class="p5">"Hayır, hayır. Hiçbir derdim yok."</p>

  <p class="p5">"Hayır, var. Bunu bana anlatmaz mısın?"</p>

  <p class="p5">"Anlatılacak bir şey yok ki."</p>

  <p class="p5">"Belki benimki aptallık... Yalnız düşündüklerimi söylemem gerekiyor." Thomas bir an durdu. "Audrey... unutamaz mısın? Geçmişi geride bırakamaz mısın?"</p>

  <p class="p5">Audrey küçük elleriyle kayayı sıkıca kavradı. "Anlamıyorsun... Anlayamazsın..."</p>

  <p class="p5">"Anlıyorum, Audrey'ciğim. Ben her şeyi biliyorum."</p>

  <p class="p5">Genç kadın adama döndü. Ufak yüzünde kuşku vardı.</p>

  <p class="p5">Thomas ekledi. "Neler çektiğini biliyorum. Bütün bunların senin için ne anlama geldiğini de." Audrey bembeyaz kesildi. "Anlıyorum... Bunu kimsenin bilmediğini sanıyordum."</p>

  <p class="p5">"Ben biliyorum işte. Bundan söz edecek değilim. Fakat sana sadece şunu anlatmaya çalışıyorum. Her şey sona erdi artık."</p>

  <p class="p5">Audrey alçak sesle, "Bazı şeyler sona ermez..." dedi.</p>

  <p class="p5">"Buraya bak, Audrey. Bazı şeyleri hatırlamanın, kurmanın hiçbir yararı olmaz. Cehennem azabı çektiğini kabul ediyorum. Ama bir şeyi durmadan düşünmek de kötüdür. Geçmişe değil, geleceğe bak. Daha gençsin. Daha önünde uzun bir hayat var. Yarını düşün, dünü değil." Audrey iri gözleriyle adama baktı. Yüzünden ne düşündüğünü anlamak kabil değildi. "Ya bunu yapamıyorsan?"</p>

  <p class="p5">"Yapman gerekir."</p>

  <p class="p5">Genç kadın usulca, "Senin anlamadığını sanıyordum..." dedi. "Galiba... ben bazı konularda normal sayılmam."</p>

  <p class="p5">Adam sert sert onun sözünü kesti. "Saçmalama! Sen..."</p>

  <p class="p5">"Evet? Ben?"</p>

  <p class="p5">"Genç kızlığını düşünüyordum. Nevile'le evlenmeden önceki halini. Onunla neden evlendin?" Audrey gülümsedi. "Ona âşık olduğum için..."</p>

  <p class="p5">"Evet, evet, bunu biliyorum. Ama ona neden âşık oldun? Ne-vile'in nesi seni çekti?"</p>

  <p class="p5">Genç kadın olaya artık ölmüş olan genç bir kızın gözüyle bakmaya çalışıyordu sanki. Gözlerini kısmıştı. "Kesin bir kişiliği olduğu için sanırım. Benimle taban tabana zıttı o. Ben kendimi bir gölge, bir hayal gibi görürdüm. Gerçek olmayan bir şey gibi. Nevile gerçekten vardı. Çok mutluydu ve kendine güveniyordu. Ben öyle değildim." Gülümseyerek ekledi. "Çok da yakışıklıydı."</p>

  <p class="p5">Thomas acı acı, "Evet," diye homurdandı. "İdeal İngiliz erkeği tipi. Sporcu, alçak gönüllü, yakışıklı, centilmen... O arada da her istediğini elde eden bir adam."</p>

  <p class="p5">Audrey doğrularak ona hayretle baktı. "Ondan nefret ediyorsun... Ondan çok nefret ediyorsun. Öyle değil mi?"</p>

  <p class="p5">Thomas bakışlarını genç kadından kaçırdı. "Nevile'den nefret etseydim... bu pek şaşılacak bir şey mi sayılırdı? Bende olmayan her şey var onda. Spor yapıyor, yüzüyor, dans ediyor. Tatlı tatlı konuşuyor. Bense kalabalıkta dilini yutan, sakat kollu, kaba saba bir adamım. O zeki ve başarılı. Bense iç sıkıcı bir yaratığım. Ve Nevile yaşantım boyunca sevdiğim tek kızla da evlendi."</p>

  <p class="p5">Audrey hafifçe bir şey söyledi.</p>

  <p class="p5">Thomas öfkeyle bağırdı. "Bunu biliyordun değil mi? Sen on beş yaşındayken sana âşık olduğumun farkındaydın. Hâlâ da âşık olduğumu..."</p>

  <p class="p5">Audrey onu susturdu. "Sus. Şimdi olmaz."</p>

  <p class="p5">"Ne demek şimdi olmaz?"</p>

  <p class="p5">Genç kadın ayağa kalktı. Sakin ve düşünceli bir sesle, "Çünkü... ben... artık çok değiştim." "Nasıl değiştin?" Thomas ayağa fırlayarak kadının karşısına dikildi.</p>

  <p class="p5">Audrey çabucak, adeta nefes nefese, "Eğer bunu bilmiyorsan," dedi. "Sana anlatamam... Ben de her zaman emin değilim. Sadece..." Birdenbire dönerek otele doğru yürümeye başladı. Kayaların yanından sapar sapmaz Nevile'le karşılaştı. Genç adam yüzü koyun uzanmış, kayaların arasındaki bir su birikintisine bakıyordu. Başını kaldırarak gülümsedi.</p>

  <p class="p5">"Merhaba, Audrey."</p>

  <p class="p5">"Merhaba, Nevile."</p>

  <p class="p5">"Bir yengeci seyrediyordum. Küçücük çevik bir yaratık o. Bak şurada."</p>

  <p class="p5">Audrey yere diz çökerek Nevile'in işaret ettiği tarafa baktı.</p>

  <p class="p5">"Görüyor musun?"</p>

  <p class="p5">"Evet."</p>

  <p class="p5">"Bir sigara içer misin?"</p>

  <p class="p5">Audrey, Nevile'in uzattığı tabakadan bir sigara aldı. Genç adam bunu yaktı. Kadın onun yüzüne bakmıyordu.</p>

  <p class="p5">Nevile sinirli sinirli, "Şey, Audrey," dedi.</p>

  <p class="p5">"Evet."</p>

  <p class="p5">"Her şey düzeldi değil mi? Yani aramızda demek istiyorum."</p>

  <p class="p5">"Evet, evet, tabii."</p>

  <p class="p5">"Yani... dostuz artık?"</p>

  <p class="p5">"Ah, evet... evet, tabii."</p>

  <p class="p5">"Dost olmamızı o kadar istiyorum ki." Nevile endişeyle Aud-rey'e bakıyordu.</p>

  <p class="p5">Genç kadın gülümsemeye çalıştı.</p>

  <p class="p5">Nevile, "Hava pek güzel değil mi?" diye mırıldandı. "Biz de güzel bir gün geçirdik..."</p>

  <p class="p5">"Ah, evet... evet."</p>

  <p class="p5">"Eylülde olmamıza rağmen hava bayağı sıcak."</p>

  <p class="p5">Bir an sessizlik oldu.</p>

  <p class="p5">"Audrey..."</p>

  <p class="p5">Genç kadın ayağa kalktı. "Karın seni çağırıyor."</p>

  <p class="p5">"Kim? Ha, Kay mi?"</p>

  <p class="p5">"Karın, dedim."</p>

  <p class="p5">Nevile ayağa kalkarak gözlerini Audrey'e dikti. "Benim karım sensin, Audrey," diye fısıldadı. Genç kadın başını çevirdi.</p>

  <p class="p5">Nevile, kumların üzerinde Kay'e doğru koşmaya başladı.</p>

  <p class="p5">Köşke döndükleri zaman Hurstall hole çıkarak hemen Mary'nin yanına gitti. "Lady Tressilian'ın yanına gider misiniz, efendim? Kendisi çok üzgün. Hemen sizi görmek istiyor."</p>

  <p class="p5">Mary telaşla merdivenden çıktı. Lady Tressilian'ın rengi uçmuştu. Yaşlı kadının çok sarsılmış olduğu anlaşılıyordu.</p>

  <p class="p5">"Mary'ciğim, iyi ki geldin. Çok üzgünüm. Zavallı Bay Treves ölmüş."</p>

  <p class="p5">"Ölmüş mü?"</p>

  <p class="p5">"Evet. Ne feci değil mi? Birdenbire olmuş bu. Zavallı dün gece soyunmamış bile. Otele döner dönmez kalp krizi geçirmiş sanırım."</p>

  <p class="p5">"Ah, çok üzüldüm."</p>

  <p class="p5">"Tabii onun sağlığının bozuk olduğunu biliyordum. Kalbi bozuktu. O buradayken kendisini sarsacak, kalbini yoracak bir şey olmadı değil mi? Yemeklerin ağır olmadığını da umarım." "Hayır, değildi. Onu sarsacak bir şey olduğunu da sanmıyorum. Bay Treves'in neşesi yerindeydi."</p>

  <p class="p5">"Gerçekten çok üzüldüm. Mary, Balmoral Oteli'ne giderek, oranın sahibi Bayan Rogers'le konuşur musun? Kadına yapabileceğimiz bir şey olup olmadığını sor. Sonra cenaze töreni sorunu var... "</p>

  <p class="p5">Mary kesin bir tavırla, "Camilla'cığım," dedi. "Endişelenme. Bu olay seni çok sarsmış." "Gerçekten öyle."</p>

  <p class="p5">"Ben hemen Balmoral Oteli'ne giderim. Dönüşte de sana bilgi veririm."</p>

  <p class="p5">"Teşekkür ederim, hayatım. Hem anlayışlı, hem becerikli bir insansın."</p>

  <p class="p5">"Sen şimdi dinlenmeye çalış lütfen. Böyle bir şok senin için iyi bir şey değil."</p>

  <p class="p5">Mary Aidin aşağıya indi. Salona girer girmez de bağırdı, "İhtiyar Bay Treves ölmüş! Dün gece otele döndükten sonra ölmüş."</p>

  <p class="p5">Nevile, "Zavallı ihtiyarcık," diye haykırdı. "Neden ölmüş?"</p>

  <p class="p5">"Kalpten sanırım. Otele döner dönmez olan olmuş."</p>

  <p class="p5">Thomas düşünceli bir tavırla mırıldandı. "Acaba merdivenlerin yüzünden mi oldu bu?" "Merdivenlerin yüzünden mi?" Mary adama merakla baktı.</p>

  <p class="p5">"Evet. Latimer'le biz onu otele bıraktığımız zaman Bay Treves, ağır ağır merdivenlerden çıkmaya başladı. Ona acele etmemesini de söyledik."</p>

  <p class="p5">Mary, "Ah," dedi. "Onunki de delilik. Neden asansöre binmedi?"</p>

  <p class="p5">"Asansör bozulmuş."</p>

  <p class="p5">"Ah, anlıyorum. Ne aksilik. Zavallı ihtiyarcık." Mary bir an durdu sonra da ekledi. "Şimdi otele gideceğim. Camilla yapabileceğimiz bir şey olup olmadığını anlamak istiyor."</p>

  <p class="p5">Thomas, "Ben de seninle geleyim," dedi.</p>

  <p class="p5">Kısa bir süre sonra Mary'le Thomas, otelin sahibi Bayan Rogers ve Dr. Lazenby'le konuşuyorlardı.</p>

  <p class="p5">Doktor, "Bay Treves dün akşam sizde yemekteydi değil mi?" diye sordu. "Hali nasıldı?"</p>

  <p class="p5">"Çok neşeliydi?"</p>

  <p class="p5">Dr. Lazenby başını salladı. "Anlıyorum. Kalp hastalıklarının en kötü tarafı da budur. Ölüm birdenbire gelir. Bay Treves'in yu-kardaki ilaçlarına baktım. Onlardan sağlığının çok bozuk olduğu anlaşılıyor."</p>

  <p class="p5">Bayan Rogers, "Ama o kendisine çok itina ediyordu," dedi. "Biz de ona elimizden geldiği kadar bakmaya çalışıyorduk."</p>

  <p class="p5">Doktor başını salladı. "Bundan eminim, Bayan Rogers. Fakat belki de Bay Treves gece kendisini biraz yordu."</p>

  <p class="p5">Mary, "Herhalde merdivenden çıkmak neden oldu buna," diye mırıldandı.</p>

  <p class="p5">"Evet, merdivenden çıkmak krize yol açabilirdi. Hele üçüncü kata kadar çıkmışsa... Ama Bay Treves herhalde böyle bir şeye kalkışmazdı."</p>

  <p class="p5">Bayan Rogers, "Tabii," diye bağırdı. "O her zaman asansöre binerdi daima. Bu bakımdan çok dikkatliydi."</p>

  <p class="p5">Mary, "Fakat," dedi. "Dün gece asansör bozuk olduğu için..."</p>

  <p class="p5">Otelci kadın ona hayretle baktı. "Ama asansör dün gece bozuk değildi ki, Miss Aidin."</p>

  <p class="p5">Thomas öksürdü. "Affedersiniz... Dün gece ben Bay Tre-ves'le buraya geldim. Asansörün kapısına bunun bozuk olduğunu belirten bir levha asılmıştı."</p>

  <p class="p5">Bayan Rogers şaşaladı. "İşte bu çok garip. Asansörün bozuk olmadığından eminim. On sekiz aydır gayet güzel çalışıyor."</p>

  <p class="p5">Doktor, "Belki asansörcü nöbetten çıkarken o levhayı astı," dedi.</p>

  <p class="p5">"Bizimki otomatik asansör, doktor. Asansörcüye gerek yok."</p>

  <p class="p5">"Ah, doğru ya. Unuttum."</p>

  <p class="p5">Mary'le Thomas ağır ağır Martı Burnu'na dönerlerken çok düşünceliydiler.</p>

  <p class="p5">Kadın, "O hevhayı gördüğünden emin misin?" dedi.</p>

  <p class="p5">"Onu hem Latimer gördü, hem de ben."</p>

  <p class="p5">Mary bağırdı. "Ne acayip bir olay!"</p>

  <p class="p5">Eylülün on ikisi olmuştu...</p>

  <p class="p5">Mary, "Neyse," diye mırıldandı. "İki gün kaldı artık." Sonra kı-zararak dudağını ısırdı.</p>

  <p class="p5">Thomas düşünceli bakışlarla kadını süzdü. "Demek duyguların böyle?"</p>

  <p class="p5">Mary, "Nem var bimiyorum," dedi. "Hayatım boyunca hiçbir zaman bir misafirliğin sona ermesini böyle endişeyle beklemedim. Oysa Nevile'in buraya gelmesi her zaman pek hoşuma giderdi. Audrey'in gelmesi de öyle."</p>

  <p class="p5">Thomas başını salladı.</p>

  <p class="p5">Mary sözlerini sürdürdü. "Ama bu sefer bana dinamitlerin üzerinde oturuyormuşum gibi geliyor. Bunlar her an patlayabilirler. İşte o yüzden, 'Sadece iki gün kaldı,' diye düşündüm. Audrey, çarşamba günü gidecek. Kay'le Nevile de perşembeye."</p>

  <p class="p5">Thomas, "Ben de cuma günü gideceğim," diye hatırlattı.</p>

  <p class="p5">"Ah, senin gidişini beklediğim yok. Sen bana güç verdin. Bilmiyorum sen olmasaydın ne yapardım?"</p>

  <p class="p5">"Tampon görevi mi yaptım?"</p>

  <p class="p5">"Tamponluktan daha fazla yararın oldu. Çok anlayışlı ve... sakinsin."</p>

  <p class="p5">Bu sözler Thomas'ın hoşuna gitmişti. Fakat adam biraz da utanmıştı.</p>

  <p class="p5">Mary düşünceli bir tavırla mırıldandı. "Sinirlerimizin neden o kadar gerildiğini de anlayamıyorum. Neticede bir... kavga filan çıksaydı, bu sadece hepimizi sıkardı. Ama işte o kadar."</p>

  <p class="p5">"Fakat senin endişen bu yüzden değildi."</p>

  <p class="p5">"Doğru. Ben gerçekten çok endişeliydim. Hizmetçiler de havadaki gerginliği seziyorlar. Ahçının yamağı bu sabah hüngür hüngür ağlamaya başlayarak buradan ayrılacağını söyledi. Üstelik ortada bir neden de yoktu. Ahçının sinirleri iyice gerildi. Hurstall telaşlı. Daima bir... inek kadar sakin olan Barrett'in bile sinirleri bozuldu. Bütün bunların nedeni Nevile'in o gülünç fikri. Eski ve yeni karılarının dost olmalarını sağlamak ve böylece vicdan azabından kurtulmak isteği." Thomas mırıldandı. "Korkarım isteği olmadı..."</p>

  <p class="p5">"Evet... Kay... neredeyse kendisini kaybedecek. Aslında ona hak vermiyor da değilim,</p>

  <p class="p5">Thomas." Mary bir an durdu. "Dün gece Audrey merdivenden çıkarken Nevile onun arkasından nasıl baktı, bunu fark ettin mi? Nevile hâlâ Audrey'e âşık, Thomas. Onunki acı bir hataydı." Thomas, sert bir sesle, "Her şeyi önceden düşünseydi," dedi.</p>

  <p class="p5">"Biliyorum. İnsan öyle diyor ama bu durumu değiştirmiyor. Acı bir olay bu. Nevile'e acıyorum." Thomas, "Nevile gibiler..." diye başladı, sonra da durakladı.</p>

  <p class="p5">"Evet?"</p>

  <p class="p5">"Nevile gibiler istedikleri her şeyi elde edebileceklerini, olayların keyiflerine göre gelişeceğini düşünürler. Nevile'in Audrey olayına kadar hayatı boyunca herhangi bir engelle karşılaştığını sanmıyorum. Ancak artık istediği olmayacak. Audrey'i elde edemeyecek. Ona erişemeyecek. Artık bu konuda etrafı velveleye vermesinin bir yararı da yok. Her şeyi olduğu gibi kabul etmek zorunda."</p>

  <p class="p5">"Haklısın sanırım. Fakat çok haşinsin. Audrey Nevile'le evlendiği zaman ona çok âşıktı. Birbirleriyle çok da iyi geçinirlerdi."</p>

  <p class="p5">"Ama Audrey, Nevile'i artık sevmiyor."</p>

  <p class="p5">Mary usulca, "Acaba?" diye mırıldandı.</p>

  <p class="p5">Thomas sözlerini sürdürdü. "Sana bir şey daha söyliyeyim. Nevile, Kay'e dikkat etse iyi olur. O tehlikeli bir kadın. Gerçekten tehlikeli. Öfkelendiği takdirde gözü hiçbir şeyi görmeyecek." "Tanrım..." Mary içini çekti. "Neyse... İki gün kaldı... Bu sinir bozukluğunun bir nedeni de hava... Sıcaklık anormal."</p>

  <p class="p5">O sırada Nevile evden çıkarak onların yanına gelmişti. Gökyüzüne bir göz atarak, "Havayı mı suçluyorsun?" diye sordu. "Gerçekten de inanılacak gibi değil. Bugün her zamankinden sıcak. Rüzgâr da yok. Nedense bu insanın sinirlerini etkiliyor. Fakat çok geçmeden yağmur yağacağını sanıyorum."</p>

  <p class="p5">Onların yanından ağır ağır uzaklaşan Thomas, evin köşesini dönerek gözden kayboldu.</p>

  <p class="p5">Nevile, "Suratsız Thomas gitti," dedi. "Benimle ahbaplık etmekten hoşlandığını kimse söyleyemez."</p>

  <p class="p5">Mary, "İyi bir insan o," diye cevap verdi.</p>

  <p class="p5">"Ben seninle aynı fikirde değilim. Thomas, peşin yargıları olan, dar kafalı bir adam."</p>

  <p class="p5">"O daima Audrey'le evlenmeyi istemişti sanırım. Sonra sen ortaya çıktın ve kızı onun elinden aldın."</p>

  <p class="p5">"Thomas, Audrey'e evlenme teklif etmeye karar verinceye kadar aradan yıllar geçerdi. Zavallı kız o karar verinceye adar sabırla bekleyecek miydi?"</p>

  <p class="p5">Mary inadına, "Belki artık her şey yoluna girer," dedi.</p>

  <p class="p5">Nevile ona bakarak kaşlarını kaldırdı. "Gerçek aşk ödüllendirilecek, öyle mi? Audrey o soğuk adamla mı evlenecek? Thomas ona hiç layık değil. Hayır, Audrey kasvetli Thomas'la evlenemez."</p>

  <p class="p5">"Belli olmaz... "</p>

  <p class="p5">Nevile birdenbire, "Tanrım," diye atıldı. "Ne büyük bir aptallık ettim ben!"</p>

  <p class="p5">Mary eve girerken endişeliydi. Yine, "Neyse... İki gün kaldı," diye tekrarladı.</p>

  <p class="p5">Nevile huzursuzca bahçede dolaşmaya başladı.</p>

  <p class="p5">Audrey bahçenin dibindeki alçak duvara oturmuş suları seyrediyordu. Nevile'in kendisine yaklaştığını görünce hemen ayağa kalktı.</p>

  <p class="p5">"Ben de eve dönecektim. Çay zamanı oldu sanırım." Nevile'e bakmadan telaşla, çabuk çabuk konuşmuştu.</p>

  <p class="p5">Nevile hiçbir şey söylemeden genç kadının yanında yürümeye başladı. Ama terasa eriştikleri zaman, "Seninle konuşabilir miyim, Audrey?" dedi.</p>

  <p class="p5">Genç kadın hemen, "Konuşmaman daha doğru olur," diye cevap verdi.</p>

  <p class="p5">"O halde ne söyleyeceğimi biliyorsun!"</p>

  <p class="p5">Audrey sesini çıkarmadı.</p>

  <p class="p5">"Audrey, ne dersin? Geriye dönemez miyiz? Olanları unutamaz mıyız?"</p>

  <p class="p5">"Kay'i de mi unutacağız?"</p>

  <p class="p5">Nevile, "Kay makul davranacaktır," dedi.</p>

  <p class="p5">"Ne demek makul?"</p>

  <p class="p5">"Kay'e giderek gerçeği söyleyeceğim. Gerçekten sevdiğim tek kadının sen olduğunu açıklayacağım."</p>

  <p class="p5">"Kay'le evlendiğin zaman onu seviyordun."</p>

  <p class="p5">"Kay'le yaptığım evlilik dünyanın en büyük hatasıydı..." Nevile, durakladı. Kay salondan terasa çıkmıştı.</p>

  <p class="p5">Genç kadın onlara doğru geldi. Kay'in bakışlarındaki müthiş öfke Nevile'in bile biraz irkilmesine neden oldu. Genç kadın, "Bu dokunaklı sahneye son verdiğim-için özür dilerim," diye homurdandı. "Ama artık bunun zamanı gelmişti."</p>

  <p class="p5">Audrey uzaklaştı. "Sizi yalnız bırakayım..." Sesi ve yüzü ifadesizdi.</p>

  <p class="p5">Kay, "Doğru ya," dedi. "Yapacağını yaptın nasıl olsa. Öyle değil mi? Seninle daha sonra hesaplaşacağım. Şimdi Nevile'e dersini vermek niyetindeyim."</p>

  <p class="p5">"Buraya bak, Kay. Audrey'in hiçbir suçu yok. İstiyorsan beni suçlayabilirsin..."</p>

  <p class="p5">"İstiyorum!" Kay ateş saçan gözlerle Nevile'e baktı. "Sen nasıl bir erkeksin?"</p>

  <p class="p5">Nevile, acı acı, "İyi bir erkek değilim," dedi.</p>

  <p class="p5">"Karını bıraktın. Benim peşimden koştun. Karının seni boşamasını sağladın. Bir an bana bayılıyordun, hemen sonra benden bıktın. Şimdi de o irin suratlı, kalleş yaratığa dönmek istiyorsun... "</p>

  <p class="p5">"Kay! Sus!"</p>

  <p class="p5">"E, ne bekliyordun?"</p>

  <p class="p5">Nevile bembeyaz kesilmişti. "Ben gerçekten kötü bir insanım. Bana istediğini de söyleyebilirsin. Ama artık hiçbir şeyin yararı yok, Kay. Bu evliliği sürdüremeyeceğim. Ben... aslında daima Audrey'i sevdim sanırım. Sana olan aşkım sadece bir... bir çılgınlıktı. Ama, yavrum, biz bir arada yaşayabilecek insanlar değiliz. Sonunda seni mutsuz edecektim zaten. Bana inan, Kay. Çok geç kalmadan ayrılmamız daha iyi olur. Dostça ayrılmaya çalışalım. Cömertçe davran, Kay."</p>

  <p class="p5">Kay inanılmayacak kadar sakin bir sesle, "Teklifin nedir?" dedi.</p>

  <p class="p5">Nevile ona bakmıyordu. Fakat çene kasları inatla gerilmişti. "Boşanabiliriz. Seni terk ettiğim için boşanma davası açabilirsin."</p>

  <p class="p5">"Hemen olmaz. Bir süre beklemen gerekiyor."</p>

  <p class="p5">Nevile, "Beklerim," diye mırıldandı.</p>

  <p class="p5">"Ve üç yıl kadar sonra tatlı Audrey'e yeniden evlenmenizi teklif edeceksin öyle mi?"</p>

  <p class="p5">"Eğer beni kabul ederse..."</p>

  <p class="p5">Kay kinle, "Tabii kabul eder!" diye homurdandı. "Ya ben ne olacağım?"</p>

  <p class="p5">"Sen bağımsızlığına kavuşur ve sonra benden çok daha iyi bir adamla evlenirsin. Tabii senin para sıkıntısı çekmemeni..."</p>

  <p class="p5">"Rüşvet ha?" Kay kendisini kaybederken sesi de iyice yükseldi. "Beni dinle, Nevile! Bana bunu yapamazsın! Seni boşamaya-cağım. Seninle, sana âşık olduğum için evlendim. Benden ne zaman soğumaya başladığını biliyorum. Peşinden Estoril'e kadar geldiğimi açıkladığım zaman oldu bu. Birleşmemize kaderin neden olduğuna inanmayı istiyordun. Bu işi benim planladığımı öğrenince gururun kırıldı. Ama ben yaptığımdan utanmıyorum.</p>

  <p class="p5">Bana âşık oldun. Benimle evlendin. Seni tekrar pençesine düşüren o sinsi yaratığa dönmene göz yumacak değilim. O başından beri bunu planlıyordu ama istediği olmayacak! Seni öldürmeyi tercih ederim. İkinizi de! Ben..."</p>

  <p class="p5">Nevile bir adım atarak Kay'in kolunu tuttu. "Sus artık. Allah aşkına. Burada böyle rezalet çıkaramazsın."</p>

  <p class="p5">"Öyle mi? Bak görürsün... "</p>

  <p class="p5">Hurstall terasa çıktı.Yüzü ifadesizdi. "Çay hazır."</p>

  <p class="p5">Kay'le Nevile salonun camlı kapılarına doğru yürüdüler.</p>

  <p class="p5">Hurstall onların içeri girmeleri için yana çekildi.</p>

  <p class="p5">Gökyüzü bulutlanmaya başlamıştı...</p>

  <p class="p5">Yağmur yediye çeyrek kala yağmaya başladı. Nevile yatak odasının perceresinden seyretti bunu. Kay'le bir daha konuşma-mıştı. Çaydan sonra karıkoca birbirlerine hiç yaklaşmamışlardı. Akşam yemeği de pek sıkıntılı geçti. Nevile dalgın dalgın düşünüyordu. Kay haddinden fazla makyaj yapmıştı. Audrey donmuş bir hayalete benziyordu. Mary değişik konular açmaya çalıştı. Thomas bu konuda kendisine yardımcı olmadığı için de öfkelendi.</p>

  <p class="p5">HurstalPın sinirleri gerilmişti. Servis yaparken elleri titriyordu.</p>

  <p class="p5">Yemek sona ererken Nevile haddinden fazla bir kayıtsızlıkla, "Yemekten sonra Doğu Burnu'na gidip Latimer'i bulacağım," dedi. "Onunla biraz bilardo oynarız belki."</p>

  <p class="p5">Mary, "Anahtarı al," diye cevap verdi. "Gecikebilirsin."</p>

  <p class="p5">"Teşekkür ederim. Alırım."</p>

  <p class="p5">Kahvelerini içmek için salona geçtiler.</p>

  <p class="p5">Sofrada esnemeye başlamış olan Kay, "Ben gidip yatayım," diye mırıldandı. "Başım ağrıyor." Çabucak odadan çıktı. Nevile sessizce koltukta oturuyordu. Audrey'e de bakmıyordu. Onda üzgün bir çocuk hali vardı. Mary istememesine rağmen ona acıdı.</p>

  <p class="p5">Nevile sonunda kendisini toplayarak, "Artık gideyim," dedi.</p>

  <p class="p5">"Arabayı mı alacaksın?"</p>

  <p class="p5">"Yok canım. Yürüyerek rıhtıma inerim. Oradan da vapurla karşıya geçerim. Yürümek hoşuma gidecek."</p>

  <p class="p5">"Yağmur yağıyor ama..."</p>

  <p class="p5">"Biliyorum. Yağmurluğumu giyeceğim." Kapıya doğru gitti. "İyi geceler."</p>

  <p class="p5">Holde Hurstall, Nevile'e yaklaştı. "Lady Tressilian'ın yanına çıkar mısınız, efendim? Sizi görmek istiyor."</p>

  <p class="p5">Nevile, saate bir göz attı. On olmuştu. Omzunu silkerek yukarı çıktı.</p>

  <p class="p5">Lady Tressilian yatmaya hazırdı. Odadaki bütün ışıklar söndürülmüştü. Sadece yaşlı kadının başucundaki yanıyordu. Nevi-le'i şöyle bir süzdü. Korkutucu bir bakıştı bu. "Seninle konuşmak istiyorum, Nevile."</p>

  <p class="p5">Genç adam istememesine rağmen hafifçe güldü. "Peki, Müdür Bey."</p>

  <p class="p5">Ama Lady Tressilian gülmedi. "Evimde yapılmasına izin vermeyeceğim bazı şeyler var, Nevile. Kimsenin özel konuşmasına kulak misafiri olmak istemem. Ama sen ve karın tam perceremin altında birbirinize avaz avaz bağırdınız. O yüzden de ister istemez söylediklerinizi duydum. Kay'i boşamak ve sonra da tekrar Audrey'le evlenmek niyetinde olduğun anlaşılıyor. Fakat bunu yapamazsın Nevile. Bir daha bu konunun açılmasını bile istemiyorum."</p>

  <p class="p5">Nevile öfkelenmemek için kendisini tutuyordu. "O kavga için özür dilerim. Ama geri kalanı sadece beni ilgilendirir."</p>

  <p class="p5">"Hayır. Sen Audrey'le beraber olabilmek için evimden yararlandın. Veya Audrey öyle yaptı..." "Öyle bir şey yapmış değil. Audrey..."</p>

  <p class="p5">Lady Tressilian elini kaldırarak genç adamı susturdu. "Her neyse... Planladığın şeyi yapamazsın, Nevile. Kay senin karın. Onun bazı hakları var. Onları Kay'in elinden alamazsın.</p>

  <p class="p5">Bu konuda tamamıyla Kay'in tarafını tutuyorum. İsteyip dileyip onunla evlendin. Bundan sonra da bu evliliği sürdüreceksin. Kay'e karşı bazı görevlerin var. Sana açık açık söylüyorum..." Nevile yatağa doğru bir adım attı. "Bunun seninle bir ilişkisi yok!" Sesi yükselmişti.</p>

  <p class="p5">Lady Tressilian onun itirazlarına aldırmayarak sözlerini sürdürdü. "Bundan başka Audrey yarın bu evden gidecek... "</p>

  <p class="p5">"Bunu yapamazsın! Buna izin veremem..."</p>

  <p class="p5">"Bana bağırma, Nevile!"</p>

  <p class="p5">Koridorda bir kapı kapandı...</p>

  <p class="p5">Patlak gözlü bir kadın olan orta hizmetçisi Alice o sabah endişeyle ahçıya gitti. "Ah, Bayan Spicer, ne yapacağımı bilmiyorum."</p>

  <p class="p5">"Ne var, Alice?"</p>

  <p class="p5">"Miss Barrett... Bir saat önce ona çay götürdüm. Mışıl mışıl uyuyordu. Uyanmadı da. Ben de onu uyandırmayı istemedim. Ama beş dakika önce tekrar onun odasına gittim. Aşağıya inip Lady Tressilian'ın çayını almamıştı. Oysa çay hazırdı. Miss Barrett hâlâ uyuyor... Onu uyandırmak da imkânsız."</p>

  <p class="p5">"Miss Barrett'i iyice sarstın mı?"</p>

  <p class="p5">"Evet, Bayan Spicer. Çok sarstım. Fakat orada öyle kalıp gibi yatıyor. Rengi de korkunç." "Tanrım! Ölmüş olmasın?"</p>

  <p class="p5">"Ah hayır, Bayan Spicer nefes alıyor. Ama acayip bir şekilde. Galiba hasta o."</p>

  <p class="p5">"Gidip bir de ben bakayım. Lady Tressilian'ın çayını sen götür. Taze çay yap bari. Hanımefendi de çaya ne olduğunu düşünüyor herhalde."</p>

  <p class="p5">Bayan Spicer ikinci kata çıkarken, Alice de çay yaptı.</p>

  <p class="p5">Sonra elinde tepsi koridordan geçerek Lady Tressilian'ın kapısına vurdu. Fakat bir cevap alamadı. Kapıya vurdu tekrar. Sonra da içeri girdi.</p>

  <p class="p5">Müthiş bir şangırtı koptu. Bunu çılgınca çığlıklar izledi. Alice, deli gibi fırlayarak aşağıya koştu. Hurstall holde yemek salonuna doğru gidiyordu.</p>

  <p class="p5">Alice, "Ah, Bay Hurstall!" diye haykırdı. "Eve hırsız girmiş! . Lady Tressilian'ı öldürmüşler! Kafasında koskocaman bir delik var. Etraf kan içinde."</p>

  <p class="p5">&nbsp;</p>
</body>
</html>
