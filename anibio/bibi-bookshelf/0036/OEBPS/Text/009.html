<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>19 Nisan</title>
</head>

<body>
  <h2 class="h21">19 Nisan</h2>

  <p class="p5">Güneş, Nevile Strange'in Hindgead'deki evini altın ışıklarıyla sarmıştı.</p>

  <p class="p5">Nisan ayında olmalarına rağmen hava pek sıcaktı bugün...</p>

  <p class="p5">Nevile Strange merdivenden iniyordu. Beyaz flanel pantolon giymiş, kolunun altına dört raket sıkıştırmıştı. İngiliz erkeklerinin arasından hiçbir şeye ihtiyacı olmayan en şanslı insanın seçilmesi gerekseydi herhalde birinciliği Neviie Strange alırdı. İngilizlerin çok iyi tanıdığı birinci sınıf bir tenis oyuncusu ve sportmendi o. Wimbledon'daki finallere hiçbir zaman erişememişti ama birkaç defa yarı finallerde oynamıştı. Tenis şampiyonu olamamasının nedeni belki de diğer spor alanlarında da çok başarı göstermesiydi. Usta bir golfçü, şahane bir yüzücüydü. Alpler'e birkaç defa tırmanmıştı. Otuz üç yaşındaydı. Sağlığı fevkaladeydi. Yakışıklıydı. Bol parası ve yakınlarda evlendiği çok güzel bir karısı vardı. Görünüşte de dertsiz, kedersiz bir insana benziyordu.</p>

  <p class="p5">Fakat bu güzel sabahta Neviie Strange merdivenden aşağıya inerken sanki bir gölge de onu izliyordu. Belki genç adamdan başkasının göremediği bir gölgeydi bu. Fakat Neviie Strange bu durumun farkındaydı. O yüzden de suratında endişeli ve kararsızca bir ifade belirmişti.</p>

  <p class="p5">Genç adam, holü geçti. Sanki sırtından bir yükü kesinlikle atıyormuş gibi omuzlarını dikleştirdi. Oturma odasında ilerleyerek camlı verandaya çıktı. Karısı Kay yastıkların arasına yerleşmiş, portakal suyu içiyordu.</p>

  <p class="p5">Kay Strange yirmi üç yaşında, inanılmayacak kadar güzel bir kadındı. İnce ama biçimli bir vücudu, koyu kızıl saçları, fazla makyaj yapmasını gerektirmeyen kusursuz bir teni vardı. Kızıl saçlılarda pek görülmeyen koyu renk gözleri ve kaşları gerçekten insanı sarhoş edecek gibiydi. Neviie Strange, neşeyle, "Merhaba," dedi. "Kahvaltıda ne var, güzelim?"</p>

  <p class="p5">Kay, "Senin için iğrenç bir şekilde kanlı olan böbrekler var," diye cevap verdi. "Mantarlar... Domuz sucukları..."</p>

  <p class="p5">Neviie, "İyi," diyerek tabağına sözü geçen yiyeceklerden aldı. Fincanına kahve doldurdu.</p>

  <p class="p5">Karı koca birkaç dakika dostça bir sessizlik içinde oturdular.</p>

  <p class="p5">Sonra Kay, tırnakları kırmızıya boyalı çıplak ayaklarını oynattı. "Ah... Güneş ne hoş, değil mi? Neyse, İngiltere'nin sandığım kadar kötü bir yer olmadığını anlıyorum."</p>

  <p class="p5">Karı koca kısa bir süre önce Fransa'nın güneyinden gelmişlerdi.</p>

  <p class="p5">Başlıklara baktıktan sonra gazetenin spor sayfasını açmış olan Neviie sadece, "Hım..." diye mırıldandı.</p>

  <p class="p5">Sonra kızarmış ekmekle marmelatı yemeye başlarken mektuplarını açtı. Bir sürü mektup gelmişti. Ama Neviie bunların çoğunu yırtarak attı. Çünkü zarfların içinde broşürler ve ilanlar vardı.</p>

  <p class="p5">Kay, "Oturma odasının renkleri hoşuma gitmiyor," diye açıkladı. "Orayı yeniden döşetebilir miyim, Neviie?"</p>

  <p class="p5">"Her istediğini yapabilirsin, güzelim."</p>

  <p class="p5">Kadın dalgın dalgın mırıldandı. "Tavus mavisi... Fildişi saten yastıklar..."</p>

  <p class="p5">Neviie başka bir mektubu daha açtı.</p>

  <p class="p5">Kay, "Ah, aklıma gelmişken," diye bağırdı. "Reggie haziranın sonunda bizi yatına davet etti. Norveç'e gidecekmiş. Gidemeyeceğimizi düşündükçe üzülüyorum." İhtiyatla yan yan Nevile'e baktı. Sonra da üzüntüyle ekledi. "Yatla yolculuğa çıkmayı çok isterdim."</p>

  <p class="p5">Nevile'in yüzünde kararsızca bir ifade belirip kayboldu.</p>

  <p class="p5">Kay isyanla, "İç sıkıcı ihtiyar Camilla'nın evine gitmemiz şart mı?"</p>

  <p class="p5">Neviie kaşlarını çattı. "Tabii şart. Buraya bak, Kay. Bu konuyu daha önce de konuştuk. Sir Matthew benim vasimdi. O ve Camilla beni büyüttüler. Martı Burnu benim asıl yuvam sayılır." Kay, "Aman, peki, peki," dedi. "Madem gitmemiz şartmış, biz de gideriz. Neticede Camilla ölünce bütün para bize kalacak. Ona biraz yaltaklanmamız gerekiyor sanırım." Nevile öfkeyle, "Yaltaklanmakla ilgisi yok bunun!" diye cevap verdi. "Para Camilla'nın kontrolünde değil. Yaşadığı sürece paranın gelirini kullanacak. Sir Matthew'un vasiyetnamesindeki şartlar böyle. Camilla öldüğü zaman da para bana ve karıma kalacak... Fakat ben oraya gitmeyi Camilla'yı sevdiğim için istiyorum. Neden bunu anlamıyorsun?" Kısa bir sessizlik oldu.</p>

  <p class="p5">Sonra Kay, "Aslında anlıyorum," dedi. "Ama rol yapıyorum. Çünkü... şey... açıkçası Martı Burnu'ndakiler bana senin hatırın için katlanmaya çalışıyorlar. Bunu biliyorum. Onlar benden nefret ediyorlar! Evet, ediyorlar ya! Lady Camilla Tressilian bana tepeden bakıyor. Mary Aidin ise benimle konuşurken gözlerini kaçırıyor. Bakışlarını omzumun yukarsındaki bir noktaya dikiyor. Senin için her şey yolunda. Sen olanların farkında bile değilsin." "Onlar sana daima nezaket gösteriyorlar. Başka türlü davranmalarını da beklemem. Bunu sen de biliyorsun."</p>

  <p class="p5">Kay siyah kirpiklerinin altından ona acayip acayip baktı. "Evet, yeteri kadar nazikler. Ama damarıma basmasını da çok iyi biliyorlar. Benim bir yabancı olduğumu düşünüyorlar."</p>

  <p class="p5">Nevile, "Şey," dedi. "Bir bakıma bu normal değil mi?" Sesi hafifçe değişmişti. Ayağa kalkarak manzarayı seyretmeye başladı. Arkasını karısına dönmüştü.</p>

  <p class="p5">"Ah, evet, herhalde normal. Onlar Audrey'i çok severlerdi, öyle değil mi?" Kay'in sesi hafifçe titriyordu. "Sevgili, kibar, sakin, silik Audrey! Onun yerini aldığım için Camilla beni hiçbir zaman affetmedi."</p>

  <p class="p5">Nevile dönmedi. "Camilla yaşlı. Yetmişini geçti o." Genç adamın sesi cansız ve ifadesizdi.</p>

  <p class="p5">"Onun kuşağından olanlar boşanmadan hiç hoşlanmazlar. Fakat Camilla'nın Audrey'i ne kadar sevdiğini düşünecek olursan, o durumu yine de nezaketle kabullendi." Eski karısının adını söylerken sesi hafifçe değişmişti.</p>

  <p class="p5">"Onlar senin Audrey'e çok kötü davrandığını düşünüyorlar."</p>

  <p class="p5">Nevile usulca, "Öyle de yaptım..." diye mırıldandı. Kay bu sözleri duymuştu. "Ah, Nevile, aptal olma! Audrey öyle sorun çıkardı diye..."</p>

  <p class="p5">"O sorun çıkarmadı. Audrey sorun çıkarmaktan hiç hoşlanmazdı."</p>

  <p class="p5">"Canım, sen benim ne demek istediğimi biliyorsun. Audrey, çıkıp gitti ve hastalandı. Sonra etrafta üzgün üzgün dolaşmaya başladı. İşte ben buna sorun çıkarmak derim. Audrey, kaybetmeye mertçe katlanmasını bilmiyor. Bence bir kadın kocasını tutamayacağını anladığı zaman onu kibarca bırakmalıdır! İkinizin hiçbir ortak yanı yoktu. Audrey spor yapmaz, bir oyun oynamazdı. Kansız cansız bir şeydi. Bulaşık bezi gibi bir yaratık. Şöyle canlı, hayat dolu bir kadın değildi. Eğer seni gerçekten sevsey-di, önce senin mutluluğunu düşünürdü. Sana daha uygun olan bir kadınla mutluluğa erişeceğin için sevinirdi."</p>

  <p class="p5">Nevile döndü. Dudakları hafif, alaylı bir gülümseyişle bükülmüştü. "Küçük bir sportmen! Aşk ve evlilik oyununun nasıl oynanacağını bilen biri."</p>

  <p class="p5">Kay güldü, sonra da kızardı. "Şey... Belki fazla ileri gittim. Ama ne olursa olsun... İnsan gerçeği olduğu gibi kabul etmelidir." Nevile usulca, "Audrey de kabul etti bunu," dedi. "Evlenebilmemiz için beni boşadı."</p>

  <p class="p5">"Evet, biliyorum..." Kay durakladı.</p>

  <p class="p5">Nevile, "Sen Audrey'i hiçbir zaman anlayamadın," diye mırıldandı.</p>

  <p class="p5">"Evet, anlayamadım. Bir bakıma Audrey beni ürkütüyor. Onun nesi var bilmiyorum. İnsan Audrey'in ne düşündüğünü anlayamıyor... O beni biraz korkutuyor." "Aman Kay, saçmalama." "O beni korkutuyor. Belki de bunun nedeni Audrey'in akıllı olması."</p>

  <p class="p5">"Benim güzel ahmağım!"</p>

  <p class="p5">Kay güldü. "Beni hep böyle çağırıyorsun."</p>

  <p class="p5">"Çünkü sen güzel bir ahmaksın!"</p>

  <p class="p5">Birbirlerine gülümsediler. Nevile karısına yaklaştı. Eğilerek genç kadını ensesinden öptü.</p>

  <p class="p5">"Güzel Kay... Güzel Kay..."</p>

  <p class="p5">Karısı, "Uslu Kay," diye düzeltti. "Kocasının ukala akrabalarının hakaretlerine katlanmak için güzel bir yat gezisinden vazgeçiyor."</p>

  <p class="p5">Nevile dönerek tekrar masadaki yerine geçti. "Biliyor musun, madem çok istiyorsun,</p>

  <p class="p5">Reggie'nin çağrısını pekâlâ kabul edebiliriz."</p>

  <p class="p5">Kay hayretle doğrulup oturdu. "Tuzlu Koy'la Martı Burnu ne olacak?"</p>

  <p class="p5">Nevile acayip bir sesle, "Köşke eylülün başında gitmememiz için bir neden göremiyorum," diye mırıldandı.</p>

  <p class="p5">"Ama, Nevile..." Genç kadın durakladı.</p>

  <p class="p5">Nevile, "Temmuz ve ağustosta gidemeyiz," diye hatırlattı. "Çünkü turnuvalar başlıyor. Ama ağustosun sonunda St. Loo'da maçlar bitecek. Oradan Tuzlu Koy'a gitmemiz çok iyi olur." "Evet, gerçekten çok güzel olur bu. Fakat o eylülü her yıl köşkte geçirmiyor mu?"</p>

  <p class="p5">"Audrey'i mi kastediyorsun?"</p>

  <p class="p5">"Evet. Tabii Lady Camilla, Audrey'e gelmemesini yazabilir ama..."</p>

  <p class="p5">"Bunu neden yapsın?"</p>

  <p class="p5">Kay şaşkın şaşkın kocasına baktı. "Yani biz de köşke Audrey oradayken mi gideceğiz? Ne acayip bir fikir!"</p>

  <p class="p5">Nevile öfkeyle, "Bence hiç de acayip değil," diye homurdandı. "Son zamanlarda çok kimse yapıyor bunu. Niçin hepimiz de dost olmayalım? O zaman her şey daha rahat bir hal alır. Bunu geçen gün sen de söyledin."</p>

  <p class="p5">"Benmi?"</p>

  <p class="p5">"Evet. Hatırlamıyor musun? Howe'lardan söz ediyorduk. Sen olaylara böyle uygarca ve makul bir açıdan bakılması gerektiğini, Leonard'ın eski ve yeni karılarının dost olduklarını söyledin." "Ah, ben buna aldırmam. Bunun makul bir yol olduğuna da inanıyorum. Yalnız... şey... Audrey'in bu konuda böyle düşüneceğini de sanmıyorum."</p>

  <p class="p5">"Saçma."</p>

  <p class="p5">"Hiç de değil. Bildiğin gibi Nevile... Audrey sana çok âşıktı... Böyle bir duruma bir an bile katlanacağını sanmıyorum."</p>

  <p class="p5">"Yanılıyorsun, Kay, Audrey bunun güzel bir fikir olduğunu düşünüyor."</p>

  <p class="p5">"Audrey... Ne demek istiyorsun? Ne demek, Audrey bunun güzel bir fikir olduğunu düşünüyor?"</p>

  <p class="p5">Nevile biraz utanmıştı. Sıkıntılı sıkıntılı öksürdü. "Anlayacağın dün Londra'da onunla karşılaştım."</p>

  <p class="p5">"Bana bundan hiç söz etmedin."</p>

  <p class="p5">Nevile öfkeyle, "Şimdi ediyorum," dedi. "Bir rastlantı sonucu oldu bu. Parktan geçiyordum. Bir de baktım Audrey karşıdan geliyor. Ondan kaçmamı istemezdin herhalde?"</p>

  <p class="p5">Kay dikkatle kocasına bakıyordu. "Hayır, tabii istemezdim. Devam et."</p>

  <p class="p5">"Ben... biz... şey... tabii durduk. Sonra ben döndüm ve Aud-rey'le birlikte yürüdüm. Hiç... Hiç olmazsa bu kadarını yapabilirim, diye düşünüyordum."</p>

  <p class="p5">Kay yine, "Devam et," dedi.</p>

  <p class="p5">"Sonra onunla bir banka oturarak konuştuk. Audrey gayet sakin ve normaldi."</p>

  <p class="p5">Kay homurdandı. "Şahane!"</p>

  <p class="p5">"Audrey senin nasıl olduğunu sordu."</p>

  <p class="p5">"Ne nazik bir kadın."</p>

  <p class="p5">"Böylece bir süre senden söz ettik. Açıkçası Kay, Audrey çok iyi davrandı."</p>

  <p class="p5">"Sevgili Audrey!"</p>

  <p class="p5">"Sonra aklıma geldi... Yani... İkinizin arkadaş olmasının, bir araya gelmemizin ne kadar hoş bir şey olacağını düşündüm. Sonra, 'Belki bu işi bu yaz Martı Burnu'nda başarırız,' dedim. Böyle bir şey köşkte tabii bir şekilde oluverir..."</p>

  <p class="p5">"Böyle mi düşündün?"</p>

  <p class="p5">"Ben... şey, evet. Bu benim fikrimdi."</p>

  <p class="p5">"Bana aklına böyle bir şey geldiğinden hiç söz etmedin."</p>

  <p class="p5">"Bu o sırada aklıma geldi..."</p>

  <p class="p5">"Anlıyorum... Herneyse... Bunu Audrey'e açıkladın. O da bunun şahane bir fikir olduğunu düşündü."</p>

  <p class="p5">Nevile ilk defa Kay'in halindeki acayipliği fark etti. "Bir şey mi var, güzelim?"</p>

  <p class="p5">"Ah, hiçbir şey yok! Hiçbir şey! Benim bu fikri şahane bulmayacağım, senin de, Audrey'in de aklına gelmedi değil mi?"</p>

  <p class="p5">Nevile hayretle karısına baktı. "Ama Kay sen buna neden itiraz edesin?"</p>

  <p class="p5">Kay dudağını ısırdı.</p>

  <p class="p5">Genç adam sözlerini sürdürdü. "Sen kendin daha geçen gün..."</p>

  <p class="p5">"Aman tekrar o konuyu açma! Ben başkalarından söz ediyordum, bizden değil."</p>

  <p class="p5">"Ama o fikri aklıma biraz da o sözlerin getirdi." "Çok aptalmışım. Fakat bu sözlerine inanmıyorum. O da başka."</p>

  <p class="p5">Nevile karısına üzüntüyle bakıyordu. "Ama Kay buna neden aldırasın? Yani senin için üzülecek bir şey yok ki."</p>

  <p class="p5">"Öyle mi?"</p>

  <p class="p5">"Şey... yani... kıskançlık filan... bunları Audrey duyar..." Nevile durakladı. Sonra da değişik bir sesle ekledi. "Anlayacağın Kay, sen ve ben Audrey'e çok kötü davrandık. Hayır, bu doğru değil. Bunun seninle bir ilgisi yok. Ona kötü davranan benim. Bunun elimde olmadığını söylememin de bir yararı yok. Yalnız bu düşündüğüm olursa o zaman içimin rahat edeceğini anlıyorum. O zaman daha mutlu olacağım."</p>

  <p class="p5">Kay ağır ağır, "Demek mutlu değildin," dedi.</p>

  <p class="p5">"Sevgili ahmak, ne demek istiyorsun? Tabii mutluydum! Müthiş mutluydum! Ama..."</p>

  <p class="p5">Kay onun sözünü kesti. "Ama! İşte sorun da bu. Bu evde her zaman bir 'ama' vardı. İçerde dolaşan lanetli bir gölge. Audrey'in gölgesi."</p>

  <p class="p5">Nevile karısına baka kaldı. "Yani... sen Audrey'i kıskanıyor musun?"</p>

  <p class="p5">"Hayır, kıskanmıyorum. Ondan korkuyorum... Nevile, sen Audrey'in nasıl bir kadın olduğunu bilmiyorsun."</p>

  <p class="p5">"Nasıl bir kadın olduğunu bilmiyor muyum? Onunla sekiz yıldan fazla bir süre evli kaldım."</p>

  <p class="p5">Kay tekrarladı. "Sen Audrey'in nasıl bir kadın olduğunu bilmiyorsun."</p>

  <p class="p5">&nbsp;</p>
</body>
</html>
