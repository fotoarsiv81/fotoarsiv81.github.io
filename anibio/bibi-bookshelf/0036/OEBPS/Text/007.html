<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>14 Şubat</title>
</head>

<body>
  <h2 class="h21">14 Şubat</h2>

  <p class="p5">Odada bir tek kişi vardı. Ve sadece yazı yazan bu kimsenin mürekkep kaleminin hışırtısı duyuluyordu.</p>

  <p class="p5">Yazılan yazıları okuyacak kimse yoktu. Olsaydı, herhalde bu insan gözlerine de inanamazdı. Çünkü kâğıttaki belirli, ayrıntıları dikkatle hazırlanmış bir cinayet planıydı.</p>

  <p class="p5">Bazı anlarda insanın kafası bütün vücuduna hâkim olur. Onu kullanarak amacına ulaşır. Oturmuş yazı yazan bu kimse de aynı durumdaydı. Şimdi sakin, kontrollü bir kafadan ibaretti o. Bu kafanın bir tek düşüncesi ve bir tek amacı vardı. Başka bir insanın ortadan kaldırılması. Bu amaca erişmek için de şimdi planı ustalıkla, dikkatle kâğıt üzerinde geliştiriyordu. Her ihtimalin üzerinde duruyordu. Plan, bütün güzel planlar gibi kaskatı ve kesin değildi. Katil bazı noktalarda ikinci bir yöntemi uygulayabilecekti. Bundan başka bu zekâ dolu bir kafa olduğu için beklenmedik olaylara karşı akıllıca tedbirler alınması gerektiğini de biliyordu. Ama ana hatlar belirliydi ve iyice de denenmişlerdi bunlar. Zaman, yer, yöntem ve kurban!...</p>

  <p class="p5">Katilin ciddi yüzünde bir gülümseme belirdi. Ama kafa dengesi yerinde bir insanın gülüşü değildi bu. Katil derin bir soluk aldı.</p>

  <p class="p5">İğrenç bir sevinç okunuyordu yüzünde!</p>

  <p class="p5">"Evet, her şey planlandı. Hepsinin de tepkileri hesaplandı..."</p>

  <p class="p5">Yalnız eksik olan bir tek şey vardı...</p>

  <p class="p5">Katil gülerek bir tarih yazdı. Eylülde bir günü.</p>

  <p class="p5">Sonra bir kahkaha atarak kâğıtları yırttı. Odada ilerleyerek kâğıt parçalarını alev alev yanan ateşin ortasına attı. Büyük bir dikkatle davranıyordu. Her kâğıt parçası yanarak kül oldu.</p>

  <p class="p5">Şimdi plan sadece yaratıcının kafasında yaşıyordu.</p>

  <h2 class="h21"><a id="ncx171"></a>&nbsp;</h2>
</body>
</html>
