<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-2.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-2.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">Prolog</p>
				<p class="resimara"><img alt="6.png" class="image" height="10" src="../Images/6_fmt.jpeg" width="200"/></p>
				<p class="arabaslik-orta" id="toc_marker-2-2">SINIFTAN ÖNCE</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt.jpeg" width="46"/></span></p>
				<p class="paragraf-1">Biz 21. yüzyıla girerken dünya; açgözlülük, zenginle yoksul arasında muazzam eşitsizlikler, ırkçı ve milliyetçi şovenist önyargılar, barbarca uygulamalar ve korkunç savaşların dünyasıdır. İşlerin her zaman böyle olduğuna, dolayısıyla başka türlü olamayacağına inanmak çok kolaydır. Böyle bir mesaj çok sayıda yazar, düşünür, politikacı, sosyolog ve psikiyatrist tarafından etrafa yayılmaktadır. Bunlar hiyerarşi, itaat, açgözlülük ve zorbalığı, insan davranışının ‘doğal’ özelliğiymiş gibi sunmaktadırlar. Gerçekten de bunları, tüm hayvanlar âleminde sözde genetiğin ‘yasaları’nca empoze edilen sosyo-biyolojik zorunluluklar olarak görenler vardır.<span class="dipp"><a class="footnote-link" href="#footnote-225-1" id="footnote-225-1-backlink">1</a></span> Çok sayıda popüler, sözde ‘bilimsel’ ucuz kitap bu tür bir görüşün propagandasını yapar: insanlardan ‘çıplak maymun’ diye söz ederek (Desmond Morris)<span class="dipp"><a class="footnote-link" href="#footnote-225-2" id="footnote-225-2-backlink">2</a></span>, ‘öldürücü zorunluluk’ diyerek (Robert Ardrey)<span class="dipp"><a class="footnote-link" href="#footnote-225-3" id="footnote-225-3-backlink">3</a></span>, ve daha karmaşık bir üslupta, tüm bunların ‘bencil gen’ tarafından programlandığını ileri sürerek (Richard Dawkins).<span class="dipp"><a class="footnote-link" href="#footnote-225-4" id="footnote-225-4-backlink">4</a></span></p>
				<p class="paragraf-1">Bununla birlikte, insan davranışının bu Taş Devri karikatürleri, yazılı tarihten önceki sayısız nesil boyunca atalarımızın hayat deneyimlerince onaylanamıyor. Bilimsel kanıtların toplamı, atalarımızın toplumlarının rekabet, eşitsizlik ve zulümle nitelenemeyeceğini gösteriyor. Dünyanın her yerinde insan davranış kalıpları hakkında arkeolojik kazılardan elde edilen kanıtlar yalnızca 5000 yıl öncesine kadar geri gidiyor. Antropolog Richard Lee bulguları şöyle özetlemiştir:</p>
				<p class="alinti1" xml:lang="en-GB">Devletin ortaya çıkışı ve toplumsal eşitsizliğin yerleşmesinden önce, insanlar binlerce yıl boyunca küçük çaplı, akrabalık temelli toplumsal gruplarda yaşıyorlardı ve bunların ekonomik hayatındaki temel kurumlar, toprak ve kaynakların kolektif ya da ortak mülkiyetini içeriyor; yiyeceklerin dağıtımında genelleştirilmiş bir karşılıklılık uygulanıyor ve görece eşitlikçi siyasal ilişkiler kuruluyordu.<span class="dipp" style="font-size:0.86em;"><a class="footnote-link" href="#footnote-225-5" id="footnote-225-5-backlink">5</a></span> </p>
				<p class="paragraf-1">Bir başka deyişle insanlar, yöneten ve yönetilen, zengin ve yoksul olmadan birbirleriyle paylaşıyorlar ve birbirlerine yardım ediyorlardı. Lee, 1880’lerde Friedrich Engels tarafından bu dönemi anlatmak için kullanılan ‘ilkel komünizm’ terimini tekrar kullanmaktadır. Bizim türümüzün (modern insanlar, <span class="char-style-override-2">Homo sapiens sapiens</span>) yaşı 100.000 yılın üzerindedir. Bu sürenin yüzde 95’inde, bugün ‘insan doğası’ olarak nitelenen davranış biçimlerinin pek çoğu kesinlikle görülmüyordu. Günümüz toplumlarını bugün oldukları gibi yapan, biyolojimize işlenmiş herhangi bir şey yoktur. Yeni bir binyıla girerken karşı karşıya bulunduğumuz musibet buna bağlanamaz.</p>
				<p class="paragraf-1">Türümüzün başlangıcı 100.000 yıldan çok daha önceye, zamanın karanlıklarına kadar gider. Uzak atalarımız Afrika’nın kimi bölgelerinde dört ya da beş milyon yıl önce yaşamış bir maymun türünden evrimleşmiştir. Bilinmeyen bir nedenle bu türün üyeleri, en yakın hayvan akrabalarımız, sıradan şempanze ve (çoğu kez pigme-şempanze denilen) <span class="char-style-override-2">bonobo </span>gibi ağaçlarda yaşamayı bırakmışlar ve iki ayakları üzerinde yürümeye başlamışlardır. Bunlar yeni çevrelerinde herhangi bir memeli türünden çok daha fazla işbirliği yaparak ve (bazen şempanzelerin de yaptığı gibi) kökleri kazıp çıkarmak, yüksek meyvelere ulaşmak böcek ve tırtılları toplamak için temel aletleri üretirken yardımlaşarak varlıklarını sürdürmeyi başarmışlardır. Burada değerli olan şey birbirlerine karşı rekabet etmeleri değil, yardımlaşmalarıydı. Bu tür yardımlaşma biçimlerine ve bunlarla el ele giden yeni zihinsel davranış kalıplarına kendilerini uyarlamayı başaramayanlar ölüp gidiyorlardı. Başarabilenler ise varlıklarını sürdürüyor ve ürüyorlardı.</p>
				<p class="paragraf-1">Milyonlarca yıl içinde bu durum, genetik mirası diğer memelilerden çok farklı olan bir memeli türünün evrimiyle sonuçlandı. Bu tür öteki memelilerin kendilerini korumak için (büyük dişler ve pençeler), ısınmak için (kalın kürk) ve kaçmak için (uzun bacaklar) sahip oldukları hayli gelişmiş fiziki özelliklere sahip değildi. Bunların yerine ilk insanlar, genetik olarak çevrelerindeki dünyaya son derece esnek tepkiler verebilecek şekilde programlanmışlardı. İlk insanlar nesneleri tutmak ve biçimlendirmek için ellerini, birbirleriyle iletişimde bulunabilmek için seslerini kullanabiliyorlar ve çevrelerindeki dünya hakkında araştırma, inceleme ve genelleme yapabiliyorlardı. Ve uzun yıllar süren çocuk yetiştirme sayesinde bu becerilerini ve öğrendiklerini yeni nesillere aktarabiliyorlardı. Bütün bunlar büyük beyinlerin ve toplumsallaşmak için istek ve yeteneğin gelişmesini gerektirdi. Bu ayrıca, insanların herhangi bir başka hayvandan niteliksel olarak farklı iletişim yolları (dil) geliştirmesine ve bunun yanı sıra maddi olmayan şeyleri kavramsallaştırabilmelerine, yani etraflarındaki dünyanın ve onun içinde kendilerinin bilincine varma yeteneğinin gelişmesine yol açtı.<span class="dipp"><a class="footnote-link" href="#footnote-225-6" id="footnote-225-6-backlink">6</a></span> Muhtemelen Afrika’da 150.000 yıl önce modern insanların ortaya çıkışı, bu sürecin tepe noktasıydı.<span class="dipp"><a class="footnote-link" href="#footnote-225-7" id="footnote-225-7-backlink">7</a></span></p>
				<p class="paragraf-1">İzleyen 90.000 yıl boyunca atalarımız yavaş yavaş Afrika’dan ayrılarak ve bu arada <span class="char-style-override-2">Neandearthaller</span> gibi öteki insan türlerinin yerini alarak, dünyanın diğer bölgelerine yerleşmeye başladılar. En geç 60.000 yıl önce Ortadoğu’ya ulaşmışlardı. 40.000 yıl kadar önce Batı Avrupa’da yerlerini almışlar ve bir şekilde Güneydoğu Asya adalarını Avustralya’dan ayıran deniz şeridini aşmayı başarmışlardı. En geç 12.000 yıl kadar önce, donmuş Bering Boğazı’nı geçerek Amerika’ya ulaşmışlar ve Antartika dışındaki bütün kıtalara dağılmışlardı. Değişik yörelere yerleşen küçük gruplar çoğu kez binlerce yıl süreyle birbirlerinden hemen hemen tamamen kopuk yaşadılar (eriyen buzlar Bering Boğazı’nı geçilmez kılmış ve su seviyesini yükselterek Güneydoğu Asya’dan Avustralya’ya geçişi zorlaştırmıştı). Bu insanların dilleri çok farklı gelişti ve her biri kendi bilgi dağarcığını oluşturdu, belirgin toplumsal örgütlenme ve kültür biçimleri geliştirdi. Kimi küçük (göz rengi, kıllılık, deri rengi vs.) kalıtsal özellikler kimi gruplarda diğerlerine göre daha belirgin bir hâl aldı. Ancak, değişik grupların genetik mirası birbirine son derece benzer olmayı sürdürdü. Grup içi farklılıklar her zaman gruplar arasındaki farklılıklardan büyüktü. Bütün gruplar birbirlerinin dilini öğrenmede eşit derecede yetenekliydi ve hepsinde aynı entelektüel yetenek dağılımı gözleniyordu. İnsan türleri, birbirlerinden oldukça uzak bölgelere dağılmışlardı. Ama tek bir tür olarak kaldılar. Her grubun kendi gelişim seyrini belirleyen, genetik yapılarındaki herhangi bir özellik değil, yaşamlarını kazanmak için ellerini kullanma becerilerini ve işbirliğini somut çevresel koşullara uyarlama biçimleri oldu. Bu uyarlamanın aldığı biçim ortaya çıkan değişik toplumların her birinin kendine özgü adet, tutum, mitos ve ritüelleri arasındaki farkları belirledi.<span class="dipp"><a class="footnote-link" href="#footnote-225-8" id="footnote-225-8-backlink">8</a></span> </p>
				<p class="paragraf-1">Yaklaşık 10.000 yıl öncesine kadar değişik toplumlar belirli ortak temel özellikleri paylaşıyordu. Bunun nedeni hepsinin yiyecek, barınak ve giysilerini aşağı yukarı aynı şekilde, ‘toplayıcılık’ yoluyla elde etmeleri; yani meyve, kabuklu yemişler, kökler, yabanıl hayvanlar, balık ve deniz kabukluları gibi doğal ürünleri aynı şekilde toplamaları ve aynı şekilde kullanıma hazırlamalarıydı. Bu toplumlar doğal olarak ‘avcı ve toplayıcı’ ya da ‘toplayıcı’ olarak adlandırılan toplumlardır.<span class="dipp"><a class="footnote-link" href="#footnote-225-9" id="footnote-225-9-backlink">9</a></span> </p>
				<p class="paragraf-1">Bu toplumların birçoğu dünyanın geniş kesiminde yalnızca birkaç yüzyıl öncesine kadar varlıklarını sürdürdü ve daha az sayıda bazıları ise bu kitabın yazıldığı sırada hâlâ varlığını sürdürüyordu. Richard Lee gibi antropologlar bu toplumları inceleyerek türümüzün tümünün tarihinin en az yüzde doksanlık bir bölümünde hayatın nasıl bir şey olduğu konusunda sonuçlara ulaşmayı başarmışlardır.<span class="dipp"><a class="footnote-link" href="#footnote-225-10" id="footnote-225-10-backlink">10</a></span> </p>
				<p class="paragraf-1">Ulaşılan gerçek, geleneksel Batı imgesinden çok farklıydı: Bu insanlar ne bir “doğa durumunda” yaşayan kültürsüz “vahşiler”di, ne de acı dolu ve kanlı mücadeleler içinde “herkesin herkesle savaştığı” ve hayatı “iğrenç, vahşi ve kısa” yapan zor ve sefil hayatlar sürdürüyorlardı.<span class="dipp"><a class="footnote-link" href="#footnote-225-11" id="footnote-225-11-backlink">11</a></span></p>
				<p class="paragraf-1">İnsanlar, 30 ya da 40 kişilik gevşek-bağlı gruplar halinde yaşıyor, zaman zaman öteki gruplarla bir araya gelerek 200 kişiye varan topluluklar oluşturabiliyorlardı. Ancak bu tür ‘sürü toplumları’nda hayat, tarımsal ya da sanayi uygarlıklarındaki milyonlarca insanın hayatından kesinlikle daha zor değildi. Seçkin bir antropolog bunları, ‘ilk refah toplumu’ olarak bile adlandırmıştır.<span class="dipp"><a class="footnote-link" href="#footnote-225-12" id="footnote-225-12-backlink">12</a></span> </p>
				<p class="paragraf-1">Bu toplumlarda yönetici, patron ya da sınıf bölünmeleri bulunmuyordu. Turnbull, Kongo’daki Mbuti pigmeleri hakkında ‘Reisleri yoktu, biçimsel kurulları yoktu. Hayatın çeşitli yönleriyle ilgili olarak, ama genellikle haklı pratik nedenlerden ötürü diğerlerinden daha önde gelen bir ya da iki erkek ya da kadın bulunabilirdi... Hukukun korunması ortak bir işti...’ diyor.<span class="dipp"><a class="footnote-link" href="#footnote-225-13" id="footnote-225-13-backlink">13</a></span> Geçim kaynaklarını elde etmek için insanlar bir büyük öndere boyun eğmeden ya da birbirleriyle sonsuz didişmelere girmeden işbirliği yapıyorlar. Ernestine Friedl, çalışmalarına dayanarak, ‘Erkek ve kadın fark etmeksizin her günü nasıl geçireceklerine özgürce karar verirlerdi: avlanmaya mı yoksa toplamaya mı çıkacaklar ve kimlerle çıkacaklar’ diye yazıyor.<span class="dipp"><a class="footnote-link" href="#footnote-225-14" id="footnote-225-14-backlink">14</a></span> Eleanor Leacock kendi bulguları hakkında şunları söylüyor: ‘Toprakta özel mülkiyet yoktu... Cinsiyet dışında işte uzmanlaşma yoktu... İnsanlar, hangi faaliyetten sorumlu olacaklarına kendileri karar veriyordu. Kolektif etkinliği hangi grubun üstleneceğine ilişkin kararlarda görüş birliğine ulaşılırdı’.<span class="dipp"><a class="footnote-link" href="#footnote-225-15" id="footnote-225-15-backlink">15</a></span> Davranışları, bencillik yerine cömertlik belirlerdi ve bireyler birbirine yardım eder, yiyecekleri kendileri almadan önce öteki zümre mensuplarına ikram ederlerdi. Lee şöyle anlatıyor: ‘Yiyecek, hiçbir zaman bir aile tarafından tek başına tüketilmez: Mutlaka yaşayan grubun ya da sürünün üyeleri arasında paylaşılır. (...) Bu genelleştirilmiş karşılıklılık ilkesi her kıtadaki ve her çevredeki avcı-toplayıcılar hakkında da aktarılmıştır’.<span class="dipp"><a class="footnote-link" href="#footnote-225-16" id="footnote-225-16-backlink">16</a></span> Lee ayrıca, incelediği grubun –Kalahari’nin Kung<span class="dipp"><a class="footnote-link" href="#footnote-225-17" id="footnote-225-17-backlink">17</a></span> halkı (<span class="char-style-override-2">Bushmen</span> denilenler)– ileri derecede eşitlikçi bir halk olduğunu ve erdemlerini devam ettirebilmek için bir dizi önemli kültürel pratik geliştirdiklerini, küstah ve palavracıları önce hizaya getirip daha sonra onlara yeniden oyuna katılmaları için yardım ettiklerini aktarır.<span class="dipp"><a class="footnote-link" href="#footnote-225-18" id="footnote-225-18-backlink">18</a></span> Bir eski Cizvit misyoneri, bir diğer avcı-toplayıcı halk, Kanadalı Montagnais hakkında şunları not ediyor: ‘Biz Avrupalıların pek çoğu için cehennemi ve işkenceyi bulup çıkaran iki tiran, yani ihtiras ve hırs... onların büyük ormanlarında hüküm sürmez... İçlerinden hiçbiri, zenginlik elde etmek için kendini şeytana satmamıştır’.<span class="dipp"><a class="footnote-link" href="#footnote-225-19" id="footnote-225-19-backlink">19</a></span></p>
				<p class="paragraf-1">Friedl’in göstermiş olduğu gibi, savaş olarak tabir edilebilecek çok az şeye rastlanır:</p>
				<p class="alinti1" xml:lang="en-GB">Komşu toplayıcı grupların erkekleri arasında bir bölge için mücadele görülmemiş değildir... Ama genelde erkeklerin dövüşme eğitimi için ayırdıkları enerji miktarı ya da savaş keşifleri için avcı-toplayıcılar arasında harcanan zaman fazla değildir... Sürülerin içindeki anlaşmazlıklar normal olarak taraflardan birinin ayrılmasıyla çözülür.<span class="dipp" style="font-size:0.86em;"><a class="footnote-link" href="#footnote-225-20" id="footnote-225-20-backlink">20</a></span></p>
				<p class="paragraf-1">Bu tür kanıtlar, Ardrey gibi insanların, Australopithecus’tan (iki ayağı üzerinde yürüyen ilk maymun benzeri hayvan) okuma-yazmanın ortaya çıkışına kadar geçen döneme ilişkin iddialarını tamamen çürütmektedir: İnsanın tüm tarih öncesi hakkındaki “öldürücü zorunluluğa dayanıyordu”; “avcı-toplayıcı gruplar, yakıcı Afrika güneşi altında sık sık kuruma eğilimi gösteren su kuyuları için savaşırlardı”; biz hepimiz Kabil’in çocukları olduğumuz için “insanlık tarihi ... genetik zorunluluk nedeniyle daha mükemmel silahların geliştirilmesine tanık olmuştur” ve dolayısıyla “katliam, kölelik, iğdiş etme ve yamyamlıktan alınan içgüdüsel ‘hazzı’ sadece ince bir ‘uygarlık’ yaldızı gizlemektedir” iddiaları yanlışlanmaktadır.<span class="dipp"><a class="footnote-link" href="#footnote-225-21" id="footnote-225-21-backlink">21</a></span></p>
				<p class="paragraf-1">‘İnsan doğası’ hakkındaki herhangi bir tartışma için bu muazzam önem taşımaktadır. Eğer böyle bir doğa mevcutsa, bu, uzun avcılık ve toplayıcılık evresindeki doğal ayıklanma sırasında ortaya çıkmış olmalıdır. Richard Lee ısrar etmekte oldukça haklıdır:</p>
				<p class="alinti1" xml:lang="en-GB">Bizim geçmişimizi şekillendiren uzun süren eşitlikçi paylaşım deneyimidir. Hiyerarşik toplumlardaki hayata görünürdeki uyumumuza ve dünyanın pek çok yerindeki insan hakları sicilinin oldukça karanlık izlerine rağmen, insanlığın, kökleri derinde bir eşitlikçilik duygusunu, kökleri derinde karşılıklılık normuna bağlılığı, kökleri derinde... bir topluluk ruhunu koruduğu yolunda işaretler vardır.<span class="dipp" style="font-size:0.86em;"><a class="footnote-link" href="#footnote-225-22" id="footnote-225-22-backlink">22</a></span></p>
				<p class="paragraf-1">Margaret Thatcher’in gözde ekonomisti Friedrich von Hayek, “insan doğası”nı tersi bir noktadan eleştiriyordu: İnsanoğlunun onları “tanıdık insanlara iyilik yapmak için” yönlendiren “uzun süre gizli kalmış, doğuştan gelen içgüdülerinden” ve “küçük gruplar için iyi olan duygulara” dayalı “ilkel coşkuları”ndan şikayet ediyordu.<span class="dipp"><a class="footnote-link" href="#footnote-225-23" id="footnote-225-23-backlink">23</a></span> </p>
				<p class="paragraf-1">Aslında ‘insan doğası’ son derece esnektir. Günümüz toplumunda en azından bazı insanları Hayek’in coşkuyla savunduğu hırs ve rekabete katılmaya sevk edebilir. Sınıflı toplumlarda bu ayrıca en korkunç barbarlıklara –işkence, kitlesel tecavüz, şehirleri yakma, zevk için insan öldürme– yol açmıştır. Toplayıcı halklar arasındaki davranış ise çok farklıydı, çünkü yaşamak için gerekli olan şeyleri elde etmek, eşitlikçiliği ve diğerkâmlığı gerektiriyordu.</p>
				<p class="paragraf-1">Avcılar ve toplayıcılar zorunlu olarak birbirlerine sıkı bir şekilde bağımlıydı. Toplayıcılar genellikle en güvenilir yiyecek kaynaklarını temin ederlerdi, avcılarsa en değerli olanları. Dolayısıyla avcılıkta uzmanlaşanlar günlük yaşamlarını toplayıcıların cömertliğine borçluydu; buna karşılık toplayıcılıkta uzmanlaşanlar –ve geçici olarak avcılıkta başarı sağlayamayanlar– yiyeceklerine yapacakları değerli katkılar için hayvanları öldürmeyi başarabilenlere muhtaçtılar. Av, erkek bir kahramanın bireysel olarak bir hayvan öldürmesi demek değildi; bir grup erkeğin (kimi zaman kadın ve çocukların da desteğiyle) bir avı kovalamak ve yakalamak için kolektif çabasıydı. Her noktada gözetilen şey, işbirliği ve kolektif değerlerdi. Bunlar olmadan hiçbir toplayıcı sürüsü varlığını birkaç günden fazla sürdüremezdi.</p>
				<p class="paragraf-1">Bununla bağlantılı bir başka şey de, erkeklerin kadınlardan üstün olmamasıydı. Cinsiyetler arasında her zaman, erkeklerin avlanmayı, kadınların toplayıcılığı üstlendiği bir <span class="char-style-override-2">işbölümü </span>vardı. Bunun nedeni, hamile olan ya da çocuklarını emziren kadınların, ava katıldıkları takdirde kendi hayatlarını ve dolayısıyla da sürünün üretkenliğini riske atma ihtimalleriydi. Ama bu işbölümü, bizim anladığımız anlamda erkek egemenliğine yol açmadı. Hem erkekler hem de kadınlar, kampı nakledecekleri yer ya da bir sürüden ayrılıp diğerine katılma gibi temel konularda karar alma süreçlerine katılırlardı. Evlilik bağının kendisi gevşekti. Çiftler kendilerinin ya da çocukların hayatlarını ani olarak tehlikeye atmamak koşuluyla ayrılabilirlerdi. Sık sık ‘insan doğası’nın bir parçası varsayılan erkek üstünlüğü yoktu.<span class="dipp"><a class="footnote-link" href="#footnote-225-24" id="footnote-225-24-backlink">24</a></span> </p>
				<p class="paragraf-1">Son olarak, bugün bizim mutlak kabul ettiğimiz özel mülkiyet takıntısı söz konusu değildi. </p>
				<p class="paragraf-1">Toplayıcı sürülerin normal büyüklüğü, her zaman, o gün için o kampın civarında yeterli yiyeceği bulabilmesiyle sınırlıydı. O bölge içinde bireysel üyeler yiyecek için sürekli olarak bir bitki kaynağından diğerine ya da av peşinde hareket ediyorlardı ve bu arada sürünün bütünü de besin kaynakları için sık sık yer değiştirmek zorunda kalıyordu. Bu sürekli hareket, her şeyin kolaylıkla taşınması gerektiği için, herhangi bir sürü mensubunun her türlü servet biriktirmesini olanaksız hale getiriyordu. Bir birey, en çok bir mızrak, ok ya da yaya sahip olabiliyor, bir torba ya da birkaç ufak süs eşyası taşıyabiliyordu. Kişisel servet biriktirme diye bir mefhum yoktu. İnsanoğlunun içinde yaşadığı maddi koşullar, bugün mutlak kabul edilen egemen düşüncelerden çok farklı düşünceler ve çok farklı toplumlar üretmek için elbirliği yapıyordu. Tarih, her biri kendisi, arkadaşları ve sevdikleri için düzgün bir hayat yaratmaya çalışan, kimi zaman dünyayı olduğu gibi kabul eden, kimi zaman onu değiştirmek için çırpınan, çoğu kez başarısız, kimi zaman başarılı çok sayıda erkek ve kadının eylemlerinden oluşmuştur. Bununla birlikte, birbiriyle bağlantılı bu sonsuz öykülerde iki şey ortaya çıkar. Bir yanda, insanoğlunun doğadan bir “hayat” çıkarma yeteneğinin artarak çoğalması, ‘ilkel komünizm’ koşullarının bir parçası olan ilkel maddi koşulların üstesinden gelinmesi; öte yanda, insanların çoğunluğunu küçük, ayrıcalıklı bir azınlığın yararına baskı altında tutan ve sömüren toplum örgütlenme biçimlerinin ardı sıra ortaya çıkışı. </p>
				<p class="paragraf-1">Eğer bu birbirine paralel gelişme dizilerini izlersek, sonuçta, yirmi birinci yüzyılın başında karşı karşıya olduğumuz dünyanın nasıl oluştuğunu görebiliriz. Bu, zenginliğin büyükanne ve büyükbabalarımız tarafından bile hayal edilemeyecek çapta üretilebildiği, buna karşılık aynı zamanda sınıf egemenliğinin, baskının ve şiddetin her zamankinden daha fazla yerleşmiş olduğu bir dünyadır. Bir milyar insan umutsuz bir yoksulluk içinde yaşar; milyarlarca başkaları yerleşik hale gelmiş güvensizlik, savaş ve iç savaş musibetiyle karşı karşıyadır ve insan hayatının temelleri, kontrol edilemeyen teknolojik değişimin tehdidi altındadır. Herkesin şu soruyu sorması gerekiyor: Baskıcı yapıları ortadan kaldırarak, tüm zenginliği, atalarımızın yüzlerce nesil süren ilkel komünizmini belirleyen değerlere tabi kılacak bir toplum kurmak ve temel insan ihtiyaçlarını karşılamak mümkün müdür? </p>
				<p class="paragraf-1">Ama önce, sınıf egemenliğinin ve devletin nasıl ortaya çıktığına bakmamız gerekir. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-1-backlink" id="footnote-225-1">1</a>	Aslında bu tür tezler kesinlikle genetiğin gerçekten bilimsel araştırmalarından çıkarılamaz. Örneğin bakınız, S Rose, <span class="char-style-override-2">Lifelines </span>(Londra),1997; R Hubbard, <span class="char-style-override-2">The Politics of Women’s Biology </span>(New Jersey, 1990); R Lewontin, <span class="char-style-override-2">The Doctrine of DNA </span>(Londra, 1993).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-2-backlink" id="footnote-225-2">2</a>	D  Morris, <span class="char-style-override-2">The Naked Ape</span>  (Londra, 1967) [<span class="char-style-override-2">Çıplak Maymun</span>, İnkılâp Kitabevi, 2009, çev. Nuran Yavuz].</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-3-backlink" id="footnote-225-3">3</a>	R Ardrey, <span class="char-style-override-2">African Genesis</span> (Londra, 1969).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-4-backlink" id="footnote-225-4">4</a>	R Dawkins, <span class="char-style-override-2">The Selfish Gene </span>(Oxford, 1976) [<span class="char-style-override-2">Gen Bencildir</span>, TÜBİTAK Yayınları, 2007, 9. Basım, çev. Asuman Ü. Müftüoğlu].</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-5-backlink" id="footnote-225-5">5</a>	R Lee, ‘Reflections on Primitive Communism’, T Ingold, D Riches ve J Woodburn (drl.) içinde, <span class="char-style-override-2">Hunters and Gatherers, </span>Cilt 1 (Oxford, 1988).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-6-backlink" id="footnote-225-6">6</a>	Dil kullanma becerisi,  Noam Chomsky’nin genellikle kabul gören teorisine göre, bütün modern insanların genetik olarak belirlenmiş bir özelliğidir. Dil, soyutlama ve insan bilinçliliği arasındaki ilişki 1920’lerde yazan Rus Marksisti Voloşnikov’un kitaplarında  ve Macar Marksisti George Lukács’ın <span class="char-style-override-2">Ontology</span>’si ile  <span class="char-style-override-2">Labour</span>’ın ikinci kısmında anlatılmıştır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-7-backlink" id="footnote-225-7">7</a>	Ben burada çok uzun tartışmaların çok kısa bir özetini veriyorum. Daha fazla ayrıntı ve kaynak için benim makalemin ilk kısımlarına bakılabilir: ‘Engels and the Origin of Human Society’, <span class="char-style-override-2">International Socialism</span> 65 (Kış 1994) içinde.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-8-backlink" id="footnote-225-8">8</a>	Neanderthal ve modern insan arasındaki  gerçek ilişki konusunda yüz yıl süren bir tartışma söz konusudur. Örneğin, kendi içlerinde üreyip ürememiş olabilecekleri gibi. Burada o tartışmaya giremem. Şu kadarını söylemek gerekir ki Neanderthaller’in yok olmaları zorunlu olarak, kökenlerimiz konusunda, Ardrey’inki gibi ‘asil doğmuş’ olduğumuz öykülerine bizi inandırmak isteyenlerin ileri sürdükleri gibi  modern insanlar tarafından kesilmiş olmaları anlamına gelmez. Bu noktanın genişletilmesi için benim makaleme bakınız: ‘Engels and the Origins of Human Society’.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-9-backlink" id="footnote-225-9">9</a>	‘Avcı ve toplayıcı’ biraz yanıltıcı bir terimdir zira sebze/meyve türünden yiyeceklerin toplanması, insanların beslenmesinde  hayvanların avlanmasından daha büyük yer tutmuştur.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-10-backlink" id="footnote-225-10">10</a>	Dolayısıyla bu tür toplumları tanımlamak için, Lewis Morgan, Friedrich Engels ve C Gordon Child gibi konuya bilimsel bir açıklama getirmeye çalışanların da başvurduğu ‘vahşet’ sözcüğünün eski kullanımı.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-11-backlink" id="footnote-225-11">11</a>	Bu ibareler 17. yüzyıl İngiliz düşünürü Thomas Hobbes’a aittir ama 1960’lara kadar bu tür toplumlara ilişkin anlatılan pek çok öykünün ‘sağduyulu’ tavrını özetlemektedir ve hâlâ R Ardrey’in <span class="char-style-override-2">African Genesis</span>’i gibi popüler kitaplarda bulunabilir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-12-backlink" id="footnote-225-12">12</a>	 M Sahlins, <span class="char-style-override-2">Stone Age Economics </span>(Londra, 1974).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-13-backlink" id="footnote-225-13">13</a>	C Turnbull, <span class="char-style-override-2">The Forest People </span>(New York, 1962), s. 107,110,124-125.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-14-backlink" id="footnote-225-14">14</a>	E Friedl, <span class="char-style-override-2">Women and Men:the Anthropologist’s View</span> (New York, 1975), s. 28.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-15-backlink" id="footnote-225-15">15</a>	E Leacock, <span class="char-style-override-2">Myths of Male Dominance </span>(New York, 1981), s. 139-149.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-16-backlink" id="footnote-225-16">16</a>	R Lee, <span class="char-style-override-2">The !Kung San </span>(Cambridge, 1979), s. 118.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-17-backlink" id="footnote-225-17">17</a>	!Kung’un başındaki !, Hint-Avrupa dillerinde olmayan bir ‘tık’ sesini ifade eder.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-18-backlink" id="footnote-225-18">18</a>	R Lee, <span class="char-style-override-2">The !Kung San, </span>s. 244.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-19-backlink" id="footnote-225-19">19</a>	Le P P LeJeune (1635), aktaran M Sahlins, <span class="char-style-override-2">Stone Age Economics, </span>s. 14.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-20-backlink" id="footnote-225-20">20</a>	E Friedl, <span class="char-style-override-2">Women and Men:the Anthropologist’s View</span> (New York, 1975), s. 15, 28.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-21-backlink" id="footnote-225-21">21</a>	Bütün alıntılar R Ardrey, <span class="char-style-override-2">African Genesis</span> (Londra, 1969)’dan.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-22-backlink" id="footnote-225-22">22</a>	R Lee, <span class="char-style-override-2">Reflections on Primitive Communism</span>.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-23-backlink" id="footnote-225-23">23</a>	 Aktaran E Gellner, <span class="char-style-override-2">Plough, Sword and Book</span> (Londra, 1991).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-24-backlink" id="footnote-225-24">24</a>	Engels bu tür toplumlarda kadının sistemli olarak egemenlik altında tutulmadığında ısrar ederken haklıydı. Bununla birlikte önemli bir ayrıntıda yanılıyordu – avcı-toplayıcı toplumlarda soyun oynadığı rolü ileri derecede abartıyordu. Bu konunun tam bir tartışması için benim ‘Engels and the Origins of Human Society’ adlı makaleme bakınız.</p>
					</div>
				</div>
			</div>
		</div>
</body>
</html>