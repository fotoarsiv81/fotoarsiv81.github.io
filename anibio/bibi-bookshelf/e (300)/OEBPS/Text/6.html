<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>6.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x6.html" xml:lang="tr-TR">
			<div class="Basic-Text-Frame">
				<p class="anabaslik-1" id="toc_marker-1">GİRİŞ</p>
				<p class="paragraf-3">Yedi kapılı Teb şehrini kuran kim?</p>
				<p class="paragraf-3">Kitaplar yalnız kralların adını yazar.</p>
				<p class="paragraf-3">Yoksa kayaları taşıyan krallar mı? </p>
				<p class="paragraf-3">Bir de Babil varmış boyuna yıkılan,</p>
				<p class="paragraf-3">kim yapmış Babil’i her seferinde?</p>
				<p class="paragraf-3">Yapı işçileri hangi evinde oturmuşlar</p>
				<p class="paragraf-3">altınlar içinde yüzen Lima’nın?</p>
				<p class="paragraf-3">Ne oldular dersin duvarcılar Çin Seddi bitince?</p>
				<p class="paragraf-3">Yüce Roma’da zafer anıtları dikenler?</p>
				<p class="paragraf-3">Sezar kimleri yendi de kazandı bu zaferleri?</p>
				<p class="paragraf-3">Yok muydu saraylardan başka oturacak yer</p>
				<p class="paragraf-3">dillere destan olmuş koca Bizans’ta?</p>
				<p class="paragraf-3">Atlantid’de, o masallar ülkesinde bile,</p>
				<p class="paragraf-3">boğulurken insanlar uluyan denizde bir gece yarısı,</p>
				<p class="paragraf-3 para-style-override-10">bağırıp imdat istedilerdi kölelerinden. </p>
				<p class="paragraf-3">Hindistan’ı nasıl aldıydı tüysüz İskender?</p>
				<p class="paragraf-3">Tek başına mı aldıydı orayı?</p>
				<p class="paragraf-3">Nasıl yendiydi Galyalıları Sezar?</p>
				<p class="paragraf-3">Bir ahçı olsun yok muydu yanında onun?</p>
				<p class="paragraf-3">İspanyalı Filip ağladı derler,</p>
				<p class="paragraf-3">batınca tekmil filosu.</p>
				<p class="paragraf-3">Ondan başkası acaba ağlamadı mı?</p>
				<p class="paragraf-3">Yedi Yıl Savaşı’nı İkinci Frederik kazanmış ha?</p>
				<p class="paragraf-3 para-style-override-10">Yok muydu ondan başka kazanan?</p>
				<p class="paragraf-3">Kitapların her sayfasında bir zafer yazılı.</p>
				<p class="paragraf-3">Ama pişiren kimler zafer aşını?</p>
				<p class="paragraf-3">Her adımda fırt demiş fırlamış bir büyük adam.</p>
				<p class="paragraf-3 para-style-override-10">Ama ödeyen kimler harcanan paraları?</p>
				<p class="paragraf-3">İşte bir sürü olay sana</p>
				<p class="paragraf-3 para-style-override-10">ve bir sürü soru.</p>
				<p class="paragraf-3 para-style-override-10">“Okumuş Bir İşçi Soruyor”, <span class="char-style-override-9">Bertolt Brecht</span><span class="dipp-1 char-style-override-10"><a class="footnote-link" href="#footnote-225-1" id="footnote-225-1-backlink">1</a></span></p>
				<p class="paragraf-3">Brecht’in şiirinde sorulan sorular cevap bekliyor. Bu cevapları vermek tarihin görevi olmalıdır. Bu iş, küçük bir uzman grubunun av sahası ya da onu göze alabilenlerin lüksü değildir. Seri otomobil üretiminin öncüsü, sendikacılığın kararlı düşmanı ve Adolf Hitler’i ilk takdir edenlerden Henry Ford, ‘tarih boş laftır’ diye iddia etmişti. </p>
				<p class="paragraf-3">Tarih, bugün yaşadığımız hayatların ardındaki olaylar dizisi hakkındadır. Bizim nasıl biz olduğumuzun öyküsüdür. Onu anlamak, içinde yaşadığımız dünyayı değiştirebilmenin anahtarıdır. George Orwell’in <span class="char-style-override-2">1984</span>’ünde devleti kontrol eden totaliter yönetim yanlılarının sloganlarından biri, ‘Geçmişi kontrol eden, geleceği de kontrol eder’dir. Bu, saraylarda yaşayanlar ve Brecht’in Sorular’ında anlatılan ziyafetlerde yemek yiyenler tarafından ciddiye alınmış bir slogandır. </p>
				<p class="paragraf-3">Yirmi iki yüzyıl kadar önce, bir Çin imparatoru, ‘günü eleştirmek için geçmişi kullananlara’ ölüm cezası hükmetmişti. Aztekler, 15. yüzyılda Meksika Vadisi’ni fethettiklerinde daha önceki devletlerin belgelerini yok etti ve İspanyollar bölgeyi 1520’lerde ele geçirdiklerinde bütün Aztek belgelerini yok etmeye kalkıştı. </p>
				<p class="paragraf-3">Son yüzyılda da işler pek farklı değildi. Stalin ya da Hitler’in resmi tarihçilerine kafa tutmak hapis, sürgün ya da ölüm demekti. Bundan yalnızca otuz yıl öncesine kadar İspanyol tarihçilerin Bask şehri Guernica’nın bombalanmasını araştırmalarına ya da Macar tarihçilerin 1956 olaylarını irdelemelerine izin verilmiyordu. Daha da yakınlarda, Birinci Dünya Savaşı’nda Makedonya’nın ilhakına ilişkin resmi görüşe itiraz eden Yunanistan’daki arkadaşlarım, hapis cezasıyla karşı karşıya kalmışlardı. </p>
				<p class="paragraf-3">Batılı sanayi ülkelerinde açık devlet baskısı pek görülen bir şey değildir. Ama çok daha kurnazca kontrol yöntemleri hep vardır. Ben bunları yazarken, Yeni İşçi Partisi hükümeti, okullarda Britanya tarihinin ve Britanya’nın başarılarının okutulması ve öğrencilerin Büyük Britanyalıların adlarını öğrenmeleri gerektiği konusunda ısrar ediyordu. Yükseköğretim kurumlarında hâlâ resmi söylemi devam ettiren tarihçiler takdir edilirken, bu söylemi sorgulayan kesim önemli mevkilerden uzak tutulabiliyor. ‘Uzlaş, uzlaş, senin için yükselmenin yolu budur’. </p>
				<p class="paragraf-3">İlk Firavunların zamanından (5.000 yıl önce) bu yana, yöneticiler tarihi kendilerinin ve atalarının ‘başarılarının’ bir listesi olarak sunmuşlardır. Bu ‘Büyük Adamlar’, şehirler ve anıtlar inşa etmişler, refah getirmişler, büyük eserler ve askerî zaferlerin sorumluluğunu üstlenmişler; ve tersine, dünyadaki iyi olmayan her şeyden ‘Kötü Adamlar’ sorumlu tutulmuştur. İlk tarih çalışmaları ‘Kralların Listesi’ diye bilinen monark ve hanedan listeleriydi. Benzer listeleri öğrenmek, kırk yıl önce Britanya’daki okullarda okutulduğu şekliyle tarihin hâlâ önemlice bir kısmını oluşturuyordu. Hem Yeni İşçi partisi, hem de muhafazakâr (<span class="char-style-override-2">Tory</span>) muhalefet bunu empoze etmekte kararlı görünüyor.</p>
				<p class="paragraf-3">Bu tür bir tarih anlayışında bilgi, böyle listeleri, <span class="char-style-override-2">Mastermind</span> yarışmasının müsabıkları ya da ‘Bellek Adam’ gibi ezberleyebilmekten ibarettir. Bu, tarihin, ne geçmişi ne de günümüzü anlamada hiçbir işe yaramayan <span class="char-style-override-2">Abesle İştigal </span>uyarlamasıdır. </p>
				<p class="paragraf-3">Tarihe, ‘Büyük Adam’ yaklaşımına bilinçli şekilde muhalefet ederek başka bir şekilde bakmak da mümkün. Bu, belirli olayları sıradan insanlar açısından alır ve onların öyküsünü anlatır. Bu, insanları büyüleyebilir. Televizyon programları –hatta tüm kanallar– büyük seyirci kitleleri için bu tür bir malzemeden yararlanabilirler. Okul çocukları, kendilerine sunulduğunda buna, ‘krallar, tarihler ve olaylar’ yöntemine olmadığı kadar ilgi gösterebilirler. </p>
				<p class="paragraf-3">Ama bu tür bir ‘aşağıdan tarih’ çok önemli bir şeyi, olayların birbirine karşılıklı bağımlılığını, gözden kaçırabilir. </p>
				<p class="paragraf-3">Bir olayda yer alan insanlara yakınlık duymak, kendiliğinden, onların hayatlarını ve hatta bizim hayatımızı biçimlendiren daha kapsamlı güçleri anlamamıza yetmez. Örneğin, Hristiyanlığın yükselişini, Roma İmparatorluğu’nun yükselişini ve çöküşünü anlamadan anlayamazsınız. Rönesans’ta sanatın gelişmesini, Avrupa feodalizminin büyük şehirlerini ve de Avrupa dışındaki kıtalarda uygarlığın ilerlemesini anlamadan anlayamazsınız. 19. yüzyıldaki işçi hareketlerini, sanayi devrimini anlamadan anlayamazsınız. İnsanlığın mevcut duruma nasıl geldiğini, bu ve benzer pek çok olayın karşılıklı ilişkisini anlamadan anlayamazsınız. </p>
				<p class="paragraf-3">Bu kitabın amacı böyle bir bakış açısı sunmaktır. </p>
				<p class="paragraf-3">İnsanlık tarihinin eksiksiz bir öyküsünü anlatacağımı iddia etmiyorum.</p>
				<p class="paragraf-3">Herhangi bir dönemin ayrıntılı tarihi için zorunlu olan pek çok kişi ve pek çok olay eksik kalabilir. Ancak, günümüze ulaşan yapıyı anlamak için insanlığın geçmişinin her ayrıntısını bilmeniz gerekmez.</p>
				<p class="paragraf-3">Bu genel öyküyü kavramamızı sağlayan Karl Marx oldu. İnsanların bu gezegende ancak hayatlarını idame ettirmeye dönük kolektif bir çaba sayesinde var olabildiklerini ve bu tür bir varoluşun her yeni yolunun, daha geniş bir ilişkiler ağında değişikliği zorunlu kıldığını o gösterdi. ‘Üretim güçleri’ dediği şeylerdeki değişikliğin ‘üretim ilişkileri’ndeki değişikliliklerle bağlantılı olduğunu ve son tahlilde bunların genel olarak toplumdaki daha yaygın ilişkileri dönüştürdüğünü o söyledi. </p>
				<p class="paragraf-3">Bununla birlikte bu tür değişiklikler, mekanik bir şekilde oluşmaz. İnsanlar her noktada, şu ya da bu yoldan devam etmeye ilişkin seçimler yapar ve bu seçimler için büyük toplumsal çatışmalara girerler. Tarihte belirli bir noktadan sonra insanların seçimlerini nasıl yapacakları, onların sınıfsal konumlarıyla ilgilidir. Kölenin köle sahibinden, feodal zanaatkârın feodal lorddan farklı bir seçim yapması olasıdır. İnsanlığın geleceği üzerindeki büyük mücadeleler, sınıf mücadelesinden unsurlar taşır. Bu büyük mücadelelerin akışı, tarihin etrafında geliştiği iskeleti verir. </p>
				<p class="paragraf-3">Bu yaklaşım bireylerin ya da onların savundukları düşüncelerin rolünü inkâr etmez. Bu yaklaşımın yaptığı şey, toplumun daha önceki maddi gelişmesi, insanların hayatlarını kazanış biçimi ve de sınıfların ve devletlerin yapısı nedeniyle birey ya da düşüncenin, yalnızca belirli bir rol oynayabileceği konusunda ısrar etmektir. İskelet, yaşayan vücutla aynı şey değildir. Ama iskelet olmadan vücut belirli bir sağlamlığı kazanamaz ve varlığını sürdüremez. Tarihin maddi ‘temel’ini anlamak, başka her şeyi anlamak için bir önkoşuludur, ama yeterli değildir. </p>
				<p class="paragraf-3">Dolayısıyla bu kitap, dünya tarihine giriş niteliğinde bir çerçeve sunma girişimidir; ötesi değil. Ancak, umuyorum ki, bu kimilerinin hem geçmişle hem de bugünle uzlaşmalarına yardımcı olacaktır. </p>
				<p class="paragraf-3">Kitabı yazarken sürekli iki önyargı ile yüzleşeceğimin farkındaydım. </p>
				<p class="paragraf-3">Birincisi, birbirini izleyen toplumların ve insanlık tarihinin önde gelen figürleri, ‘değişmez’ bir insan doğasının ürünü sayılmıştır. Bu, akademik yazılara, ana akım gazeteciliğe ve popüler kültüre aynı şekilde yayılmış bir önyargıdır. Bize, insanoğlunun, her zaman açgözlü, rekabetçi ve saldırgan olduğu ve bunun da savaş, sömürü, kölelik ve kadınların ezilmesi gibi korkunçlukları açıkladığı söylenmiştir. Bu ‘mağara adamı’ imgesi, bir dünya savaşında Batı Cephesi’nde dökülen kanın, bir başka dünya savaşında ise <span class="char-style-override-2">Holocaust</span>’un açıklaması olmaktadır. Ben çok farklı bir şeyi savunuyorum. Bizim bugün bildiğimiz şekliyle ‘insan doğası’ tarihimizin bir ürünüdür, nedeni değil. Bizim tarihimiz, kendinden önce gelenleri büyük ekonomik, siyasi ve ideolojik savaşlarla bertaraf etmeye çalışan farklı insan doğalarını içerir. </p>
				<p class="paragraf-3">Son on yılda çok fazla propagandası yapılan ikinci önyargı ise insan toplumunun her ne kadar geçmişte değişmişse de artık değişmeyeceği yönündedir. </p>
				<p class="paragraf-3">Amerika Birleşik Devletleri Dışişleri Bakanlığının bir danışmanı, Francis Fukuyama, bu mesajı 1990’da dile getirdiğinde uluslararası bir şöhret kazanmıştı. Bütün dünyada, gazetelerde pek çok dilde tekrarlanan makalesinde iddia ettiği gibi ‘tarihin sonunun geldiğine’ tanık oluyorduk. Büyük toplumsal çatışmalar ve büyük ideolojik mücadeleler geçmişte kalmıştı ve binlerce gazete editörü ve televizyon sunucusu aynı görüşteydi.</p>
				<p class="paragraf-3">London School of Economics’in müdürü Antony Giddens ve Britanya’nın Yeni İşçi Partisi’nin başbakanı 1998 yılında aynı mesajı, çok sözü edilen ama az okunan <span class="char-style-override-2">Üçüncü Yol </span>adlı kitapta tekrarlıyorlardı. Fukuyama, ‘kapitalizmin alternatifinin olmadığı bir dünyada yaşıyoruz’ diye yazıyordu. Çok yaygın bir varsayımı kabul ediyor, tekrarlıyordu. Bu ispat edilemeyecek bir varsayımdı. </p>
				<p class="paragraf-3">Bir ülkenin tüm üretimini düzenlemenin yollarından biri olarak kapitalizm en çok üç ya da dört yüzyıllıktı. Bütün dünyanın üretimini düzenlemenin yollarından biri olarak ise en çok 150 yıllıktı. Sanayi kapitalizmi, şehirlerin muazzam gelişmesi, yaygın okur-yazarlık ve pazarlara evrensel bağlılık açısından ancak son elli yılda dünyanın her tarafında geniş alanlar bulmuştu. Bununla birlikte, insan türleri bir milyon yıldır ve modern insan 100.000 yıldan biraz fazla bir süredir dünya yüzündeydi. Eğer bir insanın yaşam süresinin yüzde yarımdan daha az bir süre boyunca işleri yürütme şekli, yaşamının geri kalanında da geçerli olsaydı –bu yaşam süresi çok kısa olmamak kaydıyla– bir hayli ilginç olurdu. Fukuyama ve Giddens’in bütün yazdıkları, Karl Marx’ın en azından bir konuda haklı olduğunu kanıtlıyordu: ‘Burjuvazi için tarih vardır ve başka bir şey yoktur’. </p>
				<p class="paragraf-3">Türümüzün yakın geçmişi, yukarıya doğru öyle yumuşak bir gelişme seyri izlemez. Korkunç savaşlar, kanlı iç savaşlar, şiddetli devrimler ve karşı-devrimlerle damgalanmıştır. İnsanlığın geniş kesimleri için bir iyileşme anlamına gelen dönemleri, hemen hemen her zaman, kitlesel yoksulluk ve korkunç yıkım onyılları, hatta yüzyılları izlemiştir. </p>
				<p class="paragraf-3">Bütün bu felâketler içinde insanoğlunun doğa güçlerini kontrol etme ve yönetme yeteneği konusunda önemli atılımları olduğu doğrudur. Bugün, bu kapasiteye bin yıl öncesinden çok daha fazla sahibiz. Artık doğa güçlerinin insanları açlıktan ya da soğuktan öldürdüğü bir dünyada yaşamıyoruz; bir zamanlar insanları dehşete düşüren hastalıklar çoktan yeryüzünden silinmiş olmalıydı. </p>
				<p class="paragraf-3">Ama bu kendi başına, yüz milyonlarca insanın dönemsel olarak açlık, yetersiz beslenme ve savaşlar nedeniyle mahvolmasını sona erdirmedi. Yirminci yüzyılın sicili bunu gösteriyor. Bu yüzyıl, sanayi kapitalizminin bütün dünyayı sardığı, en ücra noktadaki köylü ya da çobanın bile artık şu ya da bu ölçüde pazara bağlı olduğu bir yüzyıl oldu. Bu, geçmişteki hiçbir dönemle boy ölçüşemeyecek bir savaş, katliam ve yoksulluk yüzyılı oldu; o kadar ki, liberal filozof Isaiah Berlin bu yüzyılı ‘Batı tarihindeki en korkunç yüzyıl’ olarak tanımladı. Yüzyılın son on yıllarında durumun bir bütün olarak insanlık için sihirli bir şekilde düzeldiği yolunda herhangi bir işaret yoktu. Bu yıllar, eski Doğu Bloku’nun toptan yoksullaşmasını, Afrika’nın değişik yörelerinde sonu gelmeyecek gibi görünen iç savaşları ve tekrarlanan kıtlıkları, Latin Amerika halklarının neredeyse yarısının yoksulluk sınırı altında yaşadığını, Irak’la İran arasında sekiz yıl süren savaşı ve dünyanın en güçlü devletlerinin koalisyonunun Irak ve Sırbistan’a yönelik şiddetli saldırılarını gördü. </p>
				<p class="paragraf-3">Tarih sona ermedi ve onun temel özelliklerini anlama ihtiyacı her zaman olduğu gibi büyük. Bu kitabı yazmamdaki amaç, insanların bu durumu anlamasına yardımcı olmaktır.</p>
				<p class="paragraf-3">Bunu yaparken, bundan önceki çok sayıda eserden yararlanmak zorunda kaldım. Örneğin, sınıflı toplumun doğuşuyla ilgili bölüm, Avustralyalı büyük arkeolog V. Gordon Childe’ın yazdıkları olmadan mümkün olamazdı. Onun kitabı <span class="char-style-override-2">Tarihte Neler Oldu?,</span> kimi önemli ayrıntıları eskimiş olsa da, defalarca okunmayı hak eder. Aynı şekilde, Orta Çağ dünyasına ilişkin bölüm Marc Bloc’un klasik eserine ve Fransız Annales Okulu’nun tarihçilerine, erken 20. yüzyıl tarihine ilişkin bölüm Leon Troçki’nin eserlerine ve yirminci yüzyılın daha sonraki bölümü Tony Cliff’in analizlerine çok şey borçludur. Bu kitabın malzemesine aşina olan okurlar, bir kısmı metinde ya da dipnotlarda açıkça zikredilmiş, bir kısmına ise –daha az önemli olmasalar da– açıkça göndermede bulunulmamış pek çok etkinin farkına varacaktır. Bunlar arasında ilk akla gelenler Christopher Hill, Geoffrey de Ste Croix, Guy Bois, Albert Soboul, Edward Thompson, James McPherson ve D. D. Kosambi. Umarım kitabım onların çalışmalarının okunmasını özendirir. Belirli dönemleri izlemek isteyecek okuyucular için kitabın sonuna ileri okuma için bir liste ekledim.</p>
				<p class="paragraf-3">Tarihler, tarihin olmazsa olmazı değildir. Ama olayların sırası kimi zaman çok önemlidir ve kimi zaman okuyucular (ve hatta yazarlar) için tarihleri dikkatle takip etmek kolay değildir. Bu nedenle, her bölümün başında belirli dönemlerin belli başlı olaylarının kısa bir kronolojisi yer almaktadır. Benzer nedenlerle kitabın sonunda isimler, yerler ve iyi bilinmeyen terimler için birer sözlükçe bulunmaktadır. Bunlar çok detaylı değil; ama her bölümde başka bölümlerde daha ayrıntılı bir şekilde ele alınan insanlar, olaylar ve coğrafi mekânların okuyucular tarafından daha iyi anlaşılmasını amaçlamaktadır. Son olarak, ham bir müsveddeyi tamamlanmış bir kitaba dönüştürmede bana yardım eden pek çok kişiye, Ian Birchall, Lindsay German, Talat Ahmed, Hassan Mahamdallie, Serth Harman, Paul McGarr, Mike Haynes, Tithi Bhattacharya, Barry Pavier, John Molyneux, John Rees, Kevin Ovenden ve Sam Ashman’a, müsveddenin tümünü ya da bölümlerini okudukları, pek çok hataya dikkat çektikleri ve kimi zaman beni yazdığım şeyleri bir kez daha değerlendirmeye zorladıkları için teşekkür borçluyum. Kuşkusuz bu insanların hiçbiri, kimi yerlerde tarih hakkında verdiğim hükümlerden kaynaklanabilecek hatalardan sorumlu değildir. Müsveddeyi basıma hazırlayan Ian Taylor’a ve kitabın basımını denetleyen Rob Hoveman’a özel teşekkür borçluyum. </p>
				<div class="footnotes">
					<div class="footnote">
						<p class="dipnot-1"><a class="footnote-anchor" href="#footnote-225-1-backlink" id="footnote-225-1">1</a>	Çeviri: A. Kadir, <span class="char-style-override-2">Halkın Ekmeği </span>içinde<span class="char-style-override-2">,</span> evrensel kültür kitaplığı,  1997.</p>
					</div>
				</div>
			</div>
		</div>
</body>
</html>