<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-40.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-40.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">1. Bölüm</p>
				<p class="resimara"><img alt="6.png" class="image" height="10" src="../Images/6_fmt28.jpeg" width="200"/></p>
				<p class="arabaslik-orta" id="toc_marker-7-2">AMERİKAN PROLOĞU</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt28.jpeg" width="46"/></span></p>
				<p class="paragraf-1">Britanya kuvvetleri 1781 yılında Yorktown’dan çekilirken, askeri bando ‘Dünya Altüst Oldu’ melodisini çalıyordu. Ve Kral George’a sadık binlerce Tory’ye de, askeri birliklerle Yorktown’dan ayrılırken öyle gelmiş olmalıdır. Toplumun ‘doğal’ düzeni hakkında geliştirmiş oldukları tüm varsayımlar başarılı ayaklanma karşısında ayaklar altında çiğnenmişti. Bununla birlikte isyancıların yüzde 99’u o varsayımları çok değil sekiz yıl önce paylaşıyorlardı. </p>
				<p class="paragraf-1">Ayaklanmanın en iyi bilinen figürlerinden birisi Benjamin Franklin, 1760’larda, ‘Kralların en iyisinin yönetiminde şimdi mutluyuz’ diye yazmıştı.<span class="dipp"><a class="footnote-link" href="#footnote-225-633" id="footnote-225-633-backlink">633</a></span> Onun gazete makalelerini ve almanaklarını okuyan binlerce Amerikalı da 1774 yılına kadar onunla aynı görüşteydi. Franklin’in memleketi olan Pennsylvania kolonisinde ‘bilinçli bir devrimci gelenek yoktu’.<span class="dipp"><a class="footnote-link" href="#footnote-225-634" id="footnote-225-634-backlink">634</a></span> Virginialı lider Thomas Jefferson 1776 başlarında hâlâ, Amerikalıların monarşiden ayrılmada ‘ne istekleri ... ne de çıkarları’ olduğunu iddia ediyordu.<span class="dipp"><a class="footnote-link" href="#footnote-225-635" id="footnote-225-635-backlink">635</a></span></p>
				<p class="paragraf-1">Ne olmuştu da 1776 yazında, 13 koloninin temsilcileri, bir ‘Kıta Kongresi’nde aynı Jefferson tarafından kaleme alınan ve ‘bütün insanların eşit yaratıldığını’ iddia eden ‘Bağımsızlık Bildirgesi’ni kabul etmişti? Krallara ve aristokratlara itaatin Avrupa’da neredeyse evrensel olduğu dönemde bu açıkça devrimci bir ifadeydi. </p>
				<p class="paragraf-1">Söz konusu koloniler bir buçuk yüzyıl kadar önce Britanya tacının desteği ile kurulmuştu. Her birindeki nihaî siyasal otorite, Londra’dan tayin edilen bir valinin elindeydi. Ama her kolonideki değişik gruplar iktidarı paylaşıyordu: New England’ın kırsal kesimlerinde bağımsız çiftçiler kıyıdaki şehirlerde tüccar ve zanaatkârlar; New York eyaletinde kiracılarına neredeyse feodal bir şekilde davranan birbirine rakip büyük toprak sahipleri ve New York Şehri’nde Britanya’nın Atlantik ticaretine bağlı olan tüccar; Pennsylvania’da (valiyi atayan) Penn ailesi ve bir grup zengin Quaker aile; Virginia ve Kuzey ve Güney Carolina’da, yoksul beyazları her türlü söz hakkından mahrum bırakan köle sahibi plantasyoncular. Ayrıca kolonilerin içinde de, 1766’da New York’un Hudson Vadisi’nde ayaklanan kiracılarla toprak sahipleri; Philadelphia’lı elitle Pennsylvania’daki batılı göçmenler; Carolina’da ‘düzenleyici’ küçük çiftçilerle ‘kodaman’ plantasyon sahipleri arasında da şiddetli toplumsal çatışmalar vardı. Bunların hepsinin üstünde, güneyli plantasyon sahipleri için, 1739’da Güney Carolina’da olduğu gibi sürekli bir köle ayaklanması korkusu söz konusuydu. Böylesine çatışan çıkarlar, 1750’lerin başlarında bir birlik oluşturma girişimini mahvetmişlerdi. </p>
				<p class="paragraf-1">Her kolonide insanlar kendilerini ‘Amerikalı’ olarak değil de ‘Britanyalı’ olarak görüyorlardı. Her şeyden önce koloniler Britanya’nın ‘Atlantik’ ekonomisinin yörüngesinde gelişmiş ve zenginleşmişti. Toplam nüfusları, üç milyona, Britanya’nın nüfusunun üçte birine ulaşıncaya kadar, düzenli bir şekilde artmıştı. Tüccar ve toprak sahipleri oldukça zengindi ve çiftçileri ve zanaatkârları, atalarının Atlantik’in öteki yakasında olduğundan daha iyi durumdaydı. Tabloyu altüst etmek hiç kimsenin çıkarına değildi. </p>
				<p class="arabaslik-sol"><span class="char-style-override-3">Bir Çatlaktan Derin Anlaşmazlığa</span></p>
				<p class="paragraf-1">Bununla birlikte ekonomik yayılma olgusu, Atlantik’in her iki yakasındaki tüccarları, toprak sahiplerini ve imalatçıları farklı çıkar kümelerine ve bunların yanı sıra birbirine karşı tavırlar geliştirmeye zorluyordu.<span class="dipp"><a class="footnote-link" href="#footnote-225-636" id="footnote-225-636-backlink">636</a></span> Londra’da, kolonilerin Britanya ticarî çıkarlarına zarar veren politikalar geliştirebilecekleri yolunda bir korku gelişiyordu. Kolonilerde, Britanya hükümetinin onların ihtiyaçlarını görmezden geldiği yolunda artan bir kuşku vardı. 1770’lerin ortasına kadar, kolonilerin bazılarının Londra’daki temsilcisi rolünü üstlenen Benjamin Franklin gibi insanlar, bu korkuları ve kuşkuları yanlış anlamalar olarak değerlendiriyorlardı. Ancak her iki taraf da tamamen hayalci değildi. Britanya ile koloniler arasında çatışma, bir noktada kaçınılmazdı.</p>
				<p class="paragraf-1">Ortaya çıkmakta olan dünya piyasa sistemi, Adam Smith ve izleyicilerinin ima etmiş oldukları (ve bugün hâlâ ima ediyor oldukları) gibi, devletin ekonomik rolünün olmadığı bir şey değildi. Ticaret ağları bütün sisteme yayılıyordu; ama tacirlerin, finansçıların ve imalatçıların alım-satım işlerinin yanı sıra toplumsal olaylara karışmaları ve siyasi otoritelere baskı uygulamaları belirli şehirlerde de yoğunlaşıyordu. Her birinin feodalizmden daha sıkı siyasal yapıları ve onunla birlikte giden ulusal dilleri olan, rakip ulusal devletlerin gelişmesi, onların çıkarlarına hizmet ediyordu. Britanya’nın, kapitalistlerinin çıkarlarını geliştirme konusunda, parlamentoya hâkim olan <span class="char-style-override-2">gentry</span>ye baskı yapmaması düşünülemezdi – Amerikan kolonilerinin kapitalistlerinin buna, kendi siyasal karşı önlemleriyle tepkide bulunmaması da aynı şekilde düşünülemezdi. </p>
				<p class="paragraf-1">Hem ekonomide hem de siyasette belirli olaylar çoğu kez, uzun dönemli eğilimleri keskin bir şekilde kutuplaştırır. 1760 ve 1770’lerde durum böyleydi. Britanya ve Fransa arasındaki 1756-63 Yedi Yıl Savaşları, başta Kuzey Amerika olmak üzere, kolonilerin ve onunla birlikte giden ticaretin kontrolü üzerinde odaklandı. Britanya, Batı Hint Adaları’nda Fransa’yı yenerek, Bengal’i kontrolü altına alarak ve Kanada’yı fethederek bir dünya imparatorluğunun temellerini attı. Ama bunun kabarık bir faturası da vardı. </p>
				<p class="paragraf-1">Savaşın maliyetinin bir kısmını Amerikalı kolonicilere ödettirmek Britanyalı yöneticiler için mantıklı bir davranıştı. Her şeye rağmen, diye akıl yürütüyorlardı, Fransa’nın Mississippi Vadisi’ni ele geçirme ve kolonilerin batıya doğru yayılmalarını engelleme planı önlendiği için koloniler bundan muazzam kazanç sağlamışlardı. </p>
				<p class="paragraf-1">Dolayısıyla Britanya kolonicilere bir dizi vergi –1764’te melas (rom yapımında kullanılan ham şeker) vergisi, 1765’te bir dizi muameleye uygulanan ‘pul vergisi’ ve Britanya birliklerinin Amerika’da bulunmasının masrafını kolonicilere ödeten Kışla Vergisi ve 1767’de ithalat vergisi gibi– koydu. </p>
				<p class="paragraf-1">Bunların her biri muazzam öfke yarattı. Ekonomik bunalım sırasında insanlar nakit sıkıntısı çekiyordu ve bu vergiler belirli endüstrilere zarar verme tehlikesi taşıyordu. Fransa artık askeri bir tehdit değildi ve de Britanya hükümeti bu fazladan geliri, Britanya’daki büyük toprak sahiplerinin vergilerini düşürmek için istiyordu. Hepsinden önemlisi, koloniciler hiçbir söz hakkına sahip olmadıkları politikalar için vergi ödemek durumunda kalıyorlardı. </p>
				<p class="paragraf-1">Koloniciler, Britanya’da Avam Kamarası’nın mali konulardaki herhangi bir hükümet önerisini veto edebileceğini ileri sürüyorlardı. Hiç kuşkusuz değişik kolonilerin meclislerinin de Amerika’da aynı güce sahip olmaları gerekirdi. Aksi halde, temel ‘özgürlükleri’ ayaklar altında çiğnenirdi. Protestonun dili henüz devrimci değildi. İnsanlar kendilerini, ‘özgürlüklerini’ savunan ‘Britanyalılar’ olarak görüyorlardı. Ama bu onların birleşmesine ve Britanya’ya karşı ilk kez harekete geçmelerine yol açtı. </p>
				<p class="paragraf-1">Bu hareketlenme toplumun değişik düzeylerinde meydana geldi. En tepede, kolonilerden gelen delegeler bir ‘Kıta Kongresi’nde bir araya geldiler ve vergiler geri alınıncaya kadar Britanya’ya ticarî boykot uygulanması çağrısında bulundular. Bu yaklaşım, herhangi bir eylemi, ticareti yürüten küçük bir tüccar grubuna bağımlı kılıyordu. </p>
				<p class="paragraf-1">Ama başka güçler de harekete geçirildi. 1765 ve 1766 yıllarında kendilerine ‘Özgürlüğün Çocukları’ adını takan gruplar ortaya çıktı.<span class="dipp"><a class="footnote-link" href="#footnote-225-637" id="footnote-225-637-backlink">637</a></span> Bunlar zengin plantasyonculardan, büyük toprak sahiplerinden ya da hatta varlıklı tüccardan oluşmuyordu; aksine ‘elitle gerçek plepler arasında bir yer işgal eden, muhalif entelektüeller, kıtalararası küçük tacirler ve zanaatkarlar’dan oluşuyordu.<span class="dipp"><a class="footnote-link" href="#footnote-225-638" id="footnote-225-638-backlink">638</a></span><span class="char-style-override-10"> </span>Bunlar, İngiliz Devrimi’nin Yeni Model Ordu’sunda çok can alıcı bir rol oynayan ‘orta tipler’e çok benziyorlardı. Koloni şehirlerinde bir halk protestosu ve ayaklanma geleneği vardı. Özgürlüğün Çocukları neredeyse bir siyasal parti gibi hareket ediyor, ‘Britanya sorununa karşı geleneksel sokak hareketini’ yönetiyor ve ‘pek çok sıradan Amerikalı arasında yeni bir siyasal bilinç oluşmasına’ hizmet ediyordu.<span class="dipp"><a class="footnote-link" href="#footnote-225-639" id="footnote-225-639-backlink">639</a></span></p>
				<p class="paragraf-1">Kalabalıkların eylemi, pasif bir ticaret boykotunun ötesine geçti. Boston’da halk pulların satıldığı sanılan bir binayı yıktı ve pul dağıtıcısının evine saldırdı.<span class="dipp"><a class="footnote-link" href="#footnote-225-640" id="footnote-225-640-backlink">640</a></span> New York’ta hain olarak gördükleri kişilerin evleri yıkıldı ve şehirde bulunan Britanya askerleriyle çatışmalar oldu.<span class="dipp"><a class="footnote-link" href="#footnote-225-641" id="footnote-225-641-backlink">641</a></span><span class="char-style-override-10"> </span>Britanyalılara karşı öfke, güçlüklerin yaygın olduğu bir dönemde kibirli bir şekilde zenginliğini sergileyen elite karşı olan öfkeyle birleşti. Bu tür insanların gittiği bir tiyatroya saldırıldı. ‘New York’un en radikal gazetesi <span class="char-style-override-2">New York Journal</span>, Britanya sorununu dramatize etti; ama ayrıca bir biri ardı sıra yüksek kiraların, yükselen fiyatların ve eksik istihdamın kötülüklerine saldıran makaleler yayınladı’.<span class="dipp"><a class="footnote-link" href="#footnote-225-642" id="footnote-225-642-backlink">642</a></span> </p>
				<p class="paragraf-1">Herhangi bir protesto hareketi yükselirken, eylem insanların düşüncelerini değiştirirken, değişen düşünceler daha fazla eyleme yol açar. Bu 1760’larda Boston ve New York için kesinlikle doğruydu. New York’ta insanlar Britanya’nın eylemlerini protesto etmek için ‘özgürlük direkleri’ diktiler. Her seferinde askerler bunları yıktı ve yerlerine yenileri dikildi. Britanya hükümetinin yeni bir vergi tahsildarları yapısı kurma girişimleri yalnızca insanların dışarıdan baskı gördükleri duygusunu güçlendirdi. Boston’da 1770 Mart’ında kendilerine kartopu atan kalabalığa askerlerin ateş açması ve beş kişinin ölmesiyle –Boston Katliamı– tepkiler en yüksek noktasına erişti.</p>
				<p class="paragraf-1">Britanya hükümeti, John Wilkes’i izleyen isyancı Londra kalabalıklarının ve pek çok Londra Şehri tüccarının baskısı karşısında bir süre için geriledi. Çay üzerindeki hariç, bütün vergileri iptal etti ve Amerika’daki ajitasyon da duruldu.</p>
				<p class="paragraf-1">Ancak bu, meselenin sonu olamazdı. Herhangi bir vergi koyma girişimi karşısındaki öfke, Boston ve başka yerlerde zulüm görenler arasında her zamankinden daha büyüktü. Britanya yönetici çevreleri içinde ise, kolonilerin Britanya’nın çıkarlarını dikkate almadan kendi çıkarlarının peşinde koşma konusunda kararlı oldukları korkusu da, her zamankinden daha fazlaydı. Eğer onlara bir ders verilmezse itaatsizlik, kırılması olanaksız bir alışkanlık haline gelecek ve kolonilere sahip olmanın bütün anlamı kaybolacaktı. </p>
				<p class="arabaslik-sol"><span class="char-style-override-3">Kartoplarından Tüfek Kurşunlarına</span></p>
				<p class="paragraf-1">Tarihte küçük bir eylemin, aynen bir iğnenin balonu patlatması gibi, büyük bir patlamaya yol açtığı zamanlar vardır. O küçük eylem 1773 Kasım’ında Boston limanında ortaya çıktı. Doğu Hindistan Şirketi’nin (<span class="char-style-override-2">East India Company</span>) bir gemisi, valinin çocuklarının, onunla bu geri kalan vergiye karşı boykotu kırmayı düşündükleri çay kargosunu boşaltıyordu. Kıyıda binlerce kişi protesto ederken, Amerikan yerlileri gibi giyinmiş 100 eylemci gemiye çıktı ve çayı denize döktü. </p>
				<p class="paragraf-1">Koloni kamuoyunun saygıdeğer liderleri dehşete düşmüştü. Benjamin Franklin, bu ‘vahşi bir adaletsizlik eylemidir’ diye gürlüyordu.<span class="dipp"><a class="footnote-link" href="#footnote-225-643" id="footnote-225-643-backlink">643</a></span> Ancak bu eylem, Britanya hükümetine zaten öfkeli olanlar arasında güçlü bir yankı buldu ve hükümet için bardağı taşıran damla oldu. Britanya hükümeti, General Gage adlı birini, koloniyi dize getirme yetkisiyle Massachusetts valisi olarak atadı; Boston’a birlik gönderdi ve yasalara karşı gelen kolonicilerin yargılanmak üzere Britanya’ya götürüleceğine ilişkin Hoşgörmezlik Yasaları’nı (<span class="char-style-override-2">Intolerance Acts</span>) çıkardı.</p>
				<p class="paragraf-1">Mesele artık vergi değildi. Mesele, koloni sakinlerinin kendilerini yöneten yasalarda söz hakkına sahip olup olamayacakları, (kendi Virginia eyaletinde siyah kölelerin ve pek çok yoksul beyazın hiçbir söz hakkı olmadığını unutan) Jefferson’un ifadesiyle, ‘Büyük Britanya adasındaki 160.000 seçmenin Amerika eyaletlerindeki dört milyon insana yasa koyup koyamayacağı’<span class="dipp"><a class="footnote-link" href="#footnote-225-644" id="footnote-225-644-backlink">644</a></span> meselesiydi. Bütün koloniler tehdit atındaydı. Her birinde muazzam bir öfke dalgası söz konusuydu ve bunu ifade edecek komiteler ortaya çıktı. Çay boykotu yaygınlaştı ve 13 koloni meclisi, ikinci bir Kıta Kongresi’ne temsilci göndermeyi kabul etti. </p>
				<p class="paragraf-1">Kongre’deki insanlar, esas itibariyle saygıdeğer mülk sahipleriydi. Bunlar Britanya İmparatorluğu yapısı içinde önem kazanmışlardı ve onu devirmek gibi bir niyetleri yoktu. Seçme hakları olsa, işlerin eski usulde devam etmesini tercih edeceklerdi. Ama böyle bir seçenek yoktu. Yeni bir ticarî boykot için çağrıda bulundular. Ancak Britanya hükümeti tarafından alınan önlemlerin sertliği, böyle bir boykotun yalnızca tüccara bırakılamayacağı anlamına geliyordu. Bunun kitlesel direniş örgütlenerek desteklenmesi gerekiyordu. Her ‘<span class="char-style-override-2">county</span>, şehir ve kasabada’ halk, Britanya mallarını satın almaya ya da tüketmeye karşı ajitasyon yapacak komiteler oluşturmak zorundaydı.<span class="dipp"><a class="footnote-link" href="#footnote-225-645" id="footnote-225-645-backlink">645</a></span></p>
				<p class="paragraf-1">Bu iş, boykotu ileri götürmede Massachusetts ile birlik olan Virginia’lı plantasyoncular için bir sorun değildi. Onlar koloninin bütün yapısını, valinin dışında kontrol ediyorlardı. Karışıklığa yol açmadan iradelerini empoze edebilirlerdi. Ancak başka yerlerde bin türlü sorun ortaya çıktı. </p>
				<p class="paragraf-1">Massachusetts’te, Britanya’nın aldığı önlemlere karşı halkın görüşü neredeyse oybirliği halindeydi. Ancak Worchester <span class="char-style-override-2">county</span> gibi yerlerde yargıçlar yeni yasaları uygulamaya karar vermişlerdi. Ne yapılacaktı? New York’ta zengince tüccarın pek çoğu Britanya imparatorluk ticaretinden kâr sağlıyor ve boykotu sürdürmekte gönülsüz davranıyordu, güçlü toprak sahibi aileleri Britanya valisinin liderliğini kabul edeceklerdi. Bir kez daha, ne yapılacaktı? Pennsylvania’daki Quaker tüccar elitin çoğu kolonici hemşerilerinin çağrısının önüne, Britanya’ya ‘sadakat’i koyacaklardı. Orada ne yapılacaktı?</p>
				<p class="paragraf-1">Komitelerin boykot uygulanması çağrısı, Kıta Kongresi bu olguyu kabul etsin ya da etmesin, eski kurumların yenileriyle devrimci bir şekilde değiştirilmesi anlamına geliyordu. </p>
				<p class="arabaslik-sol"><span class="char-style-override-3">Sınıf ve Karşı Karşıya Geliş</span></p>
				<p class="paragraf-1">Worchester <span class="char-style-override-2">county’</span>de silahlı çiftçiler, bu her ne kadar Britanya yetkililerini değil, başarılı kariyerlerini sürdürmek isteyen yerli yargıçları karşılarına almak anlamına gelse de, mahkemelerin işleyişini engellemek zorundaydı.<span class="dipp"><a class="footnote-link" href="#footnote-225-646" id="footnote-225-646-backlink">646</a></span> New York Şehri’nde, ‘bağımsızlığa varan kararların hayata geçirilmesi, parlamento ve kraldan kopuş kadar, … eski… otoritelerin ortadan kaldırılması anlamına geliyordu’. Bunu yapabilme enerjisi, ‘gerek kalabalıklar gerekse, devrimci komiteler halinde, “halk”ın kendisinden geliyordu. ‘Resmi’ bir komitenin oluşturulması ve daha sonra kralcı üyelerin yerine ‘zanaatkârların, esnafın ve ikinci derecede profesyonellerin’ atanması için baskı yapanlar, her hafta bütün üyelerin katılımıyla toplanan zanaatkârlardı.<span class="dipp"><a class="footnote-link" href="#footnote-225-647" id="footnote-225-647-backlink">647</a></span> </p>
				<p class="paragraf-1">‘Barışçı’ boykottan savaşa geçiş, ayrıca, aşağıdan gelen doğrudan eylemden kaynaklandı. Britanya askerleri Massachusetts, Lexington’da yürüyüş yapan milislere ateş edince, bir Britanya birliğinin Boston yakınlarındaki Concord’da saklı silahları ele geçirmek için yola çıktığını silahlı çiftçilere haber vermek için ünlü at binişini gerçekleştiren, bir zanaatkâr, Paul Revere idi. Britanya’ya karşı Lexington’da savaşan ve daha sonra Boston’a gelerek Bunker Hill’deki Britanya garnizonunu kuşatan, o çiftçilerdi. Her durumda, orta ve alt sınıfların üyeleri, Britanya kurulu düzeni konusunda tereddüt gösteren, üst sınıftan insanları bir yana itmek zorundaydı. </p>
				<p class="paragraf-1">Edward Countryman’in, devrim üzerine yazdığı iki mükemmel kitabında, haklı olarak vurguladığı gibi, mücadele ancak, insanlar eski elitlere karşı yeni kurumlar oluşturdukları için ilerleyebildi: ‘1774’le 1776 yazı arasında New York’ta o komiteler, 1789’la 1792 arasında Paris’te ve 1917’de Rusya’daki benzer komitelerin yapacakları şeyleri yaptılar’.<span class="dipp"><a class="footnote-link" href="#footnote-225-648" id="footnote-225-648-backlink">648</a></span> </p>
				<p class="paragraf-1">Böyle bir ajitasyon 1776 olaylarında belirgindi. New York’ta Britanya’ya yönelik herhangi bir eyleme karşı, Atlantik ticareti yapan zengin tüccarın, valiye bağlı resmî görevlilerin ve kimi büyük toprak sahiplerinin sert muhalefeti söz konusuydu. Philadelphia’da Pennsylvania Meclisi’nin çoğunluğu inatla bağımsızlığa karşıydı. Britanya’ya karşı savaş bu iki şehrin desteği olmadan başarılı olamazdı. Ama bu destek, yalnızca eski ekonomik ve siyasal elitlere meydan okunması sonucu gelebilirdi. Ticaret ya da toprak sahipliği geçmişinden değil, esas itibariyle zanaatkâr ve küçük esnaf gibi, daha radikal yeni insanların, neyin ithal neyin ihraç edileceğine karar vererek, şehirlerin hayatında muazzam bir etkisi olan bu komitelerin kontrolünü ele geçirmesi zorunluydu.</p>
				<p class="arabaslik-sol"><span class="char-style-override-3">Silah Olarak Broşürler</span></p>
				<p class="paragraf-1">Eski üst sınıfların siyasal düzeni basitçe ortadan kalkmadı. Kendi egemenliklerine itaat edilmesi ve Britanya’ya karşı direnişin köreltilmesi için, kuşakların zihinsel alışkanlıklarına güveniyorlardı. Kitlesel ajitasyon; boykot tartışmaları, boykot kırıcılara karşı yürüyüşler yapılması, valilerin ve Britanyalı bakanların kuklalarının yakılması ve de binaların yağmalanması biçimlerini aldı. Eski düşünce biçimlerini destekleyen iddiaları paramparça etmekte, propaganda devreye girdi. Yalnızca 1776 yılında, onlarca gazetenin ve derginin yanı sıra 400’den fazla broşür ortaya çıktı. Ancak belirleyici rolü, kısa süre önce Britanya’dan göçen birisi, Tom Paine’in yazdığı 40 sayfalık broşür oynadı. </p>
				<p class="paragraf-1">Paine, Benjamin Franklin’in tavsiye mektubuyla 1775’in başlarında Philadelphia’ya gelmişti. Siyasal hayatta merkezî bir rol oynamaya başlayan zanaatkâr ve küçük esnafın ‘orta’ tabakasının tipik bir örneğiydi. İngiltere’de, korse imalatçısı, denizci, vergi tahsildarı ve han işleticisi olarak değişik işler yapmıştı. Kırk yaşını biraz geçmiş olarak Amerika’ya geldiğinde benzer insanlar arasında dağıtılan, yeni kurulmuş bir dergide iş buldu. Okuyucusu gibi, o da boykotun heyecanlı bir taraftarıydı ama henüz devrimci değildi. Daha sonra, ‘Britanya’ya olan bağlılık inatçıydı, ama aynı zamanda ona karşı konuşmak ihanetti’ diye yazacaktır.<span class="dipp"><a class="footnote-link" href="#footnote-225-649" id="footnote-225-649-backlink">649</a></span> Bağımsız bir cumhuriyet davasına ikna olana dek, 1775’in olayları –özellikle Britanya’nın baskısının artan şiddeti– fikrini değiştirdi. 1776’nın başında yayınladığı basit risalesi <span class="char-style-override-2">Sağduyu</span>’da bunu ortaya koyuyordu.</p>
				<p class="paragraf-1">Broşür, valilerin ve meclis üyelerinin dili yerine, zanaatkâr ve esnafın dilini kullanarak popüler bir üslupla yazılmıştı. Ama basit bir ajitasyon çalışması değildi. Ajitasyonun taleplerini destekleyen genel tezler ortaya koymaya çalışıyordu. Bunu, bir ve çeyrek yüzyıldan bu yana etrafta dolaşan entelektüel fikirleri –Hobbes, Locke, Voltaire ve muhtemelen Rousseau’dan seçilmiş fikirlerin bir kısmını– ele alarak ve bunları sıradan insanların anlayabileceği bir şekilde ortaya koyarak yapıyordu. Paine, Aydınlanma düşüncesinin bir kısmıyla, İngiltere’deki tartışma kulüplerine ve popüler bilimsel konferanslara katılarak tanışmış olmalıydı. Şimdi bu düşünceleri sokağın ve atölyenin diline çeviriyor ve ‘toplum için bir tek dürüst adamın, şimdiye kadar yaşamış olan tüm taçlı zalimlerden daha değerli’ olduğunda ısrar ediyordu. Bir ‘Fransız piçi’nin soyundan gelen ve bir ‘haydutlar’ çetesine liderlik yapan III. George’un ‘hükümdarlık hakkı’yla alay ediyordu. </p>
				<p class="paragraf-1"><span class="char-style-override-2">Sağduyu</span>’nun şaşırtıcı bir etkisi oldu. Muhtemelen 150.000 adet sattı. Pennyslvania’lı politikacı Benjamin Rush, onun etkisi hakkında daha sonra şunları söyleyecektir:</p>
				<p class="alinti1" xml:lang="en-GB">Amerikan zihniyeti üzerindeki etkileri ani ve kapsamlı oldu. Halk adamları tarafından okundu, kulüplerde tekrarlandı, okullarda heyecanla okundu ve bir keresinde, bir din adamı tarafından vaaz olarak verildi.<span class="dipp" style="font-size:0.86em;"><a class="footnote-link" href="#footnote-225-650" id="footnote-225-650-backlink">650</a></span> </p>
				<p class="paragraf-1">Bu, insanların bir şeyi aniden farklı görmelerini sağlayan tarihî anlardan birisiydi. Pennyslvania’daki radikal hareket hız kazandı ve devrimci önlemler almaya hazır hale geldi. </p>
				<p class="paragraf-1">Zengin tüccar ve büyük toprak sahiplerinin pek çoğu, monarşiye sadık kalıyor ve önceki iki yılda mücadelenin içine çekilmemiş olan nüfus kesimlerini hâlâ etkileyebiliyordu. Meclisin kontrolü için can alıcı önemi olan bir seçimde, dört sandalyeden üçünü kazandılar ve Pennyslvania’nın bağımsızlık bildirgesini desteklemesine yönelik herhangi bir plan başarısız olacak gibi görünüyordu. Bununla birlikte böyle bir destek olmadan öteki koloniler için işler hepten olanaksızdı. </p>
				<p class="paragraf-1">Bağımsızlığın radikal destekçileri, onlara yalnızca bir seçeneğin açık olduğunu gördüler: Bu İngiliz Devrimi sırasında Yeni Model Ordu’nun benimsediği ve bir kez daha, 150 yıl sonra, Rus Devrimi’nde benimsenen seçenekti. Meclisin kararlarını bir tarafa atmak için meclis dışında eylemci bir hareket oluşturmak zorundaydılar. Koloninin geleceği için karar vermek üzere 4.000 kişinin katılacağı bir delegeler kurultayı için çağrı yapıldı ve çağrı koloninin milis temsilcilerinden oluşan Küçük Rütbeliler Komitesi’nin desteğini sağladı. Eski meclis, emrinde hiçbir silahlı güç olmadığı için bir anda güçsüz hale geldi. Eski meclis bir daha hiç toplanmamak üzere 14 Haziran’da çalışmalarını tatil etti ve 18 Haziran’da halk kurultayı, başka hiçbir yede görülmemiş en radikal anayasayı yapmak üzere toplandı. Bu anayasa erkek nüfusun yüzde 90’ına oy hakkı veriyor ama krala sadakate tövbe etmeyenlere bu hakkı tanımıyordu. Birkaç gün sonra Kıta Kongresi tarafından Bağımsızlık Bildirgesi’nin ilanı için yol açılmıştı. </p>
				<p class="paragraf-1">Yeni Birleşik Devletler’in kurulması, ancak bağımsızlığı onaylayan Pennyslvania nüfusunun bir kısmının, monarşiye bağlı kalmakta kararlı olanlara karşı ‘diktatörce’ önlemler alması sayesinde gerçekleşebilirdi. </p>
				<p class="arabaslik-sol"><span class="char-style-override-3">Devrim İçinde İç Savaş</span></p>
				<p class="paragraf-1">Amerikan Devrimi çoğu kez, pek kanın dökülmediği, iki düzenli ordu arasında birkaç dekor kabilinden yapay muharebeden oluşmuş gibi gösterilir. Oysa onun ‘iç savaş’ unsuru, kimi yerlerde gerçekten de çok kanlı olduğu anlamına geliyordu. New York’un Tryon Vadisi, her türlü muhalefeti ezmeye kalkan güçlü kralcı toprak sahibi aile, Johnsonlar, tarafından kontrol ediliyordu. ‘Savaş bittiğinde, kimi tahminlere göre, 700 bina yakılmış, 12.000 çiftlik terk edilmiş, yüz binlerce kile tahıl yok edilmiş, yaklaşık 400 asi kadın dul bırakılmış ve devrimcilerin 2.000 kadar çocuğu yetimhanelere konulmuştu’.<span class="dipp"><a class="footnote-link" href="#footnote-225-651" id="footnote-225-651-backlink">651</a></span> Asi tarafın güçlü olduğu bölgelerde, kralcıların Britanya kuvvetlerine yardım etmesi önlenmek istendiğinde, insanların olağan ‘haklar’ını ihlal eden önlemler alınmak zorunda kalınıyordu. Dolayısıyla komiteler kralcı yayınları sansürlüyorlar, kralcı orduya katılanların topraklarına el koyuyorlar ve kralcı tacir ve finansörlere olan borçları yok sayıyorlardı; kalabalıklar kralcı yargıçları katrana batırıp tüylüyorlar, Tory’leri sokaklarda çıplak koşturuyorlardı. Savaşın büyük bölümünde New York Şehri Britanya işgali altındaydı ve asiler geri döndüklerinde Britanyalılara yardım edenlere karşı halkın duygularını örgütlediler. 1783’te en az 20.000 kralcı, Britanya gemileriyle şehri terk etti.<span class="dipp"><a class="footnote-link" href="#footnote-225-652" id="footnote-225-652-backlink">652</a></span> Mücadele bir çay partisi şeklinde başlamıştı, ama kesinlikle öyle bitmedi.</p>
				<p class="paragraf-1">Savaş uzayıp yiyecek kıtlığı arttıkça, komiteler tüccarın kralcılara yiyecek ihraç etmesini önlemek ve hareketi destekleyen halk kitlesine yiyecek temin etmek zorundaydılar. Durumu iyi olanlara daha ağır vergiler koydular, fiyatları denetlediler ve hainlerin topraklarını zorla ellerinden aldılar. Eğer savaş kazanılmak isteniyorsa bunlar gerekli önlemlerdi. Ama ayrıca zenginlerin sırtından yoksulların yararlanacağı önlemler de vardı. Ayaklanma zorunlu olarak ulusal olduğu kadar toplumsal bir boyut da kazandı. </p>
				<p class="paragraf-1">Başka türlü başarılı olamazdı. Britanya’nın stratejisi, New York’u alarak kolonileri birbirinden koparmak, kıyı ticaretine abluka uygulayarak sıkıntı yaratmak ve daha sonra stratejik noktaları ve kasabaları almak için orduyu harekete geçirmekti. Britanyalılar, paralı askerlerinin deneyimsiz milisleri kolayca yeneceğini ve ayaklanmanın ilk heyecanı geçtikten sonra moral bozukluğu yaratacağını umuyorlardı. Ayrıca tüccarın ve toprak sahiplerinin ayaklanmadan uzak duracağını ve ordular başarı kazandıkça Britanya yönetimine boyun eğeceklerini umuyorlardı.</p>
				<p class="paragraf-1">Bu strateji tümüyle yanlış değildi. Sıkıntılar arttıkça asilerin ordularında heyecanın azaldığı görüldü. New York’ta ve aynı şekilde Philadelphia’yı ele geçirdiklerinde orada, Britanya yönetimiyle işbirliği yapan pek çok kişi vardı. Asi orduları, daha iyi silahlanmış ve daha disiplinli kralcı birlikler karşısında savaşın çoğunu geri çekilerek geçirdiler. Asi ordusunun büyük çoğunluğu, işgal edilmiş Philadelphia’nın dışındaki bir kampta zor bir kış geçirdi. Britanya’nın stratejisi sonunda bir tek nedenle çöktü: Komiteler ve ajitasyon, halk kitlesini asilerin davasına güçlü bir şekilde bağlamıştı. Kitlesel direnç devam ettiği sürece, asi ordusu geri çekilerek ve sürpriz bir saldırı için zaman kollayarak, kralcı orduyu yıpratabilirdi.</p>
				<p class="paragraf-1">Savaş asla basitçe sınıf sorunlarına indirgenebilir değildi. Virginia’da, en zengin plantasyoncular mücadeleye katılmaktan mutluydular – bir plantasyon sahibi olan Washington, Amerikan ordusuna komuta etti; bir diğer köle sahibi, Jefferson, Bağımsızlık Bildirgesi’ni yazdı. New York’ta kimi toprak sahipleri ve tüccarlar Britanyalıları destekledi, ama diğerleri onlara karşı savaşa katıldı. Pennyslvania’da bile, Benjamin Franklin gibi zengin bir adam sonunda yerel siyasi düzendeki eski arkadaşlarından kopabildi ve bağımsızlığın savunucularından oldu. </p>
				<p class="paragraf-1">Dahası, nihai başarı, bu insanların Fransız monarşisi ile Britanya’ya karşı bir ittifak yaratabilmelerine bağlı oldu. Fransız danışmanlar Washington’a asi ordusunu yönetirken yardımcı oldular ve Fransız donanması silah temin ederek Britanya ablukasının gücünü zayıflattı. </p>
				<p class="paragraf-1">Ayaklanmadan yana olan üst sınıf kesimleri olduğu gibi, bağımsızlık için mücadeleyi kucaklamayan pek çok alt ve orta sınıf insan da vardı. Bazen bunun nedeni, vergi meselesini, kutsal olduğunu öğrenerek yetiştikleri bağlılıklarından onları kopartacak kadar çıkarlarına aykırı bulmamalarıydı. Bununla birlikte bazen da mücadele ile en çok özdeşleşen yerel figürlerin, geçmişte ellerinden en çok çektikleri kişiler olmasıydı. Böylece New York eyaletinde pek çok kiracı Britanya’nın davasını destekledi, çünkü nefret ettikleri bir toprak sahibi Britanya’ya karşıydı. Benzer bir şekilde Kuzey ve Güney Carolina’nın bazı kesimlerinde, yoksul çiftçiler Tory’lerin gerillaları olarak silaha sarıldılar; çünkü bağımsızlıktan yana olan plantasyon sahiplerinden nefretleri, her iki tarafta da kanlı misillemelere yol açıyordu. </p>
				<p class="paragraf-1"> Hatta Britanya, Kuzey Amerika’nın en çok ezilen gruplarından –siyah köleler ve Yerli Amerikalılar– devrimci ordunun gördüğünden daha fazla destek gördü. Virginia’nın kralcı valisi, Britanya’dan yana savaşan kölelere özgürlük vaat etti. Önemlice bir kısmı öyle yaptı ve savaşın sonunda Britanya ordusu ile birlikte gittiler.<span class="dipp"><a class="footnote-link" href="#footnote-225-653" id="footnote-225-653-backlink">653</a></span> Buna karşılık, 1779 yılında Kongre, Carolina ve Georgia’daki siyahların, asi ordularına katılma karşılığında özgürlüklerine kavuşmalarını önerdiğinde, eyalet yönetimleri bunu dikkate bile almadılar.<span class="dipp"><a class="footnote-link" href="#footnote-225-654" id="footnote-225-654-backlink">654</a></span> Bu, tüm bağımsızlık hareketinin kölelikten yana olduğu anlamına gelmiyordu. New England’da pek çok radikal, köleliği iğrenç bir şey olarak görüyor ve pek çok siyah birey, yerel milislerde beyazların yanı sıra savaşıyordu. Massachusetts ve Vermont, 1780’de köleliği lağvetti ve Philadelphia aşamalı olarak kaldırılması yolunda oy kullandı. Maryland’de yoksul beyazlar ve siyahlar ortak bir davadan söz ediyorlardı ve hatta Virginia’da bile kimi plantasyoncular köleliğin vazgeçebilecekleri bir kurum olduğunu düşünmeye başladılar.<span class="dipp"><a class="footnote-link" href="#footnote-225-655" id="footnote-225-655-backlink">655</a></span></p>
				<p class="paragraf-1">Ayrıca Britanyalılar, ‘Kızılderililer’i müttefik olarak kolonicilerden daha kolay kazanabildiklerini gördüler; zira göçmenler ve spekülatörler onlardan toprak kazanma konusunda kararlıydılar ve Britanyalılara karşı savaşta en radikal olanlardan bazıları aynı zamanda yerli halka karşı en fazla düşman olanlardı.</p>
				<p class="paragraf-1">Bununla birlikte Amerikan Devrimi, kolonilerin Britanya’dan yalnızca siyasal kopuşundan öte bir şeydi. Savaşın keşmekeşi içinden, kapitalizm öncesi geçmişe geri dönmek isteyen unsurları silkip atmış bir toplum çıktı. New York’taki büyük toprak sahiplerinin feodal hakları yok oldu. Halkın ‘büyük aileler’e saygısı sarsıldı. Kuzey ve merkezî kolonilerdeki yüz binler, insan eşitliği ve zulümden kurtulma düşüncesine kazanıldı; onlar bu düşüncelerin beyazlara olduğu kadar siyah insanlara da uygulanması gerektiğini görüyorlardı. Avrupa’da Aydınlanma’nın pek çok izleyicisi için Bağımsızlık Bildirgesi’nin dili, kendi ideallerinin gerçekleşmesiydi. </p>
				<p class="paragraf-1">Devrimi güçlendirmek için çok şey yapan radikal güçler, hiçbir yerde gücü ellerinde tutmadılar. Pennyslvania gibi yerlerde, bir süre için, alt ve orta sınıflara gerçek yararlar sağlayan önlemleri hayata geçirdiler. Bütün erkeklere oy hakkı veren, yıllık toplantıları kabul eden, çiftçileri borç ve fiyatların kontrol edilmesine karşı koruyan önlemler söz konusu oldu. Eyaletler 1788 yılında Federal Anayasa konusunda anlaştıklarında, tüm Amerika’da serbest bir pazar yaratılmasına kendini adamış güçler, eyalet meclislerinde kontrolü ele geçirdiler. Bu, başka türlü düşünülmesi bile mümkün olmayan çapta bir ekonomik gelişmenin yolunu açtı; ama aynı zamanda yeni ve eski zulüm ve sömürü biçimlerinin yaygınlaşmasını ve yoğunlaşmasını da beraberinde getirdi. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-633-backlink" id="footnote-225-633">633</a>	Bakınız E Wright, <span class="char-style-override-2">Benjamin Franklin and the American Revolution, </span>s. 71, 90.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-634-backlink" id="footnote-225-634">634</a>	R A Ryerson, <span class="char-style-override-2">The Revolution Has Now Begun; Radical Committees in Philadelphia, 1765-76</span> (Pennsylvania, 1978), s. 3-4.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-635-backlink" id="footnote-225-635">635</a>	E Countryman, <span class="char-style-override-2">The American Revolution</span> (Londra, 1986), s. 71.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-636-backlink" id="footnote-225-636">636</a>	Theodore Draper bunu <span class="char-style-override-2">A Struggle for Power</span> (Londra, 1996) adlı çalışmasında ayrıntılı bir şekilde belgelemiştir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-637-backlink" id="footnote-225-637">637</a>	E Countryman, <span class="char-style-override-2">American Revolution</span>, s. 97.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-638-backlink" id="footnote-225-638">638</a>	E Countryman, <span class="char-style-override-2">American Revolution</span>, s. 98, 100.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-639-backlink" id="footnote-225-639">639</a>	E Countryman, <span class="char-style-override-2">American Revolution</span>, s. 100.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-640-backlink" id="footnote-225-640">640</a>	E Countryman, <span class="char-style-override-2">American Revolution</span>, s. 103.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-641-backlink" id="footnote-225-641">641</a>	E Countryman, <span class="char-style-override-2">American Revolution</span>, s. 103 ve E Countryman, <span class="char-style-override-2">A People in Revolution</span> (Baltimore, 1981), s. 30.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-642-backlink" id="footnote-225-642">642</a>	E Countryman, <span class="char-style-override-2">American Revolution</span>, s. 103.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-643-backlink" id="footnote-225-643">643</a>	Aktaran, E Wright, <span class="char-style-override-2">Benjamin Franklin, </span>s. 116.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-644-backlink" id="footnote-225-644">644</a>	Aktaran, E Countryman, <span class="char-style-override-2">American Revolution</span>, s. 70-71.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-645-backlink" id="footnote-225-645">645</a>	E Countryman, <span class="char-style-override-2">American Revolution</span>, s. 4.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-646-backlink" id="footnote-225-646">646</a>	E Countryman, <span class="char-style-override-2">American Revolution</span>, s. 113-114.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-647-backlink" id="footnote-225-647">647</a>	E Countryman, <span class="char-style-override-2">A People</span>, s. 102, 125-126.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-648-backlink" id="footnote-225-648">648</a>	E Countryman, <span class="char-style-override-2">A People</span>, s. 102. Ayrıca onun E Countryman, <span class="char-style-override-2">American Revolution</span>, s.  118’deki ve R A Ryerson’un <span class="char-style-override-2">The Revolution</span>’da Pennsylvania hakkında anlattıklarına bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-649-backlink" id="footnote-225-649">649</a>	Aktaran J Keane, <span class="char-style-override-2">Tom Paine, A Political Life </span>(Londra, 1995).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-650-backlink" id="footnote-225-650">650</a>	Aktaran J Keane, <span class="char-style-override-2">Tom Paine, </span>s. 125.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-651-backlink" id="footnote-225-651">651</a>	E Countryman, <span class="char-style-override-2">A People</span>, s. 150.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-652-backlink" id="footnote-225-652">652</a>	E Countryman, <span class="char-style-override-2">A People</span>, s. 121’de verilen sayı.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-653-backlink" id="footnote-225-653">653</a>	E Countryman, <span class="char-style-override-2">American Revolution</span>, s. 162.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-654-backlink" id="footnote-225-654">654</a>	E Countryman, <span class="char-style-override-2">American Revolution</span>, s. 71.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-655-backlink" id="footnote-225-655">655</a>	Dolayısıyla Jefferson’un Bağımsızlık Bildirgesi’nin ilk taslağında köleliği cesaretlendirdiği için monarşiye karşı tahrif edilmiş bir saldırı ve sonra da köleleri isyana  teşvik eden bir ibare vardı. Bakınız E Countryman, <span class="char-style-override-2">American Revolution</span>, s. 71.</p>
					</div>
				</div>
			</div>
		</div>
</body>
</html>