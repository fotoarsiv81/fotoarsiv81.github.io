<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-32.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-32.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">1. Bölüm</p>
				<p class="resimara"><img alt="6.png" class="image" height="10" src="../Images/6_fmt22.jpeg" width="200"/></p>
				<p class="arabaslik-orta" id="toc_marker-6-2">BİR TOPLUMSAL BARIŞ DÖNEMİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt22.jpeg" width="46"/></span></p>
				<p class="paragraf-1">1650’den bir tam ve çeyrek yüzyıl sonra her şey, bir tam ve çeyrek yüzyıl öncesine göre çok farklıydı. Din savaşları, köylü ayaklanmaları, iç savaşlar ve devrimler geçmişte kalmış görünüyordu. </p>
				<p class="paragraf-1">Avrupa devletleri arasında, 18. yüzyılın başındaki İspanya Veraset Savaşları ve yüzyılın ortasındaki Yedi Yıl Savaşları gibi şiddetli savaşlar oldu. Ayrıca Danimarka, İsveç, Polonya ve Portekiz gibi ülkelerde, toplumun tepesinde krallarla aristokratlar arasında iktidarın kesin bölüşümü konusunda mücadeleler de vardı. Stuart hanedanının destekçileri tarafından Britanya’daki anayasal düzeni askerî yollarla değiştirmek için 1690, 1715 ve 1745’te girişimler de yapıldı. Ancak bir önceki dönemde Avrupa’yı öylesine sarsmış olan tutkular, şimdi yalnızca onun saçaklarında varlığını sürdürüyordu. 1750’lerin ortasını düşünen herhangi birisi için, Voltaire’in satirik romanı <span class="char-style-override-2">Candide</span>’de çok parlak bir şekilde sergilenen zamanın saçmalıkları ve barbarlıklarına rağmen, devrim çağının çok gerilerde kalmış olduğunu sanmak kolaydı. </p>
				<p class="paragraf-1">Bununla birlikte dönemin temel özellikleri önceki devrimci kalkışmaların bir ürünüydü. Bir zamanlar karşı-devrimin kalesi olan Habsburg hanedanı, İspanya tacını Bourbonların bir koluna terk ederek, eski halinin gölgesi haline gelmişti. Buna karşılık, devrimci güçlerin atılım yapmış olduğu iki devlet, Hollanda ve İngiltere, artan bir şekilde önem kazanıyorlardı: Hollanda eski Portekiz sömürge imparatorluğunun çoğunu ele geçirmiş ve daha sonra İngiltere buna meydan okumuştu.</p>
				<p class="paragraf-1">17. yüzyılın ikinci yarısı kimi zaman ‘Hollanda Altın Çağı’ olarak adlandırılır. Denizden kazanılan topraklar ve yeni bitki türlerinin ve tarım yöntemlerinin uygulanmasıyla, tarım büyük gelişme gösterdi.<span class="dipp"><a class="footnote-link" href="#footnote-225-565" id="footnote-225-565-backlink">565</a></span> Sanayi, ‘Amsterdam’ın hemen kuzeyindeki düz, sulak Zaanstreek bölgesinin, kâğıt imalatından pirinç çeltiklerinin soyulmasına kadar pek çok endüstrinin mekanizasyonuna’ olanak veren 128 sınai yel değirmeni ile muhtemelen ‘tüm Avrupa’nın en modern endüstri sahası’ haline gelmesiyle, ‘refahın zirvesi’ne ulaştı.<span class="dipp"><a class="footnote-link" href="#footnote-225-566" id="footnote-225-566-backlink">566</a></span></p>
				<p class="paragraf-1">İngiltere, iç savaş sonrasında bir ‘tarım devrimi’ geçirmeye başladı. Tarım artan oranda ticarileşti ve şalgam ve patatesten mısıra yeni ürünler geniş çapta yetiştirildi. Kapitalist tarımın yaygınlaşması ve eski ortak otlatma alanlarının büyük toprak sahipleri ve kapitalist çiftçilerce çitlenerek, yoksul köylü kitlelerinin ücretli amele haline dönüştürüldüğü büyük bir ‘çitleme’ dalgası yaşandı. </p>
				<p class="paragraf-1">Sanayi üretimi de, 1710’dan 1760’a yılda tahminen yüzde 0,7; 1760’tan 1780’e yüzde 1,3 ve 1780’den 1800’e yüzde 2 arttı. Şehirde yaşayanların oranı da 1650’deki yüzde 9’dan, 1800’de yüzde 20’ye çıktı.<span class="dipp"><a class="footnote-link" href="#footnote-225-567" id="footnote-225-567-backlink">567</a></span> Başlangıçta İskoçya’da, İngiltere ile 1707’deki birleşmeye yaygın bir muhalefet vardı; ama bu, endüstri ve ticaretin esaslı ve sürdürülebilir büyümesiyle sonuçlandı. On beş yıl sonra Glasgow’u ziyaret eden Daniel Defoe, şehri ‘büyük bir iş şehri; burası dış ve iç ticaretin her ikisinin de geliştiği bir şehirdir’ diye tanımlayabiliyordu.<span class="dipp"><a class="footnote-link" href="#footnote-225-568" id="footnote-225-568-backlink">568</a></span></p>
				<p class="paragraf-1">Şimdi birleşmiş olan krallıkta endüstriyel yenilik hız kazanmaya ve 18. yüzyılın son çeyreğinde sanayi devriminin zeminini hazırlamaya başladı. İlk çalışabilir buhar makinesi (her ne kadar James Watt’ın bunu madenler dışında her yerde kullanılabilir etkinliğe eriştirmesi için bir 60 yıl daha beklemek gerektiyse de) 1705’te geliştirildi. Demir (her ne kadar genel kullanım için yüksek kaliteye erişilmesi için 40 yıl geçmesi gerekecekse de) odun kömürü yerine maden kömürü kullanılarak, 1709’de ergitilmeye başlandı. 1730’dan 1760’a kadar geçen on yıllar içinde birbirini izleyen icatlar, Hargreaves’in iplik eğirme makinesi (1766); Arkwright’ın vater iplik makinesi (1769) ve Compton’un iplik eğirme makinesiyle (1799) iplik eğirme işini parçalarına ayırarak, mekanize hale getirdiler.<span class="dipp"><a class="footnote-link" href="#footnote-225-569" id="footnote-225-569-backlink">569</a></span> Bu tür büyük değişikliklerin yanı sıra, eski, esas itibariyle elle yürütülen endüstrilerin pek çoğunda daha az önemli, parça parça değişiklikler söz konusuydu: örgü makinesi; daha az maliyetli ‘yeni çuval’ kumaşların dokunması; el dokuma tezgâhlarının verimliliğini iki kat artıran seri mekik; daha gelişmiş alet kullanılan, daha derin kömür madenleri (kömür üretimi 1650’de 500.00 tondan, 1750’de beş milyon tona ve 1800’de 15 milyon tona çıktı).<span class="dipp"><a class="footnote-link" href="#footnote-225-570" id="footnote-225-570-backlink">570</a></span></p>
				<p class="paragraf-1">Dış ticaret alanındaki yeni yoğun rekabet ikliminde, teknik yenilikler artık benimsenmesi için on yılların ve hatta yüzyılların geçmesi gereken gelişigüzel, arızî olaylar değildi; başarı için bir zorunluluktu. </p>
				<p class="paragraf-1">Hollanda ve Britanya modern sanayi toplumları değildi. Nüfusun çoğunluğu hâlâ kırsal alanlarda yaşıyordu ve yolların kalitesizliği vilayetlerdeki şehirlerden başkentlere gidebilmenin günlerce süren rahatsız yolculuklarla gerçekleşmesi anlamına geliyordu. Modern demokrasiler gibi de değillerdi. Britanya yönetimi büyük toprak sahibi aristokratların egemenliğindeydi ve bunlar Avam Kamarası’na seçilen ikinci derecede <span class="char-style-override-2">gentry</span>nin ve şehirlilerin nasıl oy verebileceğinde karar sahibi olabiliyorlardı; Hollanda’da büyük tüccarın da benzer bir hâkimiyeti vardı. </p>
				<p class="paragraf-1">Bununla birlikte, her iki ülke de, bırakalım iki yüzyıl öncesini, bir yüzyıl öncesinden ve Avrupalı komşularından niteliksel olarak farklıydı. Köylülüğün, birey olarak lordlara hukuken bağımlı olma durumları tamamen geride kalmıştı. Almanya ve İtalya’yı karakterize eden küçük devletler keşmekeşinin ya da Fransa’nın tümüne yayılmış iç gümrüklerinin olmadığı gerçek ulusal pazarları vardı. Çok büyük sayıda insanın şehir hayatı deneyimi söz konusuydu – 17. yüzyılın sonuna gelindiğinde İngiltere’nin nüfusunun en az altıda biri, en azından Londra’da bir zaman geçirmişti. Kırsal endüstriler, tarım yörelerinde bile pek çok insanın işgücünü massetmişti; limanlar ve deniz filoları alt sınıflardan çok sayıda insanı tarımdan çok ticarete bağımlı işlerde istihdam ediyordu. Londra, Avrupa’daki en büyük şehir olarak Paris’i geçti ve her ne kadar üretimin çoğu hâlâ tek tek zanaat işçilerince ve kendi evlerinde ya da dükkânlarında yapılıyor olsa da, bunların işleri tüccar ya da öteki varlıklı zanaatkârlarca giderek daha fazla koordine ediliyordu. İngiltere’nin batısında 100, 400, hatta 1.000 dokumacı ya da ürünlerin son işlemlerini yapan adamı istihdam eden ve gelirleri <span class="char-style-override-2">gentry</span>nin çoğunun gelirinden fazla olan ‘elbiseci’<span class="char-style-override-2"> </span>müteşebbisler vardı.<span class="dipp"><a class="footnote-link" href="#footnote-225-571" id="footnote-225-571-backlink">571</a></span></p>
				<p class="paragraf-1">Hükümetlere egemen olan büyük aileler, büyük tüccarı olduğu kadar ‘orta büyüklükteki’ tacirleri, imalatçıları ve kapitalist çiftçileri de memnun edecek politikalar izlemeye özen gösteriyorlardı. 1760’larda ve 1770’lerin başında Londra Şehri’nin kentlileri, parlamento ve hükümeti kontrol eden aristokrasi ve <span class="char-style-override-2">gentry ç</span>ıkarlarına karşı öfkeli bir şekilde ajitasyon yapıyorlar ve sözcüleri John Wilkes hapishanede alıkonuyordu; ama bazı büyük ailelerin desteğini kazanıyorlar ve sonunda kendi iradelerini devrimci önlemlere gerek kalmadan başkalarına empoze edebiliyorlardı. Bu durum, 16. ve 17. yüzyılın büyük ideolojik mücadelelerinin, en önemli muharebeleri çoktan kazanmış olduğu anlamına geliyordu. </p>
				<p class="paragraf-1">Devrimci kalkışmaların engellendiği Avrupa ülkelerinde işler çok başkaydı. Bunların çoğu için 17. yüzyıl bir ekonomik gerileme dönemiydi. Ölümler doğumları aştığı için nüfus azalmış; kentsel zanaatlar gerilemiş; devlet ve lordlar artık ürünün tümünü ele geçirdikleri ve de köylülük sonsuz bir yoksulluk içinde yuvarlandığı (ve kimi yerlerde ‘ikinci serflik’ yaşandığı) için tarımdaki yatırım düşük olmuştu. 18. yüzyıl Polonya’sı, Sicilya’sı ve Kastilya’sındaki toplam tarımsal çıktı, muhtemelen iki yüz yıl öncesinde olduğundan daha az olmuştu. Bohemya’da 1770-72 kıtlığında, on kişiden birisi açlıktan öldü: Karşı-devrimci zaferin ödülü işte böyleydi. </p>
				<p class="paragraf-1">Fransa, güneybatı Almanya, ve kuzey İtalya ‘ortalarda’ydı. Onlar, Kastilya, güney İtalya ve doğu Avrupa’nın yaşadığı ekonomik gerilemeyi yaşamadılar. Ama onların tarımı ve endüstrisi, ortalama olarak, İngiltere ve Hollanda’dan daha geriydi. Yenilikçi tarım teknikleri ve kapitalist ilişkiler, büyük şehirlere yakın bölgelerde yaygınlaştı. El zanaatları üretiminde bir artış vardı ve nadiren de büyük maden ve endüstri işletmeleri kuruluyordu. Atlantik ticaretine yönelen kimi limanlar, özellikle Fransa’nın batı kıyısındakiler, hatırı sayılır bir gelişme gösterdiler. 1780’lere gelindiğinde Fransa nüfusunun yüzde 20’si –İngiltere’deki yüzde 40’a karşın– esas itibariyle küçük çaplı endüstrilerde istihdam ediliyordu. Avrupa’nın belli başlı yöreleri, aynı yönde ama çok farklı hızlarla, sanayi kapitalizmi yolunda ilerliyordu. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-565-backlink" id="footnote-225-565">565</a>	Bakınız, örneğin, G Rude, <span class="char-style-override-2">Europe in the Eighteenth Century</span> (Harvard, 1985), s. 23 ve R S Duplessis, <span class="char-style-override-2">Transitions to Capitalism in Early Modern Europe </span>(Cambridge, 1997), s. 174.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-566-backlink" id="footnote-225-566">566</a>	Bakınız, örneğin, G Rude, <span class="char-style-override-2">Europe,</span> s. 23; ve R S Duplessis, <span class="char-style-override-2">Transitions, </span> s. 174.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-567-backlink" id="footnote-225-567">567</a>	Sayılar R S Duplessis, <span class="char-style-override-2">Transitions, </span>s. 242, 248’den.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-568-backlink" id="footnote-225-568">568</a>	D Defoe, <span class="char-style-override-2">A Tour Through the Whole Island of Great Britain</span> (Londra, 1912), aktaran G Rude, <span class="char-style-override-2">Europe,</span> s. 58.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-569-backlink" id="footnote-225-569">569</a>	Bu buluşlar hakkında özet bilgiler için bakınız D Landes, <span class="char-style-override-2">Wealth, </span>187-191.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-570-backlink" id="footnote-225-570">570</a>	Sayılar R S Duplessis, <span class="char-style-override-2">Transitions, </span>s. 88, 242’den.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-571-backlink" id="footnote-225-571">571</a>	J de L Mann, <span class="char-style-override-2">The Cloth Industry in the West of England</span> (Oxford, 1971) s. 23, 90-91.</p>
					</div>
				</div>
			</div>
		</div>
</body>
</html>