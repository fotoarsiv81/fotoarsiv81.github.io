<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-19.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-19.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">2. Bölüm</p>
				<p class="resimara"><img alt="6.png" class="image" height="10" src="../Images/6_fmt13.jpeg" width="200"/></p>
				<p class="arabaslik-orta" id="toc_marker-4-3">ÇİN: İMPARATORLUĞUN YENİDEN DOĞUŞU</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt13.jpeg" width="46"/></span></p>
				<p class="paragraf-1">Roma İmparatorluğu gibi Çin İmparatorluğu da içerden ekonomik çöküntü, kıtlık ve iç savaş, dışarıdan ise ‘barbar’ saldırıları karşısında dağıldı. 4. yüzyıla kuraklık, çekirge istilası, kıtlık, iç savaş, rakip imparatorluklara bölünme ve siyasal, ekonomik ve yönetimsel kaos damgasını vurdu. Yaklaşık bir milyon insan evlerini ve çiftliklerini terk etti ve kuzey Çin’deki iç bölgeden güneye, Yang-çe ve ötesine göçtü. Onlar pek çok arazinin ekilip biçilmediği ve üretim hayatının ancak kendine yeterli çiftçiliğe dönüştüğü, çok az ticaret yapılan ve para kullanımının azaldığı, harap olmuş ve nüfusu azalmış bir bölgeyi terk ettiler.<span class="dipp"><a class="footnote-link" href="#footnote-225-237" id="footnote-225-237-backlink">237</a></span></p>
				<p class="paragraf-1">Ancak ‘Karanlık Çağlar’ terimi, olanlar için uygun değildir. Geniş köylü kitleleri için hayat olağanüstü zordu ve sayısız insan açlık ve hastalıktan öldü. Ama uygarlık çökmedi. Kuzeydeki tarımsal yıkım, kısa süre içinde Yang-çe bölgesinde canlı ve destekli pirinç üretiminin yaygınlaşmasıyla telafi edildi. Bu, canlanan şehirler için gerekli artığı ve onunla birlikte okur-yazar bir eliti yeniden yarattı. Batı Avrupa kendi içine dönerken, güney Çin, Güneydoğu Asya, Hindistan altkıtası ve İran’la ticaret yolları açıyordu. Kuzeyde rakip ‘barbar’ hanedanlar kontrolü ele geçirmek için savaştılar. Ancak bunlar, Çin uygarlığının avantajlarının farkında olan ve Çin kültürünü kucaklayan hanedanlardı. </p>
				<p class="paragraf-1">Dahası, ‘barbarlar’ Çin’den yalnızca öğrenmediler. Onların da eski uygarlığa öğretecek şeyleri vardı. Onların zanaatkârları ve çobanları özellikle kendi toplumlarının omuzlarına çöken imparatorluk masrafları ve gelenekleri bulunmadığından, kimi teknikleri geliştirmeyi başarmışlardı. Bu yeni teknikler şimdi Çin’e akıyordu – ‘atlardan yararlanmak, eyer ve üzengiyi kullanmak, köprüler ve dağ yolları inşa etme yöntemleri, tıbbî bitki ve zehirlere ilişkin bilgiler, denizcilik vs.’<span class="dipp"><a class="footnote-link" href="#footnote-225-238" id="footnote-225-238-backlink">238</a></span> Bu tür yenilikler zenginliği ve artık ürünü arttırdı. Örneğin, at daha önce savaşlarda hızlı iletişim için kullanılıyordu. Ama eski koşum yöntemleri onu neredeyse boğuyordu ve ağır yükleri ya da sabanı çekmesini olanaksız kılıyordu; bu görevler ise çok daha ağır olan öküze kalıyordu. Kuzey steplerinden gelen yeni teknikler bu durumu değiştirmeye başladı.</p>
				<p class="paragraf-1">Merkezi imparatorluğun çöküşü, entelektüel gelişmeler açısından da tümüyle olumsuz değildi. Savaşlar kütüphaneleri ve yerlerine yenisi koyulamayacak olan elyazmalarını tahrip etmişti. Ama eski entelektüel geleneklerin zayıflaması yenilerine yer açtı. Tibet ve Semerkant üzerinden İran’a uzun ticaret yollarını tepen ya da güney Çin’den güney Hindistan’a yelken açan tacirlerin Çin’e getirdikleri Budizm etki kazanmaya başladı. Hint, İran ve Yunan etkileri Çin sanatında görünmeye başladı; o kadar ki Budist heykellerde Eski Yunan tarzının etkileri görülür. Gernet, ‘yoğun dinsel coşkunun harekete geçirdiği orta Asya’nın patikalarında ve Hint Okyanusu’nun rotalarında hareket eden büyük ticarî akımların nüfuz ettiği ‘bir altın Orta Çağ uygarlığından’ söz edecek kadar ileri gider.<span class="dipp"><a class="footnote-link" href="#footnote-225-239" id="footnote-225-239-backlink">239</a></span> Hiç kuşku yok, bu Avrupa Karanlık Çağları’ndan çok farklıydı.</p>
				<p class="paragraf-1">6. yüzyılın sonunda imparatorluk, önce Sui ve daha sonra T’ang hanedanları altında yeniden birleşti. Düşmanlarına karşı kazandıkları askeri zaferler yeni imparatorların, muazzam kamusal eserler yaptırmak için, geniş halk kitlelerinden gerekli artık ürün elde etmelerine olanak verdi. İki yeni başkent, Loyang ve Çang-an kuruldu. Loyang’ın surları doğu-batı yönünde dokuz kilometre, kuzey-güney yönünde sekiz kilometreyi buluyor ve birbiriyle kesişen her biri 70 metre eninde 25 bulvarı çevreliyordu. 40 metre genişliğinde ve birkaç yüz kilometre uzunluğundaki kanallar Sarı Irmak, Wei ve Yang-çe nehirlerini birbirine bağlıyor ve güneydeki pirincin kuzeydeki şehirleri beslemesine olanak sağlıyordu. Çin Seddi’nin kuzeybatı sınırındaki birkaç yüz kilometrelik kısmı yeniden inşa edildi ve askeri seferler imparatorluğun etkisini Kore’ye, batıda Hindistan ve İran’a ve güneyde Çinhindi’ne kadar genişletti. </p>
				<p class="paragraf-1">Bir kısmı sınav sistemiyle göreve alınan tam zamanlı bilgin-memurlardan oluşan bir yönetim yapısı oluştu. Bunlar toprak sahibi aristokrat sınıfa karşı bir denge unsuru olmaya başladılar ve artık ürünün rant olarak aristokratlara değil de vergi olarak devlete gitmesini garanti etmek için araziyi küçük köylü işletmelerine bölmeye çalıştılar.<span class="dipp"><a class="footnote-link" href="#footnote-225-240" id="footnote-225-240-backlink">240</a></span> Tuz, alkol ve çayda kurulan devlet tekelleri, devletin gelirlerini artırdı. </p>
				<p class="paragraf-1">Devlet güçlüydü, şehirlerde hayatı yakından kontrol ediyor ve Konfüçyüsçülük –uyum ve itaate yaptığı vurguyla– devlet bürokrasisi içinde başat bir durum kazanıyordu. Ancak artan ticaret, Asya’nın her tarafından ideolojik etkiler getirdi. Budizmin önemi muazzam arttı (Roma ve Bizans’ta sapkınlık olarak lanetlenen) ‘Nesturî’ Hristiyanlığın belirli bir etkisi oldu; Maniheizm ve Zerdüştlük kendisine taraftarlar buldu. Güneyin kıyıdaki ticaret kentlerinde yabancılar –Malay, Hintli, İranlı, Vietnamlı, Khmer ve Sumatralı– bulunuyordu. Kanton’da Müslüman tacirler için Şiî ve Sünnî camiler bile vardı. Çin’in etkileri de her yöne yayıldı: Budizm ve Çin dili ve edebiyatı Kore ve Japonya’ya, kâğıt üretimi bilgisi Semarkand, İran ve Arap ülkeleri üzerinden, pek çok yüzyıl sonra nihayet Avrupa’ya ulaştı. </p>
				<p class="paragraf-1">T’ang hanedanı üç yüzyıl sürdü ama daha sonra krize girdi. Tepede bürokratlarla saray çevreleri arasında sürekli kavgalar oluyordu. Kimi hükümdarlar Budizmi teşvik ederken kimileri de onu ezmeye çalışıyordu. Yönetici sınıfların lüks yaşam tarzlarını, kamusal eserlerin yapımını ve muazzam bir imparatorluğu devam ettirmenin maliyetleri yükseliyordu. Küçük çiftçi sınıfının durumu, kiracı çiftçiler ve ücretli işçilerin işlettiği büyük malikânelerin artışı karşısında hızlı bir gerileme gösterince, devlet hazinesi bundan zarar gördü. </p>
				<p class="paragraf-1">Bu arada geniş köylü kitlesinin durumu beterin beterine doğru gidiyordu. Bir bölgede, köylülerin yüzde 90’ının ‘karınlarını ancak doyurduğu’ bildirilmişti.<span class="dipp"><a class="footnote-link" href="#footnote-225-241" id="footnote-225-241-backlink">241</a></span> Eşkıyalık artıyor ve ‘sık sık köylülerin katıldığı kırsal ayaklanmalar’ oluyordu. 870’lerde, bütün imparatorluğu tehdit eden bir isyan dalgası patlak verdi.<span class="dipp"><a class="footnote-link" href="#footnote-225-242" id="footnote-225-242-backlink">242</a></span> İsyancı bir ordu, kuzeyden güneye ve sonra tekrar geriye büyük bir yürüyüş gerçekleştirdi ve 880 yılında imparatorluk başkenti Ç’ang-an’ı zaptetti.<span class="dipp"><a class="footnote-link" href="#footnote-225-243" id="footnote-225-243-backlink">243</a></span> </p>
				<p class="paragraf-1">Bununla birlikte isyancı ordu zor durumda olan köylülük için bir zafer kazanamadı. Yandaşlarının pek çoğu herhangi bir süre için topraklarını bırakmaya gönülsüz köylüler değil, ama topraklarından koparılmış insanlardı. Önderleri ise ‘kısmen yoksul sınıflardan, kısmen de toprak sahibi orta sınıf’tan insanlardı. Hatta liderleri Hung Ç’ao, ‘memuriyet sınavı için yerel aday olarak seçilmişti’. Birkaç gün içerisinde bu ordu ve önderleri farklı yollar izlemeye başlamışlardı. Sıradan savaşçılar yerel yoksullarla güçlerini birleştirdiler ve dünyanın en refah içindeki şehrini yağmaladılar: ‘Pazarlar ateşe verildi ve çok sayıda insan öldürüldü... En çok nefret edilen görevliler zorla çekip çıkarıldı ve öldürüldü.’ Oysa, Hung’un özlemi kendisinin imparator olduğu istikrarlı bir rejim kurmaktı. Devlet yönetiminden yalnızca yüksek rütbeli görevlileri uzaklaştırıp, eski aristokratları kilit mevkilerde bırakarak ve taraftarları arasında şikayet edenlere karşı en haince yöntemler uygulayarak imparatorluk sistemini canlandırdı. Herhangi birisi bir hizmet binasının kapısında rejimi alaya alan bir şiir yazdığında, Hung’ın vekili ‘o bölümde görev yapan memurların tümünü, gözlerini oyarak öldürüyor ve cesetlerini asıyordu; kapıyı koruyan muhafızları da öldürttü; başkentte şiir yazabilen herkesi öldürttü ve öteki okur-yazar kişileri hizmetçi olarak kullandı. Toplam olarak 3.000’den fazla insan öldürüldü.’ </p>
				<p class="paragraf-1">Kendi yandaşlarını karşısına alan Hung, tahtını korumayı başaramadı. Bir imparatorluk generali, bir yıl kadar sonra moralleri bozulmuş asi güçlerden şehri geri aldı. Ama bu isyan, rakip generaller imparatorluğun her yerinde birbiriyle savaşırken hiçbir gerçek gücü kalmayan T’ang Hanedanının sonu oldu. İmparatorluk yarım yüzyıl kadar, yeni bir hanedan, Sung hanedanı altında yeniden birleştirilinceye kadar beş rakip devlete (‘beş rakip hanedan’) bölündü.</p>
				<p class="paragraf-1">Bu isyan pek çok bakımdan M. Ö. 206’da Ç’in Hanedanı’nı deviren ve M. S. 184’te Han İmparatorluğu’nun parçalanmasına yardımcı olan isyanlara benziyordu. Çin tarihi boyunca başka isyanlar da olacak ve çoğu kez benzer bir yol izleyecekti. Bir hanedan başa geçiyor ve saray yapma, kanal ve yol inşa etme gibi iddialı projelere kalkışıyor; kuzey ve batı sınırlarındaki göçebelerin tehditlerini yok etmek için pahalı istihkâmlar kuruyor, dış savaşlara girişiyor, gücünü yaygınlaştırıyor; ama kırsal nüfusu öyle bir yoksulluk düzeyine itiyordu ki imparatorluk iktidarını parçalayan isyanlar başgösteriyordu; bundan sonra bir asi önder ya da imparatorluk generali yeni bir hanedan kuruyor ve bütün süreç yeniden başlıyordu. </p>
				<p class="paragraf-1">Kırsal yoksullar hiçbir zaman zaferin sonuçlarından yararlanamadılar. Ülkenin her tarafına yayılmış bir şekilde kendi küçük arazilerine bağlı olarak, cahil, dış dünyayı az tanıyarak yaşıyorlar, mevcut devletin zulüm eylemlerine karşı ayaklanabiliyorlar ama bir sınıf olarak kendi yönetecekleri yeni bir devleti onun yerine geçiremiyorlardı. Bunun yerine, ‘kötü’ değil de ‘iyi’ bir imparatorun yönetiminde mevcut devlete benzer bir devlet yaratmaya çalışıyorlardı. Zafer kazanmaları durumunda bile, kendilerine eskileri gibi muamele eden yeni yöneticileri başa geçiriyorlardı. </p>
				<p class="paragraf-1">Bu süreç ‘yetkisini gökyüzünden alan’ ve dönemsel olarak bir hanedandan ötekine devrolan hanedanların meşruiyeti şeklinde egemen ideolojiye bile girmişti.</p>
				<p class="paragraf-1">Bununla birlikte bu tekrarlayan yapı, pek çok Batılı yazarın iddia ettiği gibi Çin toplumunun ‘değişmez’ olduğu anlamına gelmiyordu. Hanedanlar gelip gittikçe, üretim faaliyetlerine yeni tekniklerin sokulduğu ve bunlarla birlikte toplumdaki çeşitli gruplar arasında önemli değişikliklerin gerçekleştiği, birikerek çoğalan değişimler oluyordu. </p>
				<p class="arabaslik-sol"><span class="char-style-override-3">Dünyaya Önderlik</span></p>
				<p class="paragraf-1">Çin büyük bir ekonomik dönüşüm geçirmeye devam etti. Ya kiracı çiftçiler ya da ücretlilerce işletilen büyük toprakların sahipleri, yeni tarım araçlarına ve değirmen makinelerine yatırım yaparak ve arazilerinden yılda birden fazla ürün almayı sağlayacak yöntemleri kullanarak gelirlerini arttırmayı hedefliyorlardı.<span class="dipp"><a class="footnote-link" href="#footnote-225-244" id="footnote-225-244-backlink">244</a></span> Kuzeyden Yang-çe Vadisi’ne ve güneye sürekli göç oluyordu. Tarımsal verimlilikte ve buna bağlı olarak zenginlerin çeşitli lüks ihtiyaçlarını sağlamada kullanabilecekleri artık üründe büyük artış vardı. </p>
				<p class="paragraf-1">Ticaret ağları çiftçileri yerel pazarlara ve yerel pazarları da büyüklükleri ve önemleri artan eyalet şehirlerine bağlamaya başlamıştı. Dünyanın o zamana kadar gördüğünden daha fazla tekne, 50.000 millik nehir ve kanal şebekesi içinde, yalnızca zenginler için lüks şeyleri değil fakat temel ürünleri de taşıyarak faaliyet gösteriyordu. Toplumun her kesimindeki işlemlerde para, artan bir rol oynamaya ve madeni paralar kadar banknotlar da kullanılmaya başlamıştı. Tacirlerin sayısı arttı ve bunların bazıları çok zengin oldular. Şehirler, Sung Hanedanı’nın başkenti K’ai-feng’in Orta Çağ Paris’inin 12 katı büyüklüğündeki bir alan içinde muhtemelen bir milyon<span class="dipp"><a class="footnote-link" href="#footnote-225-245" id="footnote-225-245-backlink">245</a></span> ve de Yang-çe Vadisi’ndeki Hang-Çou şehrinin bir buçukla beş milyon arasında bir nüfus barındırmasına kadar büyümeye devam etti.<span class="dipp"><a class="footnote-link" href="#footnote-225-246" id="footnote-225-246-backlink">246</a></span></p>
				<p class="paragraf-1">Endüstriler de aynı şekilde büyüdü. K’ai-feng’deki silahhaneler, ‘askeri teknolojinin hızla geliştiği bir çağda... bütün ülkeye hizmet ediyordu’; ‘Szeçwan ve Yang-çe deltasından’ gelen işçilerin yeniden istihdam edildiği bir tekstil endüstrisi gelişiyordu ve demir ve çelik endüstrileri, gerek devletin gerekse özel demir patronlarının ‘daha ileri tekniklere, araç gereçlere büyük yatırımlar yaptığı ve çok sayıda işçiye dayanan ileri derecede örgütlü endüstriler haline geldi’. Atölyeler imparatorluk ailesi, yüksek yöneticiler ve zengin işadamları için lüks maddeler ‘ama aynı zamanda inşaat malzemesi, kimyasallar, kitaplar ve giysi üretiyordu’.<span class="dipp"><a class="footnote-link" href="#footnote-225-247" id="footnote-225-247-backlink">247</a></span></p>
				<p class="paragraf-1">Hatırı sayılır bir teknolojik yenilik söz konusuydu. Metalürjide odun kömürünün yerini maden kömürü almıştı; körüklerde su gücüyle çalışan makineler ve madenlerde patlayıcılar kullanılıyordu. 1078 yılında üretilen demir miktarı 114.000 tonu geçmişti – İngiltere’de 1788 yılında bu miktar ancak 68.000 tonu bulacaktır.<span class="dipp"><a class="footnote-link" href="#footnote-225-248" id="footnote-225-248-backlink">248</a></span> Seramik ve porselen yapımında –Avrupa’da ancak 700 yıl sonra keşfedilecek– görülmemiş bir gelişme yaşanmıştı. Barut, Avrupa’da ilk sözü edildiği tarihten 240 yıl önce 1044’te kullanılıyordu. 1132 yılına gelindiğinde barut, bambu borulardan roketler fırlatılması ve 1280’de bronz ve demir havanlarla gülleler atılması için kullanılmıştı.<span class="dipp"><a class="footnote-link" href="#footnote-225-249" id="footnote-225-249-backlink">249</a></span> Yeni denizcilik teknolojileri, ‘çapa, dümen, bocurgat, çadır bezinden yelkenler ve sert hasır yelkenler... su geçirmez kompartımanlar, denizci pusulaları’, Çin gemilerinin Arap Körfezi’ne ve hatta Afrika’nın doğu kıyısına ulaşmalarını olanaklı kılmıştı.<span class="dipp"><a class="footnote-link" href="#footnote-225-250" id="footnote-225-250-backlink">250</a></span> Bu gemilerden bazıları 1000 kadar yolcu taşıyabiliyordu ve Çin harita yapımı yalnızca Avrupa’nın değil Arap Ortadoğu’sunun da çok ilerisindeydi.</p>
				<p class="paragraf-1">Son olarak, kitap üretimindeki ilerlemeler, tarihte ilk kez olmak üzere, büyükçe bir orta sınıfa yönelik bir edebiyatın yaratılmasına olanak sağlamıştı. Oyma kalıplarla yapılan baskı daha 9. yüzyılda kullanılmaya başlanmıştı. Gizemli bilgiler, almanaklar, Budist bilgileri, sözlükler ve tarih kitaplarının yanı sıra tüm Budist metinler, basılı borç senetleri, kimya ve eczacılık üzerine pratik el kitapları ortaya çıkmıştı.<span class="dipp"><a class="footnote-link" href="#footnote-225-251" id="footnote-225-251-backlink">251</a></span> 11. yüzyıla gelindiğinde, her ne kadar 15. yüzyıla kadar, muhtemelen Çin yazısının karakterlerinin büyük bir kısmı bu tekniği blok baskıdan daha çabuk ya da daha ekonomik kılmadığı için, büyük çaplı baskı işlerinde kullanılmamış olsa da, tek tek karakterlerin yan yana getirilmesi sistemine dayalı hareketli harfler vardı. Her halükârda Çin, basılı kitaba Avrupa’dan beş yüzyıl önce sahip olmuştu ve yazılı söz küçük bir okumuş elitin ya da büyük manastırlarda yaşayanların ayrıcalığı olmaktan çıkmıştı. Gerek devlet okulları, gerek özel okullar, özellikle ülkenin yeni ekonomik kalbi olan aşağı Yang-çe bölgesinde çok artmıştı. Bu bölgede yaşayan bir Çinli yazarın o sırada yazdığı gibi, ‘Her köylü, zanaatkâr ve tacir kendi oğluna kitap okumayı öğretiyor. Tarlalarda çalışan koca ve karılarına yiyecek getiren çobanlar, eski zamanların adamlarının şiirlerini okuyabiliyorlar’dı.<span class="dipp"><a class="footnote-link" href="#footnote-225-252" id="footnote-225-252-backlink">252</a></span></p>
				<p class="paragraf-1">Ticaret ve endüstrinin gelişmesi, tüccar sınıfının zenginleşmesi, sayısının ve etkisinin artışıyla el ele gitmişti; o kadar ki kimi tarihçiler bundan bir ‘burjuvazi’ olarak söz ederler. Twitchett, Sung döneminin sonlarına doğru, ‘kendi özel kimliği ve kendi kültürünün farkında olan öz-bilinçli, zengin bir şehirli orta sınıf’ bulunduğunu yazar.<span class="dipp"><a class="footnote-link" href="#footnote-225-253" id="footnote-225-253-backlink">253</a></span> Dahası devletin tacirlere karşı tutumunda önemli bir değişiklik yaşanmıştı. Daha önceki hanedanlar, tacirleri ‘potansiyel olarak yıkıcı bir unsur’ gibi görmüşler ve onları ‘sürekli gözetim altında’ tutmuşlardı.<span class="dipp"><a class="footnote-link" href="#footnote-225-254" id="footnote-225-254-backlink">254</a></span> Sokağa çıkma yasakları, karanlık bastıktan sonra herkesin sokağa çıkmasını engellemiş, pazarlar sıkı devlet gözetimi altında surlarla çevrili şehir alanlarının içiyle sınırlı kalmış ve tacirlerin aileleri devlet bürokrasisindeki görevlerden uzak tutulmuştu. Şimdi bu sınırlamaların pek çoğu kalkmıştı. 11. yüzyıl başlarında bir yüksek devlet görevlisi, tacirler üzerinde denetim olmadığından şikâyet ediyordu. Bunlar, pirinç ve etten oluşan lezzetli yemekler yiyorlar, şık evlere, pek çok arabaya sahip oluyorlar, eşlerini ve çocuklarını inci ve yeşim taşlarıyla süsleyip, kölelerine beyaz ipekli giydiriyorlardı. Sabahları nasıl servet yapacaklarını ve akşamları da yoksulları soymanın yollarını düşünüyorlardı’.<span class="dipp"><a class="footnote-link" href="#footnote-225-255" id="footnote-225-255-backlink">255</a></span> </p>
				<p class="paragraf-1">Yeni şehirli zenginler ekonomik güçlerini imparatorluk bürokrasisi üzerinde etki yapmak için kullanıyorlardı:</p>
				<p class="alinti1" xml:lang="en-GB">Sınav sistemi şimdi büyük aile çevrelerinin dışından gelen insanların imparatorluk yönetiminin yüksek makamlarına girebilmeleri için bir yol olmuştu... Yeni bürokratlar artan bir şekilde, ticari devrimden en çok yararlanan ailelerden ... zengin tacirler ve zengin toprak sahiplerinden seçiliyordu.<span class="dipp" style="font-size:0.86em;"><a class="footnote-link" href="#footnote-225-256" id="footnote-225-256-backlink">256</a></span> </p>
				<p class="paragraf-1">Yalnızca birkaç yüz insan ulusal sınavlarda başarılı olabiliyor,<span class="dipp"><a class="footnote-link" href="#footnote-225-257" id="footnote-225-257-backlink">257</a></span> ama bunlar muazzam bir sistemin zirvesini oluşturuyorlardı. 13. yüzyıla gelindiğinde devlet okullarında aşağı yukarı 200.000 ve Budist okullarında da daha binlerce öğrenci vardı ve bunların tümü en tepeye yükselmeyi hayal ediyorlardı. Bunların önemlice bir kısmı tüccar ailelerinden geliyordu. </p>
				<p class="arabaslik-sol"><span class="char-style-override-3">Kaybedilen Yüzyıllar</span></p>
				<p class="paragraf-1">Tacirler, çok önemli bir baskı grubu oluştursalar da hâlâ devleti yönetmekten uzaktılar. Devlet mülkiyetindeki gemileri işletmek gibi kârlı işler tacirlere ihale ediliyor olsa da, büyük çaplı üretimin çoğu hâlâ devletin elindeydi. Devletin kendisi, bilgin memurlar olarak yetiştirilen, ideali sayfiyede oturan zenginler olmak olan bürokratlar tarafından yönetiliyordu.<span class="dipp"><a class="footnote-link" href="#footnote-225-258" id="footnote-225-258-backlink">258</a></span> Bu, resmi bir pozisyon elde eden tacirlerin oğullarının da idealiydi. Sung İmparatorluğu zirveye yaklaşırken, bunalımın yeni işaretleri görülmeye başlandı. </p>
				<p class="paragraf-1">Tarihçilerin genellikle ‘yeni-Konfüçyüsçülük’ olarak adlandırdıkları şey devlet içindeki başat ideolojiydi. Bu, hükümdarların ve yöneticilerin, hem aristokratik savaşçı sınıfın şiddete dayanan eylemlerini hem de tacirlerin amansız kâr etmelerini engellemeye çalışan, karşılıklı saygıya dayanan bir yol izlemeleri gerektiği temeline dayanan bir ideolojiydi. Devlet bürokrasisinde bir makam elde etmeye çalışan herkesin yapması gereken çalışmaların havasını belirliyor ve hayattaki ideali, amansız rekabetin ve askeri keşmekeşin gürültü patırtısı yerine, bilgece bir boş zaman geçirmek olan muhafazakâr toplumsal tabakaya da uygun düşüyordu. </p>
				<p class="paragraf-1">Bu aynı zamanda ilk Sung imparatorlarının yaklaşımları ile de uyum içindeydi. Onlar, bir önceki T’ang Hanedanı’nın çöküşünü, izledikleri pahalı askeri yayılmacılık politikalarına bağlıyorlardı ve dolayısıyla ordunun mevcudunu azaltmışlar ve barışı sınır devletlerine rüşvet vererek sağlama yolunu seçmişlerdi. Bu yaklaşım doğa ve toplumun uyumunu ileri süren yarı dinsel nosyonlarla ifade ediliyordu. Ama rasyonel ve pragmatik bir özü de vardı. Daha önce görülen uzun bunalım yıllarından çıkmak için bir yoldu.</p>
				<p class="paragraf-1">Pek çok Batılı yazar yeni-Konfüçyüsçülüğün egemenliğinin Çin’de kapitalist gelişmenin yolunu tıkadığı sonucuna varmışlardır. Bunun ‘kapitalizmin ruhuna’ olan düşmanlığının Çin’i bir binyıl kadar hareketsiz bıraktığını ileri sürmüşlerdir. Başkaları ise, Çin’in ekonomik gelişmesini durdurduğu varsayılan şeyin ‘totaliterlik’ olduğunu vurgulamışlardır.<span class="dipp"><a class="footnote-link" href="#footnote-225-259" id="footnote-225-259-backlink">259</a></span> Ama, görmüş olduğumuz üzere, Sung döneminde Çin toplumu hareketsiz olmaktan çok uzaktı. Konfüçyüsçü olmayan (Budist, Taoist ve Nesturi) düşünceler yalnızca varlıklarını korumakla kalmamış, basılı kültürde de yerini almıştır. Ve teoride Konfüçyusçü inanışa sahip olan yöneticiler uygulamada çok farklı davranmışlardır. Örneğin Patricia Ebrey, beyefendi sınıfı arasında yaygın olarak elde dolaşan Yüan Ts’ai’nin <span class="char-style-override-2">Toplumsal Hayat İçin Ahlaki Kurallar</span> adlı elkitabının pek çok yeni-Konfüçyüsçü ilkeyle çeliştiğini göstermiştir. Yazar, ‘kişinin iş hayatındaki hedefinin kâr olduğunu kabul etmiştir’ ki, ‘yeni-Konfüçyüsçülüğe tamamıyla sadık kalan kişilerin, tanımladığı pek çok faaliyetten uzak durması gerektiğini’ ifade etmiştir.<span class="dipp"><a class="footnote-link" href="#footnote-225-260" id="footnote-225-260-backlink">260</a></span> </p>
				<p class="paragraf-1">Hüküm süren yeni-Konfüçyüsçü ideoloji ile tüccar sınıfının faaliyetleri arasında bir açı vardı. Ancak bu boşluk, o sınıfın, ekonomi büyüdüğü ve kendileri daha zengin ve etkili oldukları sürece göz yumabilecekleri bir açıydı. Aynen yüzlerce yıl sonra Avrupalı ilk kapitalistlerin para kazanmalarını engellemediği sürece, monarşik devletlerle çalışmaya ve onların resmi ideolojilerini kabul etmeye hazır olması gibi.</p>
				<p class="paragraf-1">Tüccarın ve zengin esnafın kendilerini tam anlamıyla kapitalist bir sınıfa dönüştürme yeteneklerini zayıflatan şey, maddi idi, ideolojik değildi. 17. ve 18. yüzyıllarda Avrupa’da olduğundan çok daha ileri bir şekilde devlet aygıtının yetkililerine bağımlıydılar. Çünkü, belli başlı üretim araçlarını –kanal şebekesini ve sulama işlerini– yürütebilmek için devlet görevlileri kaçınılmazdı.<span class="dipp"><a class="footnote-link" href="#footnote-225-261" id="footnote-225-261-backlink">261</a></span> Devlet artık ürünün muazzam bir kısmına el koyuyor ve onu, saray ve tepedeki yetkililerin lüks tüketimi ve sınırdaki insanlara rüşvet vermek için verimli kullanımdan uzaklaştırıyor olsa da, bu Çinli tüccara, devlet mekanizmasıyla birlikte çalışmaktan başka bir şans tanımıyordu.<span class="dipp"><a class="footnote-link" href="#footnote-225-262" id="footnote-225-262-backlink">262</a></span></p>
				<p class="paragraf-1">Bu dönem, zengin tüccarla aydın memurlar için aynı ölçüde büyük bir refah dönemiydi.<span class="dipp"><a class="footnote-link" href="#footnote-225-263" id="footnote-225-263-backlink">263</a></span> Bu aynı zamanda köylülük için tahammül edilmez bir yoksulluk dönemi oldu. 11. yüzyılda Su Hsün yazıyor:</p>
				<p class="alinti1" xml:lang="en-GB">Zengin aileler büyük toprak parçalarına sahipler... Onların tarlaları, kamçıyla hareket ettirilen ve köle gibi görülen kiralık yersiz yurtsuz kişiler tarafından işleniyor. Arazinin ürününün yarısı efendiye, yarısı da çiftçiye gidiyor. Her toprak sahibine karşılık on çiftçi var... Arazinin sahibi kendi payına düşeni biriktirip zengin ve güçlü olabilir ama çiftçi kendi payına düşeni günlük olarak tüketmek zorundadır ve yoksulluk ve açlığa mahkûm olmaktadır.<span class="dipp" style="font-size:0.86em;"><a class="footnote-link" href="#footnote-225-264" id="footnote-225-264-backlink">264</a></span></p>
				<p class="paragraf-1">Aydın memurların ‘Konfüçyüsçü’ etiği, kuşkusuz onlar için çalışanlara uzanmıyordu. Yüan Ts’ai’nin <span class="char-style-override-2">Toplumsal Hayat İçin Ahlaki Kurallar</span>’ı köylüler ve zanaatkârlardan ‘ikinci sınıf insanlar’ olarak söz eder; ‘hizmetçilerin sapıklığından ve intihar etme eğilimlerinden’ yakınır ve onların nasıl dövülmesi gerektiğini anlatır ve onlara evcil hayvanlar gibi muamele edilmesini salık verir.<span class="dipp"><a class="footnote-link" href="#footnote-225-265" id="footnote-225-265-backlink">265</a></span> </p>
				<p class="paragraf-1">Tarihçi John Haegar, ‘Güney Sung döneminin sonlarına gelindiğinde köylerin büyük bir kısmı, başlangıçta tarımsal ve ticari devrimi ateşleyen aynı nedenlerle yoksullaşmıştı’ diye yazıyor.<span class="dipp"><a class="footnote-link" href="#footnote-225-266" id="footnote-225-266-backlink">266</a></span></p>
				<p class="paragraf-1">Ancak, içsel bir krizin herhangi bir belirtisinin olgunlaşabilmesinden –ve tüccarla memurların arasında herhangi bir çıkar çatışmasının öne çıkmasından– önce, dışsal bir kriz devleti parçaladı. 1127’de kuzeyden gelen bir saldırı Çin’i ortadan ikiye böldü ve Sung’un kontrolü yalnızca güneyle sınırlı kaldı. 1271 yılında bütün ülke ikinci bir istilaya maruz kaldı. </p>
				<p class="paragraf-1">İkinci istila çok daha ciddi idi. Bu, Orta Asya’daki anavatanlarından bir önceki yüzyıl çıkarak, batıyı orta Avrupa’ya, güneyi Arabistan ve Hindistan’a, doğuyu da Çin ve Kore’ye kadar gazaba uğratan Moğol ordularının istilasıydı. Moğol toplumu, büyük göçebe sürülere sahip askeri aristokratların egemenliği altındaydı. Moğollar mükemmel binicilerdi ve çağın silah ve zırhlarına sahip olabilecek kadar da zenginlerdi. Sonuç, çok az ordunun karşı koyabileceği bir bileşimdi.<span class="dipp"><a class="footnote-link" href="#footnote-225-267" id="footnote-225-267-backlink">267</a></span> Ama kendilerine özgü çok yetersiz bir yönetsel yapıları vardı. Bu nedenle fethettikleri insanların hizmetlerine bağımlıydılar. </p>
				<p class="paragraf-1">Moğol hükümdarlar Çin’de kendilerini Yüan Hanedanı olarak adlandırdılar ve imparatorluğu yönetmek için eski memurların bir kısmına dayandılar. Ama onlara güvenmedikleri için ana pozisyonları kendi ellerinde tuttular ve kârlı vergi toplama işini, askeri birliklerin desteğinde Orta Asya’dan Müslüman tüccarlara ihale ettiler. Bu durum, dünyanın daha önce hiç görmediği bir teknolojik ve ekonomik gelişme düzeyinden kaynaklanan ve onu daha da özendiren toplumsal düzenlemeleri parçaladı. </p>
				<p class="paragraf-1">Sung döneminde yavaş yavaş gelişmeye başlayan ekonomik sorunlar, özellikle de kırsal yörelerin yoksullaşması, artık su yüzüne çıktı. 1270’ten itibaren fiyatlar artmaya başladı. Kuzeydeki köylülüğün yoksulluğu, büyük mülklerin yaygınlaşmasıyla daha da arttı.</p>
				<p class="paragraf-1">Çin toplumu yabancıları şaşırtacak kadar ileri olmayı sürdürdü. 1275 yılında İtalyan gezgin Marco Polo’yu Pekin’de o derece etkileyen Moğol sarayı idi. Avrasya’nın bir ucundan öteki ucuna yayılan Moğol varlığı, Çin’deki teknik gelişmelerin, batının daha az gelişmiş toplumlarına yayılmasında önemli bir rol oynadı. Ama Çin’in kendisi ekonomik dinamizmini yitirmişti ve köylülerin yoksulluğu, çoğu kez dinsel mezhepler ya da gizli derneklerin –‘Beyaz Nilüfer’, ‘Beyaz Bulut’ ve ‘Kırmızı Sarık’– önderlik ettiği birbirini izleyen ayaklanmalara neden oldu. Sonunda, bir Kırmızı Sarık liderinin oğlu olan gezginci bir tarım işçisi, Çu-Yüan-Çang, Moğol başkenti Pekin’i aldı ve 1368 yılında kendisini imparator ilan etti. </p>
				<p class="paragraf-1">Moğolların son yıllarının getirdiği yıkımdan, Ming olarak bilinen yeni imparatorluk döneminde yavaş yavaş çıkıldı. Ancak, ekonomik dinamizmin yeniden kazanılması söz konusu olmadı. İlk Ming imparatorları, kaynakları tarımda yoğunlaştırmak için bilinçli olarak endüstriyi ve dış ticareti engellediler ve bu nedenle de 16. yüzyılda 12. yüzyılda olduğundan daha az gelişmiş durumdaydılar. Bu arada, Avrasya’nın öteki kesimleri, Çinlilerin öncülük ettiği teknikleri öğrenmiş ve kendi gelişen kentsel uygarlıklarını ve bunların yanı sıra da ordu ve donanmalarını kurmaya başlamışlardı. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-237-backlink" id="footnote-225-237">237</a>	Değişikliklerin özetleri için bakınız J Gernet, <span class="char-style-override-2">A History, </span> s.180 ve D Twitchett, ‘Introduction’, D. Twitchett (drl.) <span class="char-style-override-2">Cambridge History of China</span>, cilt 3 (Cambridge, 1979), s. 5.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-238-backlink" id="footnote-225-238">238</a>	J Gernet, <span class="char-style-override-2">A History, </span> s. 197.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-239-backlink" id="footnote-225-239">239</a>	J Gernet, <span class="char-style-override-2">A History, </span> s. 326.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-240-backlink" id="footnote-225-240">240</a>	Bu vergi sisteminin ne kadar yaygın ve etkin olduğu konusunda tarihçiler arasında görüş ayrılığı vardır. N E McKnight sistemde muafiyetlerin çok yaygın olması nedeniyle nüfusun yalnızca yüzde 17 kadarının bu vergiyi ödediğini buna karşılık soylular ve devlet görevlilerinin sıradan köylülerden çok daha fazla toprak elde ettiklerini iddia eder. Sistem toprağı eski aristokrasiden geniş kitlelere değil fakat yükselmekte olan devlet görevlileri tabakasına aktarmış olmalıdır.  N E McKnight, ‘Fiscal Privileges and Social Order’, J W Haeger (drl.), <span class="char-style-override-2">Crisis and Prosperity in Sung China</span> (Tucson, 1975).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-241-backlink" id="footnote-225-241">241</a>	R M Somers, ‘The End of the T’ang’, D. Twitchett (drl.) <span class="char-style-override-2">Cambridge History of China</span>, cilt 3 (Cambridge, 1979), içinde s. 723.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-242-backlink" id="footnote-225-242">242</a>	R M Somers, ‘The End’, s. 723.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-243-backlink" id="footnote-225-243">243</a>	Ayaklanmanın öyküsü için bakınız R M Somers, ‘The End’, s. 733-747, ve  J Gernet, <span class="char-style-override-2">A History,</span> s. 267. İzleyen iki paragrafın verileri Somers’dan alınmıştır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-244-backlink" id="footnote-225-244">244</a>	Topraklı mülklerin niteliği konusunda  bilim adamları arasında tartışma vardır. Kimileri bunları batı feodalizmindeki <span class="char-style-override-2">manor</span>’lara benzer olarak görür, diğerleri ise esas itibariyle kapitalist olarak. Bu tartışmanın kısa bir özeti için bakınız D Twitchett, ‘Introduction’, s. 27.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-245-backlink" id="footnote-225-245">245</a>	E A Kracke, ‘Sung K’ai-feng’ , J W Haeger (drl.)<span class="char-style-override-2">, Crisis</span> içinde s. 65-66.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-246-backlink" id="footnote-225-246">246</a>	Y Shiba, ‘Urbanisation and Development of Markets’, J W Haeger (drl.)<span class="char-style-override-2">, Crisis</span> içinde s. 22.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-247-backlink" id="footnote-225-247">247</a>	E A Kracke, ‘Sung’, s. 51-52.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-248-backlink" id="footnote-225-248">248</a>	J Gernet, <span class="char-style-override-2">A History, </span> s. 320.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-249-backlink" id="footnote-225-249">249</a>	J Gernet, <span class="char-style-override-2">A History, </span> s. 310-311.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-250-backlink" id="footnote-225-250">250</a>	J Gernet, <span class="char-style-override-2">A History, </span> s. 334-335.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-251-backlink" id="footnote-225-251">251</a>	J Gernet, <span class="char-style-override-2">A History, </span> s. 333’e göre.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-252-backlink" id="footnote-225-252">252</a>	Fang Ta-tsung, aktaran Y Shiba, ‘Urbanisation’.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-253-backlink" id="footnote-225-253">253</a>	D. Twitchett (drl.) <span class="char-style-override-2">Cambridge History of China</span>, cilt 3, s. 30.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-254-backlink" id="footnote-225-254">254</a>	L C J Mo, <span class="char-style-override-2">Commercial Development and Urban Change in Sung China </span>(Ann Arbor, 1971), s. 124-125.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-255-backlink" id="footnote-225-255">255</a>	Hsia Sung, aktaran Y Shiba, ‘Urbanisation’, s. 42.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-256-backlink" id="footnote-225-256">256</a>	N E McKnight, ‘Fiscal Privileges, s. 98. Gelişmelerin daha eksiksiz bir öyküsü ve  sınav sisteminin içeriği için bakınız J F Chaffee, <span class="char-style-override-2">The Thorny Gates of Learning in Sun China </span>(Cambridge, 1985).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-257-backlink" id="footnote-225-257">257</a>	F Chaffee, <span class="char-style-override-2">The Thorny Gates</span>, s. 3.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-258-backlink" id="footnote-225-258">258</a>	N E McKnight, ‘Fiscal Privileges’, s. 98 dipnot.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-259-backlink" id="footnote-225-259">259</a>	Karl Wittfogel’in Marksizmi terk ettikten sonraki eserlerinin en iyi bilineni,  <span class="char-style-override-2"> Oriental Despotism</span>’in havası budur. Bu tema ayrıca Etienne Balazs’ın –örneğin ‘Çin’de teknolojik gelişmeyi öldüren şeyin devlet’ olduğunu söylediğinde–  (<span class="char-style-override-2">Chinese Civilisation and Bureaucracy </span>(Yale, 1964, s. 11),  her ne kadar başka noktalarda teknolojik gelişme realitesini kabul ederse de, yazılarının bazı noktalarında da mevcuttur. Son olarak bu tartışma David Landes’in yeni kitabı <span class="char-style-override-2">The Wealth and Poverty of Nations</span>’da<span class="char-style-override-2"> </span>(Londra,1998) yeniden ortaya çıkar. Ancak bunu savunmak demek Sung döneminde ortaya konan  çok gerçek ekonomik dinamizme önem vermemek anlamına gelir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-260-backlink" id="footnote-225-260">260</a>	P B Ebrey, ‘Introduction’, P B Ebrey, <span class="char-style-override-2">Family and Poverty in Sung China:Yüan Ts’ai’s Precepts for Social Life</span> (Princeton,1984), s. 129.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-261-backlink" id="footnote-225-261">261</a>	Bu Etienne Balazs’ın <span class="char-style-override-2">Chinese Civilisation</span> s. 8-9’da çok iyi ortaya koyduğu bir noktadır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-262-backlink" id="footnote-225-262">262</a>	Yaklaşımın Marx kadar Max Weber tarafından da etkilendiğini kabul eden  Etienne Balazs’ın ifade ettiği gibi, ‘bilge devlet görevlileri ve de tüccar, iki düşman ama bağımsız sınıf oluşturuyordu’. Etienne Balazs’ın <span class="char-style-override-2">Chinese Civilisation</span> s.32.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-263-backlink" id="footnote-225-263">263</a>	L C J Mo, <span class="char-style-override-2">Commercial Development, </span>s.140-141.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-264-backlink" id="footnote-225-264">264</a>	Aktaran, L C J Mo, <span class="char-style-override-2">Commercial Development, </span>s. 20.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-265-backlink" id="footnote-225-265">265</a>	P B Ebrey, <span class="char-style-override-2">Family,</span> s. 293’te çevirisi verilen pasaj.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-266-backlink" id="footnote-225-266">266</a>	J W Haeger, <span class="char-style-override-2">Crisis</span>’a Giriş, s. 8.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-267-backlink" id="footnote-225-267">267</a>	Moğollarla ilgili Marksist bir çözümleme girişimi için bakınız R Fox, <span class="char-style-override-2">Genghis Khan </span>(Castle Hedingham, 1962).</p>
					</div>
				</div>
			</div>
		</div>
</body>
</html>