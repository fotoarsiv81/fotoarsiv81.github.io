<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-11.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-11.html" xml:lang="tr-TR">
			<div class="Basic-Text-Frame">
				<p class="split para-style-override-15"></p>
				<p class="anabas1">2. Bölüm</p>
				<p class="resimara"><img alt="6.png" class="image" height="10" src="../Images/6_fmt7.jpeg" width="200"/></p>
				<p class="arabaslik-orta" id="toc_marker-3-3">ESKİ HİNDİSTAN</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt7.jpeg" width="46"/></span></p>
				<p class="paragraf-1">İndus uygarlığını M. Ö. 1500’lerde yıkan ‘Aryan’ istilacılar, süt ve etle beslenen, savaşçı kabile reislerinin yönetiminde, göçebe hayvancılardı. Onların, önce yağmalayıp sonra terk ettikleri antik şehirlere ihtiyaçları yoktu. Ne de yazılı söze herhangi bir ihtiyaçları vardı ve eski uygarlıklar tarafından kullanılan yazılar unutuldu.</p>
				<p class="paragraf-1">Bu aşamada hayat tarzlarını yansıtan ‘Vedik’ dinine bağlıydılar. Bu dinin ritüelleri, sığır da dâhil, hayvanların kurban edilmesine dayanıyordu ve mitolojisi, ‘Brahman’ rahiplerce ezberlenen, savaşçı tanrıların maceralarından oluşan uzun sagalarla aktarılıyordu. Bu mitoloji ayrıca, diğer insanlara göre doğuştan üstün olan ‘iki kez doğmuş’ savaşçı yöneticiler ve rahiplerce artık ürünün büyük kısmına el konulmasını haklılaştıran bir doktrini de içeriyordu. Ancak, dört geleneksel kastıyla, Vedik dininin oldukça farklı inançlar ve uygulamalarını birleştiren ‘klasik’ Hinduizm, insanların hayatlarını kazanma biçiminde bir değişiklik oluncaya kadar kristalleşmedi. </p>
				<p class="paragraf-1">Yaklaşık M. Ö. 1000 yılından itibaren demirin yavaş yavaş yaygınlaşması, yaşam tarzındaki değişimi başlattı. Demir balta, daha önce Ganj havzasının vahşi ormanları olan alanları temizlemeyi ve ekime açmayı olanaklı kılarak, savaşçı yöneticilere ve onların rahip yardımcılarına, artığın çok daha fazla kısmını sunmuş oldu. Bu gruplar tarımın yaygınlaşmasını teşvik ettiler ama ayrıca üreticilerin her köyün ürün hasatının bir kısmını, üçte birini ve hatta yarısını, haraç olarak vermelerinde ısrarcı oldular. Bunların talepleri zor kullanılarak sağlanıyor ve sıradan ‘Aryan’ların <span class="char-style-override-2">vaisyas </span>(üreticiler) alt kast ve de fethedilen insanların en alt kast <span class="char-style-override-2">sudras </span>(ameleler)<span class="char-style-override-2"> </span>olarak adlandırılması dinsel olarak destekleniyordu. Kast, köylerdeki üretimin (her ne kadar özel mülkiyet temeline dayalı olmasa da) sınıfsal örgütlenmesinden ortaya çıktı ve binlerce yıl kalıcı olmasının kökeninde de bu vardı. </p>
				<p class="paragraf-1">Ancak, kırsal alanlarda sınıflar, insanların dört basit kasta bölünmesi düşüncesine yol açmışsa da, insanların yaşamlarını kazanma biçimlerindeki başka değişiklikler meseleyi daha karmaşık hale getiriyordu. Yeni tarım yöntemlerinin yöneticiler için daha fazla artık ürün temin etmedeki başarısı, köy temelli olmayan toplumsal grupların gelişmesine yol açtı. Yöneticiler yeni lüks eşyalar ve daha iyi silahlar istiyorlar; marangozluk, metal ergitme, eğiricilik, dokumacılık ve boyacılık gibi zanaatları teşvik ediyorlardı. Ticaret altkıtaya ve daha da ötelere yayıldı. Daha önceki kentsel devrimlerde olduğu gibi, zanaatkâr ve tüccar grupları tapınaklar, askeri kamplar ve ticaret yolları üzerinde yerleşmeye başladılar ve köyler kasabalara, kasabalar şehirlere dönüştü. Savaşçı önderlerden bazıları kendi adlarına krallıklar kurmayı başardılar. M. Ö. 6. yüzyılda kuzey Hindistan’a başlıca 16 devlet hâkimdi; bunlardan birisi olan Magadha,<span class="dipp"><a class="footnote-link" href="#footnote-225-100" id="footnote-225-100-backlink">100</a></span><span class="char-style-override-10">,</span> M. Ö. 321 yılına gelindiğinde diğerlerini yutmuş ve kuzey Hindistan’da İndus Nehri’nin doğusunda (nehrin batısındaki topraklara hükmeden Büyük İskender tarafından kurulmuş Yunan İmparatorluğu ile sınırdaş) bir imparatorluk kurmuştu. </p>
				<p class="paragraf-1">Bu ‘Maurya’ Hint imparatorluğunun ortaya çıkışı, kentsel gelişmeye yeni bir hız kazandırdı. Bir yönde İran ve Mezopotamya’ya, diğer yönde kuzey Çin krallıklarına kara ticaret yolları açıldı. Deniz yolları onları Arabistan’a, Mısır’a, doğu Afrika’ya ve Güneydoğu Asya’ya bağladı. Bu imparatorluk ortaya çıkmakta olan dünya (ya da en azından ‘eski dünya’) ticaret sisteminde en önemli halka idi. Yunanlı bir devlet görevlisi, Magadha’nın başkenti Pataliputra’nın, bilinen dünyadaki en etkileyici şehir olduğuna inanıyordu. Magadha ordusunun 6.000 fil, 80.000 süvari ve 200.000 piyadeden oluştuğunu tahmin ediyordu.<span class="dipp"><a class="footnote-link" href="#footnote-225-101" id="footnote-225-101-backlink">101</a></span> Sayılar hiç kuşkusuz abartılıdır. Ancak onun bunlara inanıyor olması imparatorluğun boyutları ve ihtişamı hakkında bir fikir vermektedir. </p>
				<p class="paragraf-1">Maurya monarşisi bu işler için gerekli muazzam artığı, ‘ekonomik faaliyetin devlet tarafından görülmemiş bir şekilde yaygınlaştırılması’, ‘tarım, sanayi ve ticaretin devlet tarafından kontrolü’ ve madencilik, tuz, içki ve mineral ticaretinde tekeller kurulmasıyla sağladı. Askerleri madeni silahlarla donatacak ve tarım ve sanayi için alet ve araç gereç temin edecek durumdaydı. Aldığı vergiler muazzam bir daimi orduyu ve köy düzeyine kadar ulaşan, ‘geniş, kalabalık bir bürokrasi’yi beslemesini sağlıyordu. Köy gruplarının ‘sınırları koruyan, arazileri kaydeden, ahalinin nüfusunu sayan ve hayvanların kaydını tutan’ birer ‘muhasebeci’si ve ‘her tür gelirle ilgilenen bir vergi tahsildarı vardı. Bütün bu yapıyı daha da güçlendiren karmaşık bir istihbarat sistemi bulunuyordu’.<span class="dipp"><a class="footnote-link" href="#footnote-225-102" id="footnote-225-102-backlink">102</a></span></p>
				<p class="paragraf-1">Maurya devleti ilk yıllarında tamamen asalak değildi ve toplumun bütünü için olumlu kimi önlemler alıyordu. Muazzam artığı, ‘kırsal ekonominin gelişmesi için kullanıyor’, yeni yerleşimler açıyor, <span class="char-style-override-2">sudralar</span>ı devlet tarafından verilen araziler yerleşmeye teşvik ediyor,<span class="dipp"><a class="footnote-link" href="#footnote-225-103" id="footnote-225-103-backlink">103</a></span> sulama projeleri örgütlüyor ve suyun dağıtımını kontrol ediyordu. Toprakta özel mülkiyetin ortaya çıkmasını caydırıyor ve yerel eşrafın bu yeni yerleşimlerde yaratılan artığa açgözlüce el koymasını önleme çabası içinde arazi satışını yasaklıyordu. </p>
				<p class="paragraf-1">Yerleşik tarımın yaygınlaşması, ticaretin ve şehirlerin yükselişi ve güçlü devletlerin ortaya çıkışı, insanların hayatlarında ve dolayısıyla onların birbirlerine ve kendileri dışındaki dünyaya ilişkin tavırlarında muazzam değişiklikler meydana getirdi. Eski tanrılar, ruhanî terimlerle hayvancılığı ve savaşı kutsal ilan etmişlerdi. Şimdi, toprağı işlemenin erdemlerini vurgulayan yeni tanrılar ortaya çıkıyordu. Ayrıca, hem eski hem de yeni bir hayat kazanma biçimi olan sığırcılığa karşı değişen bir tutum söz konusuydu.</p>
				<p class="paragraf-1">Daha önceleri, insanlar sığıra et kaynağı olarak değer verirlerdi. Şimdi ağır araziyi sürmek için tek çekici güç onlardı ve korunmaları gerekiyordu. Bir köylü ailesi açlık çekse bile, gelecek yılın ürününü yetiştirebilmenin ve savaşçılara ve rahiplere yeterli gelir sağlamanın tek aracını öldürmekten alıkonulmalıydı. Bu ihtiyaçtan, bir süre devam eden dini karışıklıklar ardından, irrasyonel görünen, ineğe saygı gösterilmesi ve modern Hinduizmi niteleyen sığırların kesilmesi yasağı çıktı. </p>
				<p class="paragraf-1">Kentsel hayatın gelişmesi dinsel cereyana katkıda bulundu. Yeni zanaatkâr ve esnaf meslek grupları, başka şeyler bir yana, karmaşık teknikleri öğrenmenin en kolay yolu bunları erken yaşlardan itibaren aile içinde öğrenmek olduğu için, çoğu kez kalıtsal gruplardı. Brahmanların dini, tüm zanaat erbabının ve esnafın kafasında ancak, bu tanrılara bir yer buldurabilir ve benzer bir şekilde yeni becerileri uygulayanları artan oranda katılaşan kalıtsal, savaşçı, rahip, yetiştirici ve ameleden oluşan dörtlü kasta yerleştirebilirse egemen olabilirdi. </p>
				<p class="paragraf-1">Toplumsal davranışlardaki bir devrim, dinsel doktrin ve uygulamalarda da bir devrimi zorunlu kıldı. Farklı toplumsal gruplardan insanlar yeni gerçekliklerle eski inançlar arasındaki çelişkileri bağdaştırabilmeye çalışırken bunu değişik şekillerde yaptılar. 6. yüzyıl kuzey Hindistan’ında, her biri geleneksel inançları kendi özel kalıbına uydurmaya çalışan, çoğu kez birbiriyle ve yerleşik Brahman rahipleriyle şiddetli bir çatışma içine giren pek çok mezhep ortaya çıktı. Günümüze kadar varlığını sürdüren dinler bunların içinden çıktı. </p>
				<p class="paragraf-1">Bu mezheplerin en iyi bilinenleri, Mahavira’nın takipçileri Jain’ler ve Gautama’nın takipçileri Budistler oldu. Bunların bazı ortak noktaları vardı. Kan akıtarak kurban etmeye ve hayvan kesilmesine karşıydılar. Savaşın karşısına <span class="char-style-override-2">ahimsa</span>’yı (öldürmeme) koyuyorlardı. Kast farklılıklarını reddediyorlardı ve bunların kurucuları Brahman değildi. Olayların ve süreçlerin rasyonel bir şekilde anlaşılması zorunluluğunu vurguluyorlar ve kimi durumlarda materyalizmin ve ateizmin sınırlarına yaklaşacak kadar, tanrıların maceralarına ilişkin eski öyküleri ve kahramanlıkları reddediyorlardı. </p>
				<p class="paragraf-1">Bu tür doktrinler, doğmakta olan topluma uyuyordu. Koşum hayvanlarının arzını koruyor ve de yetiştiricilerin, zanaatkârların ve tacirlerin savaşın sebepsiz yıkımına karşı nefretlerini dile getiriyorlardı. Bu, toplumsal grupların ekonomik olarak işleri iyi giden ve Brahmanların giderek artan ezici kast kuralları karşısında, kendilerine haksızlık yapıldığına içerleyen üyelerinin duygularına uyuyordu. Bunlar ayrıca, kimi yöneticilerin de hoşuna gidiyordu: İmparator Ashoka (Asoka), M. Ö. 264-227, muhtemelen en büyük askeri zaferinin neden olduğu katliam karşısında vicdan azabı duyarak Budizme geçmişti. Kast farklılıklarının reddedilmesi, yukarı kastların her birinin kendi bölgesinde artık ürünü ceplerine atmalarına engel olmak isteyen, monarklara hizmet edebilirdi. İmparatorluğun şehirlerindeki yeni sosyal grupların desteğini de kazanabilirdi. Şiddete başvurmama doktrini bile, çoktan başarılı olmuş bir fatihin olası rakiplere karşı iç barışı sürdürmesinde yardımcı olabilirdi. ‘Evrenselci’ bir inanç sistemi, ‘evrensel’ bir monarşiye uygun düşüyordu. </p>
				<p class="paragraf-1">İmparatorluk uzun yaşamadı; Ashoka’nın ölümünden hemen sonra dağıldı. Muazzam ordusu ve bürokratik aygıtı, imparatorluğun kaynakları üzerine çok fazla baskı yaptı. Herhangi bir imparatorun yerel kodamanların gücünü engelleyebilmesi için iletişim hâlâ çok yetersizdi. Ancak bu kez imparatorluğun parçalanması uygarlığın çöküşüne neden olmadı. Tarım ve zanaatlar gelişimini sürdürdü. Güney Hindistan’da Roma sikkeleri dolaşıyor ve gemiler Roma dünyasından Etiyopya’ya, Malaya’ya, Güneydoğu Asya’ya mal getirip götürüyordu. Hint tacirler, ‘Greko-Romen dünyasına lüks besin maddeleri tedarik eden ticaretin girişimcileri’ydi.<span class="dipp"><a class="footnote-link" href="#footnote-225-104" id="footnote-225-104-backlink">104</a></span> Zanaatlar gelişti. “Kumaş yapımı, ipekli dokumacılık, silah ve lüks eşya üretimi ilerleme kaydetmiş görünmekte” ve “belki başka hiçbir dönemde para ekonomisi kasabalardaki ve banliyölerdeki sıradan insanların hayatına bu kadar derinden nüfuz etmemişti”.<span class="dipp"><a class="footnote-link" href="#footnote-225-105" id="footnote-225-105-backlink">105</a></span> Böylesi bir ekonomik gelişme daha az merkezileşmiş bir başka imparatorluğun, Guptaların imparatorluğunun, birincisinin çöküşünden beş yüzyıl sonra kurulmasını olanaklı kıldı. </p>
				<p class="paragraf-1">Bilimin ve sanatların himayesi şimdi tüccardan ve onların loncalarından geldiği gibi soylulardan da geliyordu. Onların bağışları harikulade dinsel abidelerin, kusursuz mağara oymalarının ve Budist manastırların yapımını finanse ediyordu. Greko-Romen dünyasıyla yalnızca eşya değil fakat fikirler de teati ediliyordu. Ganj’ın filozofları Atina ve İskenderiye’deki tartışmalardan, berikiler de onlardan haberdar oluyordu. Pek çok yorumcu, Budist dinsel nosyonların erken Hristiyanlık üzerindeki etkisini gözlemlemişken, Hristiyanlığın bir versiyonu da M. S. ilk yüzyıllarda kıyılardaki Hint yerleşimlerinde az da olsa kendisine bir yer edinmişti. </p>
				<p class="paragraf-1">Dinsel mistisizmin yanı sıra bilimsel araştırma da gelişti. ‘Altkıtanın en büyük entelektüel başarısı’ matematik alanındaydı.<span class="dipp"><a class="footnote-link" href="#footnote-225-106" id="footnote-225-106-backlink">106</a></span> M. Ö. 200’e gelindiğinde, ‘ayrıntılı geometri’, yay ve kirişlerin hesaplanmasını mümkün kılıyordu. Roma-Yunan bilimi güney Hindistan’da yankı buldu; ama Hintli matematikçiler ‘Batlamyus’un daire kirişleriyle hesaplama yöntemi’nin ötesine geçtiler ve ‘sinüslerle hesaplama yaparak trigonometrinin gelişimini başlattılar’.<span class="dipp"><a class="footnote-link" href="#footnote-225-107" id="footnote-225-107-backlink">107</a></span> Bunu ondalık sistemin mükemmelleştirilmesi, değeri tespit edilemeyen bazı denklemlerin çözümü, Π (Pi) sayısının değerinin Aryabhata tarafından doğru olarak hesaplanması ve en geç M. S. 7. yüzyılda, Yunanlıların ve Romalıların bilmediği sıfırın kullanılması izledi.</p>
				<p class="paragraf-1">Ticarette bir dünya sisteminin başlıyor olması gibi, düşüncelerde de bir dünya sistemi başlıyordu. Ormanların açılmasıyla Hindu dini güney Hindistan’a, daha sonra da Malay Yarımadası ve Kamboçya’ya yayıldı. Tacirler kendileriyle birlikte Budizmi de Seylan Adası’na, Himalayalar’ı aşarak Tibet’e, ticaret yolları üzerinden Çin’e ve en sonunda Kore ve Japonya’ya taşıdılar. Bu arada, Hindistan’da matematikteki ilerlemeler Arap biliminin temellerinin ve 1.000 yıl sonra da Avrupa ‘Rönesans’ının bir parçası oldu.</p>
				<p class="paragraf-1">Bununla birlikte, Hindistan’ın kendisinde, 6. yüzyıldan itibaren kültürel gelişimin ivmesi azaldı. Kuzeybatıda sürekli istilalar yıkıma neden olurken Altkıta, birbiriyle savaşan devletlere bölündü. Toplumun maddi temeli, insanların hayatlarını kazanma araçları, şatafatlı ve pahalı imparatorluk üstyapılarını destekleyecek kadar gelişmemişti. Birbirini izleyen monarklar, mülklerini koruma ve iç barışı sürdürme, yolların bakımını yapma ve tacirlerin güvenliğini sağlamanın giderek güçleştiğini gördüler. Ticaret düzeyinde, tacirlerin servetinde ve Budistlerin etkisinde bir azalma oldu. Büyük manastırlardan bazıları varlığını sürdürdü; ama onların oluşumuna neden olan toplumun bütününden giderek daha fazla uzaklaştı ve sonunda bunların etkileri uzaktaki Çin’de, değişik Hint krallıklarından daha fazla oldu.</p>
				<p class="paragraf-1">Kendi kendine yeterli köy ekonomilerinin parçalanmasıyla toplumun ‘feodalleşmesi’ denilen olay meydana geldi. Bu durum, kralların memurlarına yerel üreticilerden elde edilen artığın bir kısmını vermek dışında ödeme yapamadığı bir sırada, orman alanlarının açılmasını ve ekilmesini sağlayan kişilere, genellikle Brahmanlara, arazi bağışları yapılması şeklinde oldu. Zanaatçıların pek çoğu, ancak köylerde yerel üründen bir kısmına doğrudan el koyma karşılığında mesleklerini icra ederek hayatta kalmayı başardılar. Pazar için üretimin yerini giderek yerel tüketim için üretim aldı. </p>
				<p class="paragraf-1">Tarım yeni alanlara yayıldığı için hâlâ bir üretim artışı söz konusuydu ve tarım yöntemlerinde ağır ama önemli ilerlemeler de oluyordu. Ancak bu, giderek Brahmanların denetimi altına girdi; çünkü yalnızca onların her köydeki insanlardan oluşan bir ilişkiler ağı vardı. Kültür artan oranda onların kültürüydü ve bu durum, Romila Thapar’ın işaret etmiş olduğu gibi, ‘resmî eğitim bütünüyle skolastik’ olduğu için ‘entelektüel daralmaya yol açtı’.<span class="dipp"><a class="footnote-link" href="#footnote-225-108" id="footnote-225-108-backlink">108</a></span></p>
				<p class="paragraf-1">Brahmanlar Budizm’den kimi unsurları, özellikle de kendi kutsallıklarının bir göstergesi olarak etyemezliği almışlar ve sığır eti yenilmesini bütünüyle yasaklamışlardı. Ama, her mesleksel ve kabilesel grubu, çok karmaşık ve sözde değişmeyen hiyerarşi içinde bir yere oturtarak kast ayrımları üzerindeki eski vurgularını güçlendirdiler. Ekici topluluklarına dışarıdan katılan kabile mensuplarını, köylerin çevrelerinde aşağılayıcı koşullarda yaşamaya zorlayarak, en aşağı ve pis işlerde istihdam ederek, dokunuşları bile yukarı kastlardakileri kirleten ‘parya’lar haline getirdiler.</p>
				<p class="paragraf-1">Yüzyıllar boyu hızlı değişim ve entelektüel canlılığın coğrafyası olan yer, 1000 yıla yakın bir süre boyunca içine kapalı köyler, dinsel hurafeler ve parçalanmış, savaşçı ve asalak krallıkların mekânı oldu. Bunun bir ürünü, gelecek binyılda, Müslüman ve Avrupalı fatihlerin karşı karşıya kalacağı, yerleşiklik kazanmış çoklu bir kast sistemi oldu. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-100-backlink" id="footnote-225-100">100</a>	Şimdi Bihar olan yerde toplanmış.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-101-backlink" id="footnote-225-101">101</a>	Aktaran, D D Kosambi, <span class="char-style-override-2">An Introduction to the Study of Indian History</span> (Bombay, 1966), s. 190.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-102-backlink" id="footnote-225-102">102</a>	R Thapar, <span class="char-style-override-2">History of India</span>, cilt 1 (Harmondsworth), s. 84.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-103-backlink" id="footnote-225-103">103</a>	R S Sharma, <span class="char-style-override-2">Light on Early Indian Society and Economy</span> (Bombay, 1966), s. 66.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-104-backlink" id="footnote-225-104">104</a>	R Thapar, ‘Asoka India and Gupta Age’, A L Basham, <span class="char-style-override-2">A Cultural History of India </span>(Oxford, 1975) içinde, s. 44.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-105-backlink" id="footnote-225-105">105</a>	R S Sharma, <span class="char-style-override-2">Light...</span>, s. 78. Romila Thapar, daha sonraki Maurya dönemini bir ekonomik gerileme dönemi olarak gördüğü için D D Kosambi’yi eleştirmektedir: ‘Eğer resim bir şeyse, genişleyen bir ekonominin resmidir’, R Thapar, <span class="char-style-override-2">Asoka and the Decline of the Mauryas</span> (Oxford, 1961), s. 204-205.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-106-backlink" id="footnote-225-106">106</a>	H J J Winer, ‘Science’, A L Basham, <span class="char-style-override-2">A Cultural History </span> içinde, s. 154.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-107-backlink" id="footnote-225-107">107</a>	H J J Winer, ‘Science’, s. 154.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-108-backlink" id="footnote-225-108">108</a>	R Thapar, ‘Asoka’, s. 49.</p>
					</div>
				</div>
			</div>
		</div>
</body>
</html>