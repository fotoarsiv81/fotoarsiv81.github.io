<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-3.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-3.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">1. Bölüm</p>
				<p class="resimara"><img alt="6.png" class="image" height="10" src="../Images/6_fmt1.jpeg" width="200"/></p>
				<p class="arabaslik-orta" id="toc_marker-2-3">NEOLİTİK DEVRİM</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt1.jpeg" width="46"/></span></p>
				<p class="paragraf-1">İnsanların hayatlarında ve zihinlerindeki ilk büyük değişiklikler sadece 10.000 yıl önce oluşmaya başladı. İnsanlar dünyanın belirli yerlerinde, özellikle Ortadoğu’nun ‘Bereketli Hilal’ bölgesinde hayatlarını kazanmak için yeni bir yola girdiler.<span class="dipp"><a class="footnote-link" href="#footnote-225-25" id="footnote-225-25-backlink">25</a></span> Bitkisel besinler temin etmek için doğaya bağımlı olmak yerine ekin yetiştirmeyi ve hayvanları yalnızca avlamak yerine evcilleştirmeyi öğrendiler. Bu onların bütün yaşam biçimlerini dönüştürecek bir yenilikti.</p>
				<p class="paragraf-1">Bu dönüşüm bu insanların zorunlu olarak kendilerinden öncekilere göre daha kolay bir yaşam sürmelerini sağlamadı. Ama iklim değişiklikleri, bu insanların bir kısmına fazla seçenek bırakmıyordu.<span class="dipp"><a class="footnote-link" href="#footnote-225-26" id="footnote-225-26-backlink">26</a></span> İki ya da üç bin yıldan beri kendilerine yiyecek olarak bol bol yabani bitkiler ve avlayacak hayvanları sunan yerlerdeki hayata alışmışlardı; örneğin Türkiye’nin Güneydoğusundaki bir bölgede, bir ‘aile grubu’nun ‘çok da fazla çabalamadan’ üç haftada toplayacağı yabani tahıl ona bir yıl yetebiliyordu. Öteki insanlar gibi sürekli hareket halinde olmak zorunda değillerdi.<span class="dipp"><a class="footnote-link" href="#footnote-225-27" id="footnote-225-27-backlink">27</a></span> Eski derme çatma kamplarını, düzinelerle insan yerine, yüzlerce insanı barındıran kalıcı köy yerleşimlerine dönüştürerek, yiyecek maddelerini taş ya da pişmiş kil kaplarda saklayarak ve bir dizi gelişmiş taş aletler edinerek aynı yerde yıllarca yaşamayı başarabildiler. Eski Roma’nın kuruluşundan günümüze kadar geçen süreden daha uzun bir süre, toplayıcı toplumlara özgü düşük iş yükünü durağan köy yaşamının avantajlarıyla birleştirmeyi başarabildiler. </p>
				<p class="paragraf-1">Ancak daha sonra dünyanın ikliminde meydana gelen değişiklikler, bu insanların hayatlarını bu şekilde sürdürmelerini önledi. Bereketli Hilal bölgesindeki koşullar daha kurak ve soğuk olmaya başlayınca, doğal olarak yetişen yabani tahılın ve antilop ve geyik sürülerinin miktarında bir azalma oldu. Avcı-toplayıcı köyler bir krizle karşı karşıya kaldılar. Artık eskiden yaşadıkları gibi yaşayamıyorlardı. Eğer açlıktan ölmek istemiyorlarsa ya küçük gruplara ayrılıp uzun süredir unuttukları göçebe yaşam biçimine dönecekler ya da doğanın bıraktığı boşlukları kendi emekleriyle telafi etmenin bir yolunu bulacaklardı. Bu yol, tarımı getirdi. İnsanlar yüzlerce nesil yabani bitkilerle beslenerek bitki hayatı hakkında muazzam bilgi biriktirmişlerdi. Şimdi kimi gruplar bu bilgiyi yabani bitkilerin tohumlarını ekerek yiyecek stoklarını garanti etmek için kullanmaya başladılar. Gözlemleri onlara belirli bitkilerin tohumlarının diğerlerinden çok daha verimli olduğunu öğretmişti ve bu tür bitkileri seçerek, kendileri için yabani bitkilerden çok daha yararlı olacak yeni, evcilleştirilmiş türler yetiştirmeye başladılar. Düzenli olarak elde ettikleri hasatlar onlara yabani koyun, keçi, sığır ve eşeklerin daha evcil türlerini bağlayıp besleme olanağı ve daha da evcil hayvanlar yetiştirme olanağı verdi. Tarımın, çoğu kez ‘bahçecilik-çapa tarımı’ diye adlandırılan ilk biçimi ağaçları ve fundalıkları balta ile keserek ve geriye kalanları yakarak araziyi temizlemeyi, daha sonra tohumları ekerek hasadı kaldırmak için çapa ve kazma çubuğu kullanılmasını gerektirdi. Birkaç yıl sonra toprak genellikle verimini kaybediyordu. Dolayısıyla oraların boş bırakılması ve yeni alanların ekim için hazırlanması gerekiyordu. </p>
				<p class="paragraf-1">Hayatın bu şekilde kazanılması, çalışma ve birlikte yaşama kalıplarında radikal değişiklikleri gerektirdi. İnsanlar, köysel yerleşimlerine her zamankinden daha sıkıca bağlı hale geldiler. Ekimle hasat arasında ürünleriyle ilgilenmeleri gerektiğinden avarelik yapamıyorlardı. Ayrıca, araziyi temizlemek, ürünün düzenli bakımını yapmak (zararlı otları temizlemek, sulamak vs.), hasatı saklamak, stokları paylaşmak ve çocukları yetiştirmek için birbirleriyle işbirliği yapmanın yeni yollarını geliştirmek zorundaydılar. Bütünüyle yeni toplumsal hayat kalıpları gelişti ve onlarla birlikte de çeşitli mitoslar, törenler ve ritüellerle ifade edilen yeni dünya görüşleri ortaya çıktı. </p>
				<p class="paragraf-1">Bu dönüşümden genellikle ‘neolitik devrim’<span class="dipp"><a class="footnote-link" href="#footnote-225-28" id="footnote-225-28-backlink">28</a></span> olarak söz edilir; ‘neolitik’ (Yeni Taş Devri) artan oranda karmaşık aletlerden hareketle kullanılan bir terimdir. Bu durum insanların çalışma ve yaşama şekillerinin, uzun bir sürece yayılmış olsa da, tamamıyla yeniden örgütlenmesini gerekli kıldı. </p>
				<p class="paragraf-1">Bereketli Hilal’den elde edilen arkeolojik kanıtlar, insanların küçük köylerde ayrı haneler şeklinde yaşadıklarını bize gösteriyor; ama bu hanelerin temelinin ne olduğunu (örneğin, birbirinden ayrı çiftler ve çocuklarından mı oluşuyordu, yoksa bir anne, kızı ve onların eşlerinden ya da bir baba, oğulları ve onların karılarından mı oluşuyordu?) bize söylemiyor.<span class="dipp"><a class="footnote-link" href="#footnote-225-29" id="footnote-225-29-backlink">29</a></span></p>
				<p class="paragraf-1">Yine de tarıma geçilmesinden binlerce yıl sonrasına kadar sınıfa ve devlet otoritesine benzeyen herhangi bir şey görünmüyor. ‘<span class="char-style-override-2">Urbaid</span> dönemin sonlarında (M. Ö. 4000) ‘zenginlik açısından önemli bir farklılaşma hemen hemen hiç yoktu’ ve hatta <span class="char-style-override-2">protoliterate</span> (okuma-yazma öncesi) dönemde (M. Ö. 3.000’e doğru) bile ‘toplumsal tabakalaşma sürecinin çok fazla ilerlediği’ konusunda herhangi bir işaret yoktu.<span class="dipp"><a class="footnote-link" href="#footnote-225-30" id="footnote-225-30-backlink">30</a></span> Ayrıca erkeklerin üstünlüğü konusunda da hiçbir kanıt bulunmuyordu. Kimi arkeologlar, kil ya da taştan yapılma kadın doğurganlık heykelciklerinin varlığından hareketle kadının statüsünün yüksek olduğunu, dolayısıyla erkeklerin kadınlara dua etmeyi ‘doğal’ saydıklarını ileri sürüyorlar.<span class="dipp"><a class="footnote-link" href="#footnote-225-31" id="footnote-225-31-backlink">31</a></span> Bununla birlikte, savaş ve avda kullanılan silahların çok daha yaygın hale gelmesi önemli bir gelişmeydi. </p>
				<p class="paragraf-1">Çok daha yakın çağlara kadar dünyanın değişik yörelerinde varlığını sürdürmüş –kimi istisnai durumlarda ise 20. yüzyıla bile ulaşmış– çapa tarımı temelli toplumlarda, aynı kalıba benzer bir yapının olduğu anlaşılıyor. Bu toplumlar birbirlerinden önemli ölçüde farklıydı; ama belirli genel özellikleri paylaşıyorlardı.<span class="dipp"><a class="footnote-link" href="#footnote-225-32" id="footnote-225-32-backlink">32</a></span></p>
				<p class="paragraf-1">Hane halkları belirli arazi parçalarını işlemek eğilimindeydiler. Ama ne bugün bizim anladığımız anlamda toprakta özel mülkiyet vardı, ne de bireylerin ya da hane halklarının başkaları zararına kişisel eşya stokları yapma eğilimi. Bunun yerine, tek tek hane halkları daha geniş toplumsal gruplara, aynı atayı paylaşan (ya da paylaştığını iddia eden) ‘soylara’ entegre olmuşlardı. Bunlar bireylere ve hanelere bazı açıkça tanımlanmış haklar sağlıyor ve evlilik ya da ‘yaş grubu’ yoluyla doğrudan akraba oldukları kişilere karşı kimi yükümlülükler getiriyordu. Her biri diğerleriyle yiyeceğini paylaşmak zorundaydı; böylelikle hiçbir hanenin hasatının yetersizliği ya da daha fazla çocukları olması nedeniyle sıkıntı çekmemesi sağlanmış oluyordu. İtibar, bireysel tüketimden değil, başkalarının yetersizliklerini tamamlamak için onlara yardım etme yeteneğinden geliyordu.</p>
				<p class="paragraf-1">Pek çok temel değer, sınıflı toplumlarda bugün bizim mutlak kabul ettiğimiz değerlerden çok, avcı-toplayıcı toplumların değerlerine yakındı. Nitekim, 18. yüzyılda <span class="char-style-override-2">Iroquois</span> bahçe tarımcılarını gözlemleyen birisi şunları kaydediyordu: ‘Eğer aç bir <span class="char-style-override-2">Iroquiois</span> hanesi, yiyecekleri tamamen tükenmemiş başkalarına rastlarsa, ikinciler, her ne kadar yardım ettikleriyle aynı yok olma kaderini paylaşacak da olsalar, ellerinde kalmış pek az şeyi, istenmeden yeni gelenlerle paylaşırlardı.’<span class="dipp"><a class="footnote-link" href="#footnote-225-33" id="footnote-225-33-backlink">33</a></span> Nuer’lerle ilgili klasik bir çalışma şunu not ediyor: ‘Genel olarak bir Nuer köyünde hiç kimse, herkes açlıktan ölmedikçe açlıktan ölmez.’<span class="dipp"><a class="footnote-link" href="#footnote-225-34" id="footnote-225-34-backlink">34</a></span> </p>
				<p class="paragraf-1">Bir kez daha, böylesi bir ‘diğerkâmlığın’ açıklaması, yaşam kazanma koşullarında yatar. Örneğin işgücü fazla ama doyurması gereken boğaz sayısı az olanlar, işgücü az fakat doyuracak boğazı (özellikle de küçük çocukları) fazla olanlara yardım eder.<span class="dipp"><a class="footnote-link" href="#footnote-225-35" id="footnote-225-35-backlink">35</a></span> Çocuklar bir bütün olarak köyün gelecekteki işgücü arzını temsil ederler. Büyük aileler lehine bu tür ‘yeniden dağıtımcı’ mekanizmalar, eğer grubun ölüp gitmesi önlenmek isteniyorsa zorunluydu. </p>
				<p class="paragraf-1">Avcılık ve toplayıcılık koşullarında çocukları günlük toplama turlarına götürme zorunluluğu ve de bütün kampın sürekli olarak hareketi çok düşük doğum oranlarına yol açıyordu. Kadınlar, aynı anda taşınması gerekecek birden fazla çocuğa sahip olmayı göze alamıyorlardı; dolayısıyla doğumlar her üç ya da dört senede bir şeklinde (gerekirse cinsel perhiz, çocuk düşürme ya da çocuk öldürme yoluyla) ayarlanıyordu. Tarıma dayalı yerleşik bir köy hayatında çocuk, birkaç aylık olduktan sonra taşınmak zorunda kalmıyor ve de çocukların sayısı ne kadar çoksa, temizlenecek ve gelecekte kullanılacak arazinin miktarı da o kadar büyük oluyordu. Daha büyük aileler prim yapıyordu. Üretim yönetimindeki değişiklik, <span class="char-style-override-2">üreme </span>sistemi üzerinde de muazzam bir etki yaptı. Nüfus artmaya başladı. Her ne kadar nüfus artış hızı bugünkü standartlara göre çok düşükse de (yılda yüzde 0,1)<span class="dipp"><a class="footnote-link" href="#footnote-225-36" id="footnote-225-36-backlink">36</a></span> iki bin yılda nüfus dörde katlandı ve neolitik devrim zamanında belki 10 milyon olan nüfus, kapitalizmin başlagıcında 200 milyona ulaşmıştı. </p>
				<p class="paragraf-1">Bahçe tarımı temelli toplumlarda avcı-toplayıcı toplumlara göre başka büyük değişiklikler de oldu. Avcı-toplayıcı toplumda büyük bir anlaşmazlık, basitçe ya bölünme ya da bireylerin topluluğu terk etmesiyle çözülebiliyordu. Bu seçenek, araziyi temizleyen ve ekimi gerçekleştiren tarımcı gruplar için söz konusu değildi. Köy daha büyüktü ve avcı-toplayıcı toplumdakinden daha karmaşık ve örgütlü etkileşime gereksinme duyuluyordu. Aynı zamanda, avcı-toplayıcılar için söz konusu olmayan bir sorunla da karşı karşıya kaldılar: Yiyecek ve eşya stokları, silahlı akıncıların saldırılarına bir hedef teşkil ediyordu. Avcı-toplayıcılar için esas itibariyle yabancı bir olgu olan savaş, çapa tarımı yapan pek çok toplum için sıradan bir olguydu. Bu durum, toplumsal kontrolü sağlayacak karar alma mekanizmalarına (örneğin her soydan yaşlılardan oluşan heyetlerin) ek bir hız kattı. </p>
				<p class="paragraf-1">İnsanlar onuncu binyılda dünyanın değişik yerlerinde –Orta Amerika (günümüzdeki Meksika ve Guatemala), Güney Amerika’nın And bölgesi, Afrika’nın en az üç belirgin yeri, Çinhindi, Orta Papua Yeni Gine’nin yüksek vadileri ve Çin’de– birbirlerinden bağımsız olarak, avcı-toplayıcı toplumlardan tarımcı toplumlara geçtiler.<span class="dipp"><a class="footnote-link" href="#footnote-225-37" id="footnote-225-37-backlink">37</a></span> Her ne kadar evcilleştirilmeye müsait çeşitli bitki ve hayvan türlerinin varlığı, değişimin nasıl ve ne derecede yaşanacağını belirlemiş olsa da, bunların her birinde Mezopotamya’dakine benzer değişiklikler meydana geldi. Kanıtlar, kimi ‘ırk’ ya da ‘kültür’lerin insanlığın geri kalan kısmını ileriye götürecek özel bir ‘deha’ya sahip olduğu iddialarını çürütmektedir. Aksine, dünyanın farklı yerlerinde iklim ve ekolojideki değişikliklerle karşı karşıya kalan farklı insan grupları, eski yaşam biçimlerine benzer bir hayatı sürdürebilmek için yeni tekniklere başvurmak zorunda kaldı ve yaşam biçimlerinin hiç de öngörmedikleri bir şekilde değişmeye başladığını gördüler. Her durumda, gevşek olan topluluk yerini, toplumsal davranış konusunda katı normlar ve karmaşık dinsel ritüel ve mitoslarla, soy gruplarınca güçlü bir şekilde yapılandırılan köy yaşamına terk etti.<span class="dipp"><a class="footnote-link" href="#footnote-225-38" id="footnote-225-38-backlink">38</a></span></p>
				<p class="paragraf-1">Tarımın bağımsız gelişiminin tipik bir örneği, Yukarı Papua Yeni Gine’de görüldü. Burada insanlar çeşitli ürünleri –şeker kamışı, çeşitli türden muzlar, bir tür fındık ağacı, dev bataklık kulkası, yenebilir ot sapları, kökler ve yeşil sebzeleri– evcilleştirip yetiştirmeye yaklaşık M. Ö. 7000 yıllarında başladılar. Başka yerlerde olduğu gibi, bu yetiştiricilikle birlikte göçebe ya da yarı göçebe avcı-toplayıcı hayattan tarım hayatına geçtiler. Toplumsal örgütlenme eşitlikçi akrabalık gruplarına dayanıyordu ve toprakta özel mülkiyet yoktu. İnsanlar uzak ve kıyıdan ulaşılması hemen hemen imkânsız bu vadilerde, Batılılar tarafından 1930’ların başlarında ‘keşfedilinceye’ kadar, bu şekilde yaşadılar. </p>
				<p class="paragraf-1">İlk toplumlardan pek çoğu tarıma geçmedi. Kimisi, avcılık-toplayıcılık yoluyla rahat bir hayat yaşayabiliyorken gereksiz, ağır ve sıkıcı bir iş olarak gördükleri şeye direnç gösterdiler. Kaliforniya, Avustralya ve Güney Afrika gibi, evcilleştirilmesi kolay ne bitki ne de hayvan sağlayan ortamlarda yaşamayı sürdürdüler.<span class="dipp"><a class="footnote-link" href="#footnote-225-39" id="footnote-225-39-backlink">39</a></span> Bu ortamlarda binlerce yıl yaşayan grupların, başka yerlerden evcil türler getirilene kadar avcılık ve toplayıcılık yoluyla geçinmekten başka çareleri yoktu.<span class="dipp"><a class="footnote-link" href="#footnote-225-40" id="footnote-225-40-backlink">40</a></span> </p>
				<p class="paragraf-1">Bununla birlikte, dünyanın herhangi bir yerinde tarım bir kez başladıktan sonra yaygınlaşmaya devam etti. Kimi zaman tarımı uyarlayanların elde ettikleri başarılar, başkalarını onları taklit etmeye teşvik etti. Nitekim, Bereketli Hilal’den gelen ürün türlerinin Nil Vadisi’nde, İndus Vadisi’nde ve Batı Avrupa’da tarımın gelişmesinde rol oynamış olduğu anlaşılıyor. Kimi örneklerde tarımın yaygınlaşması, halihazırda tarımla geçinen toplulukların, nüfus arttıkça yeni köyler kurmak üzere daha önce tarıma açılmamış arazilere göç etmesinin kaçınılmaz bir sonucuydu. Batı Avrupa’da Bantu konuşanların Orta Afrika’ya ve sonunda da kıtanın güneyine yayılması ve Güneydoğu Asya’dan Polinezyalıların Afrika açıklarındaki Madagaskar’a (Güney Amerika kıyısından yalnızca 1.500 mil uzaklıktaki), Easter Adası’na ve Yeni Zelanda’ya geçişleri bu yolla oldu. </p>
				<p class="paragraf-1">Tarımcı bir toplumun varlığı çoğu kez, onlarla temas eden avcı-toplayıcı insanların hayatını da değiştirdi. Yakınlarındaki tarımcılarla balık, av hayvanı ve hayvan derisi karşılığında tahıl, dokunmuş kumaş ve fermante edilmiş içkileri değiş tokuş ederek hayatlarını radikal şekilde iyileştirebileceklerini gördüler. Bu durum, kimilerini, tarımın yalnızca bir yönüyle uğraşmaya, tahıl yetiştirmeksizin yalnızca hayvan yetiştirme ve beslemeye teşvik etti. Avrasya, Avrupa, Afrika ve Güney Amerika’nın Güney And Dağları’nda tarım yerleşimleri arasında dolaşan, kimi zaman onlara saldıran, kimi zaman onlarla ticaret yapan ve kendilerine özgü bir toplumsal hayatın tipik kalıplarını geliştiren bu tür ‘çoban halklar’ görüldü.</p>
				<p class="paragraf-1">Kimi durumlarda tahıl üretimi ve hayvancılığın yaygınlaşması, toplumsal hayatta önemli bir nihai değişikliğe –toplumsal tabakalaşmaya– yol açtı. Kimi bireylerin ya da soyların ötekilerden çok daha büyük prestije sahip oldukları ve bunun da kalıtsal reislik ve reislere bağlı soylar yarattığı, antropologların tabiriyle ‘kabile reisliği’ ya da ‘büyük adamlar’ ortaya çıktı. Fakat bu tabakalar bile bizim bugün mutlak kabul ettiğimiz sınıfsal farklılaşmaya, yani toplumun bir kesiminin emeğiyle üretilen artığın (artık ürünün) diğer bir kesim tarafından tüketilmesine benzemiyordu. </p>
				<p class="paragraf-1">Eşitlikçilik ve paylaşım her tarafta yaygındı. Yüksek statüye sahip kişiler diğerlerinin sırtından geçinmez, topluluğa hizmet ederdi. Richard Lee’nin işaret ettiği avcı-toplayıcı toplumlarda olduğu gibi, ‘komünal mülkiyet kavramları’ geçerliydi: ‘Reisin elde ettiği haraç, topluluk üyelerine yeniden dağıtılır ve reisin iktidarı, halka ait kurumlar ve kanaatlerce sınırlandırılırdı’.<span class="dipp"><a class="footnote-link" href="#footnote-225-41" id="footnote-225-41-backlink">41</a></span> Nitekim, Güney Amerika’nın Nambikwara halkı arasında ‘Cömertlik ...iktidarın olmazsa olmaz öz niteliklerinden birisiydi’ ve ‘reis’, kendi kontrolü altındaki ‘yiyecek, aletler, silahlar ve süs eşyalarının fazlasını’ ‘bir bireyin, ailenin ya da bütün olarak topluluğun isteklerine’ ve onların ihtiyaçlarına göre kullanmak durumundaydı.<span class="dipp"><a class="footnote-link" href="#footnote-225-42" id="footnote-225-42-backlink">42</a></span> Bu durum liderin, maddi olarak, kendisine bağlı olanlardan daha zor durumda kalmasına yol açabilirdi. Dolayısıyla Yeni Gine Busama’ları arasında lider, ‘yiyecek stoğunu hazır bulundurmak için herkesten fazla çalışmak zorundaydı... Onun sabahtan akşamın en geç saatlerine kadar çalışması gerektiği kabul edilirdi –‘elleri hiçbir zaman topraksız olmazdı ve alnından sürekli ter damlardı’.<span class="dipp"><a class="footnote-link" href="#footnote-225-43" id="footnote-225-43-backlink">43</a></span></p>
				<p class="paragraf-1">Tarıma geçen ‘Yeni Taş Devri’, köy yaşayışını ve savaşı yaygınlaştırarak insanların yaşamını dönüştürdü. Bu noktaya kadar o, gerçekten bir tür ‘devrim’di. Ama toplum bugün bizim itirazsız kabul ettiğimiz öğelerin hâlâ pek çoğundan yoksundu. Sınıf bölünmeleri, tam zamanlı bürokratlara silahlı adamlara dayanan yerleşik devlet aygıtının kurulması ve kadının ikincilleştirilmesi henüz ortaya çıkmamıştı. İnsanların hayatlarını kazanma biçimlerinde ikinci dizi değişiklikler, “neolitik devrim”in üzerine Gordon Childe’ın “kentsel devrim” dediği şey eklenene kadar da ortaya çıkmayacaktı.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-25-backlink" id="footnote-225-25">25</a>	Filistin, Suriye, Lübnan, Türkiye’nin güneyi ve Irak.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-26-backlink" id="footnote-225-26">26</a>	Burada anlatılanlar çizgisinde tam olarak neler olduğunun öyküsü konusunda bakınız D O Henry, <span class="char-style-override-2">From Foraging to Agriculture </span>(Philedelphia, 1989);  J V S Megaw (drl.), <span class="char-style-override-2">Hunters, Gatherers and the First Farmers Beyond Europe </span>(Leicester, 1977); P M Dolukhanov ve G W W Barker’ın, C Renfrew (drl.) <span class="char-style-override-2">Explaining Cultural Change </span>(Londra, 1973) içindeki makaleleri; C K Maisels, <span class="char-style-override-2">The Emergence of Civilisation</span> (Londra, 1993) Bölüm 3 ve 4.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-27-backlink" id="footnote-225-27">27</a>	J Harlan, ‘ A Wild Wheat Harvest in Turkey’, <span class="char-style-override-2">Archaeology </span>20 (1967), s. 3. 197-20, aktaran C K Maisels, <span class="char-style-override-2">The Emergence of Civilisation, </span>s. 68-69.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-28-backlink" id="footnote-225-28">28</a>	Gordon Childe’ın terimi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-29-backlink" id="footnote-225-29">29</a>	Çeşitli tahmin ve hesaplamalar C K Maisels, <span class="char-style-override-2">The Emergence of Civilisation,</span> s. 125’te.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-30-backlink" id="footnote-225-30">30</a>	R M Adams, <span class="char-style-override-2">The Evolution of the Urban Society</span> (London, 1966), s. 96.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-31-backlink" id="footnote-225-31">31</a>	Her ne kadar başkaları heykelciklerin verimlilikle ilgili olduğunu ileri sürmüşlerse de bu, kadının daha yüksek bir statüde olduğunu Katolik kültünde Bakire Meryem’in kültünün ifade ettiğinden daha fazla ifade etmez.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-32-backlink" id="footnote-225-32">32</a>	1920 ve 1930’larda bunlarla ilgili öncü çalışmaları yürüten Batılı antropologlar tarafından kuvvetle vurgulanan bir nokta. Örneğin, bakınız R Benedicts, <span class="char-style-override-2">Patterns of Culture</span> (Londra, 1935).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-33-backlink" id="footnote-225-33">33</a>	J-F Lafitan, aktaran R Lee, <span class="char-style-override-2">Reflections on Primitive Communism, </span>s. 252.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-34-backlink" id="footnote-225-34">34</a>	E Evans-Pritchad, aktaran R Lee, <span class="char-style-override-2">Reflections on Primitive Communism, </span>s. 252.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-35-backlink" id="footnote-225-35">35</a>	Bu, M Sahlins’in <span class="char-style-override-2">Stone Age Economics</span>’indeki temel tartışmalardan birisidir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-36-backlink" id="footnote-225-36">36</a>	R M Adams, <span class="char-style-override-2">The Evolution of the Urban Society</span> (London, 1966), s. 96.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-37-backlink" id="footnote-225-37">37</a>	Bakınız J V S Megaw (drl.), <span class="char-style-override-2">Hunters, Gatherers and the First Farmers Beyond Europe </span>ve P M Dolukhanov, G W W Parker, C M Nelson, D R Harris ve M Tosi’nin C Renfrew (drl.), <span class="char-style-override-2">Explaining Cultural Change</span> içindeki makaleleri.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-38-backlink" id="footnote-225-38">38</a>	F Katz, <span class="char-style-override-2">Ancient American Civilisations</span> (Londra, 1989); W M Bray, F H Swanson ve I S Farrington, <span class="char-style-override-2">The Ancient Americas</span> (Oxford, 1989), s. 14.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-39-backlink" id="footnote-225-39">39</a>	Biyolog Jared Diamond’un işaret etmiş olduğu gibi, bu yörelerde hiç kimse şimdiye kadar  hayvan ya da bitkileri  gerektiği gibi evcilleştirmeyi başaramamıştır. Bakınız J Diamond, <span class="char-style-override-2">Guns, Germs and Steel </span>(Londra, 1997) [<span class="char-style-override-2">Tüfek</span>, Mikrop ve Çelik, TÜBİTAK Yayınları, 2010, 22. Basım, çev. Ülker İnce], s. 163-175.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-40-backlink" id="footnote-225-40">40</a>	Bu nokta J Diamond, <span class="char-style-override-2">Guns, Germs and Steel</span>, s 139’da çok iyi belirtilmiştir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-41-backlink" id="footnote-225-41">41</a>	R Lee, <span class="char-style-override-2">Reflections on Primitive Communism</span>, s. 262.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-42-backlink" id="footnote-225-42">42</a>	C Levi-Strauss, aktaran M Sahlins’in <span class="char-style-override-2">Stone Age Economics</span>, s.132.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-43-backlink" id="footnote-225-43">43</a>	H I Hogbin, aktaran M Sahlins’in <span class="char-style-override-2">Stone Age Economics</span>, s.135.</p>
					</div>
				</div>
			</div>
		</div>
</body>
</html>