<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-37.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-37.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">6. Bölüm</p>
				<p class="resimara"><img alt="6.png" class="image" height="10" src="../Images/6_fmt27.jpeg" width="200"/></p>
				<p class="arabaslik-orta" id="toc_marker-6-7">‘ÖZGÜR EMEĞİN’ EKONOMİSİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt27.jpeg" width="46"/></span></p>
				<p class="paragraf-1">1771 yılında eski bir berber ve peruk imalatçısı Richard Arkwright, Derbyshire Cromford’da dünyanın su enerjisiyle çalışan ilk iplikhanesini kurdu. İpliği elle eğirenlerden on kat fazla iş çıkarabilen, çoğunluğu çocuk 600 işçi istihdam etti. 1775 yılında İskoç matematik aletleri imalatçısı James Watt, Birminghamlı mühendis Matthew ile aletleri döndürebilen, muazzam yükleri kaldırabilen ve nihayet gemileri ve kara taşıtlarını daha önce hayal edilemeyen hızlarda yürütebilen buhar makineleri üretmek için el birliği yaptı. 1783-84’te Henry Cort, demir ergitmek için daha gelişmiş bir ‘demiri eritip cürufundan ayırma’ yöntemi ve demiri işlemek için bir haddehane geliştirdi.</p>
				<p class="paragraf-1">Bu buluşları ve başkalarını bir araya getirip, buhar enerjisi kullanan fabrikalarda yüzlerce hatta binlerce insan çalıştırarak, tümüyle yeni bir üretim yöntemi geliştirmenin yolu açılmıştı. Yüzyılın sonlarına gelindiğinde yalnızca Manchester bölgesinde bu tür fabrikalardan 50 adet vardı. Çok geçmeden başka yerlerdeki ve Atlantik’in ötesindeki müteşebbisler yeni yöntemleri taklit etmeye çalışıyorlardı. Şehirli zanaatkârların ve kırsal fason endüstrilerin dünyası sanayi şehrini doğuruyordu. </p>
				<p class="paragraf-1">Bu değişikliklerin yayılmaya başladığı bir sırada bir İskoç profesör, yeni ekonomik sistemin temel ilkeleri olarak gördüğü şeyleri ortaya koydu. Bugün Adam Smith’in <span class="char-style-override-2">Ulusların Zenginliği</span>, genellikle muhafazakârlığın İncil’i olarak ele alınır. Ancak ilk ortaya çıktığında, Avrupa’daki mevcut düzene ve Britanya’da hâlâ o düzenin hasretini çekenlere radikal bir meydan okumayı temsil ediyordu.</p>
				<p class="paragraf-1">Smith, aralarında Adam Ferguson ve David Hume’un da bulunduğu bir grup düşünürün, ‘İskoç Aydınlanması’nın bir parçasıydı. Bunlar Stuartların dağlık kesimlerdeki İskoç feodalitesiyle İngiltere üzerinde yeniden mutlak monarşiyi tesis etme girişimleri karşısında dehşete düşmüşlerdi ve önyargıya dayanan eski düzen olarak gördükleri her şeyin ayağını kaydırmaya kararlıydılar. Bu onları, dönemin İngiliz düşünürlerine kıyasla Avrupa Aydınlanması ile daha sıkı bir ilişkiye yöneltti. Smith, <span class="char-style-override-2">Ansiklopedi</span>’nin hayranıydı ve Voltaire, d’Holbach, Helvetius ve Rousseau ile dosttu.<span class="dipp"><a class="footnote-link" href="#footnote-225-625" id="footnote-225-625-backlink">625</a></span> <span class="char-style-override-2">Ulusların Zenginliği</span>, Aydınlanma’nın dünyayı feodal ‘irrasyonellikten’ temizleme girişiminin bir parçasıydı. </p>
				<p class="paragraf-1">Kitap, insanların hayatını iyileştirmek için malların modern üretim yollarıyla (‘ulusların zenginliği’) bunun gerçekleşmesini engelleyen eski kurumları ve yöntemleri; ‘Avrupa’nın zengin ülkelerini’ niteleyen şeylerle, ‘eskiden, feodal yönetimin egemen olduğu sırada’ hüküm süren şeyleri karşılaştırıyordu.<span class="dipp"><a class="footnote-link" href="#footnote-225-626" id="footnote-225-626-backlink">626</a></span> Her işçinin bir küçük işi yaptığı ayrıntılı bir iş bölümü sayesinde işgücünün verimliliğinde büyük bir artışın sağlandığı modern bir iğne ‘imalathanesi’ni anlatarak başlıyordu. </p>
				<p class="paragraf-1">Smith, zenginliğin nerden kaynaklandığı konusundaki geleneksel görüşleri tersine çevirdi. Erken Orta Çağ döneminde zenginliğin toprakta yattığı düşünülürdü. 1500’lerden itibaren, altın ve gümüş üzerine odaklanan ‘merkantilist’ nosyonlar giderek popülarite kazandı. </p>
				<p class="paragraf-1">Smith bu nosyonların her ikisine de meydan okuyor ve zenginliğin kaynağının insan emeği olduğunda ısrar ediyordu. ‘Her ulusun yıllık emeği, ona, özgün olarak hayatın ihtiyaçları ve fırsatlarını temin eden fondur’ diye yazdı. ‘Emek, bütün malların değişim değerinin gerçek ölçütüdür.’<span class="dipp"><a class="footnote-link" href="#footnote-225-627" id="footnote-225-627-backlink">627</a></span> Bu emek iki şekilde kullanılabilir: ‘verimli bir şekilde’ ya da ‘verimsiz bir şekilde’. ‘Verimli’ emek, ya başka işlerle uğraşanların tüketebileceği ya da daha başka şeylerin üretilmesi için ‘sermaye’ olarak kullanılacak, satılabilen dayanıklı ürünlerin yaratılmasına yardım etti. Her iki durumda da emeğin çıktısı, daha fazla çıktı yaratılmasına, ‘ulusun zenginliğinin’ artmasına hizmet etti. </p>
				<p class="paragraf-1">Emek, başka yeni malların yaratılmasına katkı sağlamadan derhal tüketilirse ‘verimsiz’di. İnsanlara hizmet eden ‘hizmetçiler’in emeği bu türdendi. Bir kez yerine getirildikten sonra onların emeği düpedüz yok oluyordu. Bir insan pek çok verimli emekçiyi istihdam ederek zengin olabilirdi: ‘Çok sayıda hizmetçi bulundurursa yoksul olurdu.’ Smith ekliyor:</p>
				<p class="alinti1" xml:lang="en-GB">Toplumdaki kimi en saygın toplumsal tabakaların emeği de aynı derecede ‘verimsiz’... Örneğin hükümdar, kendi altında görev yapan hem adalet hem de savaş görevlileriyle, tüm ordu ve donanması verimsiz çalışanlardır. Bunlar...diğer insanların yıllık üretimiyle beslenir... En ciddi, en önemli ve en önemsiz mesleklerin bazısı da –kilise adamları, avukatlar, hekimler, yazarlar, oyuncular, soytarılar, müzisyenler de– aynı sınıf içinde değerlendirilmelidir.<span class="dipp" style="font-size:0.86em;"><a class="footnote-link" href="#footnote-225-628" id="footnote-225-628-backlink">628</a></span> </p>
				<p class="paragraf-1">18. yüzyılda Avrupa’daki devletler, saraylardaki ve hükümetlerdeki asalakların lüks içinde tembelce yaşamasına olanak veren bir sürü <span class="char-style-override-2">arpalık</span> –hiçbir gerçek iş yapmayan iyi maaşlı görevler– yaratıyorlardı. Smith’in doktrini onlara karşı bir saldırıydı. Bu ayrıca, tarıma yatırım yapmadan elde ettikleri rantlarla yaşayan toprak sahiplerine de bir saldırıydı. Gelişmekte olan piyasa sisteminin, onu sınırlandıran yüklerden kurtarılması yolunda bir talepti. Bu, Britanya için bir reform programıydı; ama aynı kolaylıkla Avrupa’da devrim için bir program olarak da yorumlanabilirdi. </p>
				<p class="paragraf-1">Smith, daha sonra devletin her türlü ticareti kontrol etme ya da yeni topraklar fethetme girişimlerine de karşı çıktı. Kendilerine bırakıldıklarında insanlar, her zaman, kendi emekleriyle ürettikleri şeyleri başka insanların ürettiği en iyi ve en ucuz şeylerle değiştirirler, diyordu. Herkes, mümkün olan en etkin şekilde yapmaya çalışarak, en iyi yaptığı iş üzerinde yoğunlaşmalıdır ve başkalarının istemeyeceği şeyleri üretmede hiç kimsenin çıkarı yoktur. Piyasa, insanların faaliyetlerini mümkün olan en iyi şekilde düzenleyecektir.</p>
				<p class="paragraf-1">Hükümetlerin kendi üreticilerine ayrıcalık tanıma girişimleri yalnızca insanların gereğinden fazla emek harcamalarına yol açar. Bu tür müdahaleler bazı çıkar gruplarının yararına olabilir, ama Smith bunun ‘ulusal zenginliği’ azaltacağında ısrar ediyordu. Serbest ticaret izlenmesi gereken tek rasyonel yoldu.</p>
				<p class="paragraf-1">Benzer bir şekilde ‘özgür’ emeğin erdemlerini de tartışıyordu. Kölelik kolay yoldan kâr elde etmenin bir yolu olarak görülebilir. Ama bu, kölenin kendi inisiyatifini işine uygulamasını engelleyeceği için uzun dönemde özgür emekten daha pahalı olacaktır. Smith, ‘hiçbir mülk edinemeyen bir kişinin mümkün olduğu kadar çok yiyip az çalışmaktan başka bir çıkarı olamaz’ diye iddia ediyordu.<span class="dipp"><a class="footnote-link" href="#footnote-225-629" id="footnote-225-629-backlink">629</a></span></p>
				<p class="paragraf-1">Saf piyasa sisteminin erdemlerini, içinden çıktıkları feodal ve mutlakiyetçi kurumlar karşısında göklere çıkarıyordu. Eric Roll’un açıkladığı gibi, onun yazıları ‘bir tek sınıfın çıkarını temsil ediyordu... Asıl saldırısının, sanayi kapitalizminin daha da gelişmesine en amansız engel teşkil edenlerin ayrıcalıklı pozisyonuna karşı olduğu konusunda hiçbir hayal görmüyordu.’<span class="dipp"><a class="footnote-link" href="#footnote-225-630" id="footnote-225-630-backlink">630</a></span> </p>
				<p class="paragraf-1">Smith’in yeni sistem hakkındaki açıklaması tek yanlıydı. Britanya kapitalizmi Avrupa’nın geri kalan kısmına göre yalnızca barışçıl pazar rekabetiyle ileri fırlamamıştı. Kölelik biraz sermaye sağlamıştı. Koloniler pazar oluşturmuştu. Yüzyıl boyunca devlet harcamaları yüksek olmuş ve bu yeni, kârlı ve rekabetçi endüstrilerin ortaya çıkması için cesaretlendirici olmuştu. Sanayi kapitalizminin yükselmesi için, şimdi artık onlara ihtiyaç duymasa da, kölelik, sömürgecilik ve merkantilizm koltuk değneği görevi yapmıştı. </p>
				<p class="paragraf-1">Bu tür koltuk değneklerini sağlamayı başaramayan devletler zarar görmüşlerdi. Westminster parlamentoları ticaretleri üzerine sınırlamalar getirdiği için yerli kapitalistleri zarar gören İrlanda’nın durumu kesinlikle böyleydi. Britanya Doğu Hindistan Şirketi’nin görevlileri, karşılığında hiçbir şey vermeden Bengal’i yağmalarken bu, Hindistan için artan ölçüde doğruydu. Britanya kapitalizmi bir kez egemen bir pozisyon kazandıktan sonra, başka yerlerdeki kapitalist sınıflar, endüstrilerinin daha doğumlarında boğulmaması için, devlet desteğine ihtiyaç duyacaklardı. </p>
				<p class="paragraf-1">Sanayi kapitalizmi daha bebeklik çağında iken yazan Adam Smith, saf piyasa sistemlerinin, doğasından gelen bir irrasyonellik ortaya koyduğunu göremezdi. Üreticilerin birbirleriyle rekabet etme güdüsü, çıktının taleple otomatik olarak uyum halinde olmasına yol açmıyor; üretimde kitlesel ani artışlara (‘canlılık’), üreticiler ürünlerini kârlı bir şekilde satamayacaklarından korktukları için bunu izleyen kitlesel düşüşler (‘bunalım’) eşlik ediyordu. Smith’in en önemli takipçisi David Ricardo’nun, makinelerin devreye sokulmasının işçilerin durumunu kötüleştireceğinin farkına varması, onun <span class="char-style-override-2">Ekonomi Politiğin İlkeleri</span>’ne yeni bir bölüm eklemesi için bir 45 yıl daha geçmesi gerekiyordu. Zira Smith’in bunu yapması için zamanının ötesine sıçraması gerekiyordu. Bununla birlikte, Smith’in yazdıklarını bugün kapitalizmin son sözü olarak sunmak isteyenler aynı mazerete sahip değildirler.</p>
				<p class="paragraf-1">Son olarak, Smith’in emek ve değer konusundaki tezinde, önemli sonuçları olan bir çelişki vardı. Hemen hemen tüm Aydınlanma düşünürleri gibi Smith de, eşitsiz oranda mülkiyete sahip olanların, pazarda karşı karşıya geldikleri sürece eşit olduklarını varsayıyordu. Ancak kimi tezler buna meydan okumaya ve ‘özgür’ emeğin, köle emeğinden sanıldığı kadar özgür olup olmadığını sorgulamaya başladılar. </p>
				<p class="paragraf-1">Smith’in her türlü değerin kaynağının emek olduğu iddiası onu, rant ve kârın, toprak ya da fabrika sahibi tarafından asıl üreticiden alınmış emek olduğu sonucuna yöneltti. </p>
				<p class="alinti1" xml:lang="en-GB">Toprak özel mülk haline gelir gelmez, toprak sahibi, emekçilerin ondan toplayabildikleri ya da yetiştirebildikleri ürünün hemen hemen tümünden bir pay talep eder. O toprak üzerinde istihdam edilen işgücünün ürettiğinden ilk kesintiyi, onun rantı yapar... Hemen hemen tüm öteki emek türlerinin üretimleri de kârın benzer bir kesintisine tabidir. Hemen hemen bütün sanatlarda ve imalatlarda çalışanların büyük çoğunluğu, yapacakları işin malzemesini kendilerine temin edecek ve iş bitene kadar ücretlerini verecek ve bakımlarını yapacak bir ustaya ihtiyaç duyarlar. Usta, onların üretimine ortak olur... bu pay onun kârını oluşturur.<span class="dipp" style="font-size:0.86em;"><a class="footnote-link" href="#footnote-225-631" id="footnote-225-631-backlink">631</a></span></p>
				<p class="paragraf-1">Ustaların çıkarları ile işçilerin çıkarları arasında bir uyum yoktur, bir çatışma vardır:</p>
				<p class="alinti1" xml:lang="en-GB">İki tarafın çıkarları hiçbir şekilde aynı değildir. İşçi mümkün olduğu kadar çok almak ister, usta mümkün olduğu kadar az vermek. Birincisi, ücretleri arttırmak için, ikincisi düşürmek için birleşmek zorundadır. Tüm olağan durumlarda, bu anlaşmazlıkta kimin avantajlı olduğunu ve karşı tarafı kendi koşullarına zorlayabileceğini öngörebilmek zor değildir. Sayıları az olan ustalar, çok daha kolay birleşebilirler; üstelik hukuk ve otoriteler en azından onların birleşmesini engellemezken, işçilerin birleşmesini yasaklar... Tüm anlaşmazlıklarda usta daha uzun süre dayanabilir. Bir toprak sahibi, bir çiftçi, bir usta imalatçı ya da tüccar... daha önce elde ettiği stoklarla normal olarak bir ya da iki yıl yaşayabilir. Pek çok işçi bir hafta geçinemez.<span class="dipp" style="font-size:0.86em;"><a class="footnote-link" href="#footnote-225-632" id="footnote-225-632-backlink">632</a></span></p>
				<p class="paragraf-1">Smith’in tezinin mantığı, sanayi kapitalistlerinin bakış açısıyla yapılmış verimsiz ‘feodalizm’ kalıntıları eleştirisinin ötesine geçip, onları işçilerin emeğinin sağladığı kârlarla yaşayan, verimsiz asalaklar olarak görerek, kapitalistlerin kendisinin eleştirisi yapmaktı. Bu mantık, (toprak sahiplerine sanayi kapitalizmi açısından saldıran) David Ricardo’nun yazıları yoluyla 1820 ve 1830’ların ilk sosyalist iktisatçılarına ve Karl Marx’a aktarılan bir mantıktır. Aydınlanma’nın en büyük siyasal iktisatçısının eski düzene karşı kullandığı silahlar, artık yeni düzenle savaşmak için kullanılır. </p>
				<p class="paragraf-1">Smith böylesi sonuçlar çıkarmaktan uzak durmuştur. Bunu, değerin emekten kaynaklandığı yolundaki kendi nosyonunu bir başka karşıt nosyonla karıştırarak yapmıştır. Malın değerinin, toprak sahibinin, kapitalistin ve işçinin ortak ‘gelirleri’ne bağlı olduğunu söylemiştir. Tartışmanın döngüselliliğine rağmen (gelirler değere dayanır, ama değer gelirlerin toplamıdır) bu fikir, Malthus ve halkın büyük sevgisini kazanan Jean Babtist Say tarafından ele alınmış ve Ricardo’nun ölümünden sonra anaakım iktisattaki ortodoksiyi oluşturmuştur. </p>
				<p class="paragraf-1">Her şeye rağmen, Smith, ortaya çıkmakta olan yeni ekonomik sistemin ana çizgilerini ortaya koyan ilk kişidir. Bu, Britanyalı kapitalistlere nereye gittikleri konusunda bir fikir ve diğer ülkelerin gelecekteki kapitalistlerine neyi kopya etmeleri konusunda nosyon veren bir tablodur. Bu tam da, bir tam ve çeyrek yüzyıllık görece toplumsal barış, yerini yeni bir devrimci kalkışma çağına bırakırken yayınlanmıştır. İçindeki fikirler yeni çağın başlıca aktörlerinin çoğunun tutumlarını biçimlendirecektir. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-625-backlink" id="footnote-225-625">625</a>	A Smith’in Avrupa Aydınlanması ile ilişkileri konusunda  bakınız I Simpson Ross, <span class="char-style-override-2">The Life of Adam Smith </span>(Oxford, 1995).</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-626-backlink" id="footnote-225-626">626</a>	A Smith, <span class="char-style-override-2">The Wealth of Nations</span> (Harmondsworth, 1982), s. 433.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-627-backlink" id="footnote-225-627">627</a>	A Smith, <span class="char-style-override-2">Wealth, </span>s.104, 133.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-628-backlink" id="footnote-225-628">628</a>	A Smith, <span class="char-style-override-2">Wealth, </span> s. 430-431.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-629-backlink" id="footnote-225-629">629</a>	A Smith, <span class="char-style-override-2">Wealth, </span>s. 488.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-630-backlink" id="footnote-225-630">630</a>	E Roll, <span class="char-style-override-2">History of Economic Thought</span> (Londra, 1962.), s. 151.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-631-backlink" id="footnote-225-631">631</a>	A Smith, <span class="char-style-override-2">Wealth, </span> s. 168.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-632-backlink" id="footnote-225-632">632</a>	A Smith, <span class="char-style-override-2">Wealth, </span> s. 169.</p>
					</div>
				</div>
			</div>
		</div>
</body>
</html>