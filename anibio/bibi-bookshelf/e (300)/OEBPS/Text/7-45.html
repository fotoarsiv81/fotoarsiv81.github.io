<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-45.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-45.html" xml:lang="tr-TR">
			<div class="Basic-Text-Frame">
				<p class="split para-style-override-15"></p>
				<p class="anabas1">6. Bölüm</p>
				<p class="resimara"><img alt="6.png" class="image" height="10" src="../Images/6_fmt33.jpeg" width="200"/></p>
				<p class="arabaslik-orta" id="toc_marker-7-7">MARKSİZMİN DOĞUŞU</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt33.jpeg" width="46"/></span></p>
				<p class="paragraf-1">‘Avrupa’da bir heyula dolaşıyor –komünizm heyulası’ diye başlar bütün zamanların en etkili broşürünün girişi. Paris’te sürgün bulunan iki Alman, onu 1847’nin sonunda tamamlamışlardı. Eli kulağında olan devrimi haber veriyordu ve devrim patlak verdiğinde, basılan ilk kopyalarının mürekkebi henüz kurumamıştı. Ancak bu tek başına, kısa süre sonra bütün Avrupa dillerine çevrilecek olan bir çalışmanın muazzam etkisini açıklamaya yetmez. O zaman –ve bugün hâlâ– okuyucuları büyüleyen şey, onun yaklaşık 40 sayfa içinde, ortaya çıkmakta olan yeni sınai kapitalist toplumun, insanlığın genel tarihindeki yerini belirleme konusundaki becerisiydi. Bu toplumun da kendinden önceki toplum biçimleri kadar geçici olduğunu göstermeye çalışıyor ve eski feodal düzeni henüz tamamıyla bertaraf etmediği halde, kendisine musallat olan muazzam sınıf çatışmalarını açıklıyordu.</p>
				<p class="paragraf-1">Yazarları, Friedrich Engels ve Karl Marx çok yetenekli insanlardı. Ancak bu kadar muazzam bir etki yaratmış olmalarının nedeni, Platon ya da Aristotales’e, Konfüçyüs ya da Budha’ya, Tarsuslu Pavlus ya da Muhammed peygambere, Voltaire ya da Rousseau’ya tarihteki yerlerini garanti eden dehaları gibi yalnızca kişisel dehaları değildi. Onlar bir dönemin bütün çelişkilerinin bir araya geldiği bir zamanda ve yerde yaşadılar ve onların elinde başkalarının sahip olmadığı bir şey vardı: Bu çelişkileri yalnızca görmelerine değil, ama aynı zamanda açıklayabilmelerine olanak veren bir entelektüel gelenek ve bilimsel ilerleme yaklaşımına sahiptiler. </p>
				<p class="paragraf-1">Her ikisi de Prusya’nın Rhineland yöresinden orta sınıf ailelere mensuptular. Marx’ın babası, Protestan dininden ama Yahudi bir aile ve çevreden gelen, hali vakti yerinde bir devlet görevlisiydi. Engels’in babası Rhineland ve Manchester’de fabrikaları olan varlıklı bir imalatçıydı. 1830’lar ve 1840’ların Rhineland’ında bu tür bir geçmişe sahip olmak, zorunlu olarak düzenle uyumlu olmaya yol açmıyordu. Burada kapitalizm Almanya’nın herhangi bir başka yerinden daha fazla gelişmişti ve yalnızca birkaç yıl öncesindeki Fransız işgali, feodal toplumun tortularını temizlemişti. Ama bunlar, bölgeyi yöneten Prusya monarşisinde hâlâ başattı. Eski orta sınıf arasında bile kendilerini bu tortulardan kurtaracak bir ‘reform’ arzusu vardı ve bu, daha genç olan kuşakta radikalizm yanlısı bir ruha dönüşüyordu. </p>
				<p class="paragraf-1">Almanya bir bütün olarak, Avrupa’nın geri kalan pek çok yeri gibi, yüzyılın ilk on yıllarında bir entelektüel gericilik döneminden geçmişti. Ülkenin en ünlü filozofu Hegel, insan ruhunun tarihteki ilerlemesine ilişkin eski inancını şimdi mistik ve dinsel kılıfa büründürmüştü ve Prusya devletinin (ya da en azından onun <span class="char-style-override-2">estate</span>leri temel alan 1820 anayasasının) erdemlerini göklere çıkarıyordu. Ancak üniversitelere 1830’ların sonlarında ve 1840’ların başlarında giren nesil arasında, yeniden Aydınlanma düşüncesine ve hatta Fransız Devrimi’nin ilk yıllarına bir dönüş vardı. Bruno Bauer gibi ‘Genç Hegelciler’, Hegel’in her şeyin çelişkilerle değiştiği nosyonunu, mevcut Alman toplumunun liberal bir eleştirisine dönüştürdüler. David Strauss, Voltaire’in Eski Ahit’e yönelik saldırısını Yeni Ahit’in sorgulanması şeklinde genişletti. Ludwig Feuerbach, 80 yıl önce d’Holbach ve Helvetius tarafından ortaya atılan materyalist felsefeyi ele aldı. Karl Grün’ün, tüm sınıflardan aydınlanmış insanların birlikte çalışarak, feodalizmden ya da kapitalizmden daha iyi bir toplum yaratmak üzere ‘hakiki sosyalizm’i kurmaları çağrısı, büyük taraftar kazandı. </p>
				<p class="paragraf-1">Marx ve Engels, geçmişle şimdiki zaman arasında sıkışıp kalmış bir toplumla uzlaşmaya çalışan bu neslin ayrılmaz parçalarıydı. Hegel’i okudular, Feuerbach’ın iddialarını incelediler, Helvetius ve d’Holbach’ın fikirlerine daldılar ve Strauss’un din eleştirisini izlediler. Ama bunun da ötesinde bir şey yaptılar. İlk sınırlı saldırılarını yapmakta olan yeni sanayi kapitalizmine karşı çıktılar. Engels, babası tarafından Manchester’deki fabrikanın yönetimine yardım etmek üzere gönderilmişti ve burada, Almanya’daki liberal düşüncelerin vaat ettiği parlak gelecek ile Britanya’nın sanayi devriminde işçilerin hayatının katı gerçeği arasındaki uyuşmazlığı birinci elden yaşadı ve bunları <span class="char-style-override-2">İngiltere’de Emekçi Sınıfların Durumu</span>’nda anlattı. Ayrıca, bu gerçekliğe karşı savaş veren işçilerle de karşılaştı. 1842 genel grevi sonrasında Manchester’e gelen Engels, <span class="char-style-override-2">Çartist </span>harekete katıldı.<span class="dipp"><a class="footnote-link" href="#footnote-225-714" id="footnote-225-714-backlink">714</a></span> Öte yandan bu onu, Robert Owen’ın yazılarında yer alan kapitalizmin ‘ütopik sosyalist’ eleştirisi ile tanışmaya ve mevcut sistemi haklılaştırmak için kullanılan ‘ekonomi politiği’, eleştirel bir şekilde incelemeye yöneltti.<span class="dipp"><a class="footnote-link" href="#footnote-225-715" id="footnote-225-715-backlink">715</a></span></p>
				<p class="paragraf-1">Atomcu Yunan felsefesi üzerine doktorasını tamamladıktan sonra Marx, 24 yaşında, <span class="char-style-override-2">Rheinische Zeitung </span>adlı yeni kurulmuş liberal bir gazetenin editörlüğüne atandı. Bu Prusya sansürü ile çatışmaya yol açtı; gazete altı ay sonra yasaklandı ve Marx’ı ilk kez, daha sonra açıkladığı gibi, ‘maddi sorunlar’la karşı karşıya getirdi. Köylülerin ormandan odun toplama geleneğini, soyluluğun ‘hırsızlık’ olarak ele alma girişimleri hakkında yazdı ve mülkiyetin ne olduğunu ve nereden geldiğini sorgulamaya başladı. Paris’e sürgün edildi ve burada, parçalanmış bir toplumu bir arada tutmanın tek yolunun baskı olduğunu savunan Hegel’in <span class="char-style-override-2">Hukuk Felsefesi</span>’ni<span class="dipp"><a class="footnote-link" href="#footnote-225-716" id="footnote-225-716-backlink">716</a></span><span class="char-style-override-10"> </span>eleştirel bir gözle okudu. Bu onu, salt liberal bir anayasanın insanların gerçek özgürlüğünü sağlayamayacağı konusunda ikna etti. Özellikle Smith ve Ricardo olmak üzere siyasal iktisatçıları ciddi olarak incelemeye başladı ve kapitalizmin doğası üzerine varmış olduğu sonuçları, yayınlanmamış bir elyazmasında topladı.<span class="dipp"><a class="footnote-link" href="#footnote-225-717" id="footnote-225-717-backlink">717</a></span> </p>
				<p class="arabaslik-sol"><span class="char-style-override-3">Yabancılaşma</span></p>
				<p class="paragraf-1"><span>Marx; Smith, Ricardo ve takipçilerinin tanımladıkları şekliyle sistemin, insanların hayatını piyasanın işlemlerine bağımlı kıldığına işaret etti. Ama piyasanın kendisi, insan emeği ürünlerinin etkileşiminden başka bir şey değildi. Diğer bir deyişle insanlar, kendi faaliyetlerinin esiri olmuşlardı. Feuerbach, insanların kendi yarattıkları tanrılara tapınmasını ‘yabancılaşma’ olarak tanımlamıştı. Marx şimdi aynı terimi kapitalist piyasaya uyguluyordu:</span></p>
				<p class="alinti1 para-style-override-17" xml:lang="en-GB">Emeğin ürettiği nesne, onun ürünü, üreticiden bağımsız olarak onun karşısına yabancı bir güç olarak çıkar. Emeğin ürünü, kendisini bir nesne şeklinde somutlaştırmış, kendisini bir şey haline getirmiş emektir, emeğin nesneleştirilmesidir… Ekonomi politikte emeğin bu gerçekleşmesi, işçiye gerçekliğin kaybı olarak görünür, nesnenin kaybının nesneleştirilmesi ya da ona esir olunması…</p>
				<p class="alinti1 para-style-override-19" xml:lang="en-GB">İşçi ne kadar çok üretirse o kadar az tüketir. Ne kadar çok değer yaratırsa, kendisi o kadar değersiz hale gelir…  Sistem emeğin yerini makinelerle değiştirir, ama işçilerin bir kesimini vahşi bir işgücü türüne dönüştürür ve öteki kesimini de makineye… Akıl –ama işçi için aptallık– üretir … Emeğin zenginler için şahane şeyler ürettiği doğrudur –ama işçi için yoksunluk üretir. Saraylar üretir– ama işçi için mezbeleler üretir. Güzellik üretir– ama işçi için çirkinlik üretir… İşçi kendisini yalnızca işinin dışında hisseder ve işinde kendisini dışarıda hisseder. Çalışmadığı zaman kendini rahat hisseder, çalıştığı zaman hissetmez.<span class="dipp" style="font-size:0.86em;"><a class="footnote-link" href="#footnote-225-718" id="footnote-225-718-backlink">718</a></span> </p>
				<p class="paragraf-1">Marx’ın vardığı sonuç, işçilerin ancak üretim sürecini hep birlikte kontrol altına alarak, ‘komünizm’le, bu gayri insanî durumun üstesinden gelebilecekleridir. İnsanların kurtuluşu, liberal demokratların söylediği gibi, yalnızca siyasal bir devrim ya da feodalizmin kalıntılarını ortadan kaldırmakla olmaz; ancak ‘komünist’ bir toplum yaratmak için toplumsal bir devrimle olur. </p>
				<p class="paragraf-1">Marx ve Engels birlikte, yeni biçimlendirdikleri düşüncelerine, Paris ve Brüksel’deki sürgün Alman grupları arasına katılarak pratik bir içerik kazandırmaya çalıştılar. Bu onlara, sürgün zanaatkârların bir örgütü olan ve kısa süre sonra Komünist Birlik adını alacak olan Haklılar Birliği’nin <span class="char-style-override-2">Komünist Manifesto’</span>yu yazma görevini vermesiyle sonuçlandı. </p>
				<p class="paragraf-1">Bu arada düşüncelerini geliştirdiler. <span class="char-style-override-2">Kutsal Aile</span> adlı bir kitapta ve <span class="char-style-override-2">Alman İdeolojisi</span> adlı (o zaman) yayınlanmamış elyazmasında, sol-Hegelcileri eleştirdiler ve aynı zamanda Aydınlanma’dan miras alınmış, toplumun yalnızca hurafeye karşı aklın mücadelesiyle değiştirilebileceği nosyonunu eleştirdiler. Bunu yapmak için Feuerbach’ın materyalizmini kullandılar; ama süreç içinde Feuerbach’ı aştılar. Feuerbach dini, insanlığın ‘yabancılaşmış’ bir ifadesi olarak görüyordu. Ama böyle bir yabancılaşmanın niçin ortaya çıktığını sormuyordu. Marx ve Engels bu yabancılaşmanın izlerini, insanoğlunun doğada hayatlarını kazanmak için nesiller boyu birbirini izleyen çabalarında ve bunun insanlar arasında ayrıştırıcı ilişkiler yaratması sürecinde aradılar. Onlar, Feuerbach’ın materyalizminin, insanoğlunun dış dünya tarafından değiştirildiği gibi, dış dünyayı değiştirmedeki rolünü görmezden geldiğinde ısrar ediyorlardı. Bu ‘diyalektik’ etkileşimin, tarihin maddeci bir yorumuna olanak verdiğini ileri sürüyorlardı. Bunu <span class="char-style-override-2">Komünist Manifesto’</span>da, tarihe ve topluma genel bir bakış sunabilmek için, ekonomi politiğin eleştirisiyle birleştirdiler. </p>
				<p class="paragraf-1">Bu kitabın tümü, tarihi bu bakışa göre yorumlama girişimi olduğu için bu bakışın ayrıntılarına girmenin yeri, burası değil.</p>
				<p class="arabaslik-sol"><span class="char-style-override-3">Yeni Dünya Sistemi</span></p>
				<p class="paragraf-1">Marx’ın düşünceleri sık sık, özelikle de Adam Smith’in Marx doğmadan kırk yıl kadar önce yayınlanmış <span class="char-style-override-2">Ulusların Zenginliği</span>’nin basit bir okumasına dayananlarca, aradan yüz elli yıl geçtiği için modası geçmiş olarak bir kenara koyulur. Bununla birlikte, sanayi kapitalizminin Avrasya’nın batı ucunda küçük bir alanla sınırlı olduğu bir zamanda yazılmış olan <span class="char-style-override-2">Manifesto</span>, bugün ‘globalleşme’ denen, kapitalizmin dünyayı işgal edişinin kâhince bir görünümünü sunar:</p>
				<p class="alinti1" xml:lang="en-GB">Ürünleri için durmadan genişleyen bir pazara gerek duyması burjuvaziyi yeryüzünün dört bir bucağına salar. Her yerde yuvalanmak, her yere yerleşmek, her yerle bağlantılar kurmak zorundadır burjuvazi. ... Burjuvazi, dünya pazarını sömürerek, her ülkede üretime ve tüketime kozmopolit bir karakter vermiştir. Gericilerin iyice canını sıkarak, sanayinin altından dayandığı o ulusal zemini çekip almıştır.  Eski yerel ve ulusal kendi kendine yeterliliğin ve içe kapanıklığın yerini çok yönlü ilişkiler, ulusların çok yönlü karşılıklı bağımlılığı almaktadır. </p>
				<p class="alinti1 para-style-override-21" xml:lang="en-GB"><span>Burjuvazi bütün üretim araçlarının hızla iyileşmesi, iletişimin son derece kolaylaşması sonunda bütün ulusları, hatta en barbarlarını bile uygarlığın bağrına çekiyor. Burjuvazinin metalarının ucuz fiyatları bütün Çin setlerini yerle bir eden ağır toplardır.</span></p>
				<p class="alinti1" xml:lang="en-GB">Burjuvazi bütün ulusları yok olup gitmemek için burjuvazinin üretim tarzını benimsemek zorunda bırakıyor... Açıkçası burjuvazi kendi suretinde bir dünya yaratıyor.</p>
				<p class="paragraf-1">Eğer bu pasajlar eleştirilebilirse, modası geçmiş oldukları için değil, fakat Marx’ın anlattığı süreçler o yazdığı sırada yalnızca embriyon halinde olduğu içindir. Bugün dünya Marx’ın çizdiği resme 1847’dekinden çok daha fazla benziyor.</p>
				<p class="paragraf-1">Marx ve Engels yabancılaşma temasını ele almışlar ve onu çok daha basit bir dille ortaya koymuşlardır:</p>
				<p class="alinti1" xml:lang="en-GB">Burjuva toplumunda canlı emek birikmiş emeği artırmanın bir aracından başka bir şey değildir. ... geçmişin bugüne hükmetmesine karşılık komünist toplumda bugün geçmişe hükmeder. ... Sermaye bağımsızdır ve kişiseldir, faal birey ise bağımlıdır ve kişiliksizdir.</p>
				<p class="paragraf-1">Bu durum burjuva toplumunun kendisini lanetlemektedir:</p>
				<p class="alinti1" xml:lang="en-GB">Burjuva toplumu … o dev üretim ve mübadele araçlarını peyda etmiş olan modern burjuva toplumu, büyüler yaparak çağırdığı cehennem kuvvetlerine artık söz geçiremeyen büyücünün durumuna düşmüş bulunuyor.  … Dönem dönem tekrarlanarak her seferinde bütün burjuva toplumunun varoluşunu daha da korkutucu bir biçimde tehdit eden ticari bunalımları belirtmek yeter. … Bu bunalımlar sırasında daha önceki bütün dönemlerde olsa olsa bir saçmalık olarak görülebilecek toplumsal bir salgın –aşırı üretim salgını– baş gösterir. … Sanki bir açlık, genel bir imha savaşı bütün geçim araçlarının kökünü kurutmuş, sanayi, ticaret yok edilmiştir; peki, neden böyle olur? Çünkü çok fazla uygarlık, çok fazla geçim aracı, çok fazla sanayi, çok fazla ticaret vardır.… Peki, burjuvazi bunalımların nasıl üstesinden gelir? Bir yandan yığınla üretici gücü zorla yok ederek; öte yandan da yeni pazarlar ele geçirerek ve eski pazarları daha da fazla sömürerek. Yani daha yaygın ve daha şiddetli bunalımların yolunu açarak ve bu bunalımları önleyebilecek araçları gittikçe azaltarak.</p>
				<p class="paragraf-1">Marx ve Engels’in <span class="char-style-override-2">Manifesto</span>’da yalnızca kapitalizmin uzun dönemdeki kaderini ve bunalımların kaba taslak bir özetini verebilecek kadar yerleri vardı. Marx hayatının geri kalan bölümünün büyük kısmını, burjuva ekonomi politiğinin titiz bir şekilde okunması ve dünyanın ilk sanayi kapitalizmi, yani Britanya’nın yoğun bir şekilde ampirik incelenmesi yoluyla kapitalizmin mantığını, yabancılaşmış emeğin birikim ve çevrimi üzerine kurulu bir dünyanın kendini nasıl devam ettirdiğini ayrıntısıyla açıklamaya adamıştır.<span class="dipp"><a class="footnote-link" href="#footnote-225-719" id="footnote-225-719-backlink">719</a></span></p>
				<p class="paragraf-1">Marx ve Engels, kapitalizmle daha önceki sınıflı toplum biçimleri arasındaki önemli bir farklılığa dikkat çektiler. Daha önceki egemen sınıflar, muhafazakârlığı empoze ederek egemenliklerini payandalamaya çalışıyorlardı. Ancak kapitalistler bunu siyasi ve ideolojik bir seçenek olarak ne kadar isteseler de, kendi toplumlarının ekonomik sürükleyici gücü bunun sürekli olarak altını oyuyordu:</p>
				<p class="alinti1" xml:lang="en-GB">Burjuvazi üretim araçlarını, dolayısıyla üretim ilişkilerini ve bunlarla birlikte bütün toplumsal ilişkileri durmadan devrimcileştirmeksizin var olamaz. ... Üretimin durmadan altüst edilmesi, bütün toplumsal koşulların aralıksız sarsılışı ve bitmek bilmeyen bir belirsizlik ve çalkantı burjuva dönemini öteki bütün dönemlerden ayırt eder. Bütün kemikleşmiş, donmuş ilişkiler arkaları sıra gelen eskiden beri saygıdeğer tasavvur ve görüşlerle birlikte silinip gider; yeni oluşanlar ise daha kemikleşmeye fırsat bulamadan eskir. Katı olan her şey buharlaşıyor, kutsal olan her şey ayaklar altına alınıyor ve insanlar nihayet hayattaki konumlarına, karşılıklı ilişkilerine soğukkanlı bir gözle bakmaya zorlanıyorlar.</p>
				<p class="arabaslik-sol"><span class="char-style-override-3">İşçiler ve Yeni Sistem </span></p>
				<p class="paragraf-1"><span class="char-style-override-2">Manifesto</span>, kapitalizm ve onun içinden çıkan işçi sınıfı hakkında bir başka şeyi daha vurguladı:</p>
				<p class="alinti1" xml:lang="en-GB">Burjuvazi, yani sermaye geliştikçe, ancak iş buldukları sürece yaşayabilen ve ancak emekleri sermayeyi artırdığı sürece iş bulabilen modern emekçiler sınıfı olan proletarya da gelişir. Kendilerini parça parça satmak zorunda olan bu işçiler bütün öteki ticari mallar gibi bir metadırlar ve bu yüzden de rekabetin yol açtığı bütün karışıklıkların, piyasada meydana gelen bütün dalgalanmaların etkisine açıktırlar.</p>
				<p class="paragraf-1">İşçi sınıfı, kapitalizmin kendisini, kapitalizme karşı savaşabilecek bir güç haline getirdiği ölçüde, bir araya gelir:</p>
				<p class="alinti1" xml:lang="en-GB">Ama sanayinin gelişmesiyle birlikte proletarya yalnızca sayıca artmakla kalmaz; daha büyük kitleler hâlinde bir araya gelir, güçlenir ve bu gücün daha fazla farkına varır. Makineler çalışmadaki bütün ayrımları silip attıkça ve ücretleri hemen her yerde aynı düşük düzeye indirdikçe proletaryanın saflarındaki farklı çıkarlar, yaşam koşulları da gitgide eşitlenir. … Ticari bunalımlar işçi ücretlerini gittikçe daha dalgalı kılar. Makineler gittikçe daha hızlı geliştiği, durmadan iyileştiği için geçimleri günden güne belirsizleşir. </p>
				<p class="paragraf-1"><span>Bu durumdan, işçileri bir sınıf olarak örgütlemeye başlayan ‘birlikler’ –sendikalar– doğar. Bu durum, </span></p>
				<p class="alinti1" xml:lang="en-GB">… işçilerin kendi aralarındaki rekabet yüzünden ha bire tökezler. … Burjuva sınıfının varoluşunun ve hâkimiyetinin temel koşulu özel kişilerin elinde servetin birikmesi, sermayenin oluşması ve büyümesidir; sermayenin koşulu ücretli emektir. Ücretli emek sırf işçiler arasındaki rekabete dayanır. Burjuvazi sanayinin ilerlemesinin iradesiz ve dirençsiz taşıyıcısıdır. Bu gelişme işçilerin rekabetten kaynaklanan soyutlanmışlığının yerine işçilerin ortaklaşmaktan kaynaklanan devrimci birleşimini geçirir. İşte bu nedenle büyük sanayinin gelişmesi, üstünde burjuvazinin üretim yaptığı ve ürünleri mülk edindiği temelin kendisini burjuvazinin ayaklarının altından çeker. Dolayısıyla burjuvazi en başta kendi mezar kazıcısını üretir. <span class="dipp" style="font-size:0.86em;"><a class="footnote-link" href="#footnote-225-720" id="footnote-225-720-backlink">720</a></span></p>
				<p class="paragraf-1">Bu pasajlar, büyük çaplı sanayinin ve dünya pazarının gelişmesi üzerine olanlar gibi, –Afrika, Asya ve Üçüncü Dünya’yı bir yana bırakalım– 1847 yılında Avrupa’nın, eksiksiz bir ampirik açıklamasından çok, geleceğin, gelişmekte olan eğilimlerine bir projeksiyondu. Fransa ve Almanya’da sanayi işçi sınıfı nüfusun hâlâ küçük bir kesimiydi; (bir başka pasajın onu tanımladığı gibi) ‘büyük çoğunluğun çıkarına hareket eden büyük çoğunluk’ değildi. Almanya’da 1870’de bile fabrika işçileri toplam işgücünün yalnızca yüzde 10’uydu. Ve 1848 yılında İngiltere’dekiler bundan çok daha fazla olsalar da hâlâ toprakta, küçük atölyelerde ya da hizmetçi olarak çalışan çok sayıda insan vardı. Bununla birlikte Marx ve Engels’in açıkça gördükleri şey, sermaye dünyayı fethettikçe bu sınıfın büyüyeceğiydi. </p>
				<p class="paragraf-1">Bu tablo kimi zaman, büyük sanayideki stereotip ‘proleterler’in büyüyeceğini varsaydığı için eleştirilmiştir. Bu noktaya daha sonra, 20. yüzyılın son çeyreğini ele alırken geri döneceğim. Burada şu kadarı söylenmelidir ki, Engels’in Manchester’deki deneyimi ve <span class="char-style-override-2">Çartizm</span>’e dayalı olarak bu, onların varsayımı olabilir; ama iddialarının özü bu değildir. Köylü ya da zanaatkâr üretimi yerine ücretli emeğin büyümesi, kendi başına belirli bir ücretli emek türünün büyümesini gerekli kılmaz. Onun ima ettiği tek şey, toplumsal işgücünün giderek artan bir oranının geçimleri için, (Marx’ın daha sonra ‘emek gücü’ adını vereceği) çalışma kapasitelerini satmak zorunda olacaklarıdır. Ve çalışmalarının koşulları ve ücretleri, bir yandan sermayenin rekabet güdüsü, diğer yandan sermayeye karşı ne ölçüde savaşacakları tarafından belirlenecektir. Onların fabrikalarda, bürolarda ya da çağrı merkezlerinde çalışıyor olmaları, tulum, beyaz yakalı gömlek ya da kot giyiyor olmaları önemli değildir. Böyle anlaşıldığında, her türden emekçiye geçimlerinin, şirketlerin ya da ‘küresel rekabette’ ülkelerin başarısına bağlı olduğunun söylendiği bir zamanda, Marx ve Engels’in iddiasının mantığını yanlışlamak zordur.</p>
				<p class="paragraf-1">Marx ve Engels <span class="char-style-override-2">Manifesto</span>’nun sonunda kapitalizmin küresel olarak hâlâ gelişmemiş niteliğini yarı yarıya kabul etmişlerdi. ‘Komünistler dikkatlerini en başta Almanya’ya yöneltmişlerdir; çünkü bu ülke bir burjuva devriminin arifesindedir’ diye yazdılar ve eklediler, ‘ve bu devrim Avrupa uygarlığının çok daha gelişmiş koşullarında ve 17. yüzyıl İngiltere’sindekinden ve 18. yüzyıl Fransa’sındakinden çok daha gelişmiş bir proletarya ile olacak ve kendisini hemen izleyecek bir proletarya devriminin prelüdünden başka bir şey olmayacaktır.’</p>
				<p class="paragraf-1">Devrimin kaçınılmazlığı konusunda olduğu kadar, bu devrimde işçilerin oynayacağı rolün daha önceki devrimlerden çok daha büyük olacağı konusunda da tamamen haklı çıkmışlardır. Öngöremeyecekleri şey, burjuvazinin bu çok daha büyük rol konusunda nasıl tepki göstereceğiydi. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-714-backlink" id="footnote-225-714">714</a>	G Mayer, <span class="char-style-override-2">Friedrich Engels</span> (Londra, 1936)’ya göre, s. 44.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-715-backlink" id="footnote-225-715">715</a>	Engels’in Owen’a gösterdiği ilgi ve takdir hakkında bakınız G Mayer, <span class="char-style-override-2">Friedrich Engels, </span> s. 45. Ekonomi politiğin etkisi konusundaki görüşü için <span class="char-style-override-2">The Condition of the English Working Class, </span>çevirisi K Marx, Friedrich Engels, <span class="char-style-override-2">Collected Works, </span>cilt 4 (Londra, 1975) içinde s. 527’ye bakınız ve Manchester’e geldikten bir yıl sonra  bu konudaki eleştirisi için bakınız ‘Outline of a Critique of  Political Economy’, K Marx ve Friedrich Engels, <span class="char-style-override-2">Collected Works</span>, cilt 3 (Londra, 1975) içinde s. 418’e bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-716-backlink" id="footnote-225-716">716</a>	<span>Chris Harman’ın </span><span class="char-style-override-2">Philosphy of Right</span><span> diye aktardığı çalışmanın özgün adı </span><span class="char-style-override-2">Hukuk Felsefesinin İlkeleri </span><span>olarak çevrilebilecek, </span><span class="char-style-override-2">Grundlinien der Philosophie des Rechts</span><span>’dir. –</span><span class="char-style-override-2">çev</span><span>.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-717-backlink" id="footnote-225-717">717</a>	Bugün çeşitli edisyonlar halinde <span class="char-style-override-2">Paris Manuscripts, 1844 Manuscripts </span>ya da kimi zaman yalnızca <span class="char-style-override-2">The Early Writings</span> adı altında yayınlanmıştır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-718-backlink" id="footnote-225-718">718</a>	Bütün alıntılar K Marx, <span class="char-style-override-2">1844 Manuscripts, </span> K Marx, F Engels, <span class="char-style-override-2">Collected Works,</span> cilt 3’ten.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-719-backlink" id="footnote-225-719">719</a>	Marx bunu <span class="char-style-override-2">Capital</span>’in üç cildinde yapar. Düşüncelerinin daha ayrıntılı bir anlatımı için benim kitabım, <span class="char-style-override-2">The Economics of the Madhouse </span>(Londra, 1995); yine benim <span class="char-style-override-2">Explaining the Crisis, a Marxist Reappraisal </span>(Londra, 1999) ve A Callinicos’un<span class="char-style-override-2"> The Revolutionary Ideas of Karl Marx </span>(Londra, 1999)’a bakınız.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-720-backlink" id="footnote-225-720">720</a><span>	</span><span class="char-style-override-2">Manifesto</span><span> alıntılarının Türkçesi için bkz. </span><span class="char-style-override-2">Komünist Manifesto ve Hakkında Yazılar</span><span>, çev. Nail Satlıgan, Yor</span>dam Kitap, Ağustos 2010, 4. basım.</p>
					</div>
				</div>
			</div>
		</div>
</body>
</html>