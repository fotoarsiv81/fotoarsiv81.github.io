<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-49.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-49.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">10. Bölüm</p>
				<p class="resimara"><img alt="6.png" class="image" height="10" src="../Images/6_fmt37.jpeg" width="200"/></p>
				<p class="arabaslik-orta" id="toc_marker-7-11">JAPONYA İSTİSNASI</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt37.jpeg" width="46"/></span></p>
				<p class="paragraf-1">Avrupa dışı dünyada, 19. yüzyılda, Asya’nın geri kalan kısımlarında, Afrika ve Latin Amerika’da ve doğu Avrupa’nın büyük kısmında egemen olan durgunluk ve gerilemeyi yaşamayan yalnızca bir yer vardı. Burası Japonya idi. </p>
				<p class="paragraf-1">Önceki binlerce yılda Çin’in çok daha eski olan uygarlığı, bu ülkenin teknolojisini, alfabesini, edebiyatını ve ana dinlerinden birisini etkilemişti. Ama bir önemli noktada Japonya Çin’den farklıydı. Onun ne Çin’deki gibi büyük kanalları ve sulama tesisleri ne de güçlü bir merkezi devleti vardı. Yaklaşık 1600’lere kadar Orta Çağ Avrupa’sındakine çok benzeyen bir ekonomik ve siyasal sistemi vardı. Başta zayıf bir imparator bulunuyordu; ama gerçek iktidar, her biri köylüleri sömüren ve lordlarının ordusunda, öteki <span class="char-style-override-2">samuray</span>lara karşı savaşan silahlı <span class="char-style-override-2">samuray</span>lara komuta eden, büyük bölgesel lordların elindeydi. </p>
				<p class="paragraf-1">17. yüzyılın başında büyük lord ailelerinden birisi, Tokugawa, diğerlerini yenip egemenliği altına almayı başardı. Onun başı, ‘Şogun’, imparator bir kukla gibi yerini korumuş olsa da, ülkenin gerçek hükümdarı oldu. Diğer lordlar zamanlarının çoğunu Şogun’un başkenti Edo’da (bugünkü Tokyo) geçirmek ve ailelerini, iyi niyetlerinin bir göstergesi olarak, rehine olarak bırakmak zorundaydılar. Şogunlar, bir önceki dönemin savaşlarında çok yıkıcı sonuçlar doğuran silahların taşınmasını yasakladılar. Köylülere, zanaatkârlara ve tüccara silah taşıma hakkı yasaklanırken, <span class="char-style-override-2">samuray</span>lar varlığını sürdürüyor ve silah taşıyabiliyorlardı. Ayrıca iktidarlarını sarsacak herhangi bir yabancı etkinin varlığını da önlemeye çalıştılar. Yalnızca bir limana, o da sıkı kontrol altında, girebilen Hollanda ve Çin bandıralı gemiler dışında bütün dış ticareti yasakladılar. Bütün yabancı kitapları yasaklayıp, Katolik Hristiyanlığa geçen binlerce insana en vahşi zulümler uyguladılar. </p>
				<p class="paragraf-1">Bu önlemler önceki dönemin kanlı savaşlarını sona erdirmede başarılı oldu. Ancak Şogunlar altlarındaki toplumun değişmesini önleyemiyorlardı. Lordların ve ailelerinin Edo’da toplanması, onların ve hizmetkârlarının beslenmesi için pirinç ticaretinin ve bunların ihtiyaçlarına hizmet eden kentli zanaatkârların ve esnafın serpilip gelişmesine yol açtı. Japonya’nın şehirleri dünyanın en büyük şehirlerinden bazıları haline geldiler. Her ne kadar çok aşağı bir statüye sahip olsa da Japon tüccar sınıfı giderek önem kazanmaya başladı ve pek çok açıdan devletin resmi kültüründen farklı olan halka özgü, kentli bir şiir, oyun ve roman kültürü gelişti. 1720’den sonra yabancı kitaplar üzerindeki yasağın yumuşaması kimi entelektüellerin Batılı düşüncelere ilgi duymasına yol açtı ve bir ‘Hollanda Bilim Ekolü’, bilim, fennî tarım, Kopernik astronomisi üzerine çalışmaları üstlenmeye başladı. Para giderek önem kazandıkça, <span class="char-style-override-2">samuray</span>ların pek çoğu yoksullaştı; silahlarını satmak ve borçlarını ödemek için tarım ya da zanaatlarla uğraşmak zorunda kaldılar. Bu arada birbirini izleyen kıtlıklar köylülüğü vurdu –1732’de (26 milyon nüfusta) hemen hemen bir milyon, 1775’te 200.000 ve 1780’lerde birkaç yüz bin insan öldü ve birbirini izleyen yerel köylü ayaklanmaları meydana geldi.<span class="dipp"><a class="footnote-link" href="#footnote-225-768" id="footnote-225-768-backlink">768</a></span> Tokugawa siyasal üstyapısı hiç değişmeden kaldı. Ancak onun altındaki toplumsal güçler, Rönesans döneminde Batı Avrupa’dakiyle benzerlikler gösteren bir şekilde gelişiyordu. </p>
				<p class="paragraf-1">1853 yılında ABD donanmasından Komodor Ferry, dört savaş gemisiyle Japonya kıyılarına gelip, hükümetten ülkeyi dış ticarete açmasını talep ettiğinde tablo böyleydi. Toplumdaki bütün egemen kesimler karmaşaya itildi. Tokugawa hükümeti askeri silah gücüne bakarak, artık işlerin eskisi gibi devam edemeyeceğine ve Çin’in Afyon Savaşları’ndaki yenilgileri türünden bir yenilgiyle karşı karşıya kalmamak için tavizler vermek zorunda olduğuna karar verdi. Ancak egemen sınıfın diğer kesimleri için eski usuller çok kutsaldı ve yabancılara verilecek herhangi bir taviz, en yüce ideallere ihanetti. Bunların arasında sıkışıp kalan <span class="char-style-override-2">samuray</span>ların alt kesimlerinden kimi gruplar, ‘imparatoru ululamak ve barbarları kovmak’<span class="dipp"><a class="footnote-link" href="#footnote-225-769" id="footnote-225-769-backlink">769</a></span> için militan ve hatta devrimci yöntemlerle bir dernek kurdular. Bir düzeyde onların talepleri tamamen gelenekseldi; daha önceki imparatorların yüzyıllardır sahip olmadığı gücü imparatora iade etmek istiyorlardı. Ancak bazı <span class="char-style-override-2">samuray</span>lar, eğer barbarların ekonomik ve askeri gücüne ulaşmak istiyorlarsa, Japon toplumunda derin değişikliklerin olması gerektiğini anlamışlardı. </p>
				<p class="paragraf-1">Amaçlarını elde etmek için gerekli değişiklik, iki büyük feodal lordun <span class="char-style-override-2">samuray </span>desteği ile Tokugawa Şogun’una saldırıp imparator adına yeni bir hükümet kurmaları sonucu, 1860’ların sonundaki ‘Meiji Devrimi’ ile geldi.</p>
				<p class="paragraf-1">Bu yukarıdan bir devrimdi. Sloganları gelenekçiydi ve halk kitlesinin durumu bu değişiklik nedeniyle zerre kadar değişmemişti. Ama buna önderlik edenler, geçmişten kalan herhangi bir şeyi korumak istiyorlarsa kapitalizme doğru ilerlemek zorunda olduklarını anlamışlardı. Birbirine rakip feodal lordların gücünü ortadan kaldırdılar ve onları ayrıcalıkları için devlete bağımlı hale getirdiler. <span class="char-style-override-2">Samuray, </span>köylü, tüccar ve zanaatkârlar arasındaki eski rütbe farklılıklarını kaldırdılar. <span class="char-style-override-2">Samuray</span>ların köylülüğün sömürülmesi yoluyla elde ettiği gelir şimdi doğrudan devlete gidiyordu ve asgari bir geçim düzeyi dışında bir hayat arayan bir <span class="char-style-override-2">samuray</span> ya devlette ya da özel şirketlerde iş bulmak zorundaydı. En önemlisi, hükümet kendi kontrolü altında ve vergilerle sübvanse edilen yeni sanayiler kurmaya girişti. Bunlar kendi ayakları üzerinde duracak kadar güçlendiklerinde, devletle yakın ilişkisi olan tüccar ya da bankacı ailelere devredildi.</p>
				<p class="paragraf-1">Meiji Devrimi kapitalizmin gelecekteki seyri için, yalnızca Japonya’da değil, fakat uluslararası ölçekte iki kez önemliydi. Toplumu dört nala kapitalist ilişkilere açmanın inisiyatifi burjuvaziden gelmek zorunda değildi. İngiliz devriminde ‘ortadaki unsurlar’ın ya da Fransız Devrimi’nde ‘burjuvazi’nin Jakoben kesiminin gerçekleştirdikleri, Japonya’da eski sömürücü sınıfların bazı kesimleri tarafından gerçekleştiriliyordu. </p>
				<p class="paragraf-1">Bu ayrıca, mesele sanayinin kurulması ve yeni kapitalist üretim biçimlerinin zorlanması meselesi olduğunda, devletin var olmayan sanayici kapitalist sınıfın yerini alabileceğini de gösterdi. Japonya’da tam olarak oluşmuş bir sanayici kapitalist işveren sınıfı ortaya çıktı; ama bu ancak devletin modern fabrikalarda ücretli emeği sömürerek sanayii kurmayı başarmasından sonra oldu. Japonya’nın kapitalizme giden yolu, Britanya ya da Fransa’nınkinden farklı olarak, izleyen yüzyılda dünyanın pek çok yerine örnek olacaktı. </p>
				<p class="paragraf-1">Bu arada, yeni doğmuş olan Japon kapitalizmi, Meiji Devrimi’nden 27 yıl sonra Çin’e karşı kendi savaşını açarak gücünü göstermeyi başardı. Yabancı müdahalelerinin kurbanı olanlar, şimdi zulmeden uluslardan birine dönüşüyorlardı.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-768-backlink" id="footnote-225-768">768</a>	M Hane, <span class="char-style-override-2">Modern Japan </span>(Boulder, 1992), s. 52-53.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-769-backlink" id="footnote-225-769">769</a>	M Hane, <span class="char-style-override-2">Modern Japan</span>, s. 71.</p>
					</div>
				</div>
			</div>
		</div>
</body>
</html>