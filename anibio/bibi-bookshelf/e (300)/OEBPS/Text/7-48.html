<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-48.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-48.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">9. Bölüm</p>
				<p class="resimara"><img alt="6.png" class="image" height="10" src="../Images/6_fmt36.jpeg" width="200"/></p>
				<p class="arabaslik-orta" id="toc_marker-7-10">DOĞU’NUN FETHİ</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt36.jpeg" width="46"/></span></p>
				<p class="paragraf-1">Adam Smith’in <span class="char-style-override-2">Ulusların Zenginliği’</span>ni yayınladığı 1776 yılında Doğu’nun görkemi batı Avrupalıların hâlâ gözlerini kamaştırıyordu. Hindistan ve Çin’den gelen tekstil, porselen ve çay Batı’da aranıyor ve Voltaire<span class="dipp"><a class="footnote-link" href="#footnote-225-752" id="footnote-225-752-backlink">752</a></span> gibi entelektüeller Doğu’nun uygarlıklarını, Britanya, Fransa ve Almanya’nın uygarlığı ile en azından aynı ayarda görüyordu. Adam Smith Çin’i, ‘dünyanın en zengin… en kültürlü, en çalışkan… ülkelerinden birisi’ olarak niteliyor; ‘yerinde saysa da geriye gidemez’ diyordu.<span class="dipp"><a class="footnote-link" href="#footnote-225-753" id="footnote-225-753-backlink">753</a></span> Bir yüzyıl sonra tablo çok değişmişti. Afrika ve Kuzey Amerika’nın yerli halkı için kullanılan ırkçı klişeler şimdi Hindistan, Çin ve Ortadoğu’nun halkları için kullanılıyordu.<span class="dipp"><a class="footnote-link" href="#footnote-225-754" id="footnote-225-754-backlink">754</a></span> Aradan geçen dönemde Britanya Hindistan’ın hemen hemen tümünü sömürge olarak ele geçirmiş, iki savaşta Çin’i küçük düşürmüş; Fransa Cezayir’i fethetmiş ve Rusya ile Avusturya-Macaristan Osmanlı İmparatorluğu’ndan parçalar koparmıştı. Batı Avrupa’nın ve Birleşik Devletler’in toplumlarını altüst eden kapitalizmin gelişmesi, şimdi bu toplumların egemenlerine dünyanın geri kalan kısmını gasp etmek için olanak tanıyordu.</p>
				<p class="arabaslik-sol"><span class="char-style-override-3">Britanya’nın Hindistan İmparatorluğu</span></p>
				<p class="paragraf-1">Hindistan, Batılıların ellerine düşen büyük imparatorlukların ilkiydi. Bu, doğrudan askeri fethin sonucu olarak bir gecede olmadı; ne de basitçe teknolojik üstünlüğün bir sonucuydu. </p>
				<p class="paragraf-1">19. yüzyılın ortalarında (Marx da dâhil) Batılı yorumcular Hindistan’ın ‘asırlık’ bir durgunluk içinde olduğuna inanmakla yanılıyorlardı. Moğol imparatorluğunun çöküşünden sonra bile, ‘tüccarın, bankerlerin ve mültezimlerin artan zenginliği ile’ devam eden bir ekonomik gelişme söz konusuydu.<span class="dipp"><a class="footnote-link" href="#footnote-225-755" id="footnote-225-755-backlink">755</a></span> Ancak bunlar, kendilerine izledikleri politikalarda hiçbir söz hakkı vermeyen, hatta mülkiyetlerine gerçek bir güvence sağlamayan, birbiriyle savaşan altı krallığın gölgesinde yaşıyorlardı. Britanya Doğu Hindistan Şirketi’ne (<span class="char-style-override-2">East India Company</span>), birlikleri ve silahlarıyla kapıyı açan buydu. Pek çok (Hintli) tüccar, kendi çıkarlarını Şirket’in, Hintli egemenlerin yapamayacağı şekilde koruyabileceğini görmüştü. </p>
				<p class="paragraf-1">18. yüzyılın başlarında Şirket alt-kıtada henüz marjinal bir güçtü. Kıyıdaki ticaret noktaları için Hintli yöneticilerden elde edecekleri ayrıcalıklara dayanıyordu. Ama zamanla, iç bölgelerden kendilerine kumaş ve başka mallar satan Hintli tüccarla giderek güçlenen bağlar kurdular. Daha sonra, 1750’lerde Şirket’in bir yetkilisi, Robert Clive, Bengal’deki bir iktidar adayını ötekine karşı destekledi, bir Fransız birliğini yendi ve eski Moğol İmparatorluğu’nun en zengin kesimi olan eyaletin kontrolünü ele geçirdi. Hintli bir <span class="char-style-override-2">nevab </span>krallık hak ve imtiyazlarına sahip görünürken; Şirket, vergileri topluyor ve hükümet işlerini yürütüyordu. Britanya, Kuzey Amerika’daki eski imparatorluğunu kaybettiği bir sırada Hindistan’da yeni bir imparatorluk edinmeye başlıyordu. Şirket bütün masraflarını Hintli nüfusun vergilerinden çıkarmayı amaçlıyor; büyük çoğunluğu ‘Sepoy’<span class="dipp"><a class="footnote-link" href="#footnote-225-756" id="footnote-225-756-backlink">756</a></span> Hintli birliklerden oluşan bir orduya dayanıyordu.</p>
				<p class="paragraf-1">Bengal’deki başarıyı başka yerlerdeki başarılar izledi. Öteki Hintli yöneticiler de Şirket’i yararlı bir müttefik olarak gördüler ve ondan birliklerini eğitmesi ve yönetimlerini düzenlemesi için yararlandılar. Hintli tüccar, kendilerinden artan miktarlarda kumaş satın aldığı ve Hintli yöneticilerin, servetlerine müdahalesi karşısında onu bir garanti olarak gördükleri için Şirket’in güçlenen etkisini memnuniyetle karşıladı. Şirket, eski <span class="char-style-override-2">zemindar</span>’ların kimi kesimlerinden yeni bir büyük toprak sahibi sınıf yaratarak gücünü pekiştirdi. </p>
				<p class="paragraf-1">Gerektiğinde idaresi zor yerli yöneticilerden kurtulup doğrudan Şirket’in yönetimini tesis ederek pozisyonunu güçlendirmek, Britanya için zor olmadı. </p>
				<p class="paragraf-1">1850’ye gelindiğinde Britanya, kimi yöneticileri mağlup ederek kimilerini satın alarak alt-kıtanın tümüne egemenliğini yaydı. Marathas 1818’de, Sind 1843’te, Sihler 1849’da ve Oudh 1856’da fethedildi. Britanya bakanları, Şirket’in yaklaşımının Roma’nın <span class="char-style-override-2">divide et impera</span> (böl ve yönet) ilkesine uygun olmasıyla övünüyorlardı. Kimi durumlarda rüşvet, kimi durumlarda şiddetten yararlanarak bir yöneticiyi diğerine, bir krallığı öteki krallığa, bir ayrıcalıklı sınıfı öteki ayrıcalıklı sınıfa, bir kastı bir başka kasta, bir dini diğer dinlere karşı oynayarak girdikleri her yerde müttefikler buluyorlardı. Bu, 200 milyon nüfuslu bir imparatorluğu, ‘İngiliz subayların yönetimindeki 200.000 kişilik yerli bir ordu ve bunları kontrol eden yalnızca 40.000 kişilik bir İngiliz ordusuyla’ fethetmeyi mümkün kıldı.<span class="dipp"><a class="footnote-link" href="#footnote-225-757" id="footnote-225-757-backlink">757</a></span></p>
				<p class="paragraf-1">Şirket’in acentelerine muazzam servetler aktı. Clive, yağmaladığı –bugün pek çok milyona eşdeğer– 234.000 sterlinle Hindistan’dan ayrıldı ve Genel Vali Warren Hastings büyük rüşvetler almasıyla ünlüydü. Bu zenginlik köylü kitlesi tarafından yaratılıyordu. Bengal ve Bihar’ın üreticileri vergi olarak yılda 2 milyon sterlin ödüyorlardı. Şirket, memurlarını ‘tahsildar’lar olarak adlandırıyor ve Moğollar’ın uyguladığı aynı gasp yöntemlerini, çok daha etkili ve yıkıcı sonuçlar doğuracak bir şekilde uyguluyordu. </p>
				<p class="paragraf-1">Bu durum, Moğol döneminin sonlarında halk kitlelerini etkilemiş olan yoksulluğun şimdi daha beter olmasını garanti ediyordu. 1769’daki ürün yetersizliğini, kıtlıklar ve salgın hastalıklar izledi ve bu on milyon hayata maloldu. Yalnızca yarım yüzyıl kadar önce zenginliği ile Avrupalıları şaşkına çeviren bir bölge şimdi dünyanın en yoksul yörelerinden biri olma yolundaydı.</p>
				<p class="paragraf-1">Bunların hiçbiri, Şirket’in sofrasından çöplenen <span class="char-style-override-2">nevabları, mihraceleri,</span> tüccarı ya da <span class="char-style-override-2">zemindarları</span> endişelendirmiyordu. Şirket şiştikçe onlar da şişiyorlardı. Ama kısa süre sonra, Britanyalılarla olan ortaklıklarının eşit bir ortaklık olmadığını zor yoldan öğrendiler. Yerel yöneticileri yaratan Şirket, hiç düşünmeden onları fırlatıp atabiliyordu. </p>
				<p class="paragraf-1">Hintli tüccar onun ticari ilişkilerinden ne kadar yararlansa da, Şirket’in kontrolü Britanya’daydı. Bu 19. yüzyılın ilk on yıllarında çarpıcı bir şekilde görüldü. Lancashire pamuk imalathanelerinin mekanizasyonu bir anda onları, Hindistan’ın el zanaatları endüstrisinden daha ucuza kumaş üretebilir hale getirdi. Britanya’nın pazarlarında Hint ürünlerinin merkezî bir rol oynamasının yerine, İngiliz kumaşı Hindistan pazarlarını sardı ve Hint tekstil endüstrinin büyük bölümünü yerle bir etti; milyonlarca tekstil işçisinin hayatını mahvetti ve de Hintli tüccarın kârlarına zarar verdi. Ülkenin endüstrisi yıkılır ve Britanyalı kapitalistler onları kâr getiren gemi yapımı ve bankacılık gibi alanlardan uzaklaştırırken, kendi yönetimleri olmadığı için ellerinde çıkarlarını koruyacak hiçbir araç bulunmuyordu. Bu arada, az sayıdaki yüksek ayrıcalıklara sahip Britanyalı yetkililer tabakası, daha küstah, daha zorba, daha tepeden bakan, daha açgözlü ve daha ırkçı olmuşlardı. </p>
				<p class="paragraf-1">1857’deki davranışlarının sonuçlarını elde etmeye başladılar. Hindular için mekruh olan sığır yağı ve Müslümanlar için mekruh olan domuz yağıyla fişeklerini yağlamalarını emreden subayların, Şirket’e bağlı Sepoy Hintli askerlerinin dinsel inançlarına saygısızlık etmesi üzerine askerler, subaylara karşı ayaklandılar. Beyaz <span class="char-style-override-2">sahipler</span>in davranışı Hindistan’ın her yerinde bir öfke odağı oluşturdu. İsyancılar birkaç hafta içinde kuzey Hindistan’ın geniş alanlarının kontrolünü ele geçirdiler, ellerine geçirdikleri Britanyalı subay ve yetkilileri öldürdüler ve birkaç izole müstahkem mevkideki diğerlerini de kuşattılar. Hindular ve Sihler, Müslümanlara karşı olan düşmanlıklarını unuttular ve tarihi başkent Delhi’ye Moğollar’ın bir varisini imparator olarak yerleştirdiler.</p>
				<p class="paragraf-1">Ayaklanma sonunda ezildi. Panikleyen hükümet Britanya askerlerini aceleyle alt-kıtaya gönderdi ve subaylar Madras ve Bombay’daki askerleri, kuzeydeki isyanı bastırma konusunda ikna etmeyi başardılar. Gelecekte herhangi bir isyan tehdidini ortadan kaldırmak için en vahşice önlemler alındı.</p>
				<p class="paragraf-1">Bununla birlikte, hükümet yalnızca baskının Hindistan’ı sakinleştiremeyeceğini gördü. Eğer altın yumurtlayan kazın öldürülmesi istenmiyorsa, Britanya ticaretinin açgözlülüğü biraz kontrol altına alınmalıydı ve bu Hint örf ve âdetlerini burjuva normlarıyla uzlaştırma girişimlerinden vazgeçmek anlamına da gelse, cemaatsel ve dinsel bölünmeleri kurumsallaştırarak böl ve yönet yöntemine daha fazla vurgu yapılmalıydı. Doğu Hindistan Şirketi’nin yönetiminin yerini, Britanya’nın doğrudan yönetimi aldı; Kraliçe Victoria Hindistan Kraliçesi ilan edildi ve yerel Hintli yöneticileri ve toprak sahiplerini emperyal sisteme bağlamak için her türlü çaba gösterildi. </p>
				<p class="paragraf-1">Ama yönetim yapısı düzenlendiyse de, halk kitlelerinin yoksulluğu devam etti. Geçimleri için tarıma dayanmak zorunda olan nüfusun oranı yüzde 50’den yüzde 75’e yükseldi.<span class="dipp"><a class="footnote-link" href="#footnote-225-758" id="footnote-225-758-backlink">758</a></span> Vergi gelirlerinin yüzde 25’i Hintlileri baskı altında tutmak için orduya giderken, eğitim, kamu sağlığı ve tarım yalnızca yüzde 1 paya sahip oldu.<span class="dipp"><a class="footnote-link" href="#footnote-225-759" id="footnote-225-759-backlink">759</a></span> Kıtlıklar ülkede kol gezdi. 1860’larda bir milyondan fazla, 1870’lerde üç buçuk milyon ve 1890’larda on milyona varan insan öldü.<span class="dipp"><a class="footnote-link" href="#footnote-225-760" id="footnote-225-760-backlink">760</a></span></p>
				<p class="paragraf-1">Bu arada, Britanya üst orta sınıfının çocukları için, Hindistan ordusunun yüksek rütbelerinde ve yeni oluşturulmuş devlet memurluklarında, maaşları köylülerin verdiği vergilerle ödenen güvenli kariyerler vardı. Karılarını da birlikte getiriyorlar ve Kipling’in <span class="char-style-override-2">Plain Tales from the Hills</span>’inde (<span class="char-style-override-2">Tepelerden Öyküler</span>); Forsters’ın <span class="char-style-override-2">Passage to India</span>’sında (<span class="char-style-override-2">Hindistan’a Bir Geçit</span>); Orwell’in <span class="char-style-override-2">Burmese Days</span>’inde (<span class="char-style-override-2">Burma Günleri</span>) ve Paul Scott’un <span class="char-style-override-2">Jewel in the Crown</span>’unda (<span class="char-style-override-2">Taçdaki Mücevher</span>) tasvir edilen züppelerin üşüştüğü, ırkçı yerleşim bölgeleri oluşturuyorlardı.</p>
				<p class="paragraf-1">Britanyalı <span class="char-style-override-2">sahipler, </span>‘yerliler’ dedikleri insanları küçük görüyorlardı. Ama nüfusun geniş kitlesini kontrol etmek için hâlâ onlara bel bağlıyorlardı. Eski <span class="char-style-override-2">racalar</span> ya da <span class="char-style-override-2">mihraceler</span>, çok daha lüks bir şekilde yeniden inşa edilen saraylarında, sayısız karıları, hizmetçileri, atları, filleri ve av köpekleriyle yaşıyorlar; hatta kimi zaman (en ünlüsü Haydarabad) ülkelerini yönetiyor gibi görünüyor, ama uygulamada emirlerini Britanyalı ‘danışmanlar’dan alıyorlardı. Kuzeyin kırsalında noktalar halinde yerleşmiş <span class="char-style-override-2">zemindar</span>lar, daha sınırlı olan kendi lüksleri içinde yaşıyorlar, ara sıra kendi statüleri hakkında homurdanıyor olsalar da Britanyalılara güvenerek köylülüğe hükmediyorlardı. Bunlardan sonra, Britanyalılara vergilerini toplamada yardımcı olan köy brahmanları ve muhtarlar ile rantlarını toplayan <span class="char-style-override-2">zemindar</span>lar geliyordu. Bunların tümü, eski kast (ya da dinsel) ayrımlarını kullanarak, alttakilerin sömürülmesine yardım etme konusunda yukarıdakilerle yaptıkları pazarlıklarda kendilerine avantaj sağlamaya çalışıyorlardı. Öyle ki 19. yüzyılın sonuna gelindiğinde kast ilişkileri, yüzyılın başına göre çok daha sistemliydi. Aynı zamanda, mensupları Britanya yönetiminin yapısı içinde avukat, kâtip ya da devlet memuru olarak ilerleme umudu taşıyan, ama umutlarının ırksal nedenlerle sürekli engellendiğini gören yeni bir orta sınıf doğuyordu.</p>
				<p class="arabaslik-sol"><span class="char-style-override-3">Çin’e Boyun Eğdirilmesi</span></p>
				<p class="paragraf-1">Çin, Hindistan gibi bir Avrupa imparatorluğunun içine çekilmekten kurtulmuştu. Bununla birlikte<span class="char-style-override-9"> </span>halk kitlelerinin kaderi daha gıpta edilir değildi. </p>
				<p class="paragraf-1">Çin’in zenginliği, 13. yüzyıldan, Marco Polo’nun zamanından beri Batılı tüccarın iştahını kabartmıştı. Ama bir sorunla karşı karşıyaydılar. Çin Avrupalıların istediği pek çok şey üretirken, Avrupa Çin’in istediği fazla bir şey üretmiyordu. Britanya Doğu Hindistan Şirketi, Hindistan’ın yeni fethedilmiş alanlarını, kendi talebini yaratan bir ürüne, afyona tahsis ederek bu durumu düzeltmeye girişti. 1810 yılına gelindiğinde bir yılda Kanton kanalıyla bu uyuşturucu maddeden 325.000 kilo satıyordu ve kısa sürede Çin’in yüzyıllardır devam eden ticaret fazlasını açığa dönüştürdü. Çinli yetkililer afyon akışını durdurmaya çalıştıklarında, Britanya bağımlılık yaratma hakkı adına, 1839’da savaş yoluna başvurdu. </p>
				<p class="paragraf-1">Çinli yöneticiler, dünyadaki herhangi başka bir imparatorluktan daha eski ve daha kalabalık bir imparatorluğu yönetiyorlardı. Ülke bütün geçmişinde yalnızca kuzeyden gelen göçebe istila ordularınca fethedilmişti. Çin’in yöneticileri, 7.000 milden daha uzakta olan bir ülkenin denizden gelen tehdidini alt edebileceklerini umuyorlardı. Avrasya’nın öteki ucundaki ekonomik gelişmelerin –geçmiş yüzyıllarda Çin’deki buluşlara çok şey borçlu olan gelişmelerin– hiç kimsenin tahmin edemeyeceği kadar güçlü bir ülkenin doğmasına yol açtığının farkında değillerdi. </p>
				<p class="paragraf-1">Önde gelen bir yetkilinin imparatora sunduğu bir not, zaferin kolay olacağı kehanetinde bulunuyordu:</p>
				<p class="alinti1" xml:lang="en-GB">Bu İngiliz barbarları güçlü gemilerine ve uzun toplarına güvenen önemsiz ve iğrenç bir ırktır; çok uzak mesafelerden gelmiş olmaları, zamanında ikmal yapmalarını olanaksız kılacaktır ve askerleri, bir tek yenilgiden sonra … umutsuzluğa düşecek ve kaybolacaktır.<span class="dipp" style="font-size:0.86em;"><a class="footnote-link" href="#footnote-225-761" id="footnote-225-761-backlink">761</a></span></p>
				<p class="paragraf-1">Ama üç yıl süren aralıklı çarpışmalardan ve görüşmelerden sonra Britanya’nın koşullarına boyun eğen ve birkaç limanı afyon ticaretine açan, tazminat ödeyen, Hong Kong adasını veren ve Britanya uyruklarına ülke dışı yargılama yetkisi (<span class="char-style-override-2">extraterritoriality</span>) hakkı tanıyan, Çin oldu. İngilizlerin bu ayrıcalıkların yetersiz olduğunu düşünmesi için çok zaman geçmedi. 1857’de ikinci bir savaş başlattılar ve 5.000 kişilik bir kuvvetle Kanton’u kuşatıp Çin’i, daha başka yerleri ticarete açmaya zorladılar.<span class="char-style-override-2"> </span>Bununla da tatmin olmadılar ve Fransızlarla birleşerek 20.000 askerle Pekin üzerine yürüdüler ve yazlık sarayı yaktılar.</p>
				<p class="paragraf-1">Çinli bilim adamları Britanyalıların kolay zaferlerinin nedenleri konusunda farklı görüşlere sahip. Kimisi bunu daha gelişmiş silah ve savaş gemilerine, sanayideki gelişmişliğe bağlıyor.<span class="dipp"><a class="footnote-link" href="#footnote-225-762" id="footnote-225-762-backlink">762</a></span> Diğerleri Mançu devletinin kendi içindeki zayıflığını vurguluyor ve iki ülke arasındaki sanayi düzeyi farkının tek başına bu zaferi açıklamaya yetmeyeceğini söylüyor.<span class="dipp"><a class="footnote-link" href="#footnote-225-763" id="footnote-225-763-backlink">763</a></span> Ama sonuç hakkında görüş ayrılığı yok. Britanya’nın elde ettiği ayrıcalıklar, Çin devletinin ticareti kontrol etme yeteneğini zayıflatıyor ve para olarak kullandığı gümüşün dışarıya akmasını engellemesine olanak vermiyordu. Artan bir şekilde hem tarımın hem de sanayinin kuvvetten düşmesi söz konusuydu. Bu yenilgiler ayrıca başka devletlerin de, sonunda Avrupa devletlerinin (uygulamada mini-sömürge anlamına gelen) benzer ‘ayrıcalıklar’ ve bütün Çin sahillerinde ülke dışı statüsüne sahip yerler elde etmelerine varan talepler ortaya atmalarına yol açtı. </p>
				<p class="paragraf-1">Mançu İmparatorluğu’nun çürümüşlüğü nedeniyle köylülerin çektiği ıstırap, yabancı müdahaleleri daha da artıyordu. Özellikle eyaletler arasındaki daha az verimli dağlık bölgelerde koşullar tahammül edilmez bir hale gelmişti. Çin köylüleri, geçmişte benzer koşullarda her zaman yapmış oldukları gibi, tepki gösterdiler. Muhalif dinsel tarikatlara katıldılar ve efendilerine karşı ayaklandılar. Bunu izleyen olay, ‘T’ai-p’ing ayaklanması’ olarak adlandırılır. Aslında bu devletin gücüne karşı tam anlamıyla devrimci bir saldırıydı. </p>
				<p class="paragraf-1">Hareket 1840’ların ortasında güney Çin’de köylüler, işçiler ve bir grup yoksul entelektüel arasında başladı. Hareketin lideri, kendisini İsa’nın kardeşi olarak gören ve Tanrı tarafından Dünya’daki Kötü Adamlar’ı yok etmek ve ‘Büyük Barış’ın (Çincede <span class="char-style-override-2">T’ai-p’ing</span>) ‘Cennete Benzer Kralllığı’nı kurmakla görevlendirilen köylü bir aileden gelen öğretmen Hung Hsiu-ç’uan’dı. İnsanlar arasında mutlak eşitlik doktrini vaaz ediyordu – toprağın eşit bölüşülmesi, eşyaların ortak mülkiyeti ve kadınların erkeklere tabiyeti de dâhil tüm eski ayrımların kaldırılması. Taraftarlarında bir amaç ve disiplin duygusu vardı ve bu onların çok büyük destek görmelerini ve üzerlerine gönderilen orduları yenmelerini sağlıyordu. 1853 yılına gelindiğinde, şimdi iki milyon kişiye ulaşmış olan hareket, eski imparatorluk başkenti Nanking’i almayı ve ülkenin yaklaşık yüzde 40’ını kendi devleti gibi yönetmeyi başarmıştı. </p>
				<p class="paragraf-1">Hareketin eşitlikçi idealleri kalıcı olmadı. Yüksek komutanlar kısa süre sonra yeni bir imparatorluk sarayı gibi hareket etmeye başladılar ve Hung, ‘iyi yaşam, lüks ve pek çok cariye ile aşırı bir hayat’ yaşadı.<span class="dipp"><a class="footnote-link" href="#footnote-225-764" id="footnote-225-764-backlink">764</a></span> Köylerde yoksul, yarı aç köylüler, eskisinden biraz daha az olsa da, hâlâ vergi ödemek zorundaydı. </p>
				<p class="paragraf-1">T’ai-p’ing önderliğinin ideallerini terk etmesini Çin’de daha önceki köylü ayaklanmaları modeli izledi. Okuma yazma bilmeyen köylülerin çok geniş alanlarda toprağı işliyor olmaları, bir ordu ve onun liderleri üzerinde kontrolü sağlayacak toplu bir güce olanak vermiyordu. O liderler, kısa süre sonra maddi kaynakların, herkes için bolluk ideallerini gerçekleştirmeye yetmediğini gördüler. En kolay seçenek, eski geleneksel yönetim şekline ve onunla birlikte giden ayrıcalıklara dönmekti.</p>
				<p class="paragraf-1">Ancak ayaklanmanın son aşamasında, yeni olan bir şeyin işaretleri vardı. İktidar, Hung’un kuzenlerinden birisinin eline geçti ve o da, her ne kadar eşitlikçi ideallere dönüşü ifade etmese de, geleneksel yöntemlerden kopuşu ima eden bir program oluşturdu. Çin ekonomisinin, Batı tekniklerinin benimsenmesi (bankalar açılması, demiryolu ve buharlı gemi ulaşımı, madenciliğin geliştirilmesi, bilim ve teknolojinin teşvik edilmesi) yoluyla ‘modernleştirilmesi’ için bastırdı. Bu, T’ai-p’ing ayaklanmasının kendi içinde, belki de eski köylü ayaklanmalarının modelinden kopabilecek güçleri taşıdığını ve ülkenin yoksulluğuna neden olan toplumsal engellerin pek çoğunu temizlemiş olabileceğini düşündürüyor. Ancak bu güçlerin gelişmesi için zaman yoktu. Çinli tüccarın finanse ettiği, İngiliz ve Fransızların sağladığı modern silahlar ve Binbaşı Gordon komutasındaki yabancı birliklerin yardım ettiği yeniden örgütlenmiş imparatorluk ordusu Yangtze’ye doğru ilerlemeye başladı. Sonunda Nanking 1864’te, geride 100.000 ölü bırakarak düştü.<span class="dipp"><a class="footnote-link" href="#footnote-225-765" id="footnote-225-765-backlink">765</a></span></p>
				<p class="paragraf-1">Batılı kapitalist devletler Çin’deki eski, pre-kapitalist düzenin bir 50 yıl daha yaşamak üzere istikrara kavuşturulmasına yardım ettiler. Böyle yaparak, Batı Avrupa ve Kuzey Amerika ekonomik olarak ileriye giderken, Çin’in gerilemesine hizmet etmiş oldular. </p>
				<p class="arabaslik-sol"><span class="char-style-override-3">Doğu Sorunu</span></p>
				<p class="paragraf-1">Üçüncü büyük doğu imparatorluğu, Osmanlı İmparatorluğu’nda da benzer bir model vardı. Bu, 400 yıldır, Kuzey Afrika’nın tümü, Mısır ve şimdiki Sudan, Arap yarımadası, Filistin, Suriye, Irak, Küçük Asya ve Balkanlar da dâhil ve kimi zaman Macaristan ve Slovakya’yı da içerecek şekilde Avrupa’nın geniş kesimlerine egemen olmuş çok uluslu büyük bir imparatorluktu. İstanbul’da oturan Türk imparatorlar tarafından yönetiliyordu ve Küçük Asya ve Balkanlar’ın bir kısmında Türk toprak sahipleri sınıfı vardı. Ancak imparatorluğun büyük kısmı, fethedilmiş topraklardaki Türk olmayan üst sınıflar –Balkanlar’ın büyük kısmında Yunanlılar, Ortadoğu’da Araplar ve Mısır’da Osmanlı öncesi <span class="char-style-override-2">memlük</span> hükümdarların ahvadı– tarafından yönetiliyordu. İstanbul’da çeşitli dinsel gruplar –Ortodoks Hristiyanlar, Süryani Hristiyanlar, Yahudiler vs.– sultanın genel yönetimine tabi kendi yönetim yapılarına sahipti. Ordu bile tümüyle Türk değildi. Ordunun çekirdeği <span class="char-style-override-2">yeniçeriler</span>den<span class="char-style-override-2"> –</span>genç yaşta Balkanlar’daki Hristiyan ailelerden devşirilmiş, aslında köle ve çok sıkı savaşçı olarak yetiştirilmiş askerlerden– oluşuyordu. </p>
				<p class="paragraf-1">İmparatorluğun serveti, o zamanın bütün toplumları gibi, büyük ölçüde köylü tarımından geliyordu. Ancak Osmanlılar uzun süreden beri hem (Karadeniz ve Hazar Denizi’ne akan nehirler yoluyla Rusya ve İskandinavya üzerinden) Batı Avrupa ile; (hem de Venedik ve Ceneviz ile ticaret yoluyla) Güney Avrupa ile ve (‘İpek Yolu’ gibi Afganistan’ın kuzeyinden kara yoluyla ve Kızıl Deniz ve Basra Körfezi’ndeki limanlar kanalıyla) Hindistan ve Çin’le ticaret yapıyorlardı. En azından 18. yüzyılın ortalarına kadar hem tarımda (kahve, pamuk gibi yeni ürünlerin yayılması) hem de el zanaatları endüstrisinde yavaş fakat düzenli gelişmeler vardı.</p>
				<p class="paragraf-1">Bununla birlikte, 19. yüzyılın başına gelindiğinde Osmanlı İmparatorluğu dışarıdan daha fazla baskıya maruz kalıyordu. Napolyon, Britanya birliklerince atılana kadar Mısır’ı fethetmiş ve 1830’larda Fransız monarşisi şiddetli yerel direnişe rağmen Cezayir’i ele geçirmişti. Rus kuvvetleri, Kafkasya’nın çoğuna ve Karadeniz kıyılarına el koymuş ve gözlerini İstanbul’a dikmişti. Sırplar Türk yönetimine karşı ayaklandılar ve 1815’te özerk bir krallık kurdular. Yunanlılar Britanya ve Rusya’nın yardımıyla 1820’lerde kendi devletlerini oluşturdular. Rus çarları başka yerlerde de benzer hareketleri teşvik ediyor ve Hristiyanlığın aynı Ortodoks dalına mensup ve kendi dillerine benzer diller konuşan etnik grupların ‘hamisi’ olarak davranıyorlardı. </p>
				<p class="paragraf-1">Rusya’nın hamleleri, her ne kadar, Avusturya ve Prusya gibi, kendi ülkelerindeki devrimi ezmek için hâlâ Rusya’nın ordularına güveniyor olsalar da, Batı Avrupa egemenlerini korkutmaya başladı. Onların, Birinci Dünya Savaşı’nın 1914 yılında başlamasına kadar Rusya’nın yayılmasına engel olmak üzere, Osmanlı İmparatorluğu’nu ayakta tutmak istemeleri ‘Doğu Sorunu’ diye bilinir oldu.</p>
				<p class="paragraf-1">Bu çabaların en önünde Britanya hükümetleri yer alıyordu. Osmanlı egemenlerini desteklemeleri onlara yalnızca –kuzey Hindistan’da kendi yönetimlerine bir tehdit olarak gördükleri– Rusya’nın gücünü kontrol etmeyi değil, fakat aynı zamanda Osmanlıların Britanya mallarının Ortadoğu ve Balkanlardaki pazarlara serbestçe girmesine izin vermesini sağlıyordu. </p>
				<p class="paragraf-1">Bunun önemi Mısır’da görüldü. Bu ülkedeki iktidar 1805’te (mücavir Suriye, Lübnan ve Filistin’le birlikte) Arnavut kökenli bir ‘Paşa’nın, Muhammed (ya da Mehmet) Ali’nin eline geçmişti. Osmanlı sultanı adına ülkeyi yönetiyordu, ama aslında 1840’a kadar kendi adına saltanat süren birisiydi. Sanayinin iktidar için hızla çok büyük önem kazandığını gördü ve devleti kullanarak Mısır’da bir sanayi devrimi başlatmaya girişti. Devlet tekelleri kurdu, Avrupa’dan modern tekstil makineleri getirtti ve bunların nasıl kullanılacaklarını Mısırlılara öğretmek için vasıflı Avrupalıları istihdam etti. Ayrıca demir ve çelik fırınları kurdurdu; <span class="char-style-override-2">memlük </span>toprak sahiplerinin arazisine el koyarak ihracat için peşin para ile satılan ürünler ürettirdi. Sonuçta, 1830’lara gelindiğinde ülkede 70.000 kadar insan modern fabrikalarda çalışıyordu ve pamuk iğinde Mısır dünyada beşinciydi.<span class="dipp"><a class="footnote-link" href="#footnote-225-766" id="footnote-225-766-backlink">766</a></span></p>
				<p class="paragraf-1">Ancak Mehmet Ali’nin deneyimi 1840’ta ani bir şekilde sona erdirildi. Britanya, Osmanlı İmparatorluğu’nun Mısır üzerindeki kontrolünü yeniden kazanabilmesi için donanmasını gönderdi; Lübnan kıyılarındaki Mısır’ın denetiminde olan limanları bombaladı ve Suriye’ye asker çıkardı. Mehmet Ali (tekstil ürünleri için garantili bir pazar oluşturan) ordusunu azaltmaya, tekellerini kaldırmaya ve Britanya’nın empoze ettiği ‘serbest ticaret politikaları’nı kabul etmeye zorlandı. Alaycı üslubuyla Lord Palmerston, ‘Mehmet Ali’yi Büyük Britanya’ya boyun eğdirmek yanlış ve yanlı olabilir. Ama biz yanlıyız; Avrupa’nın can alıcı çıkarları öyle olmamızı gerektiriyor’ diye itiraf ediyordu.<span class="dipp"><a class="footnote-link" href="#footnote-225-767" id="footnote-225-767-backlink">767</a></span> Avrupa’nın en gelişmiş sanayi gücünün yöneticileri, başka yerlerde sanayi kapitalizminin gelişmesini önleyecek politikaları empoze etmekten mutluydular. Mısır sonraki on yıllarda, aynen Çin’de ve Hindistan’da olduğu gibi, sanayisinin yıkılmasına tanık oldu ve daha sonra Mehmet Ali’nin halefleri borçlarını ödeyemeyince Britanya birliklerinin işgaliyle karşı karşıya kaldı. </p>
				<p class="paragraf-1">Mısır en azından sanayileşme girişiminde bulunmuştu. Osmanlı İmparatorluğu’nun başka yerlerinde de birkaç başka girişim oldu; ama ucuz malların o pazarlara engellenmeden girişi, bunları başarısızlığa mahkûm etti. Bu ayrıca Osmanlılar, Britanya Hindistan’ı ve Çar Rusya’sı arasına sıkışmış olan İran İmparatorluğu’ndaki benzer girişimler için de geçerliydi. </p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-752-backlink" id="footnote-225-752">752</a>	Bakınız, örneğin,  hicvedici romanı <span class="char-style-override-2">Zadig</span> ve<span class="char-style-override-2"> The Princess of Babylon.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-753-backlink" id="footnote-225-753">753</a>	A Smith, <span class="char-style-override-2">The Wealth of Nations </span>(Londra, 1986), s. 174-175.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-754-backlink" id="footnote-225-754">754</a>	Kipling’in kısa hikâyelerinde ‘zenci’, ‘yerliler’ için kullanılan ortak ifadedir. ‘Woglar’ Britanya İmparatorluğu tarafından sömürgeleştirilme şansına erişememiş herhangi birisi için kullanılan bir hakarettir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-755-backlink" id="footnote-225-755">755</a>	B Stein, <span class="char-style-override-2">A History of India </span>(Oxford, 1998), s. 202; Hindistan’da ‘resmen kolonizasyonun başlamasından çok önce yerli bir kapitalist sınıfın gelişmesinden’ söz edecek kadar ileri gitmektedir. Ben, bu nitelendirmenin doğru olup olmayacağını kestirebilecek kadar bilgili değilim. Bununla birlikte burada anlatılan şeyin Avrupa’da  feodal dönemin ortalarından itibaren Avrupa’yı karakterize eden şey gibi, tüccar ve finans kapitali olduğu, çok embriyonik biçimler dışında, endüstriyel ya da tarımsal bir kapitalizm olmadığı konusunda kuşkularım var. Kimi tarihçiler aynı zamanda din ve köylü savaşlarının tam kapitalist gelişmeye yolu açmış olabileceğini iddia ederken, diğerleri bunu şiddetle reddederler. Ben yine bir hüküm vermek pozisyonunda değilim.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-756-backlink" id="footnote-225-756">756</a>	<span class="char-style-override-2">Sepoy</span><span>: Farsça ‘asker’ anlamına gelen ‘sipahi sözcüğünden türetilmiş, Hindistan alt-kıtasında Avrupalı güçlerin ya da devletlerin hizmetindeki Hintli askerler için kullanılan bir terim. –</span><span class="char-style-override-2">çev</span><span>. </span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-757-backlink" id="footnote-225-757">757</a>	K Marx, ‘The Revolt in the Indian Army’, <span class="char-style-override-2">New York Daily Tribune, </span> 15 Temmuz 1857, K Marx, F Engels, <span class="char-style-override-2">Collected Works, </span>cilt 15 (Moskova, 1986) içinde, s. 297.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-758-backlink" id="footnote-225-758">758</a>	B Stein, <span class="char-style-override-2"> A History, </span> s. 248’e göre.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-759-backlink" id="footnote-225-759">759</a>	Doğrudan emperyal yönetimin ilk yılları ve 1890’lardan sonraki yıllar için verilen sayılar   B Stein, <span class="char-style-override-2"> A History, </span> s. 257 ve 263’tedir.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-760-backlink" id="footnote-225-760">760</a>	Bunlar B Stein, <span class="char-style-override-2"> A History, </span> s. 262’de verilen sayılardır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-761-backlink" id="footnote-225-761">761</a>	Bir ‘Sansürcü’, ‘İmparator’a Muhtıra’, çevirisi F Schurmann ve O Scholl, <span class="char-style-override-2">Imperial China </span>(Harmondsworth, 1977), s. 139.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-762-backlink" id="footnote-225-762">762</a>	Bunlar hem editörlerin hem de  Tsiang Ting-fu’nun F Schurmann ve O Scholl, <span class="char-style-override-2">Imperial China, </span> s. 126, 133 ve 139’daki açıklamalarıdır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-763-backlink" id="footnote-225-763">763</a>	Bu, J Gernet,  <span class="char-style-override-2">A History of Chinese Civilisation </span>(Cambridge,1996), s. 539-541’de güçlü bi şekilde ileri sürülen bir iddiadır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-764-backlink" id="footnote-225-764">764</a>	W Franke, ‘The T’ai-p’ing Rebellion’, F Schurmann ve O Scholl, <span class="char-style-override-2">Imperial China,</span> s. 170-183’den parçalar.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-765-backlink" id="footnote-225-765">765</a>	Sayıyı veren P A Kuhn, ‘The T’ai-p’ing Rebellion’, R Fairbank (Ed).),  <span class="char-style-override-2">Cambridge History of China, </span> cilt 10 (Cambridge, 1978) içinde, s. 309.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-766-backlink" id="footnote-225-766">766</a>	J Batou, ‘Muhammed Ali’s Egypt, 1805-1848’, J Batou (drl.), <span class="char-style-override-2">Between Development and Underdevelopment </span>(Cenevre, 1991) içinde,  s. 183-207. Bazı iktisat tarihçileri (örneğin D Landes, <span class="char-style-override-2">The Wealth and Poverty of Nations</span>’da (Londra, 1998) bu ilerleme tablosuna karşı çıkarlar. Verimsizliklere, ürünlerin düşük kalite ve yüksek gerçek maliyetlerine işaret ederler. Ancak aynı noktalar diğer ülkelerdeki, daha sonra uluslararası rekabet başarısı gösteren, 1880’lerde Japonya’da olduğu gibi, sanayileşmenin erken evreleri için de ileri sürüleilir. Onlarla Mısır arasındaki bir büyük fark, onların doğrudan yabancı rekabetinden daha fazla korunmuş olmaları ve batılıların doğrudan dikte ettikleri ticaret politikalarına  daha kolaylıkla karşı durabilmeleriydi.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-767-backlink" id="footnote-225-767">767</a>	Aktaran, J Batou, ‘Muhammed Ali’s Egypt, s. 205.</p>
					</div>
				</div>
			</div>
		</div>
</body>
</html>