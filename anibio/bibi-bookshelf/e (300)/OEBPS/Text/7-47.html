<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>7-47.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:74b084de-05e8-4ffc-a2a7-ab0a0824d5e4" name="Adept.expected.resource"/>
	</head>
	<body>
		<div id="x7-47.html" xml:lang="tr-TR">
			<div class="Basic-Text-Frame">
				<p class="split"></p>
				<p class="anabas1">8. Bölüm</p>
				<p class="resimara"><img alt="6.png" class="image" height="10" src="../Images/6_fmt35.jpeg" width="200"/></p>
				<p class="arabaslik-orta" id="toc_marker-7-9">AMERİKAN İÇ SAVAŞI</p>
				<p class="resim-1"><span class="char-style-override-14"><img alt="7.png" class="image" height="20" src="../Images/7_fmt35.jpeg" width="46"/></span></p>
				<p class="paragraf-1">12 Nisan 1861’de Güney Carolina’nın gönüllü askerleri, Charleston limanına bakan Fort Sumter’da Birleşik Devletler federal kuvvetlerine ateş açtılar. Böylece, köleci güney eyaletlerin, Abraham Lincoln’ün başkanlığını ve yeni kurulmuş olan Cumhuriyetçi Parti’yi kabul etmediklerini en çarpıcı bir şekilde ifade etmiş oluyorlardı.</p>
				<p class="paragraf-1">O ana kadar çok az insan anlaşmazlığın bir savaşa varabileceğini düşünürdü. Lincoln başkanlığı alalı henüz bir ay olmuştu ve tek kaygısının kuzeybatıda iskâna yeni açılan arazileri ‘özgür işgücüne’ açık tutmak olduğunu defalarca tekrarlamıştı. Kişisel olarak kölelikten nefret edişi, köleliği güney eyaletlerinde yasaklamaktan yana olduğu anlamına gelmiyordu. 1858 yılındaki bir tartışmada, ‘Mevcut olduğu eyaletlerde kölelik kurumuna müdahale etmek gibi bir niyetim yoktur’ diye ısrar etmişti.<span class="dipp"><a class="footnote-link" href="#footnote-225-739" id="footnote-225-739-backlink">739</a></span> Aynı noktayı 1861 seçim kampanyasında da tekrarladı.<span class="dipp"><a class="footnote-link" href="#footnote-225-740" id="footnote-225-740-backlink">740</a></span> Güney eyaletleri Birleşik Devletler’den kopmayı örgütlemeye çalışırken, Kongre’nin çabalarının büyük kısmı Güney’de köleliği yerinde bırakacak bir uzlaşma bulmaya yönelikti. Köleliğin ilgasından yana olanlar (<span class="char-style-override-2">abolitionists</span>) hem Kongre’de hem de genel olarak kuzeyin genel nüfusu içinde azınlıktaydı. En güçlü mevzileri saydıkları Boston’da bile, toplantılarının düşman kalabalıklar tarafından basılması işten değildi. </p>
				<p class="paragraf-1">Fort Sumter’ın bombardımanından üç gün sonra kölelik karşıtları (<span class="char-style-override-2">abolitionists</span>) iç savaşın olanaksız olduğuna ve hükümetin köleci eyaletlerin taleplerini kabul etmesi gerektiğine ikna olmuşlardı. Siyah kölelik karşıtı Frederick Douglass şunları yazıyordu: ‘İhaneti ve isyanı zor kullanarak bastırma lafları, çukurdaki sarhoş kadının sözleri kadar etkisiz ve değersizdir.’<span class="dipp"><a class="footnote-link" href="#footnote-225-741" id="footnote-225-741-backlink">741</a></span> Bununla birlikte Fort Sumter’daki bombardıman Amerikan tarihinin en kanlı savaşının başlamasına yol açtı. Bağımsızlık Savaşı; Birinci Dünya Savaşı, İkinci Dünya Savaşı, Kore Savaşı ve Vietnam Savaşı’nda ölenlerin toplamından daha fazla Amerikalının ölümüne neden oldu. </p>
				<p class="arabaslik-sol"><span class="char-style-override-3">Aşılamayan Uçurum</span></p>
				<p class="paragraf-1">Sorun basit bir anlaşmazlık olmaktan öteydi. Toplumun nasıl örgütleneceği konusundaki temelden farklı yöntemlerin çatışması söz konusuydu.<span class="dipp"><a class="footnote-link" href="#footnote-225-742" id="footnote-225-742-backlink">742</a></span></p>
				<p class="paragraf-1">Birleşik Devletler Britanya yönetimine karşı yaptığı devrimden, her biri, gelişen dünya pazarına hizmet eden, iki farklı iktisadi örgütlenme biçimiyle çıkmıştı. Kuzeyde, küçük çiftçilerin, zanaatkârların ve küçük atölyelerdeki ücretli işçilerin ‘özgür işgücü’ hâkimdi. Güney ise, her ne kadar beyaz nüfusunun çoğunluğu kendileri köle sahibi olmayan küçük çiftçiler, zanaatkârlar ya da işçilerden oluşuyor olsa da, köle çalıştıran plantasyon sahiplerinin egemenliği altındaydı.</p>
				<p class="paragraf-1">‘Köle’ ve ‘özgür’ bölgeler arasındaki çelişki, ilk dönemlerin siyasal liderlerine çözülemez bir sorun olarak görünmüyordu. Bölgeler coğrafî olarak birbirinden ayrılmıştı ve Bağımsızlık Bildirgesi’ni kaleme alan ve 1801’de başkan olan yarı-utangaç köle sahibi Jefferson gibi güneyliler bile, köleliğin sonunun yaklaşmakta olduğunu kabul ediyorlardı. Ne de olsa Adam Smith, ‘özgür’ emeğin köle emeğinden daha etkin ve kârlı olduğunu kanıtlamıştı. </p>
				<p class="paragraf-1">Ne ki bu durum, Lancashire imalathanelerinin doymak bilmez iştahına hizmet eden büyük çaplı pamuk üretiminin başlanmasından önceydi. 1790 yılında güney, yılda 1000 ton pamuk üretiyordu. 1860 yılına gelindiğinde bu sayı bir milyon tona yükselmişti. Sürü başlarının disiplini altında çalışan köle sürüleri, büyük ölçeklerde ürün ekip toplamakta etkili bir araçtı. 1860’da dört milyon köle vardı. </p>
				<p class="paragraf-1">Ancak plantasyon sahiplerinin istediği yalnızca köleler değildi. Onlar pamuğa olan dış talebi karşılamak için daha fazla toprak istiyorlardı. Bunun bir kısmına, Amerikan hükümeti Florida’yı İspanya’dan ve Louisiana’yı Fransa’dan satın aldığı zaman sahip olmuşlardı. Hesapsız zorluklar içinde yaşamak üzere, 1.000 mil kadar daha batıya atılan, belirli Kızılderili topluluklara tahsis edilen topraklara da el koydular. Ayrıca, savaşla Meksika’dan geniş topraklar ele geçirdiler. Ama bu kadarı bile yeterli değildi. Şimdi gözlerini Mississippi ile Pasifik arasındaki, meskun olmayan ve mevcut eyaletlerin toplamından daha büyük bir alana sahip bölgeye dikmişlerdi. </p>
				<p class="paragraf-1">19. yüzyıla gelindiğinde kuzey eyaletler de muazzam bir dönüşüm geçiriyorlardı. Nüfusları, Avrupa’nın yoksul diyarlarından, küçük çiftçi ya da iyi ücret alan işçi olarak çalışmak umuduyla gelen göçmenlerin birbirini izleyen dalgalarıyla, sürekli artmıştı. Buna karşılık artan nüfus imalatçılar ve tüccar için büyüyen bir pazar yaratıyordu. New England’ın 1817 yılında dört milyon yarda<span class="dipp"><a class="footnote-link" href="#footnote-225-743" id="footnote-225-743-backlink">743</a></span> olan tekstil çıktısı, 1837 yılında 308 milyona yükselmişti. 1860’a gelindiğinde ülke, Britanya’dan sonra ikinci en büyük sanayi üretimine sahipti ama ona hızla yetişiyordu. Kuzey’in özgür nüfusu batıdaki arazilere, toprağa sahip olma hayallerini gerçekleştirecek bir araç olarak bakarken, kuzeyli kapitalistler de kâr etmek için büyük potansiyel taşıyan bir alan olarak bakıyorlardı. </p>
				<p class="paragraf-1">‘Ulaşım devrimi’ muazzam bir etki yaratıyordu. Kanallar New York’u Büyük Göller’e ve Ortabatı’ya bağlıyor; buna karşılık Ortabatı ise Ohio, Mississippi ve Missouri nehirleri üzerinden buharlı teknelerle Meksika Körfezi’ne bağlanıyordu. 1860’a gelindiğinde 30.000 mil demiryolu yapılmıştı ve bu dünyanın başka yerlerindeki demiryollarının toplam uzunluğundan fazlaydı. Her yerde, daha önce geçimlik tarım yapan topluluklar, giderek pazarlara bağlanıyordu. Eyaletin eyaletten, kuzeyin güneyden o eski yalıtılmışlığı geride kalıyordu. </p>
				<p class="paragraf-1">Mississippi’nin batısındaki topraklara kimin egemen olacağı ve onunla ilişkili öteki sorunlar sonsuza kadar görmezlikten gelinemezdi. Kuzeydeki sanayi kapitalizminin önemli kesimleri ürünlerini korumak için gümrük tarifeleri ve pazarlarını Britanyalı kapitalistlerden geri almak istiyorlardı. Ancak güneyin pamuk sanayii, Britanya pamuk endüstrisine sıkı sıkıya bağlıydı ve serbest ticarete yönelik her türlü tehdide içerliyordu. Federal hükümet, dış politikasında kimin çıkarlarını gözetecekti?</p>
				<p class="paragraf-1">Plantasyon sahiplerinin işleri yarım yüzyılın çoğunda iyi gitti. 1820’de Missouri ve 1840’larda Texas, Birliğe köleci eyaletler olarak katıldılar, 1850’lerde federal askerler kaçak kölelere karşı yeni bir yasayı uyguladılar; Boston gibi kuzey şehirlerinde yakaladıkları insanları güneydeki efendilerine iade ettiler. Daha sonra 1854’te Demokrat Partili başkan ve Kongre, Kansas’ta ve diğer batı bölgelerinde, eğer beyaz göçmenlerin çoğunluğu buna karar verirse –başka bir deyişle eğer güneydeki köleliği destekleyenler, kuzeydoğudan özgür göçmenler gelmeden önce zenginliklerini kullanarak buralarda bir üs oluşturabilirlerse– köleliğin devam edeceğine karar verdiler. </p>
				<p class="paragraf-1">Bu yalnızca beyazların hümanist kölelik karşıtı hareketi içerisinde ve köleliğin hiç olmadığı New England’da azınlıkta olsalar da kendilerine esaslı destek sağlamış olan özgür siyahlar arasında bir öfke seli yaratmakla kalmadı. Irkçı düşüncelerden ne denli etkilenmiş olsalar da, batıdaki topraklarını yeni göçmenler arasında küçük çiftlikler halinde bölüştürmekten, yani ‘özgür toprak’tan yana olan bütün kuzeylileri öfkelendirdi. Her iki grup da, başkanlığı, Kongre’yi, Yüksek Mahkeme’yi kontrol eden plantasyon sahiplerinin, batının tümünü ele geçirmesinden korktular. Bu, çiftçi olmak isteyenlerin umutlarını kıracak, sanayi sermayesinin kuzeydoğudaki eyaletlerde bir avuç elde toplanmasına yol açacak ve plantasyon sahiplerine öngörülebilir bir gelecekte hükümeti kontrol etme olanağı verecekti. </p>
				<p class="paragraf-1">Kansas, Missouri sınırının ötesindeki kölelik savunucuları ile ‘özgür işgücü’ savunucusu göçmenler arasında küçük çaplı ama şiddetli bir iç savaşa sahne oldu. Ülke çapında kamuoyu kutuplaştı. Kuzey’de, 1860’daki başkanlık seçimlerinde adayları Abraham Lincoln olacak yeni bir siyasal partinin, Cumhuriyetçi Parti’nin kurulmasına yol açtı.</p>
				<p class="paragraf-1">Bu partiye olan destek, sınıf esasına göre oluşmuştu. Büyük iş çevrelerinin bir kesimi, çiftçiler, zanaatkârlar ve işçiler, batıdaki toprakları özgür işgücüne açık tutma konusundaki kararlılıklarıyla kenetlenmişti. Bu, ırkçılığa ortak bir muhalefet olduğu anlamına gelmiyordu. Aralarında, Virginia’daki Harper’s Ferry federal silah deposunu yerli köleleri azat etmek amacıyla bir grup siyah ve beyazla ele geçiren ve 1859 Aralık’ında idam edilen John Brown’un taraftarlarının da bulunduğu sağlam bir kölelik karşıtı çekirdek vardı. Ama ırkçı klişeleri kabul etmeye devam eden çok sayıda insan da vardı. ‘Özgür işgücü eyaletleri’nden bazıları siyahlara oy hakkı vermiyorlar ve bazıları da siyahlara orada yaşama hakkı vermeyecek kadar ileri gidiyorlardı. Açık bir çoğunlukla Lincoln’e oy veren 1860 New York’unda, siyahlara da beyazlarla eşit koşullarda oy hakkı verilmesini öngören bir referandum, ikiye karşı birle kaybedilmişti. </p>
				<p class="paragraf-1">Cumhuriyetçi Parti’nin kuzeydeki başarısı, ırkçılığı ve hatta köleliği temel mesele yapmış olmasından değil, özgür işgücünü temel mesele yapmış olmasından kaynaklanıyordu. Lincoln bu yaklaşımı kendi şahsında somutlaştırıyordu. Bu temel üzerinedir ki, kuzey eyaletlerinde oyların yüzde 54’ünü, ülke genelinde ise yüzde 40’ını almıştı. Bu göreve seçilmesi, Kansas sorunu hakkında, Demokrat Parti’nin kuzey ve güney kanatları arasındaki bölünme sayesinde olmuştu. </p>
				<p class="paragraf-1">Lincoln’ün duruşu ne kadar ılımlı olsa da, plantasyon sahipleri onun seçilmesini tepki göstermek zorunda oldukları bir tehdit olarak gördüler. Onlar açısından kendi toplumlarının bütünü tehlike altındaydı. Eğer yaygınlaşmazsa çökmeye mahkûmdu ve Lincoln’ün başkanlığı yaygınlaşmayı çökertmişti. Bir kısmı da ayrıca, eğer bir fırtına koparmazlarsa, bir bütün olarak güneydeki konumlarının dinamitlenebileceğinden korkuyordu zira beyazların üçte ikisi köle sahibi değildi ve kuzeyde destek bulmakta olan düşüncelere kendilerini kaptırabilirlerdi.</p>
				<p class="paragraf-1">En güneydeki pamuk üreticisi yedi eyalet –burada nüfusun yaklaşık yarısı kölelerden oluşuyordu– Birleşik Devletler’den ayrıldıklarını duyurdular ve silahlanmaya başladılar. Nisan ayında inisiyatifi ele alarak Fort Sumter’e saldırdılar. Haklı olarak, çatışmaların başlamasının öteki köleci eyaletleri de onlara katılmaya yönlendireceğine inanıyorlardı ki yedi eyaletten dördü bunu yaptı. Ama ayrıca –yanlış bir hesapla– elinde 16.000 asker olan Lincoln yönetiminin onların taleplerini kabul edeceğini düşünüyorlardı. </p>
				<p class="arabaslik-sol"><span class="char-style-override-3">Uzun Çıkmaz</span></p>
				<p class="paragraf-1">İç savaşların, düzensiz birlikler arasında küçük çaplı çatışmalar halinde başlayıp büyük düzenli çatışmalara tırmanmak gibi bir alışkanlıkları vardır. Bu da bir istisna olmadı. </p>
				<p class="paragraf-1">Fort Sumter’e yönelik saldırıdan hemen sonra, ‘Kuzey bu olaydan kaynaklanan bir vatanseverlik çılgınlığıyla elektriklendi… Kuzeydeki her küçük köyde savaş toplantıları yapıldı’.<span class="dipp"><a class="footnote-link" href="#footnote-225-744" id="footnote-225-744-backlink">744</a></span> Eyaletler, federal hükümete milis alayları ve yeni orduya gönüllüler vermek için yarıştılar. İlgacılar bir anda toplantılarının heyecanlı kalabalıklarla dolduğunu gördüler. ‘Kuzeyin tamamı tek bir birimdir’ diye bildiriyordu Bostonlu bir kölelik karşıtı, ‘Genç ve yaşlı, erkek ve kadın, erkek ve kız çocuklar kutsal heyecanı yakalamışlardır… Kurtarıcı bir ordunun konfederasyon eyaletlerine yürümesi için zaman olgunlaşmaktadır’.<span class="dipp"><a class="footnote-link" href="#footnote-225-745" id="footnote-225-745-backlink">745</a></span> Yeni fikirlere karşı ani bir ilgiyle, devrimlerde görülen bir duygu vardı. Kölelik karşıtı kampanyacılardan Wendell Pillips’in bir açıklaması gazeteler tarafından 200.000 adet basılıyordu.<span class="dipp"><a class="footnote-link" href="#footnote-225-746" id="footnote-225-746-backlink">746</a></span> Frederick Douglass gibi sözcüler gittikleri her yerde heyecanlı bir kabul görüyorlardı.<span class="dipp"><a class="footnote-link" href="#footnote-225-747" id="footnote-225-747-backlink">747</a></span> Pek çoğu daha önce bir kadının politikaya karışmasını edepsizlik olan gören kalabalıklar, 19 yaşındaki kölelik karşıtı Anna Dickinson’un konuşmalarını büyülenmiş gibi dinliyorlardı.<span class="dipp"><a class="footnote-link" href="#footnote-225-748" id="footnote-225-748-backlink">748</a></span></p>
				<p class="paragraf-1">Bununla birlikte 18 ay süreyle kuzeyin savaşı yürütüş şekli, bu devrimci havayla çelişki içindeydi. Lincoln, haklı ya da haksız olarak, kuzeyi savaşın arkasında bir arada tutmanın tek yolunun, geri adım atıp ılımlı kanaatleri uzlaştırmak olduğuna inanıyordu. Köleliğe herhangi bir itirazları olmayan ama birleşik bir ülke isteyen kuzeyli Demokratları ve görece düşük bir köle nüfusuna sahip ve Birlik içinde kalmayı seçmiş olan üç sınır eyaletinin –Maryland, Deleware ve Kentucky– liderlerini uzlaştırmak istedi. Hükümetteki önemli noktalara ılımlıları atadı. Yazın (Bull Run Muharebesi’nde) ciddi bir yenilgi almış olan kuzey ordusunun komutasını, bir Demokrat ve güneyde köleliğin savunucusu olan McClellan’a verdi. Batı cephesindeki bir komutanın, Fremont’un, Missouri’deki bütün köleleri azat etme emrini iptal etti. Hatta, Birlikçi ordulara kaçan kölelerin (‘contraband’lar /kaçak mal olarak nitelenen), muharebelere katılmamış olmak koşuluyla Konfedere efendilerine iade edilmesini bile emretti. </p>
				<p class="paragraf-1">Kısa süre sonra anlaşıldı ki ılımlı bir politika savaşı kazandırmayacaktı. McClellan fazlasıyla temkinli bir politika izliyor; yakındaki Konfederasyon’un başkenti Richmond’a saldırmak yerine, Washington bölgesinde büyük bir ordu kurmaya uğraşıyordu. Bu, ayrılıkçı eyaletleri, kendi sistemlerini değiştirmeden yeniden Birliğe almak isteyenlerin siyasetine uygundu. Ama askerî politika olarak tümüyle başarısızdı. Savaş başlayalı on sekiz ay olmuştu ve muharebe safları, Mississippi boyundaki kuzeylilerin zaferleri ve güneyin Fransa büyüklüğünde bir alanı hâlâ kontrol ediyor olması dışında, esas itibariyle başlangıçtaki gibiydi. Kuzeyde, en ateşli taraftarlar arasında bile zaferin olanaksızlığı konusunda artan bir moral bozukluğu söz konusuydu.<span class="dipp"><a class="footnote-link" href="#footnote-225-749" id="footnote-225-749-backlink">749</a></span> </p>
				<p class="paragraf-1">Ancak savaşın hiçbir yere gitmediği duygusu, kölelik karşıtları için yeni bir kitle yarattı. Bunlar güneyin bedensel hizmetleri yürütecek dört milyon kölesi olduğuna ve dolayısıyla özgür beyaz nüfusun çoğunu savaş için seferber edebildiklerine işaret ediyorlardı. Buna karşılık kuzey, ordusunun saflarını oluşturmakta artan güçlüklerle karşılaşıyordu. Lincoln’ün kölelere özgürlük sağlayan bir deklarasyon yayınlayarak güneyin ekonomisini baltalaması ve siyahları askere alarak kuzeyin birliklerini güçlendirmesi gerektiğini savunuyorlardı. </p>
				<p class="paragraf-1">Kölelik karşıtı Wendell Phillips ünlü bir konuşmada Lincoln’ün politikasından yakınıyordu:</p>
				<p class="alinti1" xml:lang="en-GB">McClellan’ın bir hain olduğunu söylemiyorum; ama eğer bir hain olsaydı aynen davranmış olduğu gibi davranması gerekirdi. Richmond için hiçbir korkunuz olmasın; McClellan onu alamayacak. Eğer savaş bu şekilde, rasyonel bir amaç olmadan sürdürülürse, o zaman kan ve altını israf etmenin bir yararı yoktur… Lincoln … birinci sınıf bir ikinci sınıf adamdır.<span class="dipp" style="font-size:0.86em;"><a class="footnote-link" href="#footnote-225-750" id="footnote-225-750-backlink">750</a></span></p>
				<p class="arabaslik-sol"><span class="char-style-override-3">Zoraki Devrimciler</span></p>
				<p class="paragraf-1">Bu konuşma heyecan yarattı ve Phillips’e sert saldırılara yol açtı. Ama yalnızca devrimci yöntemlerin işe yarayacağı konusunda güçlenen bir kanaatin de kristalleşmesine neden oldu. McClellan’ın muhafazakârlığına rağmen radikal ordu komutanları bu yöntemlerden bazılarına başvurmaya çoktan başlamışlardı: Kaçan köleleri kamplarına kabul ediyorlar ve kuzey orduların, işgali altındaki bölgelerde köleler de dâhil ‘asiler’in mallarına el koyuyorlardı. Daha sonra kritik bir anda Lincoln’ün kendisi de bir dizi radikal adım attı; siyahlardan oluşan ilk alayı kurdu, ayaklanma halindeki bütün eyaletlerde kölelere özgürlük ilan etti ve McClellan’ı görevden aldı.</p>
				<p class="paragraf-1">Zafere gidecek yeni yaklaşım için zemin hazırlanmıştı, ama zafer daha iki yıl uzaktaydı. Konfederasyon ordusunun 1863 yazında Gettysburg’da yenilmesine rağmen güneyin elinde hâlâ geniş araziler vardı. Grant ve Sherman gibi birlikçi generaller, buraların yalnızca ordulara karşı değil, o orduları ayakta tutan toplumsal yapıya karşı da topyekun bir savaşla geri alınabileceğini görüyorlardı. Konfederasyon’un nihaî yenilgisi, ancak, Sherman’ın birliklerinin Georgia’ya ünlü yürüyüşlerini yapıp, plantasyonları yakıp yağmalayıp, köleleri serbest bırakmasından sonra geldi. </p>
				<p class="paragraf-1">McClellan’ın savaşın ilk bir buçuk yılındaki yöntemlerinden, savaşın sonunda Grant ve Sherman’ın yöntemlerine geçilmesi, Fransa’da Jirondenler’in yöntemlerinden Jakobenlerin yöntemlerine geçilmesi kadar büyük bir değişiklikti. Lincoln’ün kendisi, kişilik ve yaklaşım olarak Robespierre’den çok farklıydı; Grant ve Sherman muhafazakâr kafalı profesyonel askerlerdi. Bununla birlikte sonunda gördükleri şey, eğer kuzeydeki toplum varlığını sürdürecekse, devrimi güneye uygulamanın gerekliliğiydi. </p>
				<p class="paragraf-1">Karl Marx, Lincoln’ün farkına bile varmadan nasıl devrimci atılımlar yapmak zorunda kaldığına işaret etmiştir:</p>
				<p class="alinti1" xml:lang="en-GB">Lincoln tarihin vakayinamelerinde <span class="char-style-override-2">sui generis</span> (emsalsiz) bir figürdür. İnisiyatifi yoktur, idealist bir güdüsü yoktur, tarihsel bir haşmeti yoktur. En önemli sözlerini en sıradan bir şekilde ortaya koyar. Başkaları bir metrekare toprak için savaşmak söz konusu olunca, ‘bir ideal uğruna savaştıklarını’ iddia ederler. Lincoln bir ideal adına hareket ettiğinde bile, metrekareden söz eder… Lincoln halktan doğan bir devrimin ürünü değildir. Bu … iyi niyetli ortalama adam, büyük meselelerin farkında olmayan genel oy gücünün karşılıklı etkileşimiyle başa geçirilmiştir. Yeni dünya, siyasal ve toplumsal örgütlenme sağlandığı takdirde, iyi niyetli sıradan insanların eski dünyada yalnızca kahramanların gerçekleştirebilecekleri büyük başarıları ortaya koyabileceklerini göstermekten daha büyük bir zaferi asla elde etmemişti.<span class="dipp" style="font-size:0.86em;"><a class="footnote-link" href="#footnote-225-751" id="footnote-225-751-backlink">751</a></span></p>
				<p class="arabaslik-sol"><span class="char-style-override-3">Yeniden Yapılanma ve İhanet</span></p>
				<p class="paragraf-1">Kendi derin sınıf çelişkilerine sahip kuzeyin yerleşik burjuva toplumunun, güneyde devrimci değişiklikler uygulamasında her şeye rağmen bir çelişki vardı. Bu, kuzeyin zaferinin hemen arkasından ve 1865 baharında Lincoln’ün suikasta kurban gitmesinden sonra kendini gösterdi. Kurulu siyasi düzen içinde bir çatlak ortaya çıktı. Lincoln’ün başkan yardımcısı ve halefi Andrew Johnson, yenilen eyaletlerle bir uzlaşma politikası izledi. Onların köleliğin resmen ilgası dışında toplumsal yapılarında herhangi bir değişiklik olmadan tekrar Birliğe alınması için bastırdı ve Kongre’de büyük etkiye sahip olmalarına yol açtı. Plantasyon sahiplerinin büyük varlıklarını korumaları ve eski kölelerin çoğunun hiçbir toprağı olmaması gerçeği karşısında sonuç, savaştan önceki duruma geri dönülmesinden başka bir şey değildi.</p>
				<p class="paragraf-1">Johnson, derhal kuzeyli siyahların ve kölelik karşıtlarının, savaşın yarattığı devrimci demokratik duygulardan etkilenmiş radikal Cumhuriyetçi Kongre üyelerinin ve güneyi işgal etmiş kimi subayların muhalefetiyle karşı karşıya kaldı. Kısa bir süre sonra bu muhalefete, neredeyse yüzde yüz Demokrat olan eyaletlerin Kongre’ye girmesini istemeyen anaakım Cumhuriyetçi politikacılar, batıdaki bölgelere egemen olmakta hâlâ kararlı olan sanayi kapitalistleri ve kuzeyli orduların peşinden güneye inen “vurguncu” işadamları da katıldı. Bu koalisyon Johnson’un planlarını bozacak (Kongre’de onu yüksek mahkemeye vermek için bir oyları eksik kaldı), 1868 yılında Cumhuriyetçi aday Grant’ın başkanlık seçimini kazanmasını sağlayacak ve on yılın büyük kısmında güneyde yeniden yapılanmayı zorlayacak kadar güçlüydü. </p>
				<p class="paragraf-1">Bu yıllarda kuzeyin silahlı gücü, eski plantasyoncuları devleti ya da yerel hükümetleri kontrol etmekten alıkoydu. Beyazı ve siyahıyla güneyli Cumhuriyetçiler yerlerini aldılar. Azat edilen kölelere oy hakkı verildi ve onlar bunu kullandılar. Eyalet yönetimlerinde siyahlar yargıçlık görevleri üstlendiler. 20 siyah Federal Kongre üyesi ve iki siyah senatör vardı. İlk kez olarak güneyli yasa koyucular eğitimi ciddiye aldı ve yoksul siyah ve beyaz çocuklar için okullar açtı. Plantasyon sahiplerinin egemenliği (plantokrasi) Ku Klux Klan’ı yeni haklarını kullanan siyahları ve onlara yardım eden beyazları terörize etmek için yüreklendirerek, karşı saldırıya geçti. Tennesee, Memphis’te, 1866 Mayıs’ında 46 siyahın ve iki sempatizan beyazın öldürüldüğü olaylar oldu. Ancak, kuzey ordusu güneyi işgal ettiği sürece, terör, siyahların korumaya kararlı oldukları kazanımları yok edemiyordu. Ne de olsa 200.000 siyah Birlik ordusunda yer almıştı ve nasıl savaşılacağını biliyordu.</p>
				<p class="paragraf-1">Bununla birlikte, bir <span class="char-style-override-2">burjuva</span> işgal ordusu olması nedeniyle, bu ordunun yapamayacağı tek bir şey vardı –eski efendilerinden bağımsız olarak geçimlerini sağlayabilmeleri için, topraklara el koyarak azat edilmiş kölelere dağıtmak. Sherman, 40.000 eski köleye toprak vererek kısa bir süre için böyle bir önlemi yürürlüğe koymuştu; ama toprakların Johnson tarafından iade edilişini seyretmekten başka bir şey yapamadı. O andan itibaren eski kölelere verilebilecek araziler yalnızca, çoğu kez daha düşük kaliteli olan devletin elindeki topraklardı. Siyahların çoğu, ortakçı ya da işçi olarak eski köle sahiplerine bağımlı olmaya zorlandılar. Bir zamanların ezilen köle sınıfı, çoğunlukla, ezilen köylü ve işçi sınıfı haline geldi. </p>
				<p class="paragraf-1">İşin en kötü tarafı bu değildi. 1870’lerin ortalarına gelindiğinde, kuzeyli kapitalistler, güneydeki amaçlarına ulaşmış olduklarına kanaat getirdiler. Radikal yeniden yapılanma, plantasyoncuların gücünün onların gücüne herhangi bir şekilde yeniden ulaşmasını önlemişti. Sanayileri, kısa bir süre sonra Britanya’yı geçecek bir hızla gelişiyordu. Demiryolları şimdi Pasifik kıyısına kadar uzanıyordu. Güneyin batıdaki topraklara egemen olabilmesine artık olanak yoktu ve güneyi kim yönetirse yönetsin, bunu onların küçük ortağı gibi yapacakları için artık bir işgal ordusuna da gerek görmüyorlardı. </p>
				<p class="paragraf-1">Kuzey ordusunun çekilmesi Ku Klux Klan ve diğer ırkçı güçlerin elini serbest bıraktı. Bir yandan ırkçı terör, diğer yandan ekonomik güç, büyük toprak sahiplerine siyasi kontrollerini yeniden kurma olanağı verdi. İlk önce, siyahların (ve çoğu kez yoksul beyazların da) oy hakkını güneyin pek çok bölgesinde iptal ettiler; toplumsal hayatın her alanında ayrımcılığı yerleştirdiler ve (beyaz nüfusun çoğunluğunu teşkil eden) yoksul beyazların, siyahların yanında toplumsal ve siyasal mücadeleye katılmasını önleyen ırk ayrımcısı bir atmosfer yarattılar. Zaman zaman paylarına düşen ıstırabın ani artışı, kimi yoksul beyazları, 1880 ve 1890’ların popülist hareketlerinde ve 1930 ve 1940’ların sendikal hareketlerindeki yükseliş gibi, ırkçı ideolojik engelleri aşmaya yönlendirdi. Ancak her iki durumda da beyaz oligarşi ırkçı nefretin dizginlerini bırakmayı ve bölünmeyi yeniden üretmeyi bildi. Ocak 1863’ün Özgürlük Bildirisi’nden doksan yıl sonra, siyahlar beyazlarla ekonomik, siyasi ve toplumsal eşitlikten yoksundular ve de Washington’daki federal hükümet bu konuya hâlâ ilgi göstermiyordu. </p>
				<p class="paragraf-1">Kuzeyli sermaye iç savaştan kazançlı çıktı. Eski kölelerin de bundan yararlanacak gibi göründükleri kısa bir süre oldu. Ancak, bir zulüm biçiminin yıkılmasına yardım eden modern sanayi kapitalizmi, yerine bir başkasının geçirilmesi konusunda pek çok çıkarı olduğunu gösterdi. Irkçılık, eski köle sahiplerinin olduğu gibi kapitalizmin işleyişinin de ayrılmaz bir parçasıydı ve sanayi sermayesinin esas partisi Cumhuriyetçi Parti, kısa sürede 1860’lardaki sloganlarını unuttu.</p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-739-backlink" id="footnote-225-739">739</a>	Douglas’la yapılan tartışmadaki konuşma, aktaran J M McPherson, <span class="char-style-override-2">The Struggle for Equality</span> (New Jersey, 1992) s. 11.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-740-backlink" id="footnote-225-740">740</a>	Örneğin, 4 Temmuz 1861’de yaptığı konuşmaya bakınız, ataran, J M McPherson, <span class="char-style-override-2">Battle Cry for Freedom</span> (Londra, 1988), s. 312.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-741-backlink" id="footnote-225-741">741</a>	Aktaran, McPherson, <span class="char-style-override-2">Battle Cry</span>, s. 46.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-742-backlink" id="footnote-225-742">742</a>	Marx buna o zaman işaret etmişti.  7 Kasım 1861 tarihli <span class="char-style-override-2">Die Presse</span> gazetesi için yazdığı makaleye bakınız; çevirisi K Marx, F Engels, <span class="char-style-override-2">Collected Works, </span>cilt 19 (Londra, 1984) içinde s. 50.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-743-backlink" id="footnote-225-743">743</a>	<span>1 yarda= 0,9144 metre –</span><span class="char-style-override-2">çev</span><span>.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-744-backlink" id="footnote-225-744">744</a>	J M McPherson, <span class="char-style-override-2">The Struggle for Equality,</span> s. 47.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-745-backlink" id="footnote-225-745">745</a>	Aktaran, J M McPherson, <span class="char-style-override-2">The Struggle for Equality,</span> s. 47.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-746-backlink" id="footnote-225-746">746</a>	J M McPherson, <span class="char-style-override-2">The Struggle for Equality,</span> s. 51</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-747-backlink" id="footnote-225-747">747</a>	J M McPherson, <span class="char-style-override-2">The Struggle for Equality,</span> s. 82</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-748-backlink" id="footnote-225-748">748</a>	J M McPherson, <span class="char-style-override-2">The Struggle for Equality,</span> s. 128-129.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-749-backlink" id="footnote-225-749">749</a>	Friedrich Engels bile Marx’a Kuzey’in ‘temiz bir dayak yiyeceğini’ beklediğini (30 Temmuz 1862) ve Kuzey’in ‘isyanı bastırma ‘ konusundaki yeteneği konusunda kuşku duyduğunu yazıyordu (9 Eylül 1862). Buna karşılık Marx, ‘bu heriflerin [Güney] kötüleyeceklerine hayatımı bahse koymaya hazırım... Sen işlerin askeri yanından çok fazla etkileniveriyorsun’ (10 Eylül 1862) diye yazıyordu. Bakınız, K Marx, F Engels, <span class="char-style-override-2">Collected Works, </span>cilt 41 (Moskova, 1985), s. 414-416.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-750-backlink" id="footnote-225-750">750</a>	Marx bu konuşmayı  <span class="char-style-override-2">Die Presse’</span>nin 22Ağustos 1862 tarihli sayısındaki makalesinde geniş olarak aktarmaktadır; K Marx, F Engels, <span class="char-style-override-2">Collected Works, </span>cilt 19 içinde, s. 234-235. Bazı parçalar ayrıca J M McPherson, <span class="char-style-override-2">The Struggle for Equality</span>, s. 113’te de aktarılmaktadır.</p>
					</div>
					<div class="footnote">
						<p class="dipnot"><a class="footnote-anchor" href="#footnote-225-751-backlink" id="footnote-225-751">751</a>	Karl Marx, <span class="char-style-override-2">Die Presse, </span>12 Ekim 1862’deki makale, çevirisi K Marx, F Engels, <span class="char-style-override-2">Collected Works, </span>cilt 19 içinde, s. 250.</p>
					</div>
				</div>
			</div>
		</div>
</body>
</html>