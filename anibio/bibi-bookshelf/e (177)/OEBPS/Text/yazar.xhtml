<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
</head>
<body class="n">
<h3 class=" sigil_not_in_toc">DOKTOR JIVAGO</h3>
<p><b>Boris Leonidoviç Pasternak</b> (1890-1960), Rus Ortodoks Kilisesine kabul edilmiş aslen Yahudi olan varlıklı bir ailenin en büyük çocuğuydu. Moskova’da ressam Leonid Pasternak’ın oğlu olarak doğdu. Entelektüel bir çevrede yetişen Boris Pasternak, genç yaşlarında ünlü piyanist Skriyabin’in öğrencisi oldu. Zaman içinde edebiyata yöneldi ve Rusya’da yirminci yüzyıl başında, 1905 ve 1917 devrimlerinin fonunda gelişen simgeci ve fütürist edebiyat eğilimleri içinde yer aldı. İlk şiirleri ve ilk kitabı <i>(Bulutlardaki İkiz) </i>1913 yılında yayımlandı. 1921 yılında Pasternak’ın ailesi Berlin’e göç etti. Pasternak, Rainer Maria Rilke’yle ilk kez 1900 yılında tanışmıştı, bu dönemde onunla ve Almanya’daki diğer Rus göçmenlerle mektuplaştı. Rilke’nin şiirlerini Rusçaya ilk çevirenlerden biri oldu. Ayrıca Gürcü şiirinin de ilk çevirmenlerinden biriydi.</p>

<p>1930’lu yılların başı Pasternak’ın SSCB edebiyatında etkin rol aldığı bir dönem oldu. 1934 yılında Yazarlar Birliği’nin ilk kongresinde yaptığı konuşma, Lunaçarski’nin onu SSCB’nin en iyi şairi ilan etmesine yol açtı. 1935 yılında Paris’te Uluslararası Barış Kongresi’ne katıldı.</p>

<p>Pasternak’ın hayatında dönüm noktası 1945-1955 yılları arasında yazdığı <i>Doktor Jivago</i> adlı romanla geldi. SSCB içinde yayımlanmayan bu roman, onun 1946’dan başlayarak Nobel Edebiyat Ödülü adayları arasında anılmasına yol açtı. 1958 yılında Nobel Edebiyat Ödülü‘ne layık görüldü, fakat Pasternak SSCB yetkililerinin onaylamaması nedeniyle ödülü kabul etmedi.</p>

<p>Akciğer kanserine yakalanarak 30 Mayıs 1960 günü, Peredelkino’da öldü.</p>

<p class="bosluk1"></p>

<p><b>Hülya Arslan</b> 1988 yılında Ankara Üniversitesi DTCF Rus Dili ve Edebiyatı Bölümü‘nü bitirmesinin ardından SSCB Devlet Bursu ile bir yıl Puşkin Dil Enstitüsü‘nde staj yaptı.</p>

<p>1990-2000 yılları arasında Moskova’da çeşitli Türk firmalarında yönetici olarak çalıştı. 1998-2000 yıllarında Puşkin Devlet Rus Dili Enstitüsü‘nde Rus Dili ve Edebiyatı üzerine yüksek lisans yaptı. Doktora çalışmasını Moskova Devlet Üniversitesi’nde tamamladı. Halen Okan Üniversitesi Rusça Mütercim Tercümanlık Bölümü‘nde öğretim görevlisi olarak çalışıyor.</p>
</body>
</html>