<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>


<link href="../Styles/main.css" type="text/css" rel="stylesheet"/>
</head>
<body>
<p class="sag">1. Köy</p>
<p>Uğultu kesildi. Sahneye çıkıyorum.</p>
<p>Çadırın direğine yaslanıp</p>
<p>Uzaklardaki ses yansımalarından kavramaya çalışıyorum</p>
<p>Yüzyılımda olacakları.</p>
<p class="bosluk1"></p>
<p>Bin dürbünle yöneliyor üstüme</p>
<p>Gecenin alacakaranlığı.</p>
<p>Yüce Tanrım, eğer mümkünse</p>
<p>Uzak tut benden bu yazgıyı.</p>
<p class="bosluk1"></p>
<p>Seviyorum senin düşüncendeki inadı</p>
<p>Ve razıyım bu rolü oynamaya.</p>
<p>Ama şimdi oynanan dram başka,</p>
<p>Ve bu defa beni bağışla.</p>
<p class="bosluk1"></p>
<p>Ama ne var ki sahne akışı belirlenmiş</p>
<p>Ve kaçınılmaz yolun sonundan.</p>
<p>Yapayalnızım, her şey ikiyüzlülüğe bulanmış.</p>
<p>Yaşam benzemiyor düz ovada yol almaya.</p>

<p class="bosluk2"></p>


<p class="sag">2. Mart</p>
<p>Güneş cehennemin yedinci katı sanki</p>
<p>Ve çıldırmış su yatağı, coşup taşmakta</p>
<p>İşi başından aşkın mandıracı kadın gibi,</p>
<p>Almış başını gitmekte ilkbahar.</p>
<p class="bosluk1"></p>
<p>Tükeniyor kar, güç kaybediyor</p>
<p>Dalların mavi kısır damar ağında</p>
<p>Ama ahırda hayat tütüyor,</p>
<p>Sağlık saçıyor yabaların dişi.</p>
<p class="bosluk1"></p>
<p>Bu geceler, bu günler ve geceler!</p>
<p>Kuşluk vakti damlaların sesi,</p>
<p>Eriyen saçak buzları,</p>
<p>Uykusuz dereciklerin gevezelikleri!</p>
<p class="bosluk1"></p>
<p>Her şey açık ortada, tavlalar ve ahırlar,</p>
<p>Karda yulaf gagalıyor güvercinler,</p>
<p>Ve her şeyi canlandıran suçlu o,</p>
<p>Gübre, hava taptaze kokuyor.</p>
<p class="bosluk1"></p>

<p class="sag">3. Kutsal Hafta’da<a id="dn91" href="../Text/dn.xhtml#d91"><sup>[91]</sup></a></p>

<p>Hâlâ her yer gece karanlığı.</p>
<p>Hâlâ dünyada saat çok erken,</p>
<p>Gökyüzünde sayısız yıldız</p>
<p>Ve her biri, gündüz gibi aydınlık</p>
<p>Ve eğer elinde olsaydı yerkürenin</p>
<p>Paskalya’da uyur kalırdı,</p>
<p>Dinlerken mezmurları.</p>
<p class="bosluk1"></p>
<p>Hâlâ her yer gece karanlığı.</p>
<p>Hâlâ yeryüzünde saat çok erken,</p>
<p>Meydan sonsuzluğa dalmış,</p>
<p>Kavşaktan köşesine kadar</p>
<p>Ve şafağın sökmesine ve aydınlığa</p>
<p>Daha bin yıl var.</p>
<p class="bosluk1"></p>
<p>Hâlâ toprak alabildiğine çırılçıplak,</p>
<p>Örtüneceği bir şeyi yok gecenin,</p>
<p>Hiçbir şeyi yok çanları çalacak</p>
<p>Ve ilahilere eşlik edecek.</p>
<p class="bosluk1"></p>
<p>Ve Kutsal Perşembe’den,</p>
<p>Kutsal Cumartesi’ye dek</p>
<p>Sular delik deşik ediyor açıyor kıyıyı</p>
<p>Ve anaforlar dövüşüyor birbirleriyle.</p>
<p class="bosluk1"></p>
<p>Ve orman da çıplak ve örtüsüz,</p>
<p>Ve Kutsal Hafta günlerinde</p>
<p>Saf tutmuş duacılar gibi duruyor</p>
<p>Gövdeleri kalabalık çamların.</p>
<p class="bosluk1"></p>
<p>Şehirde ise, o küçük</p>
<p>Alanda, sanki içtimada gibi,</p>
<p>Çıplak, durmuş bakıyor ağaçlar</p>
<p>Kilisenin parmaklığı arasından.</p>
<p class="bosluk1"></p>
<p>Ve bakışları dehşet dolu.</p>
<p>Kaygıları ortada.</p>
<p>Bahçeler çitlerden taşıyor,</p>
<p>Toprak tir tir titremekte:</p>
<p>Tanrı’yı gömüyorlar.</p>
<p class="bosluk1"></p>
<p>Ve Çar’ın kapısında görüyorlar ışığı,</p>
<p>Ve kara tabut örtüsünü, dizili mumları,</p>
<p>Gözyaşıyla yıkanmış suratları,</p>
<p>Birden karşılarında haçlı alayı,</p>
<p>Çıkıyorlar ellerinde kutsal kefenle</p>
<p>Ve giriş kapısında iki huş ağacı,</p>
<p>Yol vermek zorundalar.</p>
<p class="bosluk1"></p>
<p>Ve alay avluyu dolanıyor,</p>
<p>Kaldırımın kenarı boyunca,</p>
<p>Ve sokaktan kilisenin eşiğine taşıyor</p>
<p>Baharı, bahar sohbetlerini</p>
<p>Ve kutsal ekmek kokusuyla,</p>
<p>İlkyaz kömürünün marsık kokusunu.</p>
<p class="bosluk1"></p>
<p>Ve serpiştiriyor Mart karını</p>
<p>Kilisenin sundurması yanındaki kalabalığa,</p>
<p>Sanki birisi çıkıyor dışarı,</p>
<p>Ve açıyor getirdiği bağış kutusunu</p>
<p>Ve dağıtıyor içinde ne varsa.</p>
<p class="bosluk1"></p>
<p>Ve sabaha dek sürüyor ilahiler,</p>
<p>Ve sonu gelmiyor hıçkırıkların,</p>
<p>Sokak lambalarının aydınlattığı</p>
<p>Boş alana ulaşıyor</p>
<p>Sessizce içerden çıkan</p>
<p>Havari metinleri veya mezburlar.</p>
<p class="bosluk1"></p>
<p>Ama gece yarısı susar canlılar,</p>
<p>Yeni yeni ısınan havada,</p>
<p>Bahara kulak vererek,</p>
<p>Mümkün olur ölümü yenmek</p>
<p>Diriliş’in bütün gücüyle.</p>
<p class="bosluk1"></p>

<p class="sag">4. Beyaz Gece</p>


<p>Geçmişte kalan günleri görür gibiyim,</p>
<p>Petersburg’un Storona semtindeki evi.</p>
<p>Orta halli bozkır ağasının kızını bir de:</p>
<p>Sen okullu, sen Kursk doğumlu kız.</p>
<p class="bosluk1"></p>
<p>Sen tatlısın, hayranların var.</p>
<p>Bu beyaz gecede ikimiz,</p>
<p>Pencerenin önüne oturmuş,</p>
<p>Gökdeleninden aşağıyı seyretmekteyiz.</p>
<p class="bosluk1"></p>
<p>Lambalar tıpkı ışıldayan gaz kelebekler gibi,</p>
<p>Sabah ilk ürpertisiyle dokunuyor etrafa.</p>
<p>Sana usulca anlattıklarım,</p>
<p>Nasıl da benziyor uyuyan uzaklara.</p>
<p class="bosluk1"></p>
<p>Aynı şekilde bizi kuşatıyor,</p>
<p>Ürkek, sadık bir gizemle,</p>
<p>Geniş manzarasıyla yayılmış</p>
<p>Petersburg sonsuz Neva ötesine.</p>
<p class="bosluk1"></p>
<p>Orada uzaklarda, sık çam ormanının boşluklarında</p>
<p>Bu beyaz bahar gecesinde,</p>
<p>İlahiler söyleyen bülbüllerin cıvıltısı</p>
<p>Ormanın sınırlarından taşıyor.</p>
<p class="bosluk1"></p>
<p>Şaşkına çeviren bir şakımadır bu,</p>
<p>Minicik, cılız bir kuştan yayılan</p>
<p>Coşku ve kargaşa uyandıran</p>
<p>Büyülü ormanın derinliklerinde.</p>
<p class="bosluk1"></p>
<p>Yalınayak dolaşan bir avare gibi</p>
<p>Çit boyunca sokuluyor gece,</p>
<p>Ve ardından uzanıyor camdan</p>
<p>Kulak misafiri olunan konuşmanın izi.</p>
<p class="bosluk1"></p>
<p>Sohbetin yankılarının ulaştığı</p>
<p>Çitlerle çevrili bahçelerde,</p>
<p>Elma ve vişne dalları</p>
<p>Bürünüyorlar beyaza.</p>
<p class="bosluk1"></p>
<p>Ve ağaçlar, hayaletler gibi beyaz</p>
<p>Toplaşıp dökülüyorlar yola,</p>
<p>Sanki veda işareti yapıyorlar</p>
<p>Bu çok şey görmüş beyaz geceye.</p>
<p class="bosluk1"></p>

<p class="sag">5. Geçit Vermez Bahar Yolları</p>


<p>Günbatımının ateşleri sönüyordu.</p>
<p>Gür ormanın geçit vermez yollarında,</p>
<p>Urallar’da uzak bir köye doğru,</p>
<p>Biri gidiyordu at sırtında.</p>
<p class="bosluk1"></p>
<p>Dalağından konuşuyordu atın</p>
<p>Ve çamura batan nal şıngırtısının ardından,</p>
<p>Yol boyunca yankılanıyordu</p>
<p>Pınar çukurlarındaki su.</p>
<p class="bosluk1"></p>
<p>Adam dizginleri gevşetip</p>
<p>Ve at tırısa geçtiği anda,</p>
<p>Eriyen karların taşkını duyuruyordu</p>
<p>Olanca çağıltısını yakından.</p>
<p class="bosluk1"></p>
<p>Birisi ağlıyor, bir başkası gülüyordu,</p>
<p>Paramparça oluyordu taşlar,</p>
<p>Ve suyun girdabına düşüyordu</p>
<p>Kökleriyle sökülen ağaçlar.</p>
<p class="bosluk1"></p>
<p>Günbatımının yangınında,</p>
<p>Uzaklardaki dalların karasında,</p>
<p>Tehlike çanının vuruşları gibi</p>
<p>Bülbül şakıyordu çıldırmışçasına.</p>
<p class="bosluk1"></p>
<p>Dul salkımsöğüdün başörtüsünü</p>
<p>Eğilip de uçuruma bıraktığı yerde,</p>
<p>Kadim eşkıya bülbül<a id="dn92" href="../Text/dn.xhtml#d92"><sup>[92]</sup></a> gibi</p>
<p>Yedi meşede çınlıyor bülbülün sesi.</p>
<p class="bosluk1"></p>
<p>Hangi bela, hangi aşkla</p>
<p>Anlatılır bu tutku?</p>
<p>İri saçmalarla dolu tüfeğini kim</p>
<p>Kime patlattı ormanda?</p>
<p class="bosluk1"></p>
<p>Şimdi orman cini olup çıkacakmış gibi</p>
<p>Kaçak kürek mahkûmların molasından</p>
<p>Karşıdan gelenler atlı ya da yayan</p>
<p>Karakoldaki partizanlarla.</p>
<p class="bosluk1"></p>
<p>Yer ve gök, orman ve tarla</p>
<p>Yakaladılar bu ender sesi,</p>
<p>Uyumlu paylaşımını</p>
<p>Çılgınlık, acı, mutluluk ve ıstırabın.</p>
<p class="bosluk1"></p>

<p class="sag">6. İtiraf</p>


<p>Yaşam yine döndü durduk yere,</p>
<p>Bir zamanlar birdenbire bitişi gibi.</p>
<p>Aynı eski sokaktayım ben,</p>
<p>Bir zamanlar, aynı yaz günü, aynı saatte olduğum gibi.</p>
<p class="bosluk1"></p>
<p>Aynı insanlar ve çabalamalar,</p>
<p>Ve günbatımının yangını da sönmemiş,</p>
<p>O zamanlar Manej Meydanı’nın duvarına</p>
<p>Ölüm akşamının onu aceleyle çaktığı gibi.</p>
<p class="bosluk1"></p>
<p>Ucuz giysiler içindeki kadınların</p>
<p>Ökçeli pabuçları eskiyor genç gecelerde.</p>
<p>Çatı aralarının sac levhalarında</p>
<p>İşte böyle çarmıha geriyorlar kurbanlarını.</p>
<p class="bosluk1"></p>
<p>İşte yorgun adımlarla biri</p>
<p>Usulca geçiyor eşiği</p>
<p>Ve bodrumdan çıkıp dışarı,</p>
<p>Bir uçtan öbür uca geçiyor avluyu.</p>
<p class="bosluk1"></p>
<p>Gene hazırlıyorum bahanelerimi,</p>
<p>Ve gene umurumda değil hiçbir şey.</p>
<p>Ve komşu kadın avlunun ardından dolanıp</p>
<p>Yalnız bırakıyor bizi.</p>
<p class="bosluk1"></p>
<p>Ağlama, büzme şiş dudaklarını,</p>
<p>Kıvırıp bükme onları.</p>
<p>Acıtırsın kurumuş kabuğunu</p>
<p>İlkbahar uçuğunun.</p>
<p class="bosluk1"></p>
<p>Çek elini göğsümden,</p>
<p>Biz akıma tutulmuş telleriz,</p>
<p>Bir bakarsın, birdenbire</p>
<p>Bizi birbirimize savuruverir.</p>
<p class="bosluk1"></p>
<p>Yıllar geçer, evlenirsin bir gün,</p>
<p>Unutursun bu karışıklıkları.</p>
<p>Kadın olmak yüce bir adımdır,</p>
<p>Baştan çıkarmak, kahramanlık.</p>
<p class="bosluk1"></p>
<p>Bense kadın ellerine hayranım,</p>
<p>Sırtına ve bir de omuzlarına, boynuna</p>
<p>Ve bir köle gibi sadık kalırım</p>
<p>Saygı sunarak bir asır boyunca.</p>
<p class="bosluk1"></p>
<p>Ama zincire vursa da gece</p>
<p>Hem de kasvetli halkalarıyla beni</p>
<p>Defolup gitme ağır basar</p>
<p>Ve ayrılık tutkusu çeker kişiyi.</p>
<p class="bosluk1"></p>

<p class="sag">7. Şehirde Yaz</p>

<p>Alçak sesle konuşmalar</p>
<p>Ve tutkulu bir aceleyle</p>
<p>Özenle toplandı saçlar</p>
<p>Ensenin üstünde bir demet şeklinde</p>
<p class="bosluk1"></p>
<p>Kafasında ağır</p>
<p>Bir miğfer varmış gibi</p>
<p>Çeviriyor başını</p>
<p>Örgülerini düzelterek.</p>
<p class="bosluk1"></p>
<p>Dışarısı sıcak mı sıcak;</p>
<p>Gece belli ki hava bozacak</p>
<p>Ve dönüyorlar, sürüyerek ayaklarını</p>
<p>Evlerine yayalar.</p>
<p class="bosluk1"></p>
<p>Gök gürlüyor birden,</p>
<p>İşitiliyor tiz yankısı,</p>
<p>Ve rüzgâr hareketlendiriyor</p>
<p>Camdaki perdeyi.</p>
<p class="bosluk1"></p>
<p>Sessizlik çöküyor ardından,</p>
<p>Ama bunaltıcı gene,</p>
<p>Ve devam eden şimşekler</p>
<p>Gökyüzünde çakıyor da çakıyor.</p>
<p class="bosluk1"></p>
<p>Ama ışıl ışıl gün doğduğunda</p>
<p>Sabah gene yakar hava</p>
<p>Kurutur geceki sağanağın</p>
<p>Caddelerdeki su birikintilerini</p>
<p class="bosluk1"></p>
<p>Asık suratla bakarlar</p>
<p>Uyumadıklarından</p>
<p>Asırlık, hoş kokulu</p>
<p>Çiçekli ıhlamurlar.</p>
<p class="bosluk1"></p>

<p class="sag">8. Rüzgâr</p>


<p>Ben yokum artık, sen ise hayattasın.</p>
<p>Ve rüzgâr, yakınarak, ağlayarak,</p>
<p>Sarsıyor ormanı ve evi,</p>
<p>Ama çamları tek tek değil,</p>
<p>Hepsini birden sallıyor</p>
<p>Göz alabildiğine ufka kadar,</p>
<p>Yelkenlilerin tekneleri gibi</p>
<p>Koyların parlak yüzeyindeki.</p>
<p>Ve gözü peklikten</p>
<p>Ya da amaçsız bir öfkeden değil,</p>
<p>Hüzün dolu sözler bulup</p>
<p>Sana ninni söylemek için.</p>
<p class="bosluk1"></p>

<p class="sag">9. Şerbetçiotu</p>

<p>Sarmaşık sarılı söğüdün altına</p>
<p>Kötü havadan sığınıyoruz ikimiz.</p>
<p>Omuzlarımızda pelerin</p>
<p>Kollarım sarmış bedenini.</p>
<p class="bosluk1"></p>
<p>Yanılmışım, sarmaşık değil</p>
<p>Şerbetçiotunun aşk kokusu ortalığı saran.</p>
<p>Gel yanıma, birlikte alıp</p>
<p>Üstümüzdekileri serelim yere.</p>
<p class="bosluk1"></p>

<p class="sag">10. Pastırma Yazı</p>


<p>Frenküzümünün yaprağı etli ve kaba.</p>
<p>Evde çınlıyor kahkahalar ve şıngırdıyor kadehler,</p>
<p>Doğranıp mayalanıyor turşular</p>
<p>Biber, karanfil ekleniyor kavanozlara.</p>
<p class="bosluk1"></p>
<p>Orman alaycı biri gibi, savuruyor</p>
<p>Bu gürültüyü dik yamaçlara,</p>
<p>Güneşte yanmış fındıkların sanki</p>
<p>Bir şenlik ateşinde kavrulduğu yere.</p>
<p class="bosluk1"></p>
<p>Yol buradan iniyor yara doğru,</p>
<p>Kurumuş, eski kütükler var orada</p>
<p>Ve acıyorum bu paramparça,</p>
<p>döküntüleriyle yarı dolduran sonbahara.</p>
<p class="bosluk1"></p>
<p>Ne var ki evren çok daha yalın,</p>
<p>Kurnaz adamın sandığından,</p>
<p>Ve ağaçların suya eğilişi gibi,</p>
<p>Gelir her şeyin sonu bir gün.</p>
<p class="bosluk1"></p>
<p>Anlamı yok şaşırmanın,</p>
<p>Önündeki her şey küle döndüğünde,</p>
<p>Ve sonbaharın beyaz isi,</p>
<p>Ağını pencerelerin önüne gerdiğinde.</p>
<p class="bosluk1"></p>
<p>Bahçe çitinden yol açılmış ileri</p>
<p>Ve huşların arasında kayboluyor izi.</p>
<p>Evde gülüşmeler ve hayhuyun gürültüsü,</p>
<p>Uzaklarda da aynı velvele ve kahkahalar.</p>
<p class="bosluk1"></p>

<p class="sag">11. Düğün</p>

<p>Kestirmeden geçip dışından bahçenin,</p>
<p>Eğlenmeye geliyor konuklar,</p>
<p>Gelinin evinde sabaha kadar;</p>
<p>Akordiyonlarla.</p>
<p class="bosluk1"></p>
<p>Ev sahibinin evinde,</p>
<p>Keçe kaplı kapının ardında,</p>
<p>Başlayan gürültü dindi</p>
<p>Saat birle yedi arasında.</p>
<p class="bosluk1"></p>
<p>Tam dalacakken rüyaya,</p>
<p>Yeter ki herkes uyusun derken,</p>
<p>Gene başladı akordiyon,</p>
<p>Dağılırken düğün.</p>
<p class="bosluk1"></p>
<p>Ve başladı akordiyoncu</p>
<p>Gene gelin halayını çalmaya</p>
<p>El çırpmalar, kolyelerin parıltısı,</p>
<p>Gürültü ve patırtısı eğlencenin.</p>
<p class="bosluk1"></p>
<p>Ve bir daha, bir daha, bir daha</p>
<p>Söylenen maniler</p>
<p>Doğrudan uyuyanların yataklarına</p>
<p>Cümbüşten süzülüp geldi.</p>
<p class="bosluk1"></p>
<p>Bir kadın, kar gibi ak,</p>
<p>Gürültü ve ıslıkların eşliğinde</p>
<p>Tavuskuşu gibi kabarıp yeniden,</p>
<p>Bir o yana, bir bu yana sallandı.</p>
<p class="bosluk1"></p>
<p>Ardından gerdan kırdı</p>
<p>Ve sağ elini sallayıp,</p>
<p>Kaldırımda kırıttı,</p>
<p>Tavus gibiydi, tavus gibiydi, tavus gibiydi.</p>
<p class="bosluk1"></p>
<p>Aniden gürültü ve çalgıların sesi,</p>
<p>Halayın coşkusu,</p>
<p>Bıçak gibi kesiliverdi,</p>
<p>Arkalarında iz bırakmadan.</p>
<p class="bosluk1"></p>
<p>Uyanıyordu gürültülü avlu.</p>
<p>Günlük işlerin sesine</p>
<p>Konuşmalar karıştı</p>
<p>Ve bir de gülüşlerin tınısı.</p>
<p class="bosluk1"></p>
<p>Gökyüzünün enginliğinde, yükseklere</p>
<p>Gri bir leke gibi</p>
<p>Bir güvercin sürüsü havalandı</p>
<p>Hızla güvercinlikten çıkan.</p>
<p class="bosluk1"></p>
<p>Sanki düğünün ardından</p>
<p>Uykusunda onları anımsayan birileri,</p>
<p>Uzun bir ömür dilemek için</p>
<p>Uçurmuşlardı güvercinleri.</p>
<p class="bosluk1"></p>
<p>Yaşam da sadece bir anlık olduğu için,</p>
<p>Ve eritip</p>
<p>Benliğimizi, bir armağan verir gibi,</p>
<p>Kaynaşmalı başkalarıyla.</p>
<p class="bosluk1"></p>
<p>Sadece camdan içeri süzülen bu düğün</p>
<p>Aşağıda kopan patırtı,</p>
<p>Sadece şarkılar, sadece uyku</p>
<p>Ve sadece güvercin sürüsü.</p>


<p class="sag">12. Sonbahar</p>

<p class="bosluk1"></p>
<p>Dağılın dedim ev halkına,</p>
<p>Dostlar çoktan gitti,</p>
<p>Ve her zamanki yalnızlık</p>
<p>Doldu yüreğime ve doğaya</p>
<p class="bosluk1"></p>
<p>Ve işte ben burada, bu nöbetçi kulübesinde</p>
<p>Seninleyim bu ıssız ormanda.</p>
<p>Yollar, şarkıdaki gibi,</p>
<p>Yarı yarıya otla kaplı.</p>
<p class="bosluk1"></p>
<p>Şimdi acı duyarak bizi</p>
<p>Seyrediyor kütükten duvarlar.</p>
<p>Vaat etmedik bariyerler aşmayı,</p>
<p>Ölüp gideceğiz burada, uluorta.</p>
<p class="bosluk1"></p>
<p>Birde oturur üçte kalkarız,</p>
<p>Bende kitap, senin elinde nakışın,</p>
<p>Ve şafakta fark etmeyiz,</p>
<p>Öpüşmeyi nasıl bıraktığımızı.</p>
<p class="bosluk1"></p>
<p>Daha da görkemli ve umursamaz</p>
<p>Hışırdayın, dökülün yapraklar</p>
<p>Ve dünün acı kâsesini</p>
<p>Bugünün hüznüyle taşırın.</p>
<p class="bosluk1"></p>
<p>Bağlılık, çekicilik, güzellik!</p>
<p>Dağılalım bu eylül gümbürtüsünde!</p>
<p>Gömül güzün hışırtısına!</p>
<p>Donakal öyle ya da çıldır!</p>
<p class="bosluk1"></p>
<p>Tıpkı eteğini hareketlendirdiğin gibi,</p>
<p>Yapraklarını döküyor akçaağaç korusu,</p>
<p>Kucağıma düştüğün an bu</p>
<p>İpek kuşaklı sabahlığınla.</p>
<p class="bosluk1"></p>
<p>Sen ölümcül adımın nimeti,</p>
<p>Yaşam mide bulandıran illete,</p>
<p>Güzelliğin özü cesarete dönüştüğünde,</p>
<p>Çeker bizi birbirimize.</p>
<p class="bosluk1"></p>

<p class="sag">13. Masal</p>

<p>Eskiden, çok eskiden,</p>
<p>Bir masal ülkesinde</p>
<p>Bir atlı gidiyordu</p>
<p>Bozkırda, çalıların arasında.</p>
<p class="bosluk1"></p>
<p>Acelesi vardı savaşmaya,</p>
<p>Bozkırın tozunda,</p>
<p>Karanlık orman karşısında,</p>
<p>Uzaklardan yükseliverdi.</p>
<p class="bosluk1"></p>
<p>Yüreğinde bir ezilme</p>
<p>Göğsünde sancı:</p>
<p>Kork suvattan</p>
<p>Sıkıla eyer kolanını.</p>
<p class="bosluk1"></p>
<p>Kulak asmadı atlı</p>
<p>Ve var gücüyle</p>
<p>Uçarcasına daldı</p>
<p>Ormanın derinliklerine.</p>
<p class="bosluk1"></p>
<p>Dolandı tepenin birini,</p>
<p>Çıktı çorak bir düzlüğe,</p>
<p>Geçip çayırın yanından</p>
<p>Dağı aştı.</p>
<p class="bosluk1"></p>
<p>Ve ulaştı dar bir boğaza</p>
<p>Ve ormanın patika yollarından</p>
<p>Vardı hayvanların izlerine</p>
<p>Ve bir suvata</p>
<p class="bosluk1"></p>
<p>Ve her çağrıya sağır</p>
<p>Kulak asmadan içi’nin sesine,</p>
<p>Atını sürdü yardan aşağı,</p>
<p>Dereden su içirmeye.</p>
<p class="bosluk1"></p>
<p>Dere yanı mağara,</p>
<p>Mağaranın önünde geçit yeri.</p>
<p>Sanki kükürt alevi gibi</p>
<p>Parlıyor girişi.</p>
<p class="bosluk1"></p>
<p>Koyu kırmızı dumanda</p>
<p>Gözlere perde olan,</p>
<p>Uzaktan gelen bir çağrı</p>
<p>Yankılandı ormanda.</p>
<p class="bosluk1"></p>
<p>İşte o zaman dağ geçiti boyunca,</p>
<p>Şaşıran atlı</p>
<p>Sürdü atını dikkatli dikkatli,</p>
<p>Sesin geldiği yere.</p>
<p class="bosluk1"></p>
<p>Ve sarıldı mızrağına</p>
<p>Birden görünce atlı,</p>
<p>Ejderhanın kafasıyla,</p>
<p>Kuyruk ve pullarını.</p>
<p class="bosluk1"></p>
<p>Gırtlağından alev fışkırıyor,</p>
<p>Işık saçıyordu dört bir yana,</p>
<p>Üç halkayla bir genç kıza</p>
<p>Sımsıkı dolanmıştı yaralamaya.</p>
<p class="bosluk1"></p>
<p>Gövdesini ejderha,</p>
<p>Tıpkı kamçıymışçasına,</p>
<p>Savurup sağa sola</p>
<p>Oynatıyordu kızın omuzlarında.</p>
<p class="bosluk1"></p>
<p>Bu ülkenin geleneğinde</p>
<p>Her bakire esiri</p>
<p>Sunmak var ödül gibi,</p>
<p>Orman canavarına.</p>
<p class="bosluk1"></p>
<p>Ülke halkı</p>
<p>Koruyordu kendi evini</p>
<p>Ödeyip bu bedeli,</p>
<p>Bu korkunç ejderhaya.</p>
<p class="bosluk1"></p>
<p>Ejderha ellerine sarıldı kadının</p>
<p>Ve sıktı boğazını,</p>
<p>İşkence etmekti niyeti,</p>
<p>Bu yüzden kabul etmişti kurbanı.</p>
<p class="bosluk1"></p>
<p>Dua ederek baktı</p>
<p>Göklere doğru atlı</p>
<p>Ve hazırlandı savaşa,</p>
<p>Mızrağı askısındaydı.</p>
<p class="bosluk1"></p>
<p>Kapanıyor gözkapakları.</p>
<p>Yükseklikler. Bulutlar.</p>
<p>Su. Dereler. Nehirler.</p>
<p>Yıllar ve yüzyıllar.</p>
<p class="bosluk1"></p>
<p>Atlının yoktu başında miğferi,</p>
<p>Savaşta yitirmişti,</p>
<p>Ejderhayı ezip parçalayansa</p>
<p>Toynaklarıyla sadık attı.</p>
<p class="bosluk1"></p>
<p>At ve ejderhanın leşi</p>
<p>Yan yana yerde.</p>
<p>Atlı baygın,</p>
<p>Donup kalmış bakireyse.</p>
<p class="bosluk1"></p>
<p>Öğle vakti, aydınlık gökyüzü</p>
<p>Işıl ışıl yumuşacık mavisiyle.</p>
<p>Kim bu kadın? Çariçe mi?</p>
<p>Toprağın mı kızı? Kralın mı?</p>
<p class="bosluk1"></p>
<p>Bir mutluluğun zirvesinde kız,</p>
<p>Bir sel gibi gözyaşları boşalmakta</p>
<p>Sonra benliği egemenliğinde</p>
<p>Uyku ve dirençsizliğin.</p>
<p class="bosluk1"></p>
<p>Bir toplar gücünü,</p>
<p>Bir yaşar donmuş gibi,</p>
<p>Kaybettiği kandan</p>
<p>Ve yitirir gücünü.</p>
<p class="bosluk1"></p>
<p>Ama atıyor yürekleri.</p>
<p>Bazen kadın, bazen erkek</p>
<p>İstiyor uyanmak</p>
<p>Ama gene dalarlar uykuya.</p>
<p class="bosluk1"></p>
<p>Kapanıyor gözkapakları.</p>
<p>Yükseklikler. Bulutlar.</p>
<p>Su. Dereler. Nehirler.</p>
<p>Yıllar ve yüzyıllar.</p>
<p class="bosluk1"></p>

<p class="sag">14. Ağustos</p>

<p>Söz verdiği gibi, aldatmadan,</p>
<p>Sabah erkenden doldu içeri güneş,</p>
<p>Safran rengi demetiyle,</p>
<p>Uzandı perdeden divana dek.</p>
<p class="bosluk1"></p>
<p>Kapattı sıcak aşı boyasıyla</p>
<p>Komşu ormanı, köy evlerini,</p>
<p>Yatağımı, ıslak yastığımı</p>
<p>Bir de kitap raflarının duvarını.</p>
<p class="bosluk1"></p>
<p>Anımsadım, neden ıslandığını</p>
<p>Yastığımın hafiften.</p>
<p>Düşümde, uğurlamak için beni</p>
<p>Gelmiştiniz sizler, birbirinizin ardınca.</p>
<p class="bosluk1"></p>
<p>Geliyordunuz gruplar halinde, ikili, tekli,</p>
<p>Anımsadı birden birisi, bugün</p>
<p>Eski takvime göre Ağustos’un altısı,</p>
<p>Tanrı’nın Değiştiği Gün.<a id="dn93" href="../Text/dn.xhtml#d93"><sup>[93]</sup></a></p>
<p class="bosluk1"></p>
<p>Sıradan bir ışık, alevi olmayan,</p>
<p>Yayıldı o gün Tabor dağından,</p>
<p>Ve sonbahar, apaçık bir işaret gibi,</p>
<p>Çekti bütün bakışları üstüne.</p>
<p class="bosluk1"></p>
<p>Ve yürüyüp geçtiniz küçük, gariban,</p>
<p>Çıplak, titrek kızılağaç çalıları arasından</p>
<p>Ulaştınız dumanı üstünde zencefil kurabiyesi gibi</p>
<p>Tütmekte olan kızıl baharlı ormanına mezarlığın</p>
<p class="bosluk1"></p>
<p>Komşuluk yapıyordu gökyüzü ihtişamla</p>
<p>Sessiz doruklarına ağaçlarının</p>
<p>Ve uzaklardan horozların sesi</p>
<p>Çınlıyordu dört bir yan.</p>
<p class="bosluk1"></p>
<p>Ormanda kadastro emri gibi</p>
<p>Dikilmişti ölüm köy mezarlığında,</p>
<p>Bakıp ölü yüzüme, boyumca</p>
<p>Çukur kazmak için.</p>
<p class="bosluk1"></p>
<p>Hissediyordunuz, gerçek gibi,</p>
<p>Belli belirsiz sesini birinin.</p>
<p>Eski sesim olabilir miydi bu gaipten haber veren,</p>
<p>İşitiliyordu, capcanlı:</p>
<p class="bosluk1"></p>
<p>“Elveda, Değişim’in aydınlık mavisi,</p>
<p>Ve altın sarısı ikinci Doğuş’un,</p>
<p>Son kadın şefkatinle hafiflet</p>
<p>Acısını ölüm vaktimin.</p>
<p class="bosluk1"></p>
<p>Elveda, boşa geçen yıllar.</p>
<p>Vedalaşalım, her yerde aşağılanmaya</p>
<p>Meydan okuyan kadın!</p>
<p>Ben senin savaş alanınım.</p>
<p class="bosluk1"></p>
<p>Elveda, gergince açılan kanatlar,</p>
<p>İnatçı özgür uçuş,</p>
<p>Ve sözlere vuran dünya imgesi,</p>
<p>Ve sanat ve bir de yaratım gücü.”</p>
<p class="bosluk1"></p>


<p class="sag">15. Kış Gecesi</p>

<p>Tipi, tipi vardı her yönde.</p>
<p>Kar kaplıydı dört bir yan.</p>
<p>Mum yanıyordu masada,</p>
<p>Mum yanıyordu.</p>
<p class="bosluk1"></p>
<p>Tatarcık sürülerinin yaz geldiğinde</p>
<p>Ateşe uçmaları gibi,</p>
<p>Avluda havalanan kar taneleri</p>
<p>Uçuyordu pencereye doğru.</p>
<p class="bosluk1"></p>
<p>Sürüklenen kar pencerenin camında</p>
<p>Daireler, oklar çiziyordu.</p>
<p>Mum yanıyordu masada,</p>
<p>Mum yanıyordu.</p>
<p class="bosluk1"></p>
<p>Aydınlık tavana</p>
<p>Düşüyordu gölgeler,</p>
<p>Kavuşturulan gölgeler, kavuşturulan ayaklar,</p>
<p>Kesişen kaderler.</p>
<p class="bosluk1"></p>
<p>Ve düşüyordu bir çift terlik.</p>
<p>Pıtırtıyla yere.</p>
<p>Ve mumluktan balmumu gözyaşı</p>
<p>Damlıyordu elbisenin üstüne.</p>
<p class="bosluk1"></p>
<p>Ve karlı karanlıkta yitiyor her şey</p>
<p>Gri ve ak.</p>
<p>Mum yanıyordu masada,</p>
<p>Mum yanıyordu.</p>
<p class="bosluk1"></p>
<p>Bir nefes üfürdü muma köşeden,</p>
<p>Ve baştan çıkarıcılığın ateşi</p>
<p>Yükseldi, melek gibi, iki kanatlı</p>
<p>Haç formunda.</p>
<p class="bosluk1"></p>
<p>Şubat boyunca sürdü tipi,</p>
<p>Hiç ara vermeden,</p>
<p>Mum yanıyordu masada,</p>
<p>Mum yanıyordu.</p>
<p class="bosluk1"></p>

<p class="sag">16. Ayrılık</p>

<p>Eşikten bakıyor adam,</p>
<p>Evini tanımadan.</p>
<p>Kaçış gibiymiş kadının gidişi,</p>
<p>Her yerde talan izleri.</p>
<p class="bosluk1"></p>
<p>Odaların her köşesinde karmaşa.</p>
<p>Adam yıkımın boyutunu</p>
<p>Anlayamıyor gözyaşlarından</p>
<p>Ve bir de migreninden.</p>
<p class="bosluk1"></p>
<p>Bir uğultu kulağında sabahtan beri.</p>
<p>Kendinde mi yoksa, hayal âleminde mi?</p>
<p>Ve neden gelir aklına</p>
<p>Sürekli deniz düşüncesi?</p>
<p class="bosluk1"></p>
<p>Pencereyi kaplayan kırağıdan</p>
<p>Kutsal Işık görünmediğinde,</p>
<p>Çaresiz hasretlik iki kat artar</p>
<p>Benzer ıssızlığına denizin.</p>
<p class="bosluk1"></p>
<p>Kadın öyle değerliydi ki adama,</p>
<p>Yüzünün her çizgisiyle,</p>
<p>Kıyının yakınlığı gibi denizle,</p>
<p>Bir dalga çatlağı boyunca.</p>
<p class="bosluk1"></p>
<p>Tıpkı fırtınadan sonra</p>
<p>Suyun altında kalan sazlıklar gibi,</p>
<p>Adamın ruhunun derinliklerine iniyordu</p>
<p>Kadının yüzü ve görüntüsü.</p>
<p class="bosluk1"></p>
<p>Çile çektiği yıllarda,</p>
<p>Akıl almaz koşullarda,</p>
<p>Kader derinlerinden çıkıp</p>
<p>Taşımıştı onu adama.</p>
<p class="bosluk1"></p>
<p>Sayısız engeller içinde,</p>
<p>Tehlikelere göğüs gerip</p>
<p>Dalgalar getirmişti onu, getirmiş</p>
<p>Ve bırakmıştı adamın yanı başına.</p>
<p class="bosluk1"></p>
<p>Şimdi ise gidişi,</p>
<p>Zorla gerçekleşmişti, belki de.</p>
<p>İkisini de tüketecekti ayrılık,</p>
<p>Hasret iliklerini kemirecekti.</p>
<p class="bosluk1"></p>
<p>Ve işte bakmıyor etrafına adam:</p>
<p>Bırakıp giderken kadın;</p>
<p>Altüst etmiş her şeyi,</p>
<p>Savurmuş dolap çekmecelerinde ne varsa.</p>
<p class="bosluk1"></p>
<p>Dolanıp durdu, akşama dek</p>
<p>Düzeltti çekmeceleri:</p>
<p>Topladı saçılmış kumaş parçalarını</p>
<p>Ve biçki örneklerini.</p>
<p class="bosluk1"></p>
<p>Ve battığında işlemedeki</p>
<p>Bir iğne eline,</p>
<p>Ansızın görüverdi kadını</p>
<p>Ve akıttı gözyaşlarını sessizce.</p>
<p class="bosluk1"></p>

<p class="sag">17. Buluşma</p>

<p>Kaplıyor kar yolları,</p>
<p>Örtüyor çatıları.</p>
<p>Biraz hareket etmeli:</p>
<p>Kapının ardındasın sen.</p>
<p class="bosluk1"></p>
<p>Sırtında ince bir palto,</p>
<p>Şapkasız, galoşsuz</p>
<p>Heyecanını bastırmaya çalışıyorsun</p>
<p>Ve yumuşak kar yiyorsun.</p>
<p class="bosluk1"></p>
<p>Ağaçlar ve bahçe parmaklıkları</p>
<p>Uzanıyor karanlığın içinde.</p>
<p>Kar tepelerinin ortasında</p>
<p>Bir sen duruyorsun, tek başına.</p>
<p class="bosluk1"></p>
<p>Eşarbından kayan su,</p>
<p>Giriyor kol kapaklarından,</p>
<p>Ve çiy taneleri gibi damlalar</p>
<p>Parıldıyor saçlarında.</p>
<p class="bosluk1"></p>
<p>Ve sarı perçeminle</p>
<p>Birden ışıdı: Yüzün,</p>
<p>Saçın ve vücudun</p>
<p>Ve incecik palton.</p>
<p class="bosluk1"></p>
<p>Kirpiklerin ıslak kardan,</p>
<p>Ve gözlerinde hüzün,</p>
<p>Ve oluştu tek parçadan</p>
<p>Senin bütün görünüşün.</p>
<p class="bosluk1"></p>
<p>Sanki ince demir çubukla,</p>
<p>Rastığa batırılmış,</p>
<p>Çizmişler seni kalın çizgilerle,</p>
<p>Kalbimin derinliklerine.</p>
<p class="bosluk1"></p>
<p>Ve sonsuza dek kalacak orada</p>
<p>Bu çizgilerin kadere boyun eğişi,</p>
<p>Ve yapılabilecek bir şey yok</p>
<p>Dünya bu kadar katı kalpliyken.</p>
<p class="bosluk1"></p>
<p>Ve bu yüzden çift görünür</p>
<p>Her şey bu karlı gecede</p>
<p>Ve çizemem sınırı</p>
<p>İkimizin arasına bir türlü.</p>
<p class="bosluk1"></p>
<p>Kimiz biz, nereliyiz,</p>
<p>O yıllardan geriye</p>
<p>Kalan söylentilerse bir tek,</p>
<p>Biz bu dünyada değil miyiz?</p>
<p class="bosluk1"></p>

<p class="sag">18. Noel Yıldızı<a id="dn94" href="../Text/dn.xhtml#d94"><sup>[94]</sup></a></p>

<p class="bosluk1"></p>
<p>Kış bastırmıştı.</p>
<p>Bozkırdan esiyordu yel.</p>
<p>Ve yeni doğmuş bebek üşüyordu</p>
<p>Tepenin yamacındaki inde.</p>
<p class="bosluk1"></p>
<p>Öküzün nefesiydi onu ısıtan.</p>
<p>Evcil hayvanların yemliğinden,</p>
<p>Sakinlerinden mağaranın,</p>
<p>Yükseliyordu sıcak bir buğu.</p>
<p class="bosluk1"></p>
<p>Yatak samanı bulanmış kepeneklerinden</p>
<p>Dökülürken darı taneleri,</p>
<p>Bir yarın üzerinde uzaklara bakıyordu</p>
<p>Uykulu çobanlar gece yansı.</p>
<p class="bosluk1"></p>
<p>Ötede karla kaplı bir tarla ve mezarlık,</p>
<p>Çitler, mezar taşları,</p>
<p>Kar yığınları içinde bir araba oku,</p>
<p>Ve mezarlığın üstünde yıldız dolu bir gök.</p>
<p class="bosluk1"></p>
<p>Yanı başlarındaysa, gizemli</p>
<p>Küçük bir kandil gibi ürkek</p>
<p>Nöbetçi kulübesinin penceresinde</p>
<p>Beytlehem yolunda ışıldıyordu bir yıldız.</p>
<p class="bosluk1"></p>
<p>Alev alevdi, kuru bir ot yığını gibi tutuşturulmuştu</p>
<p>Gök ve Tanrı tarafında,</p>
<p>Tıpkı yanan bir köyün, ateş almış harman yerinin</p>
<p>Yangın yansısı gibi.</p>
<p class="bosluk1"></p>
<p>Yükseldi tıpkı yanan yığınlarından</p>
<p>Kuru ot ve samanın,</p>
<p>Evren dikkat kesildi</p>
<p>Bu yeni yıldızın doğuşuyla.</p>
<p class="bosluk1"></p>
<p>Yükselen kızıllık alev topuna dönüştü</p>
<p>Ve yüklendi anlamları,</p>
<p>Ve üç müneccim</p>
<p>Koştular çağrısının peşinden eşsiz ateşin.</p>
<p class="bosluk1"></p>
<p>Peşlerinden geliyordu hediye yüklü develer.</p>
<p>Ve eşekler, kimi küçük,</p>
<p>Kimi büyük, kısa adımlarla indiler dağdan aşağı.</p>
<p class="bosluk1"></p>
<p>Ve tuhaf bir biçimde görünüyor gelecek,</p>
<p>Daha sonra gelecek olanlar yükseldi uzakta,</p>
<p>Yüzyılların bütün düşünceleri, bütün düşleri ve âlemleri,</p>
<p>Geleceğin bütün galerileri ve müzeleri,</p>
<p>Bütün cilveleri hurilerin, sihirbazların oyunları,</p>
<p>Bütün Noel çamları evrendeki, çocukların bütün hayalleri.</p>
<p class="bosluk1"></p>
<p>Bütün mumların titrek alevleri, tüm zincirler,</p>
<p>Ahengi bütün muhteşem renklerin...</p>
<p>... Bütün hırsı ve hırçınlığıyla esti rüzgâr bozkırdan...</p>
<p>... Bütün elmalar, bütün altın toplar.</p>
<p class="bosluk1"></p>
<p>Kızılağaç dalları örtmüştü bir kısmını gölün</p>
<p>Ama iyi görünüyordu açıkta kalan kısmı</p>
<p>Karga yuvaları ve ağaçların üstünden.</p>
<p>Eşek ve develerin geçişini göl kıyısından,</p>
<p>Açıkça görünüyordu çobanların oradan.</p>
<p>“Gidelim diğerleriyle, tapalım mucizeye” dediler</p>
<p>Kavuşturdular üzerlerindeki postların önünü</p>
<p class="bosluk1"></p>
<p>Karda yürümek zorlukla, ısıttı onları.</p>
<p>Aydınlanmış ormanda mika pullar gibi</p>
<p>Çıplak ayak izleri kulübeye yöneltiyordu.</p>
<p>Yıldız ışığında bu izleri tüten mum ışığı sanan</p>
<p>Çoban köpekleri havlıyordu.</p>
<p class="bosluk1"></p>
<p>Ayaz gece bir masaldı sanki</p>
<p>Ve birisi yığılı kar tepeciklerinden, bir ara,</p>
<p>Belli etmeden birisi onların safına katılmıştı.</p>
<p>Ve yürüyordu köpekler, dikkat kesilmiş,</p>
<p>Yanlarında çobanların, belayı bekliyorlardı.</p>
<p class="bosluk1"></p>
<p>Aynı yoldan, aynı yerlerden geçerek</p>
<p>Birkaç melek yürüyordu kalabalığın içinde.</p>
<p>Yoktu bedenleri, görünmezdiler;</p>
<p>Fakat ayak izleri kalıyordu yolda.</p>
<p class="bosluk1"></p>
<p>Toplanmıştı bir kalabalık taşın yanında.</p>
<p>Tan ağarıyordu. Sedir ağaçları seçiliyordu artık.</p>
<p>“Peki siz kimsiniz?” diye sordu Meryem.</p>
<p>“Çoban kabilesiyiz ve göğün elçileriyiz,</p>
<p>Övgülerimizi sunmaya geldik her ikinize.”</p>
<p>“Hep birlikte olmaz. Bekleyin eşikte.”</p>
<p class="bosluk1"></p>
<p>Yalancı şafağın küle benzer karanlığında</p>
<p>Tepiniyordu arabacılar ve çobanlar,</p>
<p>Dalaşıyordu atlılarla yayalar,</p>
<p>Tahta yalağın başında;</p>
<p>Develer böğürüyor, eşekler tepişiyordu.</p>
<p class="bosluk1"></p>
<p>Gündoğumuydu. Şafak, kül tabakasını süpürür gibi</p>
<p>Son yıldızları da temizledi gökten.</p>
<p>Ve kalabalık gruptan sadece müneccimleri</p>
<p>Bıraktı Meryem mağaranın ağzına.</p>
<p class="bosluk1"></p>
<p>O, uyuyordu, parlak, meşe yemlikte,</p>
<p>Derin oyuğun dibinde ay huzmesi gibi.</p>
<p>Bir koyun derisi yerine, ısıtıyordu onu</p>
<p>Eşeğin dudağı ve öküzün burun delikleri.</p>
<p class="bosluk1"></p>
<p>Durdular gölgede, ahır karanlığında,</p>
<p>Fısıldaştılar, güçlükle seçip sözcükleri.</p>
<p>Aniden birisi karanlıkta, biraz sol yana</p>
<p>İtti yemlikten bir müneccimi eliyle</p>
<p>Ve o çevirdi başını: Eşikten, bir konuk gibi,</p>
<p>Bakireye baktı Noel Yıldızı.</p>
<p class="bosluk1"></p>

<p class="sag">19. Gündoğumu</p>

<p>Kaderimde anlamın büyüktü senin.</p>
<p>Ardından savaş, yıkım geldi,</p>
<p>Ve uzunca bir süre senden</p>
<p>Ne bir ses, ne bir soluk duyuldu.</p>
<p class="bosluk1"></p>
<p>Ve yıllar, yıllar sonra</p>
<p>Sesin yeniden heyecanlandırdı beni.</p>
<p>Senin Ahit’ini okudum gece boyunca</p>
<p>Sanki çıktım bir baygınlıktan.</p>
<p class="bosluk1"></p>
<p>İnsanların içine, kalabalığa</p>
<p>Karışmak istiyorum sabah canlılığında.</p>
<p>Hazırım her şeyi parçalamaya</p>
<p>Ve diz çöktürmeye herkesi.</p>
<p class="bosluk1"></p>
<p>Koşuyorum merdivenlerden aşağı,</p>
<p>Sanki ilk defa çıkacağım dışarı</p>
<p>Bu karlı sokaklara</p>
<p>Ve ıssız kaldırımlara.</p>
<p class="bosluk1"></p>
<p>Uyanıyor herkes, ateşler yakılıyor, huzur,</p>
<p>Çaylar içiliyor, koşuluyor tramvaylara.</p>
<p>Birkaç dakika içinde artık</p>
<p>Şehir tanınmaz hale geldi.</p>
<p class="bosluk1"></p>
<p>Kapılarda tipi ağ örüyor</p>
<p>Lapa lapa yağan kardan,</p>
<p>Ve zamanında yetişme telaşından</p>
<p>Kimse bitirmiyor yemeğini, içmesini.</p>
<p class="bosluk1"></p>
<p>Herkesin hislerini içimde duyarım</p>
<p>Sanki girmişim gibi içlerine,</p>
<p>Eririm tıpkı kar gibi orada,</p>
<p>Çatarım kaşlarımı aynı sabah gibi.</p>
<p class="bosluk1"></p>
<p>İsimsiz insanlar benimle,</p>
<p>Ağaçlar, çocuklar, evcimenler.</p>
<p>Onlara teslim ettim kendimi</p>
<p>Ve kazandım bu yüzden.</p>
<p class="bosluk1"></p>

<p class="sag">20. Mucize<a id="dn95" href="../Text/dn.xhtml#d95"><sup>[95]</sup></a></p>

<p>O Beytanya’dan Yeruşalim’e gidiyordu,</p>
<p>Beli bükülmüştü bile ağırlığından sezgisinin.</p>
<p class="bosluk1"></p>
<p>Kavrulmuş, dik yamaçtaki dikenli çalı,</p>
<p>Yakındaki kulübenin üstünde hareketsizdi duman,</p>
<p>Hava sıcak, sazlık kıpırtısızdı</p>
<p>Ve Ölü Deniz kıpırtısız bir dinginlik içindeydi.</p>
<p class="bosluk1"></p>
<p>O, denizin acısına benzer bir acılıkla,</p>
<p>Küçük bir bulut kalabalığıyla yürüyüp,</p>
<p>Tozlu yolda birinin evine doğru,</p>
<p>Gidiyordu şehre, müritlerinin toplantısına.</p>
<p class="bosluk1"></p>
<p>Ve öyle indi ki düşüncelerinin derinlerine</p>
<p>Terk edilmiş hüzünlü tarlalar pelin kokmaya başladı.</p>
<p>Dinginleşti her şey. Bir o vardı ortada</p>
<p>Ve bu yer sanki bilincini yitirmişti.</p>
<p>Her şey karıştı birbirine: Sıcaklık ve çöl</p>
<p>Kertenkele, kaynaklar ve bir de dere.</p>
<p class="bosluk1"></p>
<p>Bir incir ağacı vardı az ilerde,</p>
<p>Meyvesi yoktu, sadece dal ve yaprak.</p>
<p>Ve seslendi ağaca: “‘Ne işe yararsın?</p>
<p>Hastalıklı haline mi sevineyim?</p>
<p>Açım ve susuzum ve sense kuru bir kabuk,</p>
<p>Görenin içi karalar bağlar.</p>
<p>Ah, yazık sana, ne beceriksizsin!</p>
<p>Kal böyle sonsuzluğa kadar.”</p>
<p>Bu yargının ardından titredi ağaç,</p>
<p>Sanki şimşek geçmişti yıldırımsavardan,</p>
<p>Yandı, kül oldu incir ağacı.</p>
<p class="bosluk1"></p>
<p>Eğer bulsaydı özgür bir an</p>
<p>Yapraklar, dallar ve kökle gövde,</p>
<p>El verebilirdi doğa kendi yasalarıyla.</p>
<p>Ama işte mucizeydi bu, Tanrı’nın mucizesi.</p>
<p>Perişan halde fırtınalara tutulduğumuzda</p>
<p>Bir anda olur mucize, şaşırtır bizi.</p>
<p class="bosluk1"></p>

<p class="sag">21. Toprak</p>

<p>Moskova konaklarının</p>
<p>İçlerine işliyor bahar.</p>
<p>Sıçrıyor dolapta güveler</p>
<p>Ve dolaşıyor yazlık şapkalarda,</p>
<p>Ve sandıklara kaldırılıyor kürkler.</p>
<p class="bosluk1"></p>
<p>Ahşap asma katlara</p>
<p>Dizili mor ve sarı şebboylu, saksılar</p>
<p>Ve özgürlük soluyor odalar,</p>
<p>Ve toz kokuyor çatı araları.</p>
<p class="bosluk1"></p>
<p>Ve sokak içli dışlı</p>
<p>Küçük ışıksız pencereyle</p>
<p>Ve beyaz geceyle günbatımı</p>
<p>Buluşamazlık edemiyorlar nehir kenarında.</p>
<p class="bosluk1"></p>
<p>Ve koridordan işitilebilir</p>
<p>Nelerin olup bittiği uzamda,</p>
<p>Öylesine çene çalarken</p>
<p>Nisanın söyledikleri su damlacığına.</p>
<p>Binlerce öykü bilir o,</p>
<p>İnsanın acılarına dair,</p>
<p>Ve çitlerde buz keser tan ışıltısı</p>
<p>Ve uzar bu anın kızıllığı.</p>
<p class="bosluk1"></p>
<p>Ve bu karışımı ateşle huzursuzluğun</p>
<p>Sokakta ve evin rahatlığında</p>
<p>Ve her yerde kaybetmiş kendini hava.</p>
<p>Ve yine o söğüt dalları arasında</p>
<p>Ve yine ak tomurcuklar kabarır</p>
<p>Hem camda hem de kavşakta,</p>
<p>Sokakta ve atölyede.</p>
<p class="bosluk1"></p>
<p>Niye ağlar ki uzaklar sislerin içinde,</p>
<p>Ve niye acı kokar humuslu toprak?</p>
<p>Zaten benim eğilimim,</p>
<p>Mesafeler umutsuzluğa kapılmasın,</p>
<p>Kentlerin sınırlarının ardında,</p>
<p>Toprak bir başına kederlenmesin diyedir.</p>
<p>Bunun için erken baharda</p>
<p>Dostlarım gelip bulur beni,</p>
<p>Ve bizim her akşamımız bir veda,</p>
<p>Şölen sofralarımız, vasiyettir,</p>
<p>Çilelerin gizliden akışı</p>
<p>Varlığın soğukluğunu ısıtsın diyedir.</p>
<p class="bosluk1"></p>

<p class="sag">22. Kötü Günler<a id="dn96" href="../Text/dn.xhtml#d96"><sup>[96]</sup></a></p>

<p>Son hafta gelip de</p>
<p>İsa Mesih Yeruşalim’e girdiğinde,</p>
<p>Şükür haykırışları yükseldi,</p>
<p>Asma dallarıyla koştular peşinden.</p>
<p class="bosluk1"></p>
<p>Günler tehdit ve şiddet dolmaya başladı,</p>
<p>Aşk dokunmaz oldu yüreklere,</p>
<p>Horgörüyle çatıldı kaşlar,</p>
<p>Ve işte son söz ve bitiş.</p>
<p class="bosluk1"></p>
<p>Kurşun ağırlığında</p>
<p>Gökler düştü avlulara.</p>
<p>Ferisiler ipuçları aradılar,</p>
<p>Kıvranıp önünde tilkiler gibi.</p>
<p class="bosluk1"></p>
<p>Ve tapınağın kara güçleri</p>
<p>Suçlu gibi verdiler mahkemeye</p>
<p>Ve tutkuyla övdüklerini</p>
<p>Şimdi lanetliyorlar.</p>
<p class="bosluk1"></p>
<p>Yan taraftaki kalabalık</p>
<p>Kapı ardından bakıyor,</p>
<p>Büyü bozulsun beklentisiyle</p>
<p>Ve itişiyorlar ileri geri.</p>
<p class="bosluk1"></p>
<p>Ve yayılıyor fısıltılar kulaktan kulağa</p>
<p>Ve dört bir yandan geliyor dedikodular.</p>
<p>Ve Mısır’a kaçış ve çocukluk yılları</p>
<p>Artık anımsanıyor, bir düş gibi.</p>
<p class="bosluk1"></p>
<p>Hatırlıyor görkemli dağı</p>
<p>Çöldeki ve o dik yamacı,</p>
<p>Oradan şeytan ayartmaya çalışmıştı,</p>
<p>Dünya nimetlerini sunup ona.</p>
<p class="bosluk1"></p>
<p>Ve Kana’daki düğün şöleni,<a id="dn97" href="../Text/dn.xhtml#d97">[97]</a></p>
<p>Ve mucizeye hayran olmuştu tüm masa,</p>
<p>Ve deniz, sisler içinde yürüdüğü</p>
<p>Kayığa, sanki karadaymış gibi.</p>
<p class="bosluk1"></p>
<p>Ve bir kulübede toplanmış yoksullar,</p>
<p>Ve bir mumla bodruma inişleri,</p>
<p>Korkudan mumun söndüğü yerde,</p>
<p>Ölüp de dirilen adam da ayağa kalktığında.</p>
<p class="bosluk1"></p>

<p class="sag">23. Mecdelli Meryem</p>

<p><b>I</b></p>
<p>Gece çöker çökmez, iblisim çıkar ortaya,</p>
<p>Boynumun borcudur ödediğim.</p>
<p>Gelir ve yüreğimi kemirir</p>
<p>Sefahat anılarım,</p>
<p>Erkek heveslerinin kölesi olduğumda</p>
<p>Cin çarpmış bir aptaldım</p>
<p>Ve sokaklardı mekânım.</p>
<p class="bosluk1"></p>
<p>Birkaç dakika kaldı</p>
<p>Ve gelecek mezarın sessizliği.</p>
<p>Ama bu dakikalar bitmeden daha,</p>
<p>Hayatımı, son anına dek,</p>
<p>Kaymaktaşından kap gibi<a id="dn98" href="../Text/dn.xhtml#d98"><sup>[98]</sup></a></p>
<p>Yaşar ve kırarım önünde senin.</p>
<p class="bosluk1"></p>
<p>Ah, nerede olurdum bilmem ki şimdi,</p>
<p>Üstadım benim ve Kurtarıcım</p>
<p>Ve geceleri masanın başında</p>
<p>Sonsuzluk beklemeseydi beni,</p>
<p>Mesleğimin ağına tutulmuş</p>
<p>Yeni bir müşteri gibi?</p>
<p class="bosluk1"></p>
<p>Açıkla bana, nedir anlamı günahın</p>
<p>Ve ölümün, bir de cehennem ve kükürt ateşinin,</p>
<p>Herkesin gözü önünde</p>
<p>Ağaca sarılan yeni filiz misali,</p>
<p>Bütünleştim seninle tarifsiz kederimle.</p>
<p class="bosluk1"></p>
<p>Senin ayaklarını, İsa,</p>
<p>Dizlerime yasladığım anda,</p>
<p>Ben, belki de, öğrenirim kucaklamayı,</p>
<p>Haçın dört köşeli ahşabını</p>
<p>Ve duyularımı yitirip, bedenine sarılırım</p>
<p>Defnetmek için seni.</p>
<p class="bosluk1"></p>

<p class="sag">24. Mecdelli Meryem</p>

<p><b>II</b></p>
<p>Bayram öncesi temizlik yapıyor insanlar.</p>
<p>Bu kalabalıktan uzakta,</p>
<p>Yıkıyorum kovamdaki mürle</p>
<p>Senin tertemiz ayaklarını.</p>
<p class="bosluk1"></p>
<p>Arıyorum, bulamıyorum sandaletini.</p>
<p>Gözyaşlarımdan göremiyorum hiçbir şey.</p>
<p>Peçe gibi kapladı gözlerimi</p>
<p>Bir tutam dağınık saç.</p>
<p class="bosluk1"></p>
<p>Ayakların eteklerimin ucunda,</p>
<p>Gözyaşlarımla yıkıyorum onları, İsa,</p>
<p>Diziyorum onlarını gerdanlığıma,</p>
<p>Saçlarımın dalgalarının içine gömüyorum.</p>
<p class="bosluk1"></p>
<p>Ayrıntılı bakıyorum geleceğe,</p>
<p>Sanki sen durdurmuşsun onu.</p>
<p>Şimdi kehanette bulunabilirim</p>
<p>Bir Sibilla kâhininin açık seçikliğiyle.</p>
<p class="bosluk1"></p>
<p>Tapınağın peçesi düşecek yarın,</p>
<p>Halka olacağız biz bir yanda</p>
<p>Ve yer sallanacak ayaklar altında,</p>
<p>Belki de, acıdığından bana.</p>
<p class="bosluk1"></p>
<p>Yeni bir saf tutacak muhafızlar,</p>
<p>Ve atlılar dağılmaya başlayacak.</p>
<p>Kafaların üzerinde bir kasırga gibi</p>
<p>Göğe çıkmaya can atacak bu haç.</p>
<p class="bosluk1"></p>
<p>Kapanacağım yere haçın önünde</p>
<p>Kalarak öylece, ısırıp dudaklarımı.</p>
<p>Kucaklayabilmek için yığınları,</p>
<p>Açılacak kolların haçın üzerinde alabildiğine.</p>
<p class="bosluk1"></p>
<p>Kimler için dünyaya böylesine açılıyorlar</p>
<p>Bunca azap ve böylesi güç kimler için?</p>
<p>Yaşamda bu kadar can var mı?</p>
<p>Bu kadar köy, nehir ve ağaç?</p>
<p class="bosluk1"></p>
<p>Ama böyle üç gün geçecek</p>
<p>Ve itecek bizi böyle bir boşluğa,</p>
<p>Bu korkunç zaman diliminde</p>
<p>Diriliş’e erişeceğim ben de.</p>
<p class="bosluk1"></p>

<p class="sag">25. Getsemani Bahçesi<a id="dn99" href="../Text/dn.xhtml#d99"><sup>[99]</sup></a></p>

<p>Aydınlanmıştı dönemeci yolun</p>
<p>Umursamaz ışıltısıyla uzak yıldızların.</p>
<p>Yol dolanıyordu Zeytin Dağı’nı,</p>
<p>Aşağıda uzanıyordu Kidron Irmağı.</p>
<p class="bosluk1"></p>
<p>Çayır ayrılmıştı ikiye,</p>
<p>Ardında başlıyordu Samanyolu.</p>
<p>Gümüş rengi parlak zeytin ağaçları</p>
<p>Çabalıyorlardı havalanıp yürümeye.</p>
<p class="bosluk1"></p>
<p>Sonunda bir bahçe vardı, kiminse.</p>
<p>Bırakıp öğrencilerini duvarın ardında,</p>
<p>Dedi ki O, “Ölesiye kederliyim,</p>
<p>Burada kalın ve benimle birlikte uyanık kalın.”<a id="dn100" href="../Text/dn.xhtml#d100"><sup>[100]</sup></a></p>
<p class="bosluk1"></p>
<p>O, savaşmak istemedi,</p>
<p>Ödünç aldığı bir eşyaymış gibi vazgeçti,</p>
<p>Gücünden ve mucizesinden</p>
<p>Ve artık ölümlüydü, bizler gibi.</p>
<p class="bosluk1"></p>
<p>Gece uzanıyordu artık sınırı</p>
<p>Hiçlemenin ve var olmamanın.</p>
<p>Evren yaşamın olmadığı bir yerdi</p>
<p>Ve sadece bahçedeydi yaşam.</p>
<p class="bosluk1"></p>
<p>Ve bakarak bu kara deliklere</p>
<p>Bomboş, başı sonu belli olmayan,</p>
<p>Ölüm kâsesi geçip gitsin diye yanından,</p>
<p>Dua etti Baba’sına kan ter içinde.</p>
<p class="bosluk1"></p>
<p>Acılarından dualarla kurtulup,</p>
<p>Çıktı çitin dışına. Yerde</p>
<p>Öğrencileri, uykuya yenik düşmüşler,</p>
<p>Sere serpe yatıyorlardı çimenlerde.</p>
<p class="bosluk1"></p>
<p>Uyandırdı onları: “Tanrı yaşam verdi size</p>
<p>Benim çağımda bulunun diye, siz ise ölü gibi yattınız.</p>
<p>İşte İnsanoğlu’nun saati yaklaştı.</p>
<p>Veriliyor günahkârların eline.”</p>
<p class="bosluk1"></p>
<p>Bunu der demez, nereden çıktıysa</p>
<p>Geldi bir köle kalabalığı ve ayaktakımı,</p>
<p>Meşaleler, kılıçlar ve Yahuda,</p>
<p>Hain bir öpücükle dudaklarında.</p>
<p class="bosluk1"></p>
<p>Petrus salladı kılıcını katillere</p>
<p>Ve koptu birinin kulağı.</p>
<p>Ama işitti sonra: “Kavga çözülmez demirle,</p>
<p>Koy kılıcını yerine, ey insan.</p>
<p class="bosluk1"></p>
<p>İstesem kanatlı ordularını karanlığın</p>
<p>Babam göndermez mi buraya sanıyorsun?</p>
<p>Ve o zaman kimse dokunamazdı ki kılıma</p>
<p>Düşmanlar karışırdı kayıplara.</p>
<p class="bosluk1"></p>
<p>Ama geldik Kutsal Yazılar’ın</p>
<p>Her şeyden kutsal olan sayfasına.</p>
<p>Şimdi yazılanların gerçekleşmesi gerekir,</p>
<p>Bırakalım da söylenenler yerine gelsin. Amin.</p>
<p class="bosluk1"></p>
<p>Görüyorsun, asrın akışı özlü söze benzer</p>
<p>Ve tutuşabilir akıp giderken.</p>
<p>Onun korkunç yüceliği adına</p>
<p>Kendi gönüllü acılarımla kabrime gireceğim.</p>
<p class="bosluk1"></p>
<p>Yatıp o kabirde üç gün, sonra kalkacağım,</p>
<p>Ve nehirde yol alan sallar gibi, kayık kervanı gibi,</p>
<p>Karanlığın içinden akarak gelecek yüzyıllar,</p>
<p>Yargılamam için kendilerini.”</p>
</body>
</html>