<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">İnsanları tanıdığımızda, izler kalır belleğimizde. Zayıf şişman, esmer sarışın, güzel çirkin gibi.</p>

  <p class="p3">Fiziksel özelliklerinden sonra gelir beyinsel veriler. Çünkü, fizik özelliklerin gözle görülür, elle tutulur kolaycılığı vardır.</p>

  <p class="p3">Arkadaş'ı tanıdığım gün, sarı, soluk, kırılgan bir yaprakla tanıştığımı hemen anladım. Benzerler birbirini iter diye bir kanı geliştirilmiştir.</p>

  <p class="p3">Biz birbirimizi itmedik.</p>

  <p class="p3">Tarih önemli mi? Belki yüzyıllar önce, belki dün, Arkadaş ile İzmir'de tanıştık.</p>

  <p class="p3">Birbirimizi sevdik. Hatta birbirimize “muhtaç” olduğumuz, biçim, öz ve gelecek umudu olduk.</p>

  <p class="p3">Aylarca mektuplaştık.</p>

  <p class="p3">O'nu ısrarla İzmir'e çağırıyordum.</p>

  <p class="p3">“Gel, birlikte gidelim, bir deniz kenarı olalım” diyordum.</p>

  <p class="p3">O, yaşamı boyunca hiç denize girmediğini, güneşte gövdesini yakmadığını yazıyordu.</p>

  <p class="p3">“Gel” diyordum. “Bizi bir deniz bilir. Bir deniz bizi olduğumuz gibiliğimizle sarar, bağrına basar.”</p>

  <p class="p3">Gelmedi...</p>

  <p class="p3">Son mektupları, alınganlıklar ve haketmediğim suçlamalarla doluydu.</p>

  <p class="p3">Kendimi savunmadım.</p>

  <p class="p3">Suçlamalarında, elbette haklılık payı vardı. Ama, hangimiz yanlış yapmadık ki? Hala, neden yapıyoruz?</p>

  <p class="p3">Birden kesildi arkadaşlığımız.</p>

  <p class="p3">Onu uzaktan izledim hep. Geçen günler, ona duyduğum sevgiyi azaltmadı.</p>

  <p class="p3">Ama, bir gün, ölümü mü, öldürülüşü mü, ne olduğunu bilemediğim bir kendime gelişle sarsıldım.</p>

  <p class="p3">Yanlışlarımın en acı ve bağışlanması olanaksız olanıyla, deniz kıyılarında dolaşmaya çıkalı yıllar oldu.</p>

  <p class="p3">Bir gün, onunla yeniden karşılaşacağımı umuyorum.</p>

  <p class="p3">Yanlışlığı, bir umut çiçeği gibi, tekdüze geçen günlerimle suluyorum.</p>

  <p class="p3">Mektuplarından küçük özetler çıkardım. Yüreğinin özsularıdı<a id="a110"></a><a id="a109"></a>r bu özetler.</p>

  <p class="p14"><span class="t10">Cavit Kürnek</span></p>

  <p class="p3"> </p>
</body>
</html>
