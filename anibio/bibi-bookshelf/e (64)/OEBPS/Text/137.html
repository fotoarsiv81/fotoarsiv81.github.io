<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"><span class="t10">Ş</span><span class="t10">ubat 1969</span></p>

  <p class="p3">– öyleyse</p>

  <p class="p3">merhaba yeni tanış</p>

  <p class="p3">(sevindik mi)</p>

  <p class="p3">– herkesin ayrı bir insan tanımı olursa, nasıl sevebilirler birbirini.</p>

  <p class="p3"> </p>

  <p class="p3"><span class="t10">Mart 1969</span></p>

  <p class="p3">– ben başkası için önemli bir insan olabilir miyim diyorum, ve artık başkası benim için önemli bir insan olabilir mi diyorum, ve artık ben kendim için bile önemli biri olabilir miyim diyorum.</p>

  <p class="p3">– burnumda o hep kahrolası bordo kokusu, bir haftalık alkolik olmuştum, bir hafta her gece içiyordum, her gece içiyor ve her gece ağlıyordum.</p>

  <p class="p3">– korkuyordum, kime yazsam kötü şeyler, çirkin şeyler yazıcaktım. kırıcı şeyler, oysa suçlu bile değildi onlar, suçlu ben miydim, neydi suçum, ne yapmıştım, günlerce bunu düşündüm, günlerce içtim ve bunu düşündüm, hayır ama. suçlu ben değildim, belki doğanın kötü bir oyununun değişmez oyuncularından biriydim, ben koymamıştım bu oyunu sahneye, bana yalnızca oynamam buyrulmuştu ve de iyi oynuyordum galba ki rolüm yirmibir yıldır hiç değişmemişti, hep yuh sesleri ve kötülük çiçekleri ile bezeli renksiz/ölü renginde ya da/buketlerle donalı o gala gecesinin hala bitmiyen oyununu oynuyordum, kalabalık korkunçtu, kalabalık korkunçtu ve iğrençti, 'niye bu denli güzel oynuyorsun<span class="t14">1</span> diyerek tükürüğe boğuyorlardı beni, biliyordum korkunç kıskançtılar ve benim oyunumu çekemiyorlardı, hepsi elimden almak istiyorlardı rolümü, ‘en az sencileyin başarılı oynarız’ diye bağırıyorlardı, bırakmak istiyordum rolümü, istekliydim de buna, sahneden her çıkışımda kulise, rejisör o hep tiz ve kadınsı sesiyle 'git’ diye bağırıyordu, 'git, bu rol senin, bu oyun senin üstüne kurulu, sen başoyuncusun, git ve o berbat, bayağ rolünü sürdür, kimse sencileyin başarılı ve kötü oynıyamaz bu rolü’ diyordu, şaşırıyordum, hem başarılıymışım çok, hem kötü oynuyormuşum.</p>

  <p class="p3">böyle işte, suç benim de değildi, oynamam buyrulmuştu bana, oynuyordum.</p>

  <p class="p3">– ama kalabalığı, o korkunç kıskanç, çirkin ve iğrenç kalabalığı hiç suçlamıyorum.</p>

  <p class="p3">– deprem, burda hergün. bastığım her yer sallanıyor.</p>

  <p class="p3">/yoksa ben mi./</p>

  <p class="p3">– aslında ben iyi değilim biliyor musun, kötüyüm, çirkinim, dost tutmıyan bir yüzüm var. benim yüzüm, korkutan hep. ve içimde hep o korku, ‘acaba’ diyorum... 'beni bir daha görse...'</p>

  <p class="p3">– bak. dürüstçe söylemeliyim, senin her şeyini bölüşmeye hazırım, ve aldığım her payı bir giz gibi tutarım içimde, ama seninle her şeyimi bölüşebilir miyim./biriyle her şeyimi bölüşebilir miyim./elbette böyle güçlü bir dayanışmaya gereksinmem vardır benim de. ama insanlardan umutsuzum, bıktım yıpranmaktan, eskimekten, yorgunum, şimdilerde dinlenmeliyim biraz, yeni serüvenlerin olasılığına atılamam. biraz toparlamalıyım kendimi.</p>

  <p class="p3">– elimde değil, böyleyim ben. acılarla geçen çocukluğum, yaşıyamadığım. ve o hep yaşıyamadıklarımla yoğrulu geçmişim, yeniyetmeliğim. gençliğimi eskiten rüzgar.</p>

  <p class="p3">– herkesten ayrı şeyler bekleme benden, ah. ben herkesten biriyim./biri miyim./</p>

  <p class="p3">– yazdığımız her tümce bir yüreğin bir yüreğe birşeyler sunması değil mi. sindirebilmeliyiz bunları.</p>

  <p class="p3">– bursada doğmuşum, çocukluğum ve yeniyetmeliğimin ilk yılları bu kalleş kentte geçti, ben hiç çocuk olmadım diyebilirim, ya da bir çocuğun yaşıyabileceği hayatı hiç yaşamadım./ çocukluğum acılarla, yoksullukla ve hastalıklarla geçti./ benim hiç oyuncaklarım olmadı, anımsadığım tek oyuncak, babamın hastaneden çıktığı gün bana aldığı onbeş liralık bir bisikletti, sonra o da eskiciye satıldı, dingin, ağırbaşlı bir çocukmuşum o zamanlar da. hiç ağlamazmışım./ve galba bu yüzden şimdi çok ağlıyorum./</p>

  <p class="p3">– anlatıcak bir güzelliği olmadı çocukluğumun.</p>

  <p class="p3">– lise üçteyken ailem ayrıldı bursadan. lisedeki son yılımı evli olan büyük ablamın yanında geçirdim./ablam ve eniştem cahildirler, yoksuldurlar ama bir işçi yüreği gibi temiz yürekleri vardır, üç kız çocukları var. ablam hep ’bir erkecik olsun' der. son umutları yeni doğumda.</p>

  <p class="p3">– /çocukluğumda ve yeniyetmeliğimde hiç arkadaşım olmadı, (şimdi) ankarada üç yıldır korkunç bir yalnızlık içindeyim, intiharı (o hep bordo kokusu) düşündüğüm geceler çok oldu, ama bunu beceremiyecek denli güçsüzdüm./</p>

  <p class="p3">– arkadaşlıklarımı eskitmem ben./sürekli arkadaşlıklarım hiç olmadı./</p>

  <p class="p3">– her insan bir umuttur, ama her umut bir olasılıktır.</p>

  <p class="p3">– artık yeni insanlar tanıma isteğim yok./hiç değilse şimdilerde yok./üçgenin üç köşesi dolu./sahi benim bir üçgenim var. köşelerini hiç boş bırakmam, bazen kendileri düşerler, yenilerini buluncaya değin boş kalırlar o zaman, bu benim, “sevgi üçgenim” bana en çok yakın olan/yakın olduğum ya da/en çok sevdiğim üç insanla doldururum köşelerini üçgenimin./ şimdilerde bir köşesinde sen de varsın./</p>

  <p class="p3">- yarın boluya gidiyorum, boykot süresince evdeyim, artık güzel yemekler yiycem ve anneme ıhlamur ısıttırıcam</p>

  <p class="p3"> </p>

  <p class="p3"><span class="t10">13 Mart 1969</span></p>

  <p class="p3">– kimseyi başkalarından duyduğum gibi tanımam, çünki kimse başkasını kendi tanıdığı gibi tanıyamaz./herkes kendini zor tanıyorken./</p>

  <p class="p3">– kim ki kendini açığa komaktan korkmaz, o saygın bir insandır./ herkes kendi yorumunun cellatıdır biraz da./</p>

  <p class="p3">– sevmek bir ince iş sonra.</p>

  <p class="p3">sevgi, işte trajedinin kaynağı, yaşamın kökeni, insanı varkılan umut:</p>

  <p class="p3">beni izimire çılgın gibi koşturan, bir güle baktıkça yürek kanatan, bir kuşa bakarken hüzünlendiren, bir kadınla yatarken çocuk gibi ağlatan, umudu dalında çürüten, acıyı dayanılır kılan, aşka merhem sürdüren, bir çıbanı irinle onduran, uyuz bir kediye baktıkça kanı kudurtan, 'hayır'lara 'evet'lerle direten, bir mektubu ısrarla bekleten, anneyi üreten, babayı coşturan, çocuğu güldüren, bir vagon penceresinden şaşkın baktıran, karı yüz derece sıcaklıkta donduran, güneşsiz bir gök gördükçe öldüren, öldüren, öldüren.</p>

  <p class="p3">– sevgi, işte trajedinin ta kendisi.</p>

  <p class="p3">– ah. kimler bilir bir yüreğin bir yüreği sevmesini.</p>

  <p class="p3">– niye yeni insanlar tanımanın bana sevinç verdiğini anlatmıya çalışıyorum.</p>

  <p class="p3">– ben çabuk severim insanı belki bundandır çabuk yıkılışım</p>

  <p class="p3">– alıştırdım kendimi ama. tanıdığım her insandaki o son'a. /o hep nasılsa gelecek olan son'un yenilgisine./alıştırdım kendimi, tanıdığım her insanda nasılsa geleceğini beklediğim o hep alıştığım, o hep beni yeni yeni yerlerimden yaralıyan son'un acılarına hazırladım kendimi.</p>

  <p class="p3">– ben hedef tahtasıyım nasılsa bir kurşun da senden ne çıkar</p>

  <p class="p3">– bazı şeyler farkında olmadan alınır, vericinin güçsüzlüğünden çok alıcının antenlerine bağlıdır bu. ben herkeslerden birşey alırım, onların (kendimce) iyi, güzel yanlarını seçerim, yoksa da yakıştırırım, var gibi görürüm, küçük yanlarını yüceltirim, kendimde başkalaştırırım onları, yoksa nasıl dayanılır bu insanlara.</p>

  <p class="p3">– o başaramadığın şeyin karşıtını dene bende, yani hiç istemediğin biçimde tanıt ilkin kendine./belki biraz öyleyimdir./sonra istediklerin gibi, ya da istediklerine yakın gibi durumlar bulursan sevin./ve sonra sev istersen./lütfen dene bunu, tanıdığın –hatta tanımadığın– bütün insanlar (eskiler de) iyi, doğru, dürüst, ince... değil, biliyorsun bunu sen de./böylece beni sana karşı daha özgür bırakmış olucaksın./</p>

  <p class="p3">– ben de hayatımda bir kişiyi sevmiştim, sevgimin yüceliğinde bir yanılgıymış o./sevgili yanılgı<a id="a112"></a><a id="a111"></a>m benim./</p>

  <p class="p3"> </p>

  <p class="p3"><span class="t10">29 Mart 1969</span></p>

  <p class="p3">– her insan bir umuttur, ama her umut bir olasılıktır.</p>

  <p class="p3">– sevgi öksüz bir çocuktur.</p>

  <p class="p3">– aşkı iyi kullanmak gerek.</p>

  <p class="p3">– yürek bayağ bir organ değildir./bazılarında bile olsa./yürekLER yoktur, yürek vardır, tek yürek, iyi, güzel, ama onu çirkinleştiren, kötüleştiren içinde taşıdığı kandır, kanın dolaşım biçimidir, kanın yürekten/duygudan/beyine/düşünceye/beyinden yüreğe vuruş biçimidir, ola ki bu yanlıştır, bir zorlamadır./herkesin damarları aynı genişlikte değildir.</p>

  <p class="p3"> </p>

  <p class="p3"><span class="t10">Nisan 1969</span></p>

  <p class="p3">– sahi bizim yüreklerimiz var bir de.</p>

  <p class="p3">– böyleyimdir ben işte, üç mektupluk güzelliğimi, bir mektupta yitirtirim, sonra da büzülür, küfürler ederim kendi kendime, ilençlerim kendimi.</p>

  <p class="p3">– ince ve duyguluyumdur ben. öyle severim kendimi, birini anlıyabilmek için yeter mi bunlar, birine arkadaşlığı -dostluğu- o kutsal bakireyi verebilmek için yeter mi bunlar.</p>

  <p class="p3">– mektubunu beklerken bir sevinci bekliyorum sanki, sanki küçücük gagalı, küçücük pençeli, kanatları beyaz bir kuşu bekliyorum, o kuş gelicek, avuçlarıma konucak, o küçücük gagasından birşeyler bırakıverecek, o hep beklediğim, o hep yıllardır beklediğim birşeyler. ah, biliyorum, sonra yine kaçıp gidecek ama kuş.</p>

  <p class="p3">– Gittikçe zayıflıyorum, iskeletimin şiirini yazmalıyım.</p>

  <p class="p3">– anneme söylemeliyim, beni yeniden doğursun.</p>

  <p class="p3">– yok mu benim gözlerim.</p>

  <p class="p3">– intihar eden adamın namazı da kılınmazmış.</p>

  <p class="p3"> </p>

  <p class="p3"><span class="t10">7 May</span><span class="t10">ı</span><span class="t10">s 1969</span></p>

  <p class="p3">– ve görenlerin durmadan ağlıyor sandığı, grip gazisi gözlerim.</p>

  <p class="p3">– uzat hadi yüreğini, sıkışalım, oldu mu.</p>

  <p class="p3">– bu dünyadan arkadaş z. özger geçmedi.</p>

  <p class="p3"> </p>

  <p class="p3"> </p>

  <p class="p3"><span class="t10">May</span><span class="t10">ı</span><span class="t10">s 1969</span></p>

  <p class="p3">– ben her şeye neden gecikiyorum.</p>

  <p class="p3">– hiç kimsenin soluğunu bu kadar yanımda duymamıştım.</p>

  <p class="p3">– hiçbir şey olmadı, ve her şey başlangıç kadar güzel.</p>

  <p class="p3">– bak</p>

  <p class="p3">bu yaz oraya, senin istediğin zaman gelebilirim, seninle, gider, bir deniz kıyısına çadır kurarız, iyi.</p>

  <p class="p3">olabilir</p>

  <p class="p3">gelirim.</p>

  <p class="p3">seninle peynir ekmek yer yaşarız.</p>

  <p class="p3">(peynir, kavun, ve rakı, seninle içeriz de.)</p>

  <p class="p3">Ama bunların hiçbirisi olmıyacak.</p>

  <p class="p3">BEN</p>

  <p class="p3">yüzmeyi bilmem.</p>

  <p class="p3">denizi sevmem, çünkü yüzmeyi bilmem.</p>

  <p class="p3">bacaklarımı hiç mayo giyip güneşte yakmadım.</p>

  <p class="p3">ben mayo giymedim hiç. sağ bacağım topaldır benim ve incelmiştir.</p>

  <p class="p3">dokuz yaşındayken geçirdiğim hastalık.</p>

  <p class="p3">OSTOMYOLİT.</p>

  <p class="p3">– off. ne zaman dinicek bu yağmur, ayakkabılarım da su alıyor.</p>

  <p class="p3">– yazlık gömleklerimden birini/iki taneydi zaten/oda arkadaşım aşağı düşürdü, gecekondu çocuklarından biri aldı, evine kaçırdı, dün üstünde gördüm, bir de yelek giymiş, yakışmış kerataya, hoşuma gitti.</p>

  <p class="p3">iki mendilimi, dört çift çorabımı yıkamaktan bıktım.</p>

  <p class="p3">– ben çok deniz oluştum, çok sandallar yüzdü bende, ama benim bana özgü, üstünde 'sarı kuş' yazılı sandalım olmadı, ve ben hiç, bir denizde yüzmedim.</p>

  <p class="p3">– aslında hiçbirşey olağan değil, ne sen, ne ben olağanız, ne de sana ve bana benziyenler olağan, her şey olağanın dışında./öyle mi gerçekten/</p>

  <p class="p3">– bu gece sana ihtiyacım vardı, sen yoksun, oysa yanıltıdasın belki de. kim bilir.</p>

  <p class="p3">– evet bekle, benden bazı şeyler bekle, sana beklediklerini verebilmem için ömrümün 1/3 ünü verirdim./1/3 ü bana, 1/3 ü benim insanıma gerekiyor, (sahi ne demek 'benim insanım')/</p>

  <p class="p3">– 'sarı kuş' yazılı sandala binmeliyiz./seni sandalda öpebilirim./ geceleri birlikte gezmeliyiz denizde, yıldızları saymalıyız, /yıldızlar sayılmaz, hasret uzakta./</p>

  <p class="p3">– gece balı<a id="a113"></a><a id="a114"></a>klar uyur mu. ben bilmem.</p>

  <p class="p3"> </p>

  <p class="p3"><span class="t10">4 Temmuz 1969</span></p>

  <p class="p3">– kurbanlar keseyim, kanlar akıtayım kara sineklerden, kara kedime bayram diye.</p>

  <p class="p3">– hiç avunmadım 'yalnızlığımın tan rengi bilinci' ne.</p>

  <p class="p3">– çok oldu, uyuştum, kaskatı kesildim.</p>

  <p class="p3">– bi türlü beceremedim 'veda töreni' hazırlamayı, yapamadım.</p>

  <p class="p3">– zaman neleri yitirmez ki. öpülesi bir ağzı nasıl da erkenden kırıştırır zaman, neler yaşar biran'ın içinde, neler döner, neler, nasıl da biçimlenir, ne yüzyıllar değişir, ne çağ aşınır.</p>

  <p class="p3">– çok çabuk geçti an. oysa ne yüzyıllar değişti, ne çağlar aşında bende, her şey yaşadığım, her şey alıştığım, bildiğim, her şey benimle.</p>

  <p class="p3">– bu kimin an'ı böyle.</p>

  <p class="p3">– hani birşey vardı, biryerlerde duracak olan, hani artık hep o yerlerde duracak olan ve onu ordan alıp yere çalmak istesek de ne sen, ne ben başaramıyacaz bunu diye birşey.</p>

  <p class="p3">işte o şeyi, yeniden, saygıyla öpüyorum ben.</p>

  <p class="p3">- onbir temmuzdan sonra yeniden ankarada kimsesizliğimle umudumu tokuşturacağım, ve artık hiçbir yabancıdan mektuplar beklemiycem ve kendikendime mektuplar yazıcam.</p>

  <p class="p3">- sevgili acı. bugün ne de güzelsiniz.</p>

  <p class="p3"><span class="t10"> </span></p>
</body>
</html>
