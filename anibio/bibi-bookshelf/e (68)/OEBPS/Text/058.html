<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>MEKİK</title>
</head>

<body>
  <h2 class="h20">MEKİK&nbsp;</h2>

  <p class="p1">Dr Anderson "Hatırladığım kadarıyla," dedi, "Goddard'ın ilk roketi elli metre kadar uçmuştu. Bakalım Mr. Chang bu rekoru kıracak mı?"</p>

  <p class="p2">"Kırmalı, yoksa hepimizin başı belada demektir."</p>

  <p class="p2">Bilim ekibinin çoğu gözlem salonunda toplanmış, herkes endişeyle geminin gövdesine bakıyordu. Garajın girişi bu açıdan görünmüyordu, ama <span class="t2">Bill Tee</span>'yi birazdan çıktığında (tabii çıkarsa) göreceklerdi.</p>

  <p class="p2">Geri sayım yoktu, Chang acele etmeden mümkün olan her kontrolü yapıyordu, ateşlemeyi istediği zaman yapacaktı. Mekik minimum kütlesine indirilmişti ve sadece yüz saniyelik uçuşa yetecek yakıt taşıyordu her şey yolunda giderse bu yeterliydi, gitmezse, fazlası hem bir işe yaramaz, hem de tehlikeli olurdu. Chang "işte gidiyoruz," dedi.</p>

  <p class="p2">Sanki bir sihirbaz numarası gibi, her şey göz açıp kapayıncaya kadar olup bitti. Bir buhar bulutuyla kaplanan garajdan <span class="t2">Bill Tee</span>'nin çıkışını kimse görmedi. Bulut dağıldığında da mekik iki yüz metre ötede inişe geçmişti.</p>

  <p class="p2">Salonda , rahatlamanın getirdiği müthiş bir tezahürat patladı.</p>

  <p class="p2">Eski Geçici Kaptan Lee "Başardı!" diye bağırdı. "Goddard'ın rekorunu kolayca kırdı!"</p>

  <p class="p2">Europa'nın kasvetli fonunda kısa bacakları üzerinde duran <span class="t2">Bill Tee</span> büyük ve çirkin bir Apollo ay modülüne benziyordu. Ama köprüden bakan Kaptan Laplace böyle düşünmedi.</p>

  <p class="p2">O, gemisini yabancı bir yerde zor bir doğum gerçekleştirmiş bir balinaya benzetti. Yeni yavrunun yaşamasını umut ediyordu.</p>

  <p class="p2">Oldukça meşgul geçen kırk sekiz saatin ardından William Tsung yüklenmiş ve adanın çevresinde on kilometrelik bir alanda denenmişti, gitmeye hazırdı. Uçuşa kadar hâlâ bol bol zaman vardı, <span class="t2">Universe</span> en iyimser hesapla bile üç günden önce gelemezdi, Zeus Dağı'nda ise, Dr. van der Berg'in sayısız aletinin yerleştirilmesi dahil yalnızca altı saat geçireceklerdi.</p>

  <p class="p2">Astsubay Chang iner inmez, Kaptan Laplace onu odasına çağırdı. Chang kaptanının biraz huzursuz göründüğünü fark etti, "iyi becerdin Walter, zaten senden de bu beklenirdi."</p>

  <p class="p2">"Teşekkürler efendim. Peki sorun nedir?"</p>

  <p class="p2">Kaptan gülümsedi. Birlik olmuş bir ekipte sır kalmazdı.</p>

  <p class="p2">"Her&nbsp; zamanki&nbsp; gibi&nbsp; Merkez Büro. Seni&nbsp; hayal&nbsp; kırıklığına&nbsp; uğratmak istemiyorum,&nbsp; ama&nbsp; yolculuğu yalnızca Dr. van der Berg ve Astsubay Floyd'un yapması yolunda bir emir aldım."</p>

  <p class="p2">Chang "Anlıyorum," dedi, üzüntüsü sesinden belliydi. "Onlara ne dediniz?"</p>

  <p class="p2">"Henüz hiçbir şey, seninle de bu yüzden konuşmak istedim. Uçuşu gerçekleştirebilecek tek pilotun sen olduğunu söylemeye hazırım."</p>

  <p class="p2">"Bunu yutmazlar, Floyd da benim kadar iyi becerebilir. En küçük bir risk bile yok, tabi bir arıza olmazsa, ama bu da herkesin başına gelebilir."</p>

  <p class="p2">"Yine de ısrar edersen ben bu riski üstlenmeye hazırım. Kimse bana engel olamaz, hem Dünya'ya döndüğümüzde hepimiz kahraman olacağız."</p>

  <p class="p2">Chang karmaşık hesaplar yapıyordu, sonuçtan memnun olduğu belliydi.</p>

  <p class="p2">"Birkaç yüz kilo malzemenin yerine yakıt alırsak ilginç bir seçeneğimiz daha olur, bunu daha önce söylemeyi düşünüyordum, ama <span class="t2">Bill Tee</span> o ekstra yük ve ekiple havalanamazdı."</p>

  <p class="p2">"Dur, söyleme. Büyük Duvar."</p>

  <p class="p2">"Elbette. Bir iki geçişle tam bir inceleme yapıp gerçekte ne olduğunu anlayabiliriz."</p>

  <p class="p2">"Bence zaten harika bir fikrimiz var ve ona yaklaşmalı mıyız bilemiyorum. Bu şansımızı zorlamak olur."</p>

  <p class="p2">"Belki. Ama bir neden daha var ve bazılarımız için, bu neden daha önemli."</p>

  <p class="p2">"Devam et."</p>

  <p class="p2">"<span class="t2">Tsien</span>, Duvarın yalnızca on kilometre uzağında. Oraya bir çelenk bırakmak istiyoruz."</p>

  <p class="p2">Demek subaylarının ciddi ciddi konuştukları buydu, Kaptan Laplace biraz daha Çince biliyor olmayı istedi ve bu ilk değildi.</p>

  <p class="p2">Sessizce "Anlıyorum," dedi "Bunu tekrar düşünmem ve van der Berg ile Floyd'a danışıp fikirlerini almam gerek."</p>

  <p class="p2">"Ya Merkez Büro?"</p>

  <p class="p2">"Boş ver onları. Bu kararı ben vereceğim."</p>

  <p class="p3"><span class="t12">&nbsp;</span></p>
</body>
</html>
