<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>BÜYÜK SHAKA</title>
</head>

<body>
  <h2 class="h22">BÜYÜK SHAKA</h2>

  <p class="p1">ASTROPOL (gösterişli ismine rağmen Dünya dışında pek de fazla bir işi yoktu) Shaka'nın gerçekte var olduğunu kabul etmiyordu. USSA da aynı tutum içindeydi ve birisi düşüncesizce bu ismi andığında diplomatları utanıyor, ya da öfkeleniyorlardı.</p>

  <p class="p2">Ama Newton'un Üçüncü Yasası her şeyde olduğu gibi politikada da geçerlidir. Bund'daki bazı aşırı uçlar (onlardan kurtulmak için, pek fazla olmasa da, çaba göstermişlerdi) GABD'ye karşı sürekli planlar kuruyorlardı. Genellikle propaganda ile yetinseler de, arada bir bombalamalar, kayıplar, hatta cinayetler de oluyordu.</p>

  <p class="p2">Tabii Güney Afrikalılar da bunları hafife almıyorlardı. Kendi karşı istihbarat servislerini kurarak karşılık verdiler. Bu örgütün de fazlaca serbest eylemleri vardı; ve onlar da Shaka hakkında hiçbir şey bilmediklerini söylüyorlardı. Belki de CIA'in kullanışlı icadı "mantıklı inkâr edilebilirlik"e başvuruyorlardı. Doğruyu söylüyor bile olabilirlerdi.</p>

  <p class="p2">Bir teoriye göre Shaka başlangıçta bir şifreydi, sonra (Prokofiev'in "Teğmen Kije"si gibi) canlanıvermişti; çünkü gizli bürokratik işlerde çok faydalı oluyordu. Bu da üyelerinin hiçbirinin ayrılmamasını, hatta tutuklanmamasını açıklıyordu.</p>

  <p class="p2">Ama Shaka'nın gerçekten var olduğuna inananlar için bunun farklı&nbsp; bir açıklaması&nbsp; vardı. Tüm ajanlar, herhangi bir sorgulama söz konusu olmadan kendi kendilerini yok etmeye psikolojik olarak şartlanmışlardı.</p>

  <p class="p2">Gerçek ne olursa olsun, ölümünden iki yüz yıl sonra; büyük Zulu hükümdarının, asla bilmediği dünyaları etkisi altına alacağını kimse ciddi olarak düşünemiyordu.</p>

  <p class="p3"><span class="t12">&nbsp;</span></p>
</body>
</html>
