<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>KIRIK PARÇALAR</title>
</head>

<body>
  <h2 class="h20">KIRIK PARÇALAR&nbsp;</h2>

  <p class="p1">Ganymede Merkezi "Acele etseniz iyi olur," dedi "Bir sonraki yaklaşma kötü olacak, hem Io hem de biz depremlere neden olacağız. Bir de, sizi korkutmak istemiyoruz, ama radarımız çıldırmadıysa, şu sizin dağ son kontrolümüzden beri yüz metre daha batmış."</p>

  <p class="p2">Rolf van der Berg, 'Bu oranla giderse', diye düşündü, 'on yıl sonra Europa yeniden düz olacak.'. Burada her şey Dünya'ya göre ne kadar da hızlı oluyordu, jeologların burayla bu kadar ilgilenmelerinin nedenlerinden biri de buydu.</p>

  <p class="p2">Artık Floyd'un yanında ikinci konuma geçmişti. Aletleri yanındaydı ve heyecanla karışık bir pişmanlık duyuyordu. Hayatının büyük entelektüel macerası, birkaç saat sonra öyle ya da böyle bitecekti. Bu kadar önemli bir şey tekrar olamazdı.</p>

  <p class="p2">En küçük bir korku bile duymuyordu, insana ve makineye inancı tamdı. Ancak umulmadık bir şekilde, Rose McCullen'a acı bir minnettarlık duyuyordu, o olmasa bu fırsatı asla yakalayamazdı. Tabii mezarına gidiyor da olabilirdi.</p>

  <p class="p2">İyice yüklenmiş olan <span class="t2">Bili Tee</span> kalkışta ancak yerçekiminin onda birini üretebildi, bu tür bir iş için yapılmamıştı, ama yükünü boşalttıktan sonra dönüşte çok daha iyi olacaktı. <span class="t2">Galaxy</span>'nin seviyesinin üzerine çıkmak sanki çağlar sürmüş, bu arada geminin gövdesindeki hasarı ve arada bir yağan hafif asit yağmurlarının yol açtığı aşınmayı görmüşlerdi. Floyd kalkışa konsantre olurken van der Berg ayrıcalıklı bir gözlemcinin bakış açısıyla hasar hakkında kısa bir rapor verdi. Bunu yapması gerektiğini düşünmüştü, tabi <span class="t2">Galaxy</span>'nin uzaya çıkıp çıkamayacak durumda olmasının yakında hiçbir önemi olmayacaktı.</p>

  <p class="p2">Artık Barınak'ın tamamını aşağılarında görebiliyorlardı ve van der Berg, Geçici Kaptan Lee'nin gemiyi ne kadar ustaca yerleştirdiğini anladı. Güvenli olarak girebilecekleri sadece birkaç yer vardı, şans yardım etmişti ama, Lee de rüzgârı ve salı en iyi şekilde kullanmıştı.</p>

  <p class="p2">Çevreleri sisle kaplandı, <span class="t2">Bili Tee</span> sürüklenmeyi engellemek için yarı balistik bir doğruyla yükseliyordu ve yirmi dakika boyunca görebildikleri tek şey bulutlardı. Rolf van der Berg, çok yazık, diye düşündü, eminim aşağıda yüzen birçok ilginç yaratık vardır ve bizden başkasının onları görme şansı olmayacak.</p>

  <p class="p2">Floyd "Motoru durduracağız," dedi "her şey yolunda."</p>

  <p class="p2">"Çok iyi <span class="t2">Bili Tee.</span> Sizin yüksekliğinizde trafik yok. Piste ilk siz ineceksiniz."</p>

  <p class="p2">Rolf van der Berg, "Bu komik çocuk kim?" diye sordu.</p>

  <p class="p2">"Ronnie Lim. İster inan ister inanma şu 'piste ilk siz ineceksiniz' <span class="t2">Apollo</span>'dan beri var."</p>

  <p class="p2">Rolf van der Berg nedenini biliyordu. Karmaşık ve tehlikeli olabilecek bir görevdeyken gerginliği azaltmak için en iyi çare arada bir yapılacak esprilerdi, tabi fazla ileri gitmeden.</p>

  <p class="p2">Floyd "Frenlemeye on beş dakika," dedi "Bakalım başka kimler yayındaymış."</p>

  <p class="p2">Otomatik taramayı başlatır başlatmaz, bir dizi bip ve ıslık sesi odada yankılandı, alet telsiz frekanslarında yavaşça yükselerek hepsini tek tek atlıyor, arada uzun sessizlikler oluyordu. Floyd "Bölgesel sinyalleriniz ve yayınlarınız," dedi "Umuyordum ki tamam, işte bulduk!"</p>

  <p class="p2">Çılgın bir sopranonun söylediği sönük bir melodi gibi sürekli alçalıp yükseliyordu. Floyd frekans göstergesine baktı.</p>

  <p class="p2">"Doppler farkı neredeyse yok oldu, hızla yavaşlıyor "</p>

  <p class="p2">"Nedir, metin mi?'"</p>

  <p class="p2">"Sanırım ağır taramalı görüntü. Dünya doğru konuma geldiğinde Ganymede'deki büyük antenden çok miktarda veri yolluyorlar. Haberciler haber için çıldırıyorlar."</p>

  <p class="p2">Birkaç dakika boyunca hipnotize edici ama anlamsız sesi dinlediler, sonra Floyd kapattı. <span class="t2">Universe</span>'in mesajı kısıtlı duyuları için anlaşılmazdı belki, ama önemli olan tek şeyi bildiriyordu. Yardım yoldaydı ve yakında orada olacaktı.</p>

  <p class="p2">Rolf van der Berg "Son zamanlarda büyükbabanla konuştun mu?" diye sordu, sessizliği bozmak istemişti, ama bunu gerçekten merak ediyordu.</p>

  <p class="p2">Tabu gezegenler arası mesafeler söz konusuyken 'konuşmak' yanıltıcı bir ifadeydi, ama kimse daha uygun bir sözcük bulamamıştı. "Voicegram", "audiomail" ve "vocard" kısa süreler kullanılmış, sonra unutulup gitmişlerdi. İnsan ırkının büyük bir çoğunluğu hâlâ Güneş Sistemi'nin uçsuz bucaksız boşluğunda eşzamanlı konuşmanın mümkün olamayacağına inanmıyor, zaman zaman "Siz bilim adamları neden bu konuda bir şeyler yapmıyorsunuz?" diye protestolar oluyordu.</p>

  <p class="p2">Floyd "Evet," dedi "Hâlâ iyi durumda, onunla görüşmek için sabırsızlanıyorum."</p>

  <p class="p2">Sesinde biraz gerginlik vardı. Rolf van der Berg, 'Acaba en son ne zaman görüştüler?', diye düşündü, ama bunu sormak kabalık olurdu. Bunun yerine önlerindeki on dakikayı Floyd'la yük boşaltma ve yerleştirme işlemlerine hazırlanarak geçirdi, böylece indiklerinde bir karışıklık olmayacaktı.</p>

  <p class="p2">"İlk fren" alarmı&nbsp; Floyd programı&nbsp; devreye sokar sokmaz çalıştı. Rolf van der Berg, 'Güvenilir ellerdeyim,' diye düşündü. 'Gevşeyip işime konsantre olabilirim. Şu kamera da nerede? Yine uçup gittiğini söyleme.'</p>

  <p class="p2">Bulutlar dağılıyordu. Aşağıda olanları radar aynen göstermiş olsa da, gerçek görüşe çok yakın bir görüntüde sadece birkaç kilometre uzaktaki bir dağın yüzünü görmek hâlâ şok edici bir durumdu.</p>

  <p class="p2">Floyd aniden "Bak!" diye bağırdı. "Solumuzda, şu ikiz tepelerin ardında, ne olduğunu tahmin et."</p>

  <p class="p2">"Haklı olduğuna eminim. Zarar verdiğimizi sanmıyorum, sadece dağıldı. Diğeri nerede acaba?"</p>

  <p class="p2">&nbsp;</p>

  <p class="p2">"Yükseklik bin. Hangi iniş alanı? Alpha buradan pek iyi görünmüyor."</p>

  <p class="p2">"Haklısın, Gama'yı dene. Hem dağa daha yakın."</p>

  <p class="p2">"Beş yüz. Gama yani. Yirmi saniye dolanacağım; hoşuna gitmezse Beta'ya geçeriz. Dört yüz... Üç yüz... İki yüz... (<span class="t2">Galaxy</span> "İyi şanslar <span class="t2">Bili Tee</span>." dedi) Teşekkürler Ronnie... Yüz elli... Yüz... Elli... Şuna bak. Sadece birkaç küçük kaya parçası ve... bu çok garip, her yer cam kırığı gibi bir şeyle kaplı. Birisi burada çılgın bir parti vermiş... Elli... Elli.. Hâlâ iyi mi?"</p>

  <p class="p2">"Mükemmel. İn aşağı."</p>

  <p class="p2">"Kırk... Otuz... Yirmi... On... Fikrini değiştirmeyeceğine emin misin?... On... Biraz toz kaldıracağız, Neil'in... (yoksa Buzz mıydı?)... dediği gibi... Beş... İndik! Kolaydı değil mi? Bana neden para ödüyorlar bilmiyorum."</p>

  <p class="p3"><span class="t12">&nbsp;</span></p>
</body>
</html>
