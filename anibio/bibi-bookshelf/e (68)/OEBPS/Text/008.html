<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>DONUK YILLAR</title>
</head>

<body>
  <h2 class="h22">DONUK YILLAR</h2>

  <p class="p1">Dr. Glazunov, Medcom'un son raporundan başını kaldırarak "Yetmiş yaşında biri için çok iyi durumdasın" dedi. "Seni altmış beşten fazla kaydetmezdim."</p>

  <p class="p2">"Bunu duyduğuma sevindim Oleg. Hem de yüz üç yaşında olmama rağmen. Sen de bunu çok iyi biliyorsun."</p>

  <p class="p2">"İşte yine başladık! Birisi duysa, Profesör Rudenko'nun kitabını okumadığını sanır."</p>

  <p class="p2">"Sevgili Katerina! Yüzüncü doğum gününde bir araya gelmeyi planlamıştık. Ne yazık ki o kadar dayanamadı. Dünya'da fazla zaman geçirmenin sonucu bu işte."</p>

  <p class="p2">"Ne ironik değil mi, üstelik o ünlü 'Yaşlılığa neden olan yerçekimidir' sloganını bulan da oydu."</p>

  <p class="p2">Dr. Heywood Floyd sadece altı bin kilometre uzaktaki güzel gezegenin sürekli değişen görüntüsüne düşünceli düşünceli baktı, artık orada hiç yürüyemeyecekti. Daha da ironik olan, hayatının en aptalca kazasından sonra bile tüm arkadaşları ölmüşken kendisinin sapasağlam olmasıydı.</p>

  <p class="p2">Dünya'ya döneli sadece bir hafta olmuştu. Tüm uyarılara ve böyle bir şey olmayacağına dair kendi inancına rağmen o ikinci kat balkonundan dışarıya adım atmıştı. (Evet kutlama yapıyordu, ama bunu hak etmişti. <span class="t2">Leonov</span>'un döndüğü yeni dünyada bir kahramandı.) Çoklu kırıklar, komplikasyonlara neden olmuştu, bunun için en iyi yer Pasteur Uzay Hastanesi'ydi.</p>

  <p class="p2">Bunlar 2015'te olmuştu. Şimdi ise (buna inanamıyordu, ama duvarda bir takvim vardı) 2061'di. Heywood Floyd'un biyolojik saati, sadece Dünya'daki yerçekiminin altıda biri kadar olan hastanenin yerçekimiyle yavaşlamamıştı; hatta hayatında iki kez tersine çevrilmişti. Bazı otoriteler kabul etmese de, artık dondurulmanın sadece yaşlanmayı durdurmakla kalmadığına, gençleştirici bir etkisi de olduğuna inanılıyordu. Floyd, Jüpiter'e gidiş dönüş yolculuğu sırasında gençleşmişti.</p>

  <p class="p2">"Yani sence gitmem gerçekten güvenli mi?"</p>

  <p class="p2">"Bu evrende hiçbir şey güvenli değil Heywood. Tek söyleyebileceğim fiziksel bir engelinin olmadığı. Zaten <span class="t2">Universe</span>'in ortamı, buradakinin aynısı... Tabii orada Pasteur'de sağlayabileceğimiz mükemmel tıbbi olanaklar olmayabilir, ama Dr. Mahindran iyi bir adam. Onun da baş edemeyeceği bir sorun olursa, seni tekrar dondurup bize, C.O.D.'a geri yollayabilir."</p>

  <p class="p2">Floyd da bu kararı bekliyordu, yine de sevincine biraz üzüntü karışmıştı. Neredeyse yarım yüzyıllık evinden ve son birkaç yıldaki arkadaşlarından haftalarca uzak kalacaktı. Ve <span class="t2">Universe</span> her ne kadar Leonov'a (o da artık Lagrange Müzesi'nin önemli parçalarından biri olarak Uzak Tarafta, gökte asılı duruyordu) göre lüks bir gemi sayılsa da, her uzay yolculuğunda bir risk öğesi vardı. Hele katılmaya hazırlandığı türden, ilk kez yapılacak bir yolculukta...</p>

  <p class="p2">Ama belki de, 103 yaşında (ya da Profesör Rudenko'nun karmaşık yaşlanma hesaplarına göre dinç ve sağlam bir 65) bile olsa, istediği buydu. Son on yıldır fazlasıyla rahat ve düzenli olan hayatından sıkıldığını fark etmiş, huzursuzlaşmıştı.</p>

  <p class="p3">Güneş Sistemi'ndeki tüm projelere (Mars'ın yenilenmesi, Merkür Üssü'nün kuruluşu, Ganymede'nin yeşillendirilmesi) rağmen, ilgisini ve henüz bitmemiş enerjisini yönlendirebileceği bir hedef yoktu, iki yüzyıl önce Bilim Çağı'nın ilk şairlerinden biri, duygularını Odysseus/Ulysses ağzından mükemmel bir şekilde özetlemişti:</p>

  <p class="p4"><span class="t9">Hayat, hayatın üzerine yığılmış,</span></p>

  <p class="p5"><span class="t9">Her şey çok küçüktü, bana ait bir parça</span></p>

  <p class="p5"><span class="t9">Hâlâ duruyor azıcık; ama her bir saat, kurtarılır.</span></p>

  <p class="p5"><span class="t9">Şu ebedi sessizlikten, dahası,</span></p>

  <p class="p5"><span class="t9">Yeni şeyler getirir:</span></p>

  <p class="p5"><span class="t9">Ve üç güneş için&nbsp; kendini stoklayıp istiflemek,</span></p>

  <p class="p5"><span class="t9">İnsan düşüncesinin en uç sınırının ötesinde</span></p>

  <p class="p5"><span class="t9">Batan bir yıldız gibi bilgiyi izlemek için</span></p>

  <p class="p6"><span class="t9">Yanıp tutuşan bu kül rengi ruh iğrençti.</span></p>

  <p class="p8">"Üç güneş"! Aslında kırktan fazlaydı: Ulysses olsa utanırdı. Fakat bir o kadar iyi bildiği bir sonraki şiir duruma çok daha uygundu:</p>

  <p class="p4"><span class="t9">Belki körfezler paklayacaktır bizi,</span></p>

  <p class="p5"><span class="t9">Belki Mutlu Adalar'a ereceğiz</span></p>

  <p class="p5"><span class="t9">Ve büyük Achilles'i göreceğiz</span></p>

  <p class="p5"><span class="t9">Çok şey elde edilirse de, çok zahmet de çekilir;</span></p>

  <p class="p5"><span class="t9">Eski günlerdeki yeri ve göğü titreten gücümüz</span></p>

  <p class="p5"><span class="t9">Yoksa da şimdi; neysek oyuz;</span></p>

  <p class="p5"><span class="t9">Kahraman yüreklere eş cesarette,</span></p>

  <p class="p5"><span class="t9">Zaman ve kaderce zayıf düşürülmüş, fakat</span></p>

  <p class="p6"><span class="t9">Çabalamak, aramak, bulmak ve yılmamak için iradesi güçlü.</span></p>

  <p class="p1">"Aramak, bulmak..." Eh, artık ne arayacağını ve bulacağını biliyordu, çünkü tam olarak nerede olduğunu biliyordu. Korkunç bir kaza olmazsa, elinden kurtulması imkânsızdı.</p>

  <p class="p2">Daha önce öyle bir hedefi olduğunun bilincinde değildi, şimdi bile neden birdenbire bu kadar önemli olduğundan emin değildi. İnsanlığı bir kez daha saran salgına kapıldığını (hem de ikinci kez!) düşünebilirdi, ama belki de yanılıyordu. Belki de <span class="t2">Universe</span>'in seçkin konuk listesine beklenmedik bir şekilde alınması hayal gücünü ateşlemiş ve varlığından farkında bile olmadığı bir coşkuyu uyandırmıştı.</p>

  <p class="p2">Bir ihtimal daha vardı. Bunca yıl sonra bile, 1985-86 karşılaşmasının insanlar için ne büyük bir fiyasko olduğunu hatırlıyordu. Şimdi ise elinde eski hayal kırıklıklarını telafi etmek, hatta daha fazlasını yapmak için bir şans vardı. Bu kendisinin son, insanlığın ise ilk şansıydı.</p>

  <p class="p2">Yirminci yüzyılda yalnızca teğet uçuşlar yapılabiliyordu. Bu defa ise gerçek bir iniş olacaktı, bir bakıma Armstrong ve Aldrin'in Ay'da attıkları ilk adımlar gibi bir çığır açacaklardı.</p>

  <p class="p2">Jüpiter'e yapılan 2010-15 uçuşu ekibinden Dr. Heywood Floyd, tüm hayal gücünü uzayın derinliklerinden geri dönen o hayaletimsi ziyaretçiye yöneltti, Güneş etrafından dolaşmaya hazırlanırken her saniye daha da hızlanıyordu. Gelmiş geçmiş en ünlü kuyrukluyıldız, Dünya ile Venüs'ün yörüngeleri arasında hâlâ tamamlanamamış olan uzay aracı <span class="t2">Universe</span>'in ilk uçuşunda onunla buluşacaktı. Buluşmanın tam noktası henüz belirlenmemişti, ama o kararını vermişti bile.</p>

  <p class="p2">Heywood Floyd "İşte geliyorum Halley..." diye fısıldadı.</p>

  <p class="p3">&nbsp;</p>
</body>
</html>
