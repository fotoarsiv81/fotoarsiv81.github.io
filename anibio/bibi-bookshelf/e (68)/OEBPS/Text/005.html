<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Yazarın Notu</title>
</head>

<body>
  <h1 class="h10">Yazarın Notu</h1>

  <p class="p1"><span class="t2">2010: İkinci Efsane</span>'nin <span class="t2">2001: Bir Uzay Efsanesi</span>'nin doğrudan doğruya bir devamı olmayışı gibi, bu kitap da <span class="t2">2010</span>'un devamı değildir. Aynı konu hakkında aynı karakterleri ve olayları içeren, ama aynı evrende geçmesi gerekmeyen çeşitlemeler olarak kabul edilmelidirler.</p>

  <p class="p2">1964'te (insan Ay'a ayak basmadan beş yıl önce!) Stanley Kubrick "dillere destan bir bilimkurgu filmi" yapmamızı önerdiğinden beri olan gelişmeler, tam bir tutarlılığı imkânsız kıldı. Sonradan yazılan hikâyeler, ilk kitaplar yazıldığında henüz gerçekleşmemiş keşif ve olaylardan bahsediyorlar. <span class="t2">2010</span> kitabı, 1979'da Jüpiter yakınındaki Voyager uçuşları sayesinde yazıldı. Ben de iddialı Galileo uçuşunun sonuçları gelene kadar o bölgeyle ilgilenmeyi düşünmüyordum.</p>

  <p class="p2">Galileo, Jüpiter atmosferine bir araştırma uydusu yerleştirecek, bu arada iki yıl boyunca hemen hemen tüm büyük uyduları dolaşacaktı. 1986 Mayısı'nda uzay mekiğinden fırlatılacak ve 1988 Aralığında hedefine ulaşacaktı. Ben de 1990 civarında Jüpiter ve uydularından gelecek bilgi selinden yararlanmayı umuyordum...</p>

  <p class="p2">Ne yazık ki Challenger trajedisi bu senaryoyu bozdu. Galileo'nun (artık jet itiş laboratuarındaki temiz odasında duruyor) yeni bir taşıyıcı araç bulması gerek. Jüpiter'e programın sadece yedi yıl gerisinde giderse şanslı sayılır.</p>

  <p class="p2">Ben de beklememeye karar verdim.</p>

  <p class="p7">&nbsp;</p>

  <p class="p7"><span class="t3">Arthur C. Clarke</span></p>

  <p class="p7"><span class="t3">Colombo, Sri Lanka</span></p>

  <p class="p7"><span class="t3">Nisan 1987</span></p>

  <p class="p2">&nbsp;</p>

  <p class="p3">&nbsp;</p>
</body>
</html>
