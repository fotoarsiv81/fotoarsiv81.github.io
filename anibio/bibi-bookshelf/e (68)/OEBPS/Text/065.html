<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>KANEPEDE</title>
</head>

<body>
  <h2 class="h22">KANEPEDE</h2>

  <p class="p1">Dr. van der Berg, 'Keşke biraz psikoloji okusaydım', diye düşündü, 'o zaman onun gördüğü hayalin nedenlerini keşfedebilirdim. Şimdi ise tamamen normal görünüyor, o bir tek konu hariç.' Yerçekiminin altıda birinde her koltuk rahat olsa da, Floyd kendininkini açarak tamamen yatırmış ve ellerini başının arkasına koymuştu. Van der Berg birdenbire eski, hâlâ da geçerliliğini tamamen yitirmemiş Freudçu analiz sırasında da hastanın klasik pozisyonunun böyle olduğunu hatırladı.</p>

  <p class="p2">Biraz merakından, biraz da bu saçmalığı içinden ne kadar çabuk atarsa o kadar kısa zamanda iyileşeceğini, en azından zararsız olacağını umduğu için önce onun konuşmasını istedi. Ama çok da iyimser değildi, böylesine güçlü bir hayal görmesi için mutlaka çok derin, ciddi bir sorunu olmalıydı.</p>

  <p class="p2">Floyd'un da buna katılmasına, hatta kendi teşhisini koymasına çok şaşırmış, biraz da bozulmuştu "Mürettebat Psikoloji derecem A 1 Artı," dedi, "yani kendi dosyalarıma bile bakmama izin verebilirler, yalnızca yüzde on kadarı bunu yapabilir. Bu yüzden en az senin kadar şaşkınım ama büyükbabamı gördüm ve benimle konuştu. Hayaletlere asla inanmam (kim inanır ki?) ama bu onun olduğu anlamına geliyor&nbsp; olmalı. Keşke onu daha iyi tanıyabilseydim, karşılaşmamızı dört gözle bekliyordum. En azından artık hatırlayacağım bir şey var."</p>

  <p class="p2">Dr. van der Berg "Tam olarak ne söylediğini anlat." dedi.</p>

  <p class="p2">Chris solgun bir gülümsemeyle yanıtladı, "Hiçbir şeyi tamamen hatırlayamam, zaten öyle etkilenmiştim ki sana pek fazla aktaramam.". Duraksadı, konsantre olmaya çalışıyordu.</p>

  <p class="p2">"Çok garip, düşünüyorum da, sözcük kullanmadık galiba."</p>

  <p class="p2">Van der Berg, 'Çok kötü', diye düşündü, ölümden sonra hayatın yanında bir de telepati çıktı. Ama yanıtı basitti. "O zaman, şey, konuşmanın ana konusunu ver. Unutma, hiçbir şey söylediğini duymadım."</p>

  <p class="p2">"Tamam 'Seni bir defa daha görmek istedim ve çok mutluyum. Eminim her şey yolunda gidecek ve yakında <span class="t2">Universe</span> sizi alacak.' gibi bir şeyler söyledi."</p>

  <p class="p2">Dr. van der Berg, 'Tipik iyi hayalet mesajı', diye düşündü. Hiçbir zaman işe yarar ya da şaşırtıcı bir şey söylemezler, yalnızca duyanın umutlarını ya da korkularını yansıtırlar. Bilinçaltından sıfır bilgi yankılanır.</p>

  <p class="p2">"Devam et."</p>

  <p class="p2">"Sonra ona herkesin nerede olduğunu sordum, her yerin neden boş olduğunu. Güldü ve hâlâ anlamadığım bir yanıt verdi. 'Zarar vermek niyetinde olmadığınızı biliyorum; geldiğinizi gördüğümüzde, uyarı yapacak zamanı zor bulabildik. Bütün (burada hatırlasam da telaffuz edemeyeceğim bir sözcük kullandı) suya kaçtılar, gerektiğinde çok hızlı olabiliyorlar! Siz gidene ve rüzgâr zehiri süpürene kadar da çıkmayacaklar.'" gibi bir şey. Ne demek istemiş olabilir? Roketlerin gazı güzel, temiz buhar... atmosferlerinin çoğu da öyle zaten."</p>

  <p class="p2">Dr. van der Berg, 'Bir hayalin mantıklı olmasını gerektiren bir yasa yok', diye düşündü. Belki de "zehir" kavramı Chris'in, mükemmel psikolojik derecesine rağmen yüzleşemediği, kaynağı derinlerde olan bir korkusunun sembolüdür. Zehir ha! <span class="t2">Bili Tee</span>'nin yakıtı Ganymede'den getirilmiş saf, arıtılmış su...</p>

  <p class="p2">Ama bir dakika. Egzostan çıktığında ne kadar sıcak oluyor? Bir yerlerde ne okumuştum...'</p>

  <p class="p2">Rolf van der Berg dikkatle "Chris," diye sordu, "Su reaktörden geçince, tamamen buhar olarak mı çıkıyor?"</p>

  <p class="p2">"Başka ne yapabilir ki? Tabii ısınırsa yüzde on ya da on beşi hidrojen ve oksijene dönüşür."</p>

  <p class="p2"><span class="t2">Oksijen</span>. Mekiğin içi normal oda ısısında olmasına rağmen van der Berg ürperdiğini hissetti. Floyd az önce söylediğinin içerimlerini anlamış olamazdı:&nbsp; Bilgiler&nbsp; normal&nbsp; uzmanlık&nbsp; alanının dışındaydı.</p>

  <p class="p2">"Chris, Dünya'daki ilkel organizmalar ve Europa'nınki gibi bir atmosferde yaşayan yaratıklar için oksijenin ölümcül bir zehir olduğunu biliyor muydun?"</p>

  <p class="p2">"Şaka ediyorsun."</p>

  <p class="p2">"Etmiyorum; yüksek basınçta bizim için bile zehirlidir."</p>

  <p class="p2">"Bunu biliyordum; dalma derslerinde öğrenmiştik."</p>

  <p class="p2">"Büyükbaban... doğru söylüyordu. O şehre adeta hardal gazı serptik. Şey, belki o kadar kötü değil... çok çabuk dağılır."</p>

  <p class="p2">"Demek artık bana inanıyorsun."</p>

  <p class="p2">"İnanmadığımı söylemedim ki."</p>

  <p class="p2">"İnanmak için deli olman gerekirdi!"</p>

  <p class="p2">Bu gerginliği dağıttı, uzun süre güldüler. "Büyükbabanın ne giydiğini söylemedin."</p>

  <p class="p2">"Eski tip bir elbise, çocukluğumdan hatırladıklarım gibi. Çok rahat görünüyordu."</p>

  <p class="p2">"Başka ayrıntılar?"</p>

  <p class="p2">"Doğrusu onu son gördüğümden çok daha genç görünüyordu ve daha çok saçı vardı. Bu yüzden, nasıl söylesem, gerçek olduğunu sanmıyorum. Bilgisayarda yapılmış bir görüntü gibiydi. Ya da yapay bir hologram."</p>

  <p class="p2">"Tektaş!"</p>

  <p class="p2">"Evet, ben de öyle düşündüm. Dave Bowman'ın <span class="t2">Leonov</span>'da büyükbabama nasıl göründüğünü hatırlıyor musun? Belki şimdi de sıra ona gelmiştir. Ama neden? Hiçbir uyarı yapmadı, özel bir mesaj da vermedi. Sadece hoşça kal demek ve iyi şanslar dilemek istedi."</p>

  <p class="p2">Sıkıntılı&nbsp; birkaç&nbsp; saniye&nbsp; boyunca&nbsp; Chris'in&nbsp; yüzü&nbsp; buruştu,&nbsp; sonra&nbsp; toparlandı&nbsp; ve&nbsp; van&nbsp; der&nbsp; Berg'e gülümsedi.</p>

  <p class="p2">"Yeterince konuştum. Şimdi sen milyonlarca tonluk bir elmasın çoğu buz ve sülfürden oluşan bir dünyada ne aradığını açıkla. İyi bir açıklama olmalı."</p>

  <p class="p2">Dr Rolf van der Berg, "Öyle." dedi.</p>

  <p class="p3"><span class="t12">&nbsp;</span></p>
</body>
</html>
