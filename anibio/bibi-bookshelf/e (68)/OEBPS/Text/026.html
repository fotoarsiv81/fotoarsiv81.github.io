<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>OLD FAITHFUL</title>
</head>

<body>
  <h2 class="h20">OLD FAITHFUL&nbsp;</h2>

  <p class="p1">Kuyrukluyıldızın dikkatli bir incelemesi, <span class="t2">Universe</span> daha kutbun gölgesindeyken başlamıştı. Önce tek kişilik DHB'leri gün ve gece tarafı üzerinde dolaşarak önemli olabilecek her şeyi kaydettiler. Ön araştırmalar tamamlanınca, bilim adamları gemideki mekikle, sayıları bazen beş kişiye kadar çıkan gruplar halinde uçarak stratejik noktalara araçlar yerleştirdiler.</p>

  <p class="p2"><span class="t2">Lady Jasmine</span>, <span class="t2">Discovery</span> döneminin yalnızca yerçekimsiz ortamda çalışabilen ilkel uzay kapsüllerinden çok farklıydı. Tam anlamıyla küçük bir uzay gemisiydi, <span class="t2">Universe</span> ile Mars, Ay ya da Jüpiter uyduları arasında personel ve hafif kargo taşımak üzere tasarlanmıştı. Ona soylu bir hanımmış gibi davranan şef pilotu alaylı bir ifadeyle küçük, zavallı bir kuyrukluyıldız etrafında uçmanın onun asaletine yakışmadığından şikayet ediyordu.</p>

  <p class="p2">Kaptan Smith, Halley'in (en azından yüzeyinde) hiçbir sürpriz olmadığından emin olunca, kutuptan ayrıldı. On iki kilometreden bile kısa bir yolculuk <span class="t2">Universe</span>'i başka bir dünyaya, aylarca sürecek parlak bir alacakaranlıktan gece ve gündüz dönüşümünü bilen bir yere götürdü. Şafakla birlikte kuyrukluyıldız yavaşça canlandı.</p>

  <p class="p2">Güneş fazlasıyla yakın duran, sivri çıkıntılı ufkun üzerine tırmanırken ışınları çopur gibi duran sayısız küçük kraterin üzerine vuruyordu. Birçoğu aktif olmayacaktı, dar ağızları mineral tuz tabakalarıyla mühürlenmişti. Halley üzerinde hiçbir yerde bu kadar canlı renkler yoktu; biyologları yanıltarak Dünya'da olduğu gibi burada da yosunsu topluluklarla hayatın başladığını düşünmelerine neden olmuşlardı. İtiraf etmeseler de, birçoğu bu ümidini yitirmemişti.</p>

  <p class="p2">Diğer kraterlerden buhar demetleri çıkıp gökyüzüne yayılıyor, dağıtacak rüzgâr olmadığı için doğal olmayan, düz hatlar çiziyorlardı. Genellikle bir iki saat boyunca başka bir şey olmuyor, daha sonra Güneşin sıcaklığı donuk iç bölgelere ulaşınca, Halley Victor Willis'in deyişiyle "balina sürüsü gibi" püskürtmeye başlıyordu.</p>

  <p class="p2">Güzel bir benzetmeydi, ama her zaman yaptıkları kadar iyi değildi. Gezegenin gündüz tarafındaki püskürmeler aralıklı değildi, saatlerce kesintisiz devam ediyorlardı. Yükselince aşağı dönüp yüzeye geri düşmüyor, oluşumuna yardımcı oldukları parlak sisin içinde kaybolana dek yükseliyorlardı.</p>

  <p class="p2">Bilim ekibi gayzerlere, başlangıçta, yanardağ uzmanlarının Etna ya da Vezüv'e önceden kestirilemeyen ortamlarında yaklaşımları kadar tedbirle yaklaşıyorlardı. Ama bir süre sonra Halley'deki püskürmelerin genellikle ürkütücü görünseler de, her birinin sakin ve iyi huylu olduğunu anladılar; su hemen hemen bir itfaiye hortumundan çıktığı kadar hızla çıkıyordu ve sıcak sayılmazdı. Yeraltındaki kaynaktan çıktıktan birkaç saniye sonra buhar ve buz kristallerinden bir karışıma dönüşüyordu; Halley'de yerden yukarı doğru yağan sürekli bir kar fırtınası vardı. Bu düşük fışkırma hızında bile su, kaynağına dönmüyordu. Güneş çevresini her dönüşünde, kuyrukluyıldızın kanının bir kısmı daha uzayın doyumsuz boşluğuna akıyordu.</p>

  <p class="p2">Uzun çabalardan sonra Kaptan Smith, <span class="t2">Universe</span>'i Gündüz tarafındaki en büyük gayzer olan Old Faithful'un yüz metre yakınına taşımaya ikna oldu. Müthiş bir manzaraydı; beyazımsı gri bir sis sütunu, kuyrukluyıldızın üzerindeki en eski oluşumlardan biri gibi duran üç yüz metre çapındaki bir kraterin içindeki şaşırtıcı derecede küçük bir delikten dev bir ağaç gibi çıkıyordu. Bilim adamları çok zaman geçmeden kraterin her yerini sarmış, rengarenk&nbsp; (ve kesinlikle steril) minerallerini topluyor, arada bir de termometrelerini ve örnek alma tüplerini yükselen su-buz-sis sütununa daldırıyorlardı. Kaptan "Eğer birinizi uzaya fırlatırsa" diye uyardı, "bir an önce kurtarılmayı beklemeyin. Aslında, geri gelmenizi bile bekleyebiliriz."</p>

  <p class="p2">Dimitri Mihailovich şaşkın bir halde "Ne demek istedi?" diye sormuştu. Her zamanki gibi Victor Willis'in yanıtı hazırdı.</p>

  <p class="p2">"Gökyüzü mekaniğinde işler tahmin ettiğiniz gibi yürümez. Halley'den normal bir hızda fırlatılan her şey onunla aşağı yukarı aynı yörüngede hareket etmeye devam eder, büyük bir fark ancak büyük bir hız değişimiyle olur. Böylece bir tur sonra iki yörünge tekrar kesişir ve başladığın noktaya dönersin. Tabii yetmiş altı yıl yaşlanmış olarak."</p>

  <p class="p2">Old Faithful'dan fazla uzak olmayan bir yerde, hiç kimsenin ummayacağı bir şey daha vardı. İlk defa gözlemlediklerinde bilim adamları gözlerine inanamamışlardı. Halley yüzeyinin uzay boşluğuna açık hektarlarca alanına yayılmış, son&nbsp; derece sıradan&nbsp; görünen&nbsp; bir göl vardı, tek&nbsp; özelliği simsiyah oluşuydu.</p>

  <p class="p2">Su olamayacağı açıktı; bu ortamda dengede kalabilecek sıvılar yalnızca ağır organik petrol ya da katranlardı. Aslında Tuonela Gölü daha çok zifte benziyordu, kalınlığı bir milimetreden az olan yapışkan yüzey tabakası dışında oldukça katıydı. Bu kadar düşük bir yerçekiminde ayna gibi dümdüz olması uzun yıllar (ve belki de Güneş'in sıcak ateşi çevresinde birçok tur) almış olmalıydı.</p>

  <p class="p2">Göl, kaptan dur diyene dek Halley kuyrukluyıldızının başlıca turistik merkezlerinden biri olmuştu. Birisi (kimse bu kuşkulu onuru üstlenmiyordu) üzerinde tıpkı Dünya'daki gibi normal yürümenin tamamen güvenli olduğunu keşfetmişti; yüzey tabakasının yapışkanlığı ayağı yerinde tutmaya yetiyordu. Kısa bir süre sonra ekibin çoğu su üzerinde yürürken görüntülerini kaydettirmişlerdi.</p>

  <p class="p2">Daha sonra Kaptan Smith yalıtım kabinini inceledi, duvarların katran lekeleriyle kaplı olduğunu gördü ve kızgınlığa en yakın ifadesiyle konuştu.</p>

  <p class="p2">Sıkılmış dişlerinin arasından "Geminin dışının isle kaplı olması yeterince kötü" dedi. "Halley kuyrukluyıldızı gördüğüm en pis yerlerden biri."</p>

  <p class="p3">Bundan sonra Tuonela Gölü'nde başka gezinti yapılmadı.</p>

  <h2 class="h21"><a id="ncx531"></a>&nbsp;</h2>
</body>
</html>
