<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>ZEUS DAĞI</title>
</head>

<body>
  <h2 class="h22">ZEUS DAĞI&nbsp;</h2>

  <p class="p1">Araştırma uydusu <span class="t2">Europa VI</span>, neredeyse on beş yıldır yörüngedeydi ve planlanan ömrünü çoktan doldurmuştu; artık değiştirilmesi gerekip gerekmediği Ganymede'deki küçük bilimsel toplantıda önemli tartışmalara neden oluyordu.</p>

  <p class="p2">Uyduda her zamanki veri toplama araçları, ve artık hiçbir işe yaramayan bir görüntüleme sistemi vardı. Hâlâ, mükemmel çalışıyordu ama Europa'dan tek gösterebildiği bulutların bozulmamış görüntüsüydü. Ganymede'nin çok çalışan bilim ekibi kayıtları haftada bir Hızlı Tarama yöntemiyle inceliyor ve işlenmemiş verileri Dünya'ya yolluyordu. Aslında <span class="t2">Europa VI</span> emekli olduğunda ve işe yaramaz gigabyte seli sonunda kuruduğunda, onlar da çok rahatlayacaktı.</p>

  <p class="p2">Şimdi ise, yıllardır ilk defa önemli bir şey bulmuştu.</p>

  <p class="p2">Baş gökbilimcinin yardımcısı "Yörünge 71934" dedi. Son veriler değerlendirildiğinde hemen van der Berg'i aramıştı. "Gece tarafından geliyor, doğruca Zeus Dağı'na gidiyor. Ancak on saniye daha bir şey göremeyeceksiniz."</p>

  <p class="p2">Ekran simsiyahtı, ama van der Berg bin kilometre aşağıdaki bulutlardan örtünün ardında yatan manzarayı hayal edebiliyordu. Europa yedi Dünya gününde bir, kendi ekseni etrafında döndüğünden, birkaç saat içinde uzak Güneş orada parlıyor olacaktı. "Gece Tarafı"nın adı "Alacakaranlık Tarafı" olmalıydı, genellikle bol ışık oluyor, ama ısı olmuyordu. Ama bu yanıltıcı isim duygusal geçerliliği yüzünden kalmıştı; Europa, Güneş'in doğuşunu görmüştü, ama Lucifer'ın doğuşunu hiç görmemişti.</p>

  <p class="p2">Şimdi de Güneş'in doğuşu yaklaşıyordu, inceleme uydusu tarafından bin kat hızlandırılmıştı. Ufuk karanlıkta belirince hafif aydınlık bir kuşak ekranı ikiye böldü.</p>

  <p class="p2">Işık patlaması o kadar aniydi ki van der Berg neredeyse bir atom bombası patlamasına baktığını sanacaktı. Bir saniyeden de kısa bir süre içinde gökkuşağının tüm renklerine girdi ve Güneş dağın ardında belirdiğinde bembeyaz oldu. Otomatik filtrelerin devreye girmesiyle de kayboldu.</p>

  <p class="p2">"Hepsi bu; ne yazık ki o sırada görevli biri, kamerayı aşağı yöneltip dağın iyi bir görüntüsünü alabilirdi. Ama görmek isteyeceğinizi biliyordum; her ne kadar teorinizi çürütse de."</p>

  <p class="p2">Rolf van der Berg "Nasıl?" diye sordu, ifadesinde kızgınlıktan çok şaşkınlık vardı.</p>

  <p class="p2">"Ağır çekimde izlediğinizde ne demek istediğimi anlayacaksınız. O güzel gökkuşağı efektlerine dağın kendisi neden olmuş, yani atmosferle ilgili değiller. Bunu sadece buz yapabilir. Ya da cam, bu da pek mümkün görünmüyor."</p>

  <p class="p2">"İmkânsız değil. Volkanlar doğal cam üretebilir, ama genellikle siyah olur... Tabii ya!"</p>

  <p class="p2">"Evet?"</p>

  <p class="p2">"Şey, verileri inceleyene kadar kesin konuşmayacağım. Ama tahminim neceftaşı, yani şeffaf kuvars. Onunla güzel prizmalar ve mercekler yapılabilir. Başka gözlem yaptınız mı?"</p>

  <p class="p2">"Korkarım hayır, bu da tamamen şanstı; Güneş, dağ, kamera doğru zamanda bir aradaydı. Bin yıl daha geçse de bir daha olmaz."</p>

  <p class="p2">"Teşekkürler, yine de, bana bir kopya yollayabilir misiniz? Acelesi yok, Perrine'e bir saha gezisine çıkıyorum ve dönene kadar bakamayacağım." van der Berg kısa, özür diler gibi güldü. "Sahi, eğer o neceftaşıysa, bir servet eder. Ödemeler dengesi sorunumuzu bile çözebilir..."</p>

  <p class="p3">Tabii bu imkansızdı. Europa'da saklı tüm harikalar (ya da hazineler), Discovery'den gelen o son mesajla insan ırkına yasaklanmıştı. Elli yıl sonra da, yasağın kalktığı yolunda hiçbir işaret yoktu.</p>

  <h2 class="h21"><a id="ncx348"></a>&nbsp;</h2>
</body>
</html>
