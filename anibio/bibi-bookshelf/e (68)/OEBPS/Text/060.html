<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>LUCY</title>
</head>

<body>
  <h2 class="h20">LUCY&nbsp;</h2>

  <p class="p1">"Merhaba Ganney Merkez. Mükemmel bir iniş yaptık (yani Chris yaptı); başkalaşım geçirmiş kayalardan oluşan düz bir alandayız, <span class="t2">Bannaksi</span> adını verdiğimiz granit benzeri maddenin aynısı olmalı. Dağın dibi yalnızca iki kilometre uzağımızda, ama daha yakına gitmemize gerek yok...</p>

  <p class="p2">Giysilerimizi giyiyoruz ve beş dakika sonra yükleri boşaltmaya başlayacağız. Tabii monitörler açık kalacak ve her çeyrek saatte bir arayacağız. Ben van, tamam."</p>

  <p class="p2">Floyd '"Daha yakına gitmemize gerek yok' derken ne demek istedin?" diye sordu.</p>

  <p class="p2">Rolf van der Berg sırıttı. Son birkaç dakikada sanki yıllarca gençleşmiş ve neşeli bir çocuk olup çıkmıştı.</p>

  <p class="p2">Coşkuyla "Circumspice" dedi. "<span class="t2">'Etrafına bak</span>'ın Latincesi. Önce büyük kamerayı çıkaralım... Vay canına!"</p>

  <p class="p2"><span class="t2">Bili Tee</span> birdenbire şiddetle sarsıldı; iniş takımlarının şok emicileri üzerinde yukarı aşağı yaylanması, birkaç saniyeden uzun sürse mide bulantısına neden olacak kadar şiddetliydi.</p>

  <p class="p2">Toparlandıklarında Floyd "Ganymede şu depremler konusunda haklıymış," dedi. "Ciddi bir hasar var mı?"</p>

  <p class="p2">"Herhalde yok; gezegenlerin yaklaşmasına hâlâ otuz saat var, bu kaya parçası da sağlam görünüyor. Ama burada zaman kaybetmeyeceğiz; neyse ki buna gerek yok. Maskem oturmuş mu? Pek rahat hissetmiyorum da."</p>

  <p class="p2">"Dur şu bağları sıkayım. Şimdi oldu. Derin nefes al... tamam, şimdi iyi oturdu. Önce ben çıkacağım." Rolf van der Berg o küçük adımı kendisi atmak istiyordu, ama komutan Floyd'du ve <span class="t2">Bili Tee</span>'nin iyi durumda ve ani bir kalkışa hazır olup olmadığını kontrol etmek onun göreviydi.</p>

  <p class="p2">Küçük uzay gemisinin çevresinde yürüyerek iniş takımlarını inceledi ve başparmağıyla işaret verdi. Rolf van der Berg yanına gelmek için merdivenden inmeye başladı. Barınak'ı keşfederken de aynı hafif hava alma takımlarını giymişti ama şimdi biraz hantallaşmıştı, aşağı varınca bazı ayarlamalar yapması gerekti. Sonra başını kaldırdı ve Floyd'un ne yaptığını gördü.</p>

  <p class="p2">"Ona dokunma!" diye bağırdı "Çok tehlikeli!"</p>

  <p class="p2">Floyd incelediği cama benzer kaya parçalarından en az bir metre geri sıçradı. Eğitimsiz gözleri onları geniş bir cam yüzeyden eriyip kopmuş parçalara benzetmişti.</p>

  <p class="p2">Endişeyle "Radyoaktif değil, öyle değil mi?" diye sordu. "Hayır. Ama ben gelene kadar dokunma."</p>

  <p class="p2">Floyd şaşkınlıkla van der Berg'in kalın eldivenler giydiğini fark etti. Bir uzay subayı olarak, Europa'da deriye zarar gelmeden atmosfere çıkılabilmeye alışması uzun zaman almıştı. Güneş Sistemi'nde başka hiçbir yerde bu mümkün değildi, Mars'ta bile.</p>

  <p class="p2">Rolf van der Berg eğilip büyük bir dikkatle uzun bir parça camsı madde aldı. Bu zayıf ışıkta bile garip bir biçimde parıldıyordu, Floyd bir kenarının çok keskin olduğunu fark etti.</p>

  <p class="p2">Rolf van der Berg mutlulukla "Bildiğimiz evrendeki en keskin bıçak," dedi. Tüm bunlara bir bıçak bulmak için mi katlandık.''</p>

  <p class="p2">Rolf van der Berg gülmeye başladı ve maskenin içinde bunun pek kolay olmadığını fark etti. "Yani bunun ne olduğunu hâlâ anlamadın mı?"</p>

  <p class="p2">"Galiba bunu anlamayan bir tek benim." Rolf van der Berg onu omzundan tutup Zeus Dağı'nın yüzüne doğru çevirdi. Bu uzaklıktan gökyüzünün yarısını kaplıyordu, bu dünyanın en büyük ve tek dağıydı.</p>

  <p class="p2">"Bir dakika manzaranın tadını çıkar. Önemli bir telsiz konuşması yapmam gerek."</p>

  <p class="p2">Bilgisayarına bir kod girdi, 'Hazır' ışığının yanmasını bekledi ve "Ganymede Merkez Bir Sıfır Dokuz, ben van. Beni duyuyor musunuz?"</p>

  <p class="p2">Elektronik olduğu belli olan bir ses, mümkün olan en kısa sürede yanıtladı, "Merhaba van. Burası Ganymede Merkez Bir Sıfır Dokuz. Seni duyuyoruz."</p>

  <p class="p2">Rolf van der Berg bir an durarak, hayatı boyunca hatırlayacağı bu anın tadını çıkardı.</p>

  <p class="p2">"Dünya Satırbaşı Amca Yedi Üç Yedi ile bağlantı kurun. Şu mesajı iletin LUCY BURADA. LUCY BURADA. Mesaj bitti. Lütfen tekrarlayın."</p>

  <p class="p2">Ganymede mesajı tekrarlarken Floyd, 'Anlamı her ne ise, herhalde buna engel olmalıydım', diye düşündü. 'Ama artık çok geç Bir saat içinde Dünya'ya ulaşmış olur.'</p>

  <p class="p2">"Kusura bakma Chris." van der Berg sırıttı. "Öncelik sağlamak istedim, diğer şeylerin yanında tabii."</p>

  <p class="p2">"Hemen konuşmaya başlamazsan, şu cam bıçaklardan biriyle seni oymaya başlayacağım."</p>

  <p class="p2">"Cam mı, tabii! Eh, açıklama bekleyebilir... gerçekten muhteşem, ama çok karmaşık. Bu yüzden sana sadece ne olduğunu söyleyeyim.</p>

  <p class="p2">Zeus Dağı yaklaşık bir milyon, evet bir milyon ton kütlesi olan tek bir elmas. Yirmi ile on yedi kırat arasında. Ama tamamının mücevher kalitesinde olduğunu garanti edemem."</p>

  <p class="p3">&nbsp;</p>
</body>
</html>
