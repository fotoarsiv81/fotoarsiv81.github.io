<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>&amp;quot;KİMSE MAYO GETİRMEMİZİ SÖYLEMEMİŞTİ...&amp;quot;</title>
</head>

<body>
  <h2 class="h22">"KİMSE MAYO GETİRMEMİZİ SÖYLEMEMİŞTİ..."</h2>

  <p class="p1">Kaptan Smith sürprizini 5. güne, Dönüşten birkaç saat öncesine kadar sakladı. Açıkladığında, tahmin ettiği gibi, hiç kimse inanamadı.</p>

  <p class="p2">İlk kendine gelen Victor Willis oldu.</p>

  <p class="p2">"Bir yüzme havuzu! Hem de uzay gemisinde! Herhalde şaka ediyorsun!"</p>

  <p class="p2">Kaptan arkasına yaslanıp keyfini çıkarmaya hazırlandı. Sırrı daha önceden bilen Heywood Floyd'a bakarak sırıttı.</p>

  <p class="p2">"Kolomb, kendisinden sonra gemilere kurulan tesisleri görse şaşırırdı herhalde." Greenberg hemen "Tramplen de var mı?" diye sordu. "Üniversitede şampiyondum."</p>

  <p class="p2">"Aslında var. Sadece beş metre, ama yerçekiminin onda birinde bu size üç saniye serbest düşüş sağlar. Daha uzun zaman isterseniz, eminim Mr. Curtis hızı azaltmaktan memnun olur. "</p>

  <p class="p2">Baş mühendis ciddi bir sesle "Öyle mi?" diye sordu özlemle. "Ve böylece tüm yörünge hesaplarımı alt üst ederim. Suyun taşmasını da söylememe gerek yok. Bilirsiniz, yüzey gerilimi..."</p>

  <p class="p2">Birisi "Küre şeklinde yüzme havuzu olan bir uzay istasyonu yok muydu?" diye sordu.</p>

  <p class="p2">Floyd "Dönmeye başlamadan önce <span class="t2">Pasteur</span>'ün merkezinde denediler." diye yanıtladı. "Pratik değildi. Sıfır yerçekiminde tamamen kapalı tutulması gerekiyor. Ayrıca paniğe kapılırsanız, büyük bir su küresinde boğulmanız daha kolay."</p>

  <p class="p2">"Rekor kitaplarına geçmenin bir yolu: uzayda boğulan ilk insan...". Maggie M'Bala "Kimse mayo getirmemizi söylememişti" diye söylendi.</p>

  <p class="p2">Mihailovich, Floyd'a "Mayo giymesi gerekenler mutlaka getirmeli" diye fısıldadı.</p>

  <p class="p2">Kaptan Smith toparlanmaları için masaya vurdu. "Lütfen, bu daha önemli. Bildiğiniz gibi gece yarısı&nbsp; maksimum hıza&nbsp; ulaşacağız ve&nbsp; yavaşlamamız&nbsp; gerekecek.&nbsp; Bu yüzden motor&nbsp; saat&nbsp; 23:00'de kapanacak ve gemi ters çevrilecek. Saat 01:00'de yeniden çalıştırana kadar iki saat ağırlıksız olacağız.</p>

  <p class="p2">"Tahmin edebileceğiniz gibi ekip oldukça meşgul olacak. Motor kontrolü ve ana gövdenin incelenmesi için bu fırsattan yararlanacağız, bunları motor çalışırken yapamayız. O sırada emniyet kemerlerinizle yataklarınıza bağlı olarak uyumanızı öneriyorum. Görevliler boşta duran, ve tekrar ağırlık olduğunda sorun olabilecek cisimleri kaldıracaklar. Sorusu olan?"</p>

  <p class="p2">Uzun bir sessizlik oldu, yolcular sanki hâlâ sürprizin etkisinde, nasıl faydalanacaklarını düşünüyor gibiydiler.</p>

  <p class="p2">"Böylesine bir lüksün maliyetini sormanızı bekliyordum, sormadığınıza göre ben söyleyeyim. Kesinlikle lüks değil, maliyeti de söz etmeye bile değmez, ama gelecekteki uçuşlar için çok değerli olacağını umuyoruz.</p>

  <p class="p2">"Biliyorsunuz, reaksiyon için beş bin ton su taşımak zorundayız, bundan en iyi şekilde faydalanabiliriz. Şu anda Bir Numaralı Tankın dörtte üçü boş; yolculuğun sonuna kadar da öyle olacak. Yarın kahvaltıdan sonra plajda görüşürüz..."</p>

  <p class="p2"><span class="t2">Universe</span>'in kalkışı için ne kadar acele edildiği düşünülürse, böylesine önemsiz bir şeyin bu kadar iyi yapılması çok şaşırtıcıydı.</p>

  <p class="p2">'Plaj' yaklaşık beş metre genişliğinde metal bir platformdu, büyük tankın çevresinin üçte birini dolaşıyordu. Uzak duvar sadece yirmi metre uzakta olmasına rağmen, akıllıca kullanılan projektörler sayesinde erişilemeyecek kadar uzak görünüyordu. Orta uzaklıktaki dalgaların üzerindeki sörfçüler, asla ulaşamayacakları bir sahile yönelmişlerdi. Ötelerinde, her seyahat acentesinin hemen tanıyacağı, Tsung Deniz-Uzay Şirketinin güzel yolcu gemisi <span class="t2">Tai Pan</span> yelkenlerini açmış, ufukta yol alıyordu.</p>

  <p class="p2">Yanılsamayı tamamlamak için zemine kum koyulmuştu (yerinden fazla uzaklaşmaması için biraz mıknatıslandırılmıştı) ve küçük plajın sonunda da, çok yakından incelenmezse oldukça gerçekçi duran, palmiye ağaçları vardı. Sıcak bir tropik güneş bu hoş manzarayı tamamlıyordu; gerçek Güneş'in bu duvarların ardında, Dünya'daki tüm plajlar üzerinde parladığının iki katı şiddetle parladığı insanın aklına bile gelmiyordu.</p>

  <p class="p3">Tasarımcı elindeki kısıtlı alanda gerçekten iyi bir iş yapmıştı. Greenberg'in "Sörf yok ki" diye şikayet etmesi biraz haksızlıktı.</p>

  <h2 class="h21"><a id="ncx424"></a>&nbsp;</h2>
</body>
</html>
