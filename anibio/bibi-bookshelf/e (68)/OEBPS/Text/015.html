<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>YILDIZ FİLOSU</title>
</head>

<body>
  <h2 class="h22">YILDIZ FİLOSU</h2>

  <p class="p1">Sir Lawrence Tsung duygusal biri değildi ve her ne kadar üniversite öğrencisiyken <span class="t2">Üçüncü Kültür Devrimi</span>'nde yapıldığı gibi saçına takma bir kuyruk taktıysa da, vatanseverliği ciddiye almayacak kadar kozmopolitti. Yine de <span class="t2">Tsien</span> faciasının planetaryumda canlandırılması onu derinden etkilemiş, müthiş güç ve enerjisinin çoğunu uzaya çevirmesine neden olmuştu.</p>

  <p class="p2">Çok geçmeden hafta sonları Ay'a gitmeye başlamış, ikinci en küçük oğlu (otuz iki milyon sol'luk olan) Charles'ı da Tsung Astrotaşımacılık'a Başkan Yardımcısı yapmıştı. Yeni şirketin sadece iki hidrojen yakıtlı roketi vardı, boş kütleleri bin tondan azdı ve yakında eski model olacaklardı. Ama Sir Lawrence onların Charles'a ilerideki yıllarda gerekecek deneyimi vereceğinden emindi. Çünkü Uzay Çağı nihayet gerçekten başlamak üzereydi.</p>

  <p class="p2">Wright Kardeşlerle ucuz toplu hava taşımacılığı arasında yarım yüzyıldan biraz fazla zaman vardı; Güneş Sistemi'ne daha esaslı bir meydan okuma içinse iki katı daha çok zaman gerekmişti. 1950'lerde Luis Alvarez ve ekibinin muonla katalize edilmiş füzyonu bulması sonuç vermeyecek, sadece teorik önemi olan bir laboratuar oyunu olarak görülmüştü. Büyük Lord Rutherford'un atom enerjisinin geleceğini küçümsemesi gibi, Alvarez'in kendisi bile "soğuk nükleer füzyon"un pratik bir önemi olacağından şüpheliydi. Hatta sabit muonyum-hidrojen "bileşikleri"nin rastlantı sonucu ve beklenmedik şekilde üretilmesi ve böylece&nbsp; insanlık tarihinde&nbsp; yeni&nbsp; bir&nbsp; sayfa&nbsp; açılması&nbsp; bile&nbsp; ancak 2040'ta&nbsp; olmuştu; tıpkı&nbsp; nötronun bulunmasının Atom Çağı'nı başlatması gibi. Artık minimum korumayla küçük, taşınabilir nükleer güç tesisleri üretilebiliyordu. Geleneksel füzyona o güne dek öyle büyük yatırımlar yapılmıştı ki Dünya'nın&nbsp; elektrik&nbsp; şirketleri&nbsp; başta&nbsp; etkilenmese&nbsp; de,&nbsp; uzay&nbsp; yolculuğundaki&nbsp; etki&nbsp; hemen&nbsp; kendini göstermişti; ancak hava taşımacılığında yüz yıl önce olan jet devrimi bununla kıyaslanabilirdi.&nbsp; Enerji sınırı olmayan uzay araçları çok daha yüksek hızlara ulaşabiliyorlardı; Güneş Sistemi'nde uçuş süreleri artık aylar, hatta yıllarla değil haftalarla ölçülebiliyordu. Ama muon motoru hâlâ bir reaksiyon aracıydı; prensipte kimyasal yakıtlı atalarından farklı değildi; itiş için çalıştırıcı bir sıvıya ihtiyacı vardı. Ve tüm çalıştırıcı sıvıların en ucuz, en temiz ve en bilineni, bildiğimiz suydu.</p>

  <p class="p2">Pasifik Uzay Limanı bu kullanışlı maddenin sıkıntısını çekmiyordu. Sıradaki diğer liman olan Ay'da ise durum farklıydı. <span class="t2">Surveyor</span>, <span class="t2">Apollo</span> ve <span class="t2">Luna</span>&nbsp; uçuşlarında&nbsp; suyun izine&nbsp; bile&nbsp; rastlanmamıştı.&nbsp; Ay'da&nbsp; bir&nbsp; zamanlar&nbsp; su olduysa&nbsp; bile,&nbsp; meteor bombardımanları onu buharlaştırıp uzaya karıştırmıştı.</p>

  <p class="p2">En azından selenolojistler böyle olduğuna inanıyorlardı; ancak Galileo teleskopunu Ay'a çevirdiğinden beri, bunun doğru olmadığını gösteren deliller görülüyordu. Ay'daki bazı dağlar şafaktan sonra birkaç saat boyunca, sanki karla kaplıymışçasına parlıyorlardı. Bu vakaların en ünlüsü, modern astronominin babası William Herschel'in gözlediği büyük Aristarchus kraterinin ağzıydı. Ay ışığında öyle parlıyordu ki onun aktif bir volkan olduğunu sandı. Yanılıyordu; gördüğü üç yüz saatlik dondurucu karanlığın ardından Dünya ışığının ince ve geçici bir buz tabakasından yansımasıydı.</p>

  <p class="p2">Aristarchus'un yakınında dolambaçlı bir kanyon olan Schroter Vadisi'ndeki büyük buz kaynaklarının keşfi, uzay yolculuğunun ekonomisini değiştirecek olan denklemdeki son faktördü. Ay Dünya'nın yerçekimi alanının çok yukarısında, gezegenlere açılan uzun yolculuklarda gerektiğinde bir yakıt istasyonu olacaktı.</p>

  <p class="p2">Tsung filosunun ilki olan <span class="t2">Cosmos</span> Dünya-Ay-Mars rotasında yük ve yolcu taşımak için tasarlanmıştı, aynı zamanda birçok kuruluş ve hükümetle yapılan karmaşık anlaşmalar sonucunda, hâlâ deney aşamasında olan muon motorunu test edecekti. Imbrium tersanelerinde yapılmıştı, kalkış enerjisi ancak Ay'dan yüksüz olarak kalkmasına yeterdi; yörüngeden yörüngeye girecek, bir daha hiç dünya yüzeyine değmeyecekti. Sir Lawrence, her zamanki reklam yeteneğiyle, bu ilk uçuşu Sputnik Gününün yüzüncü yıldönümünde, 4 Kasım 2057'de yapmayı planlamıştı.</p>

  <p class="p2">İki yıl sonra <span class="t2">Cosmos</span>'a bir kardeş gemi katılmıştı. <span class="t2">Galaxy,</span> Dünya-Jüpiter rotası için tasarlanmıştı ve yükünün önemli bir bölümünden vazgeçmek zorunda kalacak olsa bile, Jüpiter aylarının herhangi birine doğrudan doğruya gidebilirdi. Gerekirse onarım için Ay'daki doğum yerine bile dönebilirdi. İnsanın yaptığı en hızlı araçtı; tüm yakıt kütlesini tek bir ivmelenişte yakabilse, saniyede yüz bin kilometrelik bir hıza ulaşırdı; bu da onu Dünya'dan Jüpiter'e bir haftada, en yakın yıldıza da en çok on bin yılda götürürdü.</p>

  <p class="p2">Filonun üçüncü gemisi (ve Sir Lawrence'ın gurur ve neşe kaynağı) iki kardeşinin yapımı sırasında öğrenilen her şeyin bir birleşimiydi. Ama <span class="t2">Universe</span> sadece yük amacıyla tasarlanmamıştı. Başından beri uzay yollarında dolaşacak, Güneş Sistemi'nin mücevheri Satürn'e yolcu taşıyacak ilk uzay yolcu gemisi olması amaçlanmıştı.</p>

  <p class="p2">Sir Lawrence, onun ilk uçuşu için daha da önemli bir şey planlamıştı ama Yeni Taşımacılar Birliği'nin Ay Kolu'yla ters düşmelerinin yapımda neden olduğu gecikmeler planını aksatmıştı.</p>

  <p class="p3">2060'in son aylarında, <span class="t2">Universe</span> buluşma için Dünya'dan ayrılmadan önce,&nbsp; ilk uçuş testleri ve geminin yasal işlemleri için ancak yeterli zaman olurdu. Zamanlama çok iyi olmalıydı; Halley kuyrukluyıldızı, Sir Lawrence Tsung'u bile beklemezdi.</p>

  <h2 class="h21"><a id="ncx330"></a>&nbsp;</h2>
</body>
</html>
