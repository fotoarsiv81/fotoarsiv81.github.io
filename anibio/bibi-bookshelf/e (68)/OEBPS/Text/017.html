<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>APTALLAR GEMİSİ</title>
</head>

<body>
  <h2 class="h22">APTALLAR GEMİSİ</h2>

  <p class="p1">Heywood&nbsp; Floyd,&nbsp; yolculuğun ilk kırk sekiz saati&nbsp; boyunca&nbsp; <span class="t2">Universe</span>'in&nbsp; rahatlığına,&nbsp; genişliğine, konforun aşırılığına inanamadı. Oysa yol arkadaşlarının çoğu bunları olduğu gibi kabul etmişti; Dünya'dan daha önce hiç ayrılmamış olanlar tüm uzay gemilerinin böyle olduğunu sanıyorlardı. Konuya doğru açıdan bakabilmek için havacılık tarihine dönmesi gerekiyordu. Artık ardında kalan gezegenin göklerindeki devrime tanık olmuş, hatta onu yaşamıştı. Eski, hantal <span class="t2">Leonov</span>'la gelişmiş <span class="t2">Universe</span> arasında tam elli yıl vardı. (Duygusal açıdan buna inanamıyordu, ama aritmetikle tartışmak faydasızdı.)</p>

  <p class="p2">Wright Kardeşlerle jet uçakları arasında da sadece elli yıl vardı. O yüzyılın yarısı başladığında korkusuz pilotlar tarlalarda uçmayı denerken rüzgârla savrularak devriliyorlardı; ama sonunda büyükanneler saatte bin kilometre hızla rahat kıtalararası uçuşlar yapar oldular.</p>

  <p class="p2">Bu yüzden, odasının lüks ve zevkli dekoru, hatta onu derli toplu tutmak için bir oda görevlisinin bulunması onu şaşırtmamalıydı. Odasının en ürkütücü özelliği oldukça büyük penceresiydi, uzayın karşı konulmaz ve bir an bile gevşemeyen boşluğuna karşı taşıdığı tonlarca hava basıncını düşündüğünde önceleri oldukça rahatsız olmuştu.</p>

  <p class="p2">İlerlemiş yaşı onu buna hazırlamış olmalıydı, ama yine de yerçekiminin varlığı, en büyük sürprizdi. <span class="t2">Universe</span>, yolun yarısındaki birkaç saatlik dönüş hariç sürekli ivme altında ilerlemek üzere tasarlanmış ilk uzay gemisiydi. Dev yakıt tankları beş bin ton suyla tamamen dolduğunda, onda bir oranında bir yerçekimi oluşturabiliyordu; fazla değildi, ama boşta kalan cisimlerin uçuşmasını engellemeye yeterdi. Bu özellikle yemek zamanlarında yararlıydı. Yine de yolcuların çorbalarını fazla güçlü karıştırmamayı öğrenmeleri birkaç gün sürmüştü.</p>

  <p class="p2">Dünya'dan ayrılalı kırk sekiz saat olmuştu ama, <span class="t2">Universe</span> ekibi dört ayrı sınıfa ayrılmıştı bile. Aristokrasi Kaptan Smith ve subaylarından oluşuyordu. Sonra yolcular geliyordu, ardından da ekip, yani rütbesizler ve kamarotlar. Sonra da kasara altı yolcuları...<a id="a1"></a><a href="../Text/notes.html#a7"><span class="t10">2</span></a></p>

  <p class="p2">Beş genç bilim adamının kendilerine yakıştırdıkları sıfat buydu, önceleri bir şakaydı ama sonra acı bir gerçeğe dönüştü. Floyd onların küçük ve eğreti odalarını kendi lüks kamarasıyla karşılaştırınca ne demek istediklerini anladı, bir süre sonra onların şikayetlerini kaptana götürmeye başlamıştı.</p>

  <p class="p2">Yine de her şey göz önüne alındığında, şikayet edecekleri pek bir şey yoktu; gemiyi hazırlama telaşı içinde onlara ve araç gereçlerine yer olup olmayacağı bile belli değildi. Artık aletlerini gemiye ve Güneş'in çevresinde dolanıp bir kez daha Güneş Sistemi'nin dışına doğru uzaklaşmadan önceki kritik günlerde de kuyrukluyıldıza yerleştirebilirlerdi. Bilim ekibinin üyeleri isimlerini bu yolculuk sayesinde duyuracaklardı ve bunu çok iyi biliyorlardı. Gürültülü havalandırma sisteminden, klostrofobik kabinlerden ve nereden geldiği belli olmayan tuhaf kokulardan, ancak yorulduklarında ya da bozulan aletlere sinirlendiklerinde şikayet ediyorlardı.</p>

  <p class="p2">Yemeklerden herkes memnundu, kokunun kaynağının bu olmadığı kesindi. Kaptan Smith "Emin olun" demişti, "Darwin'in <span class="t2">Beagle</span>'da yediğinden iyidir."</p>

  <p class="p2">Victor Willis de karşılık vermişti: "Nereden biliyor ki? Hem İngiltere'ye döndüklerinde <span class="t2">Beagle</span>'ın kaptanı onun boğazını kesmişti."</p>

  <p class="p2">Bu Victor'un her zamanki haliydi. Dünya'nın belki de en ünlü iletişim uzmanı (hayranlarına göre), ya da pop bilim adamıydı (en az onlar kadar çok olan karşıtlarına göre onlara düşman denemezdi; isteksizce de olsa, herkes onun yeteneklerini takdir ederdi). Yumuşak orta Pasifik aksanı ve kamera önündeki abartılı jestleri hep taklit edilirdi ve uzun sakalın geri dönüşündeki en büyük pay (ya da suç) da onundu. Eleştirmenler sık sık "O kadar çok tüy bırakan bir adam" derlerdi, "bir şeyler saklıyor olmalı."</p>

  <p class="p2">Altı VIP arasında en kolay tanınan oydu. Floyd ise artık kendini bir şöhret olarak görmediğinden onlara "Meşhur Beşli" diyordu. Yva Merlin, evinden çıktığı ender zamanlarda Park Caddesi'nde tanınmadan yürüyebilirdi. Dimitri Mihailovich, ortalama bir insandan on santim kısaydı ve bundan hoşlandığı söylenemezdi. Belki de bin kişilik (gerçek ya da elektronik) orkestralara olan düşkünlüğünün nedeni buydu, yine de imajına bir faydası yoktu.</p>

  <p class="p2">Clifford Greenberg ve Margaret M'Bala da "tanınmayan ünlüler" kategorisine giriyorlardı, ama Dünya'ya döndüklerinde bu durumun değişeceği kesindi. Merkür'e inen ilk adam olan Greenberg'in yüzü o sıradan, güzel ve hatırlaması çok zor olan yüzlerdendi, zaten sürekli haberlere çıktığı günler artık otuz yıl geride kalmıştı. Ve <span class="t2">talk show</span>'lardan ve imza günlerinden hoşlanmayan çoğu yazar gibi, Bayan M'Bala'yı da milyonlarca okurunun çoğunluğu tanımazdı.</p>

  <p class="p2">Onun edebi şöhreti '40'ların önemli olaylarındandı. Yunan panteonu üzerine bilimsel bir inceleme genellikle en çok satan kitaplar listesi için iyi bir aday sayılmazdı, ama Bayan M'Bala ölümsüz mitleri uzay çağı fonuna uyarlamıştı. Bir yüzyıl önce yalnızca gökbilimciler ve klasik edebiyat incelemecilerinin bildiği isimler artık her eğitimli insanın dünya tasvirinin bir parçasıydı; hemen her gün Ganymede, Callisto, Io, Titan ve Iapetus'tan, ya da Carme, Pasiphae, Hyperion , Phoebe gibi daha da az bilinen yerlerden yeni haberler alınıyordu.</p>

  <p class="p2">Ancak tüm Tanrıların Babası (ve daha birçok şey) olan Jüpiter-Zeus'un karmaşık aile hayatı üzerinde yoğunlaşmış olmasa, kitabının başarısı sıradanın ötesine geçemezdi. Ve şans eseri dahi bir editör kitabın adını "<span class="t2">Olimpos'tan Görünüş</span>"ten "<span class="t2">Tanrıların Tutkuları</span>"na çevirmişti. Kıskanç akademisyenler kitaba "Olimpos'ta Şehvet" diyorlar, ama hepsi de onu kendileri yazmış olmayı diliyorlardı.</p>

  <p class="p2">"Aptallar Gemisi" deyimini ilk kullananın Maggie M (yol arkadaşları ona bu adı takmıştı) olması şaşırtıcı değildi. Victor Willis bunu hemen benimsedi ve bir süre sonra şaşırtıcı bir şekilde tarihi yansıttığını keşfetti. Neredeyse yüz yıl önce Katherine Anne Porter ve bir grup bilim adamı ve yazar, <span class="t2">Apollo 7</span>'nin fırlatılışını ve ayın keşfinin ilk aşamasının sonunu izlemek için bir okyanus gemisiyle açılmışlardı.</p>

  <p class="p3">Bayan M'Bala bunu öğrendiğinde, bir kehanette bulunurcasına "Düşüneceğim" demişti. "Belki de üçüncü bir versiyonun zamanıdır. Ama tabii ki Dünya'ya dönene kadar bundan emin olamam..."</p>

  <h2 class="h21"><a id="ncx366"></a>&nbsp;</h2>
</body>
</html>
