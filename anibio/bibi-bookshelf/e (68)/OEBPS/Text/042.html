<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>YOLDAN SAPTIRMA</title>
</head>

<body>
  <h2 class="h20">YOLDAN SAPTIRMA</h2>

  <p class="p1">Kaptan Smith bir araya toplanmış olan yolcularına "Son haberlere göre" dedi, "<span class="t2">Galaxy</span> yüzüyor, ve iyi durumda. Ekipten biri (kadın bir hostes) ölmüş. Ayrıntıları bilmiyoruz. Ama diğerleri güvende.</p>

  <p class="p2">"Geminin tüm sistemleri çalışıyor; birkaç sızıntı var, ama kontrol altındalar. Kaptan Laplace acil bir durum olmadığını söylüyor, ama sürekli esen rüzgâr onları anakaradan uzaklaştırıp Gündüz Tarafı'nın merkezine doğru sürüklüyor. Bu ciddi bir sorun değil; birçok büyük ada var, mutlaka önce onlardan birine ulaşacaklardır. Şu anda en yakın karadan doksan kilometre uzaktalar. Bazı büyük deniz hayvanları görmüşler, ama hayvanlar saldırmamış.</p>

  <p class="p2">Başka kaza olmazsa aylarca dayanabilirler, yiyecekleri bitene kadar. Tabii artık her şey kısıtlanıyor. Ama Kaptan Laplace'a göre moralleri hâlâ iyi.</p>

  <p class="p2">Şimdi, biz burada devreye giriyoruz. Hemen Dünya'ya döner, yakıt ve malzeme alırsak, doğudan batıya doğru güçlendirilmiş bir yörüngeyle Europa'ya seksen beş günde ulaşabiliriz. Şu anda oraya inip büyük bir yükle kalkmayı başarabilecek tek gemi <span class="t2">Universe</span>. Ganymede mekikleri yukarıdan malzeme atabilirler, ama hepsi bu. Tabii bu hayatla ölüm arasındaki sınır olabilir.</p>

  <p class="p2">Baylar bayanlar, yolculuğumuzun kısa kesilmesine üzüldüm, ama eminim söz verdiğimiz her şeyi gösterdiğimizi kabul ediyorsunuzdur. Başarı şansımız doğrusu biraz az olsa da, yeni görevi de onayladığınıza eminim. Şimdilik bu kadar. Dr. Floyd, biraz konuşabilir miyiz?"</p>

  <p class="p2">Diğerleri yavaşça ve düşüncelere dalmış olarak ana salondan çıkarken (bundan daha neşeli birçok toplantıda da aynı sahne yaşanmıştı) Kaptan mesajlarla dolu bir dosyaya göz attı. Hâlâ bazı durumlarda, kağıda basılı sözcükler en geçerli iletişim aracıydı, ama teknoloji burada bile kendini gösteriyordu. Kaptanın okuduğu kağıtlar, zavallı çöp sepetinin yükünü büyük ölçüde azaltan, tekrar tekrar kullanılabilen multifaks maddesinden yapılmıştı.</p>

  <p class="p2">"Heywood" dedi (artık formaliteler bitmişti) "tahmin edebileceğin gibi devreler yanıyor. Ve anlamadığım çok şeyler dönüyor."</p>

  <p class="p2">Floyd "Benim de öyle," dedi. "Chris'ten haber var mı?"</p>

  <p class="p2">"Hayır, ama Ganymede mesajını aktardı, şimdiye dek eline ulaşmıştır. Özel haberler öncelikli değil, ama tabii senin adın bunu değiştirdi."</p>

  <p class="p2">"Teşekkürler, Kaptan. Yardım edebileceğim bir şey var mı?"</p>

  <p class="p2">"Pek sayılmaz; size haber veririm."</p>

  <p class="p2">Bu, birbirleriyle uzun bir süre için son konuşmaları olacaktı. Birkaç saat sonra Dr. Heywood Floyd "Şu ihtiyar çatlak!" olacak ve Kaptanın önderliğinde "<span class="t2">Universe</span>'de İsyan" başlamış olacaktı.</p>

  <p class="p2">Fikir aslında Heywood Floyd'un değildi, ama öyle olmasını isterdi.</p>

  <p class="p2">"Stars" lakaplı Astsubay Roy Jolson seyir subayıydı; Floyd onu sadece birkaç kez görmüş ve "Günaydın"dan başka bir şey demesi gerekmemişti. Bu yüzden seyir uzmanı çekinerek kapısını çaldığında çok şaşırdı.</p>

  <p class="p2">Bir yığın çizelge getirmişti ve biraz huzursuz görünüyordu. Floyd'un varlığı nedeniyle şaşırmış olamazdı (gemideki herkes ona alışmıştı), başka bir nedeni olmalıydı.</p>

  <p class="p2">"Dr. Floyd," diye başladı, ses tonu öylesine endişeliydi ki Floyd bir an tüm geleceği bir sonraki müşterisine bağlı olan bir satıcıyla konuştuğunu sandı. "Tavsiyenize ve yardımınıza ihtiyacım var."</p>

  <p class="p2">"Tabii, ama ne yapabilirim?"</p>

  <p class="p2">Jolson'ın açtığı çizelge Lucifer yörüngesi içindeki tüm gezegenlerin konumlarını gösteriyordu.</p>

  <p class="p2">"Bu fikri, patlamadan önce Jüpiter'den kaçmak için <span class="t2">Leonov</span> ile <span class="t2">Discovery</span>'yi birleştirme numaranızdan aldım."</p>

  <p class="p2">"Benim fikrim değildi. Bunu Walter Curnow düşünmüştü."</p>

  <p class="p2">"Sahi mi, bilmiyordum. Tabii burada bizi uçuracak başka bir gemi yok, ama daha iyisi var. "</p>

  <p class="p2">Floyd "Neymiş o?" diye sordu, iyice şaşkına dönmüştü.</p>

  <p class="p2">"Gülmeyin. Yakıt almak için neden Dünya'ya dönelim ki? iki yüz metre ötemizde Old Faithful her saniye tonlarcasını püskürtüyor. Onu depolayabilirsek Europa'ya üç ayda değil, üç haftada gidebiliriz."</p>

  <p class="p2">Fikir öyle basit, bunun yanında öyle cesurcaydı ki Floyd'un nefesi kesildi. Daha ilk anda karşı çıkacak bir sürü nokta bulmuştu, ama hiçbiri ölümcül değildi. "Kaptan bu fikre ne diyor?"</p>

  <p class="p2">"Ona söz etmedim; bu yüzden yardımınıza ihtiyacım var. Hesaplarımı kontrol etmenizi, sonra da konuyu ona götürmenizi rica ediyorum. Beni reddedecektir (bundan eminim) ve onu suçlamıyorum. Kaptan olsaydım, ben de reddederdim.." Küçük odada uzun bir sessizlik oldu. Sonra Heywood Floyd yavaşça konuştu: "Yapılamayacak olmasının nedenlerini söyleyeyim. Sonra sen de bana neden yanıldığımı söylersin."</p>

  <p class="p2">Astsubay Jolson amirini tanıyordu; Kaptan Smith hayatı boyunca bu kadar çılgınca bir öneri duymamıştı...</p>

  <p class="p2">Tüm itirazları mantıklıydı ve ünlü "Burada Yapılmadı" sendromundan pek iz taşımıyordu. "Tamam, teorik olarak işe yarar," dedi. "Ama pratikte yaşanacak problemleri bir düşünsene! Suyu tanklara nasıl dolduracaksın?"</p>

  <p class="p2">"Mühendislerle konuştum. Gemiyi kraterin ağzına kadar taşırız; elli metreye kadar rahatça yaklaşılabilir. Kullanılmayan bölümde sökebileceğimiz bir boru hattı var, onunla Old Faithful'a bir hat çeker, sonra püskürmesini bekleriz. Ne kadar güvenilir ve iyi huylu olduğunu biliyorsunuz."</p>

  <p class="p2">"Ama pompalarımız boşluğa yakın bir ortamda çalışmaz!"</p>

  <p class="p2">"Onlara ihtiyacımız yok; gayzerin kendi püskürme hızı bize saniyede en az yüz kiloluk bir çıkış sağlayacak. Tüm işi Old Faithful yapacak."</p>

  <p class="p2">"Bize sıvı su değil, sadece buz kristali ve buhar verir."</p>

  <p class="p2">"Gemiye girdiğinde çözülecektir."</p>

  <p class="p2">Kaptan "Bu işi iyi düşünmüşsün," diyerek isteksizce onayladı. "Yine de inanmıyorum. Hem su yeterince saf mı? Ya içerikleri, özellikle karbon parçacıkları?"</p>

  <p class="p2">Floyd dayanamayarak gülümsedi. Kaptan Smith kurum konusunu iyice kafasına takmıştı.</p>

  <p class="p2">"Büyük parçaları süzebiliriz; kalanlar da reaksiyonu etkilemez. Üstelik buradaki hidrojen izotopu oranı Dünya'dakinden daha iyi görünüyor. Biraz ekstra itiş bile kazanabiliriz."</p>

  <p class="p2">"Meslektaşların bu işe ne diyor? Doğruca Lucifer'a yönelirsek, eve dönmeleri aylar sürer..."</p>

  <p class="p2">"Onlarla konuşmadım. Ama bu kadar hayat söz konusuyken bunun önemi var mı? <span class="t2">Galaxy</span>'ye programdan yetmiş gün önce ulaşabiliriz! Yetmiş gün! Bu kadar zamanda Europa'da neler olabileceğini düşünün!"</p>

  <p class="p2">Kaptan "Zaman faktörünün farkındayım," diye sözünü kesti, "Bu bizim için de geçerli. Bu kadar uzun bir yolculuk için yeterli malzememiz olmayabilir."</p>

  <p class="p2">Floyd, 'pireyi deve yapmaya başladı.', diye düşündü 'Ve benim bunun farkında olduğumu da mutlaka biliyor. Dikkatli olmalı...'</p>

  <p class="p2">"Fazladan iki hafta için mi? O kadar sıkışık olduğumuza inanamam. Hem bizi fazlasıyla iyi besliyorsunuz. Biraz az yemek hepimize iyi gelir."</p>

  <p class="p2">Kaptanın gülümsemesi donuk ve zorlamaydı. "Bunu Willis ve Mihailovich'e söyleyebilirsin. Ama bence bu çılgınlık."</p>

  <p class="p2">"En azından baştakilere soralım. Sir Lawrence ile konuşmak istiyorum."</p>

  <p class="p2">Kaptan Smith "Tabii size engel olamam," dedi, yine de bunu istediği ses tonundan belliydi "Ama ne diyeceğini çok iyi biliyorum."</p>

  <p class="p2">Yanılıyordu.</p>

  <p class="p2">&nbsp;</p>

  <p class="p2">&nbsp;</p>

  <p class="p2">Sir Lawrence Tsung otuz yıldır bahse girmemişti; iş dünyasındaki saygın konumuna yakışmazdı. Ama gençken Hong Kong Koşu Meydanı'nda sık sık heyecan arardı, ta ki dini bir kuruluş kamu ahlakı için orayı kapatana dek. Sir Lawrence arada bir, 'Hayat böyle işte', diye düşünürdü, bahse girebileceği zaman parası yoktu, şimdi ise giremiyordu, çünkü Dünya'nın en zengin adamı örnek bir insan olmalıydı.</p>

  <p class="p2">Yine de tüm iş kariyeri büyük bir kumardan ibaretti ve bunu yalnızca kendisi biliyordu. En iyi bilgiyi elde etmek ve önsezilerinin en akılcı tavsiyeyi vereceğini söylediği uzmanları dinlemek için elinden geleni yapmıştı. Yanıldıklarında tam zamanında geri çekilmişti; ama her zaman bir risk söz konusuydu.</p>

  <p class="p2">Şimdi, Heywood Floyd'dan gelen notu okurken, atların fırtına gibi son tura girişini izlediği günlerden beri duymadığı bir heyecanı yaşıyordu. Bu bir kumardı (belki de kariyerinin son ve en büyük kumarı) ama bunu Yönetim Kuruluna, hele Lady Jasmine'e asla söylemeyecekti.</p>

  <p class="p2">"Bili," dedi. "Ne diyorsun?"</p>

  <p class="p2">Oğlu (istikrarlı ve güvenilirdi, ama o hayat kıvılcımından yoksundu, belki bu nesilde artık buna gerek de yoktu) beklediği yanıtı verdi.</p>

  <p class="p2">"Teori oldukça mantıklı. Kağıt üzerinde <span class="t2">Universe</span> başarabilir. Ama bir gemiyi kaybettik. Bir diğerini riske atıyor olacağız."</p>

  <p class="p2">"Jüpiter'e... Lucifer'a zaten gidecek."</p>

  <p class="p2">"Evet, ama Dünya yörüngesinde baştan aşağı kontrol edildikten sonra. Hem bu önerdikleri direkt uçuşta ne olacağını düşünebiliyor musun?</p>

  <p class="p2">Tüm hız rekorlarını alt üst edecek; Dönüş Manevrasında&nbsp; saniyede&nbsp; yüz bin kilometrenin üstüne çıkacak!"</p>

  <p class="p2">Söyleyebileceği en kötü şey buydu; koşan atların sesleri bir kez daha babasının kulaklarında uğuldamaya başladı.</p>

  <p class="p2">Ama Sir Lawrence'ın yanıtı basitti. "Bazı testler yapmalarında bir sakınca yok, ama Kaptan Smith sonuna kadar karşı çıkıyor. Hatta görevi bırakmakla tehdit ediyor. Bu arada, sigortacılarla olan durumumuzu kontrol et. <span class="t2">Galaxy</span> hakkındaki talebimizi geri almak zorunda kalabiliriz."</p>

  <p class="p2"><span class="t2">'Universe</span>'i daha da büyük bir koz olarak kullanabiliriz belki', diye de ekleyebilirdi.</p>

  <p class="p3">Kaptan Smith için de endişeleniyordu. Laplace Europa'da olduğuna göre, Smith elinde kalan en iyi kaptandı.</p>

  <h2 class="h21"><a id="ncx982"></a>&nbsp;</h2>
</body>
</html>
