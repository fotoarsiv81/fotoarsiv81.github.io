<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>UFAKTAŞ</title>
</head>

<body>
  <h2 class="h20">UFAKTAŞ&nbsp;</h2>

  <p class="p1">Floyd bu defa rüya gördüğüne kesinlikle emindi.</p>

  <p class="p2">Sıfır yerçekiminde iyi uyumayı hiç beceremezdi ve şimdi de <span class="t2">Universe</span> güçsüz olarak maksimum hızda süzülüyordu. İki gün sonra, yaklaşık bir hafta sürecek bir yavaşlamaya geçecek, Europa'yla buluşana kadar müthiş hız fazlasından kurtulacaktı.</p>

  <p class="p2">Emniyet kemerlerini kaç kere ayarladıysa da, hâlâ ya çok sık ya da çok gevşek oluyorlardı. Ya nefes almakta zorlanıyor, ya da yatağından dışarı fırlıyordu.</p>

  <p class="p2">Bir kere havada uyanmış, dakikalarca süzüldükten sonra zorlukla birkaç metre yüzerek en yakın duvara ulaşabilmişti. Ancak o zaman tek yapması gerekenin beklemek olduğunu hatırlamıştı; odanın havalandırma sistemi bir süre sonra onu mazgala doğru çeker, ona hiç iş bırakmazdı. Tecrübeli bir uzay yolcusu olarak bunu çok iyi biliyordu; tek özrü panikti.</p>

  <p class="p2">Ama bu gece her şeyi çok iyi becermişti; herhalde ağırlık döndüğünde de ona alışmakta zorlanacaktı. Yalnızca birkaç dakika uyanık kalmış ve yemekteki son konuşmayı değerlendirmiş, sonra uykuya dalmıştı.</p>

  <p class="p2">Rüyasında, masadaki konuşma devam ediyordu. Birkaç küçük değişiklik olmuş, bunları hiç şaşırmadan kabul etmişti. Mesela Willis'in sakalı yeniden uzamıştı, ama yüzünün sadece bir tarafında. Floyd bunun bir araştırma projesi için olduğunu tahmin etmiş, ama araştırmanın amacını bulamamıştı.</p>

  <p class="p2">Zaten kendi sorunları başından aşkındı. Kendini, her nasılsa gruba katılmış olan Uzay İdare Başkanı Millson'ın eleştirilerine karşı savunurken bulmuştu. Floyd onun nasıl olup da <span class="t2">Universe</span>'e geldiğini merak ediyordu (kaçak yolcu olarak gelmiş olabilir miydi?). Millson'ın en az kırk yıl önce ölmüş olması çok daha önemsiz görünüyordu.</p>

  <p class="p2">Eski düşmanı "Heywood," diyordu, "Beyaz Saray hayal kırıklığına uğradı."</p>

  <p class="p2">"Neden olduğunu bilmiyorum."</p>

  <p class="p2">"Az önce Europa'ya yolladığın telsiz mesajı. Devlet Bakanlığı'ndan izin alınmış mıydı?"</p>

  <p class="p2">"Gerektiğini düşünmedim. Yalnızca iniş izni istedim."</p>

  <p class="p2">"Ama gerekliydi. Kimden izin istedin? Söz konusu yönetimi tanıyor muyuz? Korkarım tüm bunlar usulsüz."</p>

  <p class="p2">Millson söylenmeye devam ederek kayboldu. Floyd, 'neyse ki hepsi rüya.', diye düşündü. 'Şimdi ne? Eh, bunu beklemeliydim. Selam eski dostum. Senden her boyda var, değil mi? Tabii, <span class="t2">TMA-1</span> kabinime sığmazdı, <span class="t2">Büyük Birader</span> ise <span class="t2">Universe</span>'i bir lokmada yutacak kadar büyük.'</p>

  <p class="p2">Siyah tektaş yatağından yalnızca iki metre ötede duruyor, daha doğrusu yüzüyordu. Floyd rahatsız edici bir sarsıntıyla, sadece şeklinin değil boyunun da bir mezar taşınınki kadar olduğunu fark etti. Bu benzetmeyi başkaları defalarca yapmışlardı, ama şimdiye dek boyutların uyumsuzluğu psikolojik etkiyi azaltmıştı. Şimdi ilk defa benzerliğin rahatsız edici, hatta uğursuzca olduğunu fark ediyordu. "Biliyorum, bu sadece bir rüya, ama bu yaşta bunu hatırlatacak şeyler istemiyorum.</p>

  <p class="p2">Hem... sen burada ne arıyorsun? Dave Bowman'dan bir mesaj mı getirdin? Yoksa sen Dave Bowman mısın?</p>

  <p class="p2">Eh, zaten bir yanıt beklemiyordum; eskiden de pek konuşkan sayılmazdın, değil mi? Ama ne zaman ortalıkta olsan bir şeyler olurdu. Atmış yıl önce Tycho'da Jüpiter'e o sinyali yolladın, seni yapanlara bizim seni kazıp çıkaracağımızı söyledin. Bir de on iki yıl sonra Jüpiter'e gittiğimizde oraya ne yaptığına bak!</p>

  <p class="p2">Şimdi ne yapacaksın?"</p>

  <p class="p3">&nbsp;</p>
</body>
</html>
