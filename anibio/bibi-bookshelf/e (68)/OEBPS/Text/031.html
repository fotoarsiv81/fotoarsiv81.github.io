<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>TEHLİKELİ KARGO</title>
</head>

<body>
  <h2 class="h20">TEHLİKELİ KARGO</h2>

  <p class="p1">Hem konumunu birkaç günde bir milyonlarca kilometre değiştiren, hem de saniyede onlarca kilometre hızla hareket eden limanlar arasında gemi taşımacılığı kolay bir iş değildir. Düzenli bir tarife düşünülemez bile; Güneş Sistemi'nin kendi kendini insanlığa daha uygun biçimde yeniden düzenlemesini beklemek zorunda kalıp, her şeyi boş vererek limanda (en azından yörüngede) kalabilirsiniz.</p>

  <p class="p2">Neyse ki bu periyotlar yıllar öncesinden bilinir, böylece onarımlar, düzeltmeler ve ekibin gezegende zaman geçirmesi için kullanılabilirler. Bazen biraz şans ve ısrarla, eski "Koyda bir Tur" kadar da olsa, yerel bir gezi bile ayarlanabilir.</p>

  <p class="p2"><span class="t2">Ganymede</span>'den uzak geçecek üç ayın tamamen kayıp olmayışı Kaptan Eric Laplace'i sevindirmişti. Gezegensel Bilim Vakfı'na yapılan isimsiz ve beklenmedik bir bağış Jüpiter (bugün bile hiç kimse Lucifer demiyordu) uydu sisteminin araştırılmasını finanse edecekti. Özellikle pek önem verilmemiş olan birkaç küçük uydu üzerinde durulacaktı. Bunların bazılarına çok az gidilmiş, hatta henüz doğru dürüst incelenmemişlerdi.</p>

  <p class="p2">Rolf van der Berg uçuştan haberi olur olmaz Tsung gemicilik acentesini aramış ve birkaç şey öğrenmeye çalışmıştı.</p>

  <p class="p2">"Evet, önce Io'ya doğru gideceğiz, sonra Europa'ya yakın bir uçuş yapacağız..."</p>

  <p class="p2">"Sadece yakın bir uçuş mu?Ne kadar yakın?"</p>

  <p class="p2">"Bir dakika... Garip... uçuş planında ayrıntı verilmemiş. Ama tabii ki Yasak Bölge'ye girmeyecekler."</p>

  <p class="p2">"Son seferinde on bin kilometreye indirmişlerdi... on beş yıl önce. Her neyse, uçuşa planetolog olarak katılmak için gönüllüyüm. Size kendimi tanıtıcı bir yazı yollarım..."</p>

  <p class="p2">"Bunu yapmanıza gerek yok Dr. Van der Berg. Siz zaten çağrılıyorsunuz."</p>

  <p class="p2">&nbsp;</p>

  <p class="p2">İnsanın aklı başına hep her şey olup bittikten sonra gelir, Kaptan Laplace da olanları düşündüğünde (bunun için bol bol zamanı olacaktı) uçuş planında bazı gariplikler olduğunu hatırladı. Ekibin iki üyesi aniden hastalanmış ve hemen değiştirilmişlerdi; yerlerine birinin bulunmasına öyle memnun olmuştu ki belgelerini gerektiği kadar iyi kontrol etmemişti. (Etse de onların kusursuz olduğundan başka bir şey göremezdi.)</p>

  <p class="p2">Bir de kargo sorunu vardı. Kaptan olarak gemiye giren her şeyi inceleme yetkisi vardı. Tabii bunu her şey için uygulamak imkânsızdı, ama iyi bir neden varsa incelemekten hiç çekinmezdi. Uzay araçlarının ekipleri genelde büyük sorumluluk taşıyorlardı; ama uzun yolculuklar sıkıcı olabilirdi ve bazı kimyasal maddelerin (Dünya'da yasal olsalar da) gemide bulunmaması gerekirdi. Astsubay Chris Floyd şüphelerinden söz ettiğinde, Kaptan geminin kromatografik detektörünün Çinli ekibin müptela olduğu saf afyondan biraz daha bulduğunu sandı. Ama bu sefer konu ciddiydi. Çok ciddiydi.</p>

  <p class="p2">"Üçüncü Kargo Ambarı, Parça 2/456. Kaptanım, <span class="t2">Bildiri</span>'de 'bilimsel araç' diyor. İçinde patlayıcılar var."</p>

  <p class="p2">"Ne!"</p>

  <p class="p2">"Hiç şüphe yok efendim. İşte elektrogram."</p>

  <p class="p2">"Sözünüze güveniyorum Mr. Floyd. İçine baktınız mı?"</p>

  <p class="p2">"Hayır efendim. Mühürlü bir kutu, yaklaşık olarak yarım metreye bir metreye beş metre boyunda. Bilim ekibinin getirdiği en büyük paketlerden biri. KIRILABİLİR - DİKKATLE TAŞIYIN diye etiketlenmiş. Ama tabii, burada her şey öyle."</p>

  <p class="p2">Kaptan Laplace düşüncelere dalarak parmaklarını masasının plastik "ahşap" kaplaması üzerinde tıkırdattı. (Desenini sevmiyordu, bir sonraki düzenlemede ondan kurtulmaya kararlıydı.) Bu küçük hareket bile onu koltuğundan kaldırmış ve ayağını sandalyenin ayağına sararak kendini otomatik olarak bağlamıştı.</p>

  <p class="p2">Floyd'un raporundan bir an bile şüphe duymasa da (yeni astsubayı işini iyi biliyordu ve ünlü büyükbabasından hiç söz etmemesi Kaptan'ın hoşuna gitmişti), olanların masum bir açıklaması da olabilirdi. Değişken moleküler yapıları olan başka kimyasal maddeler detektörü şaşırtmış olabilirdi.</p>

  <p class="p2">Ambara inip paketi zorla açabilirlerdi. Hayır, bu tehlikeli&nbsp; olabilir ve yasal&nbsp; sorunlara da yol açabilirdi. En iyisi doğruca en yukarı başvurmaktı; bunu eninde sonunda yapmak zorunda kalacaktı zaten.</p>

  <p class="p2">"Lütfen Dr. Anderson'u çağır; ve bundan kimseye bahsetme."</p>

  <p class="p2">"Hemen efendim." Chris Floyd saygılı ama oldukça gereksiz bir selam verdi ve sessizce çıktı.</p>

  <p class="p2">Bilim ekibinin lideri sıfır yerçekimine alışık değildi, girişi de oldukça beceriksizceydi. Öfkeli oluşu da durumunu iyice kötüleştiriyordu, birçok defa çaresizce Kaptan'ın masasına tutunmak zorunda kaldı.</p>

  <p class="p2">"Patlayıcı mı! Tabii ki değil! Şu... 2/456'nın belgesini görmek istiyorum."</p>

  <p class="p2">Dr. Anderson bilgiyi portatif klavyesine zorlukla yazdı ve yavaşça okudu: '"Mark V Penetrometrelerı, Üç Adet. Tabii... Sorun değil."</p>

  <p class="p2">Kaptan "Peki ama" diye sordu, "penetrometre de neyin nesi?" Kulağa biraz müstehcen geliyordu; ciddiyetine rağmen gülümsemesini bastırmakta zorlandı.</p>

  <p class="p2">"Standart gezegen örnek toplama cihazı. Bırakırsınız, o da size on metreye kadar olan derinliklerden örnek çıkarır, kayalıkta bile. Sonra komple bir kimyasal analiz yapıp size yollar. Merkür'ün Gündüz Tarafı gibi yerleri incelemenin tek güvenli yolu, ya da Io'yu. Zaten ilkini oraya bırakacağız." Kaptan kendine hakim olmaya çalışarak "Dr. Anderson, " dedi, "mükemmel bir jeolog olabilirsiniz, ama gökyüzü mekaniği hakkında fazla bir bilginiz yok. Yörüngedeyken hiçbir şeyi bırakamazsınız..."</p>

  <p class="p2">Umursamaz olduğu söylentisi kesinlikle doğru değildi, bilim adamının tepkisi de bunu gösteriyordu. "Salak herifler!" dedi. "Tabii, size söylemeliydiler."</p>

  <p class="p2">"Kesinlikle. Katı yakıtlı roketler tehlikeli kargo sınıfına girerler. Güvenlik sistemlerinin yeterli olduğuna dair sigorta belgelerini ve sizin kişisel garantinizi istiyorum; aksi halde gemiden atılacaklar. Şimdi; başka küçük sürprizler de var mı? Sismik araştırmalar planlıyor muydunuz? Sanırım bunlar da genellikle patlayıcılar kullanılıyor..."</p>

  <p class="p2">Dersini almış gibi görünen bilim adamı birkaç saat sonra, spektrografik örnek toplama için binlerce kilometre uzaktan geçen gök cisimlerini vurabilen lazerleri çalıştırmakta kullanılan saf flüordan iki şişe bulduğunu söyledi. Saf flüor insanlığın bildiği en ölümcül maddelerden biri olduğu için yasak maddeler listesinin üst sıralarında yer alıyordu; ama penetrometreleri hedeflerine götüren roketler gibi, o da görev için çok önemliydi.</p>

  <p class="p2">Kaptan Laplace gereken tüm tedbirlerin alındığına emin olduğunda, bilim adamının özürlerini kabul etti ve hatanın uçuşun düzenlenişindeki karmaşadan kaynaklandığına dair garantisini aldı.</p>

  <p class="p2">Dr. Anderson'ın doğru söylediğine emindi, ama artık uçuşta bir tuhaflık seziyordu. Ne kadar tuhaf olduğunu ise tahmin bile edemezdi.</p>

  <p class="p3"><span class="t12">&nbsp;</span></p>
</body>
</html>
