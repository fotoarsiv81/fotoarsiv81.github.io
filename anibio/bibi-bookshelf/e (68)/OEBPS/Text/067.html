<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>KAVUŞMA</title>
</head>

<body>
  <h2 class="h20">KAVUŞMA</h2>

  <p class="p1">Heywood Floyd, "Öldüğümü de nereden çıkardın?" diye bağırdı, "yıllardır bu kadar iyi hissetmemiştim!"</p>

  <p class="p2">Utançtan donakalan Chris Floyd hoparlöre boş boş baktı. Müthiş bir rahatlama, ama aynı zamanda öfke hissediyordu. Biri -bir şey- ona berbat bir oyun oynamıştı; ama nedeni ne olabilirdi?</p>

  <p class="p2">Elli milyon kilometre uzaktaki (ve her saniye birkaç yüz kilometre yaklaşan) Heywood Floyd da biraz kızgın gibiydi. Ama aynı zamanda dinç ve coşkuluydu, sesinden Chris'in hayatta olmasına ne kadar sevindiği anlaşılıyordu.</p>

  <p class="p2">"Sana bazı haberlerim de var; mekik önce sizi alacak. <span class="t2">Galaxy</span>'ye bir miktar acil tıbbi malzeme atacak, sonra size gelecek ve sizi bir sonraki dönüşte bizimle buluşturacak. <span class="t2">Universe</span> beş yörünge dönüşünden sonra inecek; arkadaşlarını gemiye bindiklerinde selamlarsın.</p>

  <p class="p2">Şimdilik bu kadar... tabii kaybettiğimiz zamanı kazanmak için nasıl can attığımı söylemiyorum. Yanıtını, bir bakalım, üç dakika içinde bekliyorum..."</p>

  <p class="p2"><span class="t2">Bili Tee</span>'de bir an tam bir sessizlik yaşandı; van der Berg arkadaşına bakmaya cesaret bile edemedi.</p>

  <p class="p2">Sonra Floyd mikrofona eğildi ve yavaşça konuştu: "Büyükbaba... ne harika bir sürpriz. Hâlâ şok geçiriyorum. Ama burada, Europa'da seninle karşılaştığımı biliyorum, bana hoşça kal dediğini biliyorum. Bundan şu an seninle konuştuğumdan emin olduğum kadar eminim...</p>

  <p class="p2">Sonra bunu konuşacak bol bol zamanımız olacak. Ama Discovery'de David Bowman'ın seninle nasıl konuştuğunu hatırlasana. Belki bu da öyle bir şeydi...</p>

  <p class="p2">Artık oturup mekiğin gelmesini bekleyeceğiz. Oldukça rahatız, arada bir depremler oluyor, ama endişelenecek bir şey yok. Görüşmek üzere, sevgiler."</p>

  <p class="p2">Bu sözcüğü büyükbabasına en son ne zaman söylediğini hatırlamıyordu.</p>

  <p class="p2">İlk günden sonra kabin kokmaya başladı. İkinci günden sonra artık fark etmiyorlardı, ama yemek artık pek de lezzetli gelmiyordu. Uyumak da zorlaşmış, hatta birbirlerini horlamakla suçlamışlardı. Üçüncü günde&nbsp; <span class="t2">Universe</span>, <span class="t2">Galaxy</span>&nbsp; ve&nbsp; Dünya'dan sürekli&nbsp; gelen mesajlara&nbsp; rağmen can sıkıntısı kendini göstermeye başlamıştı, bildikleri tüm açık saçık hikayeleri de bitirmişlerdi.</p>

  <p class="p2">Ama bu son gündü. Bitmeden önce, kayıp çocuğunu arayan <span class="t2">Lady Jasmine</span> indi.</p>

  <p class="p3">&nbsp;</p>
</body>
</html>
