<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>ETKİLEŞİM TEORİSİ</title>
</head>

<body>
  <h2 class="h20">ETKİLEŞİM TEORİSİ</h2>

  <p class="p1"><span class="t3">Gönderen:</span> Profesör Paul Kreuger, F.R.S., vs.</p>

  <p class="p2"><span class="t3">Alıcı :</span> NATURE Veri Bankası Editörü (Kamuya Açık)</p>

  <p class="p2">&nbsp;</p>

  <p class="p2"><span class="t3">KONU:</span> ZEUS DAĞI VE JÜPİTER ELMASLARI</p>

  <p class="p2">&nbsp;</p>

  <p class="p2">Artık çok iyi anlaşıldığı gibi, Zeus Dağı olarak bilinen Europa oluşumu önceleri Jüpiter'in bir parçasıydı. Gazdan devlerin çekirdeklerinin elmas olabileceği görüşü ilk olarak California Üniversitesi Lawrence Livermore Ulusal Laboratuarı'ndan Marvin Ross tarafından klasik bir dergide "Uranüs ve Neptün'deki buz tabakası gökyüzündeki elmaslar mı?" (Nature, Sayı 292, No. 5822, sayfa 435-36, 30 Temmuz 1981) ortaya atıldı. Ross'un hesaplarına Jüpiter'i dahil etmemesi şaşırtıcıydı. Zeus Dağı'nın batışı ciddi boyutta bir üzüntüye neden olmuştur ancak tüm bunlar aşağıdaki nedenlerden dolayı tamamen saçma olmaktan öteye gidememiştir.</p>

  <p class="p2">Ayrıntıları daha sonraki bir temas sırasında ele alacağım için burada vermeyeceğim. Hesaplarıma göre Jüpiter'in elmas çekirdeğinin kütlesi 1028 gram olmalı. Bu da Zeus Dağı'nın kütlesinin on milyar katıdır.</p>

  <p class="p2">Bu maddenin çoğu gezegenin patlaması ve yapay güneş Lucifer'in oluşumu sırasında şüphesiz yok olmuş olsa da, kalan tek parçanın Zeus Dağı olduğu kabul edilemez. Parçaların çoğu tekrar Lucifer'a düşmüş olmalı, ama bir bölümü de yörüngeye girmiş, ve hâlâ orada duruyor olmalılar. İlk etkileşim teorisi düzenli olarak başlangıç noktasına döneceğini gösteriyor. Elbette kesin bir hesap yapmak mümkün değil, ama tahminlerime göre Zeus Dağı'nın kütlesinin en az bir milyon katı kadarı hâlâ Lucifer'in çevresinde dönüyor. Zaten çok uygunsuz bir biçimde Europa'ya düşmüş olan küçük bir parçanın kaybının da bu yüzden hiçbir önemi yok. En kısa zamanda bu maddenin aranması için özel bir uzay-radar sisteminin kurulmasını öneriyorum.</p>

  <p class="p2">1987'den beri son derece ince elmas tabakaları üretilebilmiş olsa da, parça halinde elmas yapmak hiçbir zaman mümkün olmadı. Mega tonlarcasının bulunması birçok endüstriyi tamamen yıkabileceği gibi birçok yenisini de doğurabilir. Ayrıca, Isaac ve diğerlerinin de neredeyse yüz yıl önce (bkz. Science, Cilt 151, sayfa 682-83, 1966) belirttikleri gibi elmas, uzay asansörü denilen, önemsiz bir maliyetle Dünya dışına ulaşım sağlayan sistemin yapımında kullanılabilecek tek maddedir. Şu anda Jüpiter uydularının arasında dolaşan elmas dağları tüm Güneş Sistemi'ni önümüze serebilir; kristalize olmuş karbonun eski kullanım alanları bunun yanında ne kadar da basit kalıyor!</p>

  <p class="p2">Tamamlamak için, büyük miktarlarda elmas olması mümkün bir başka kaynaktan söz etmek istiyorum; ne yazık ki burası dev bir gezegenin çekirdeğinden bile daha ulaşılmaz...</p>

  <p class="p2">Nötron yıldızlarının kabuklarının büyük ölçüde elmastan oluşmuş olabileceği öne sürülmüştü. En yakın nötron yıldızı on beş ışık yılı uzakta ve yüzeysel yerçekimi Dünya'nınkinin yetmiş milyon katı olduğuna göre, bu pek akla yakın bir seçenek olamaz.</p>

  <p class="p2">Ama düşünün... Günün birinde Jüpiter'in çekirdeğine dokunacağımız da kimin aklına gelirdi?</p>

  <p class="p3">&nbsp;</p>
</body>
</html>
