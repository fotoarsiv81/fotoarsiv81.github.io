<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>HAYALET</title>
</head>

<body>
  <h2 class="h20">HAYALET&nbsp;</h2>

  <p class="p1">Dr. Van der Berg günün birinde vahşi bir dünyadaki küçük bir uzay mekiğinde, yanında bu kaçıkla mahsur kalabileceğini hayal bile etmemişti. Ama en azından Chris Floyd saldırgan görünmüyordu, belki de konuşarak yeniden kalkmaya ve <span class="t2">Galaxy</span>'ye dönmeye ikna edilebilirdi.</p>

  <p class="p2">Hâlâ boşluğa bakıyordu, arada bir dudakları sessiz bir konuşma içinde kıpırdıyordu. Yabancı kasaba tamamen terk edilmişti, insan yüzyıllardır boş olduğunu sanabilirdi. Ancak van der Berg, yakın zamanda bir etkileşimin olduğunu gösteren bazı işaretler fark etti. <span class="t2">Bili Tee</span>'nin inerken hemen altındaki ince kar tabakasını yok etmesine rağmen, küçük karenin geri kalanı hâlâ hafifçe kar kaplıydı. Sanki bir kitaptan yırtılmış bir sayfaydı ve o üzerindeki işaret ve hiyerogliflerin bazılarını okuyabiliyordu.</p>

  <p class="p2">Ağır bir cisim o yöne doğru çekilmişti, ya da kendi kendine hantal bir biçimde ilerlemişti. Bir Eskimo evinin artık kapanmış olan girişinden tekerlekli bir aracın hemen tanınan izi çıkıyordu. Ayrıntılarını göremeyeceği kadar uzakta da boş bir kutuya benzeyen küçük bir cisim vardı, Europalılar da insanlar kadar dikkatsizdi anlaşılan.</p>

  <p class="p2">Hayatın varlığı kesindi ve eziciydi. Rolf van der Berg, birilerinin gözleri (ve başka duyuları) tarafından izlendiğini hissetti ve sahiplerinin dost mu düşman mı olduklarını anlamanın hiçbir yolu yoktu. Hatta umurlarında bile olmayabilirdi, belki de yarım kalan gizemli işlemi bitirmek için davetsiz misafirlerin gitmesini bekliyorlardı.</p>

  <p class="p2">Sonra Chris bir kez daha havayla konuştu.</p>

  <p class="p2">Sessizce "Hoşça kal Büyükbaba" dedi, sesinde hafif bir hüzün vardı. Van der Berg'e dönerek normal ses tonuyla "Gitme zamanının geldiğini söylüyor. Her halde deli olduğumu düşünüyorsundur."</p>

  <p class="p2">Rolf van der Berg buna katılmamanın en iyisi olduğuna karar verdi. Zaten endişelenmesi gereken başka bir şey çıkmak üzereydi.</p>

  <p class="p2">Floyd Bili Teinin bilgisayarının verdiği verilere endişeyle bakıyordu. Özür diler gibi bir sesle konuştu: "Üzgünüm van. Bu iniş istediğimden daha fazla yakıt harcamış. Uçuş planını değiştirmemiz gerekecek."</p>

  <p class="p2">Rolf van der Berg sıkıntıyla, Bu, diye düşündü, "<span class="t2">Galaxy</span>'ye dönemiyoruz," demenin başka bir yolu. "Büyükbabana lanet olsun!" dememek için kendini zorlukla tuttu ve sadece "Peki şimdi ne yapacağız?" diye sordu.</p>

  <p class="p2">Floyd çizelgeye bakıyor, sürekli bazı rakamlar giriyordu.</p>

  <p class="p2">"Burada kalamayız... (van der Berg "Neden olmasın?" diye düşündü. "Nasıl olsa öleceksek, zamanımızı olabildiğince çok şey öğrenerek geçirebiliriz.)...bu yüzden <span class="t2">Universe</span>'den gelecek olan mekiğin bizi kolayca alabileceği bir yer bulmalıyız."</p>

  <p class="p2">Rolf van der Berg içinden derin bir nefes alıp rahatladı. Bunu düşünemediği için aptal olmalıydı; kendini darağacına giderken cezası ertelenen biri gibi hissediyordu. <span class="t2">Universe</span> dört günden kısa bir zaman içinde Europa'ya ulaşacaktı; <span class="t2">Bill Tee</span> lüks sayılmazdı, ama aklına gelen alternatiflere de tercih edilirdi.</p>

  <p class="p2">"Şu berbat hava durumunu saymazsak... sağlam, düz bir yüzey; <span class="t2">Galaxy'</span>ye daha yakın olmalı, ama bunun bir faydası olacağından emin değilim... sorun olmaz herhalde. Beş yüz kilometrelik yakıtımız var; ama denizi aşmayı göze alamayız."</p>

  <p class="p2">Bir an için van der Berg dalgın dalgın Zeus Dağı'nı düşündü; orada yapılabilecek ne çok şey vardı. Ama sismik sallantılar (Io Lucifer'la aynı hizaya girerken daha da kötüleşiyordu) bunu tamamen imkânsız kılıyordu. Aletlerinin hâlâ çalışıp çalışmadığını merak etti. Acil olan sorun halledildiğinde hemen onları kontrol edecekti.</p>

  <p class="p2">"Ekvator'a giden sahile doğru uçacağım, orası mekiğin inmesi için en uygun yer. Radar haritası altmış derece batıda hemen içlerde bazı düz alanlar gösterdi." .</p>

  <p class="p2">"Biliyorum. Masada Platosu." (van der Berg, "Ayrıca", diye ekledi, "belki de biraz daha keşif için bir fırsat. Beklenmedik fırsatları kaçırmamalı...")</p>

  <p class="p2">"O plato işte. Hoşça kal Venedik. Hoşça kal Büyükbaba..."</p>

  <p class="p2">Fren roketlerinin sessiz kükreyişi bittiğinde, Chris Floyd son kez ateşleme devrelerini kilitledi ve <span class="t2">Bili Tee</span>'nin güvenli kabininde kollarını ve bacaklarını açabildiği kadar açarak gerindi.</p>

  <p class="p3">Neşeyle "Manzara Europa için fena sayılmaz," dedi. "Mekiklerdeki yiyeceklerin söyledikleri kadar berbat olup olmadığını anlamak için dört günümüz var. Şimdi... konuşmayı hangimiz başlatsın?"</p>

  <h2 class="h21"><a id="ncx1490"></a>&nbsp;</h2>
</body>
</html>
