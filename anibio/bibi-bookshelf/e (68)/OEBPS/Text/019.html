<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>OOM PAUL</title>
</head>

<body>
  <h2 class="h20">OOM PAUL&nbsp;</h2>

  <p class="p1">Rolf van der Berg, Paul Amca'yı on yıldır görmemişti, bir daha da fiziksel olarak karşılaşacaklarını sanmıyordu. Ama ihtiyar bilim adamına büyük bir yakınlık hissediyordu. Neslinin sonuncusuydu ve atalarının yaşam biçimini hatırlayabilen (sadece istediğinde, bu da pek sık olmazdı) sadece oydu.</p>

  <p class="p2">Dr. Paul Kreuger (ailesi ve arkadaşlarının çoğu için "Oom Paul")<a id="a2"></a><a href="../Text/notes.html#a9"><span class="t10">3</span></a> gerektiğinde bilgi ve tavsiyeleriyle her zaman oradaydı, ister şahsen olsun, ister yarım milyar kilometrelik bir telsiz hattının ucunda. Yirminci yüzyılın sonundaki temizlikten sonra Nobel Komitesinin onun parçacıklar fiziğine katkılarını çaresiz bir karmaşa içinde bir kez daha göz ardı etmesine yoğun politik baskıların neden olduğu söyleniyordu.</p>

  <p class="p2">Bu doğruysa bile, Dr. Kreuger kin gütmüyordu. Mütevaziydi ve gösterişsizdi, geçimsiz sürgün arkadaşları arasında bile kişisel düşmanı yoktu. Hatta evrensel olarak öylesine saygı görüyordu ki Güney Afrika Birleşik Devletleri'ni tekrar ziyaret etmesi için birçok davet almış, ama her seferinde kibarca reddetmişti. Bunu GABD'de bir tehlike olduğundan değil, nostalji duygusunun etkisinde kalmaktan korktuğu için yaptığını da hemen açıklamıştı.</p>

  <p class="p2">Rolf van der Berg, bir milyondan az insanın anladığı bir dilde konuşmanın güvencesindeyken bile çok temkinliydi ve yakın bir akrabası hariç kimsenin anlamayacağı dolaylı ifadeler ve imalar kullanmıştı. Paul ise yeğeninin mesajını anlamakta hiç zorlanmamıştı, ama ciddiye alıp almamak konusunda emin değildi. Genç Rolf'un kendini küçük düşürmesinden korkuyordu ve onu elinden geldiğince nazikçe durdurmalıydı. Neyse ki hemen yayınlamaya kalkışmamıştı; en azından sessiz kalmayı biliyordu...</p>

  <p class="p2">Peki ya, evet, ya doğruysa? Paul'un ensesindeki birkaç tel saç diken diken oldu. Bilimsel, finansal, politik olasılıklar bir anda gözünün önünde belirdi, düşündükçe daha da ürkütücü geliyorlardı.</p>

  <p class="p2">İnançlı atalarının aksine Dr. Kreuger'in kriz ya da şaşkınlık anlarında yakaracağı Tanrı'sı yoktu. Şimdi ise olmasını diliyordu; ama dua edebilse bile, bunun pek faydası olmazdı. Bilgisayarının başına geçip veri bankalarına girmeye başladığında, yeğeninin inanılmaz bir buluş yapmış olduğunu mu, yoksa saçmaladığını mı umut etmesi gerektiğini bilemiyordu. İhtiyar Tanrı, insanlığa gerçekten de böylesine inanılmaz bir numara yapabilir miydi? Paul, Einstein'ın ünlü sözünü hatırladı: Kurnazdı, ama asla kötü niyetli değildi.</p>

  <p class="p2">Dr. Kreuger kendi kendine, 'Hayal kurmayı bırak', dedi. Sevdiklerin ya da sevmediklerinin, korkularının ya da umutlarının konuyla hiç bir ilgisi yok. . .</p>

  <p class="p3">Güneş Sistemi'nin genişliğinin yarısı kadar bir mesafeden bir çağrı almıştı; ve gerçeği öğrenene kadar huzur bulamazdı.</p>

  <h2 class="h21"><a id="ncx402"></a>&nbsp;</h2>
</body>
</html>
