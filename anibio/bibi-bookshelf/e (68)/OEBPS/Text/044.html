<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>ARABA YIKAMA</title>
</head>

<body>
  <h2 class="h20">ARABA YIKAMA&nbsp;</h2>

  <p class="p1">İşe koyulduktan sonra <span class="t2">Universe</span>'de tüm atmosfer değişmişti. Artık tartışma olmuyordu; herkes mükemmel bir uyum içinde çalışıyordu ve çekirdeğin sonraki iki dönüşü sırasında (Dünya zamanıyla yüz saat) kimse pek fazla uyumamıştı.</p>

  <p class="p2">İlk Halley günü Halley suyunun hâlâ dikkatle yapılan depolanmasıyla geçmişti, ama gece gayzer sakinleştiğinde tekniğin ustası olmuşlardı. Bin tondan fazla su gemiye alınmıştı; bir sonraki gündüz dönemi geri kalanı için yeterdi.</p>

  <p class="p2">Heywood Floyd, Kaptanın ayağının altında dolaşmıyor, şansını zorlamak istemiyordu; zaten Smith'in uğraşması gereken bir yığın ayrıntı vardı. Ama yeni yörüngenin hesaplanması bunların arasında değildi; o Dünya'da tekrar tekrar kontrol edilmişti.</p>

  <p class="p2">Artık şüphe yoktu, fikir harikaydı ve Jolson'ın tahmininden daha çok kârdaydılar. Halley'den yakıt almakla <span class="t2">Universe</span>, Dünya'ya dönmesi halinde yapması gereken iki önemli yörünge değişikliğinden kurtulmuştu; artık maksimum hızla doğruca hedefine gidebilir, haftalar kazanabilirdi. Riskler olmasına rağmen artık herkes programı takdir ediyordu.</p>

  <p class="p2">Hemen hemen herkes.</p>

  <p class="p2">Dünya'da, hemen kurulmuş "Elinizi Halley'den Çekin!" topluluğu öfkeliydi. Üyeleri (sadece 236 kişiydiler, ama nasıl dikkat çekeceklerini biliyorlardı) hayat kurtarmak için bile olsa bir gök cisminin soyulmasını doğru bulmuyorlardı. <span class="t2">Universe</span>'in sadece kuyrukluyıldızın zaten dışarı atacak olduğu bir maddeyi ödünç aldığı hatırlatıldığında bile yatışmıyorlardı. Onlara göre önemli olan prensipti. Öfke dolu bildirileri <span class="t2">Universe</span>'de çok ihtiyaç duyulan neşeyi sağlıyordu.</p>

  <p class="p2">Kaptan Smith her zamanki titizliğiyle, düşük güçteki ilk testleri irtifayı kontrol eden iticilerden biriyle yaptı; kullanılmaz hale gelse bile, gemi onsuz da çalışabilirdi. Hiçbir anormallik yoktu; gemi ay madenlerinden alınmış en saf suyla çalışıyormuş gibiydi.</p>

  <p class="p2">Sonra Bir Numaralı merkezi ana motoru denedi; zarar görürse hareket yeteneği kaybolmayacak, sadece güç kaybı olacaktı. Gemi hâlâ tamamen kontrol altında olacak, ama kalan dört motorla maksimum hız yüzde yirmi azalmış olacaktı.</p>

  <p class="p2">Bu sefer&nbsp; de sorun çıkmamıştı, en şüpheciler&nbsp; bile Heywood Floyd'a kibar&nbsp; davranmaya başlamışlardı; Astsubay Jolson da artık dışlanmıyordu.</p>

  <p class="p2">Kalkışın öğleden sonra, Old Faithful sakinleşmeden hemen önce olması planlandı. (Floyd merak ediyordu, yetmiş altı yıl sonra yeni ziyaretçiler için tekrar orada olacak mıydı? Belki; varlığının delilleri 1910 fotoğraflarında bile görülebiliyordu.)</p>

  <p class="p2">Eski dramatik Cape Canaveral tarzı bir geri sayım olmadı. Kaptan Smith her şeyin yolunda olduğundan iyice emin olduğunda Bir Numaraya sadece beş tonluk bir güç verdi ve <span class="t2">Universe</span> yavaşça yükselerek kuyrukluyıldızın kalbinden uzaklaştı.</p>

  <p class="p2">Hız düşüktü, ama havai fişek gösterisini andıran ateşleme muhteşem ve izleyicilerin birçoğu için de beklenmedik bir şeydi. Ana motorlardan çıkan gazlar daha önce tamamen yüksek derecede iyonize edilmiş oksijen ve hidrojenden oluştuğu için hiç görünmüyordu. Gazlar (yüzlerce kilometre uzakta) soğuyup kimyasal bileşime başladığında bile görecek bir şey olmazdı, çünkü reaksiyon görülebilen tayfta bir renk vermezdi.</p>

  <p class="p2">Şimdi ise <span class="t2">Universe</span> Halley'den bakılamayacak kadar parlak bir akkor sütun üzerinde uzaklaşıyordu; sanki alevden bir direkti. Alevlerin değdiği yerde kayalar patlayıp saçılıyordu; <span class="t2">Universe</span> sonsuza dek veda ederken Halley Kuyrukluyıldızının çekirdeğine imzasını atıyordu, sanki kozmik bir grafiti gibi.</p>

  <p class="p2">Uzaya gözle görülebilen bir destek olmadan çıkmaya alışmış olan birçok yolcu oldukça şiddetli tepki verdiler. Floyd kaçınılmaz açıklamayı bekledi; mütevazi zevklerinden biri Willis'in bilimsel bir hatasını yakalamaktı, ama bu çok ender oluyordu. Olduğunda da Willis'in her zaman oldukça mantıklı bir özrü vardı.</p>

  <p class="p2">"Karbon," dedi. "Akkor haldeki karbon; tıpkı mum ateşindeki gibi... ama biraz daha sıcak." Floyd "Biraz," diye mırıldandı.</p>

  <p class="p2">"Sözcüğü bağışlayın, ama artık saf su yakmıyoruz." Floyd omuzlarını silkti. "Dikkatle süzülmüş olsa da içinde çok miktarda koloidal karbon var. Ve ancak damıtılarak temizlenebilecek parçacıklar."</p>

  <p class="p2">Greenberg "Çok etkileyici, ama biraz endişeliyim," dedi. "Tüm bu radyasyon, motorları ve gemiyi çok kötü etkilemez mi?"</p>

  <p class="p2">Çok iyi bir soruydu ve biraz tedirginliğe neden olmuştu. Floyd Willis'in karşılık vermesini bekledi; ama açıkgöz topu hemen ona attı.</p>

  <p class="p2">"Bunu Dr. Floyd açıklasa daha iyi olur, fikir de onundu zaten."</p>

  <p class="p2">"Lütfen, Jolson'ındı. Yine de iyi bir nokta. Ama ciddi bir sorun değil; tam güce geçtiğimizde o alevler bin kilometre gerimizde olacak. Onları düşünmemiz gerekmeyecek."</p>

  <p class="p2">Gemi artık çekirdeğin iki kilometre kadar yukarısındaydı; çıkan gazların parıltısı olmasa, altlarındaki küçük dünyanın güneş alan yüzünü apaçık görebileceklerdi. Old Faithful'un sütunu bu yükseklikte (ya da mesafede) biraz genişlemişti. Floyd birdenbire, Cenevre Gölü'nü süsleyen dev kaynaklara benzediğini fark etti. Onları elli yıldır görmemişti, hâlâ orada mıydılar merak ediyordu.</p>

  <p class="p2">Kaptan Smith kontrolleri deniyordu; gemiyi yavaşça döndürüyor, sonra x ve y eksenlerinde aşağı yukarı ve sağa sola hareket ettiriyordu. Görünüşe göre her şey mükemmel çalışıyordu.</p>

  <p class="p2">"Uçuş Zamanının Sıfırlanmasına on dakika kaldı," diye duyurdu. "Elli saat boyunca sıfır nokta bir yerçekimi; sonra Dönüş Manevrasına kadar sıfır nokta iki." İyice anlaşılması için biraz durakladı; daha önce hiçbir gemi sürekli bir ivmeyi bu kadar uzun süre korumamıştı. <span class="t2">Universe</span> gerektiği gibi fren yapamazsa, insan taşıyan ilk yıldızlararası araç olarak tarih kitaplarına geçecekti.</p>

  <p class="p2">Gemi artık yatay konuma geçiyor ve kuyrukluyıldızdan hâlâ düzenli olarak püsküren beyaz sis ve buz kristali sütununa bakıyordu. <span class="t2">Universe</span> ona doğru ilerlemeye başladı...</p>

  <p class="p2">Mihailovich endişeyle "Ne yapıyor?" diye sordu.</p>

  <p class="p2">Bu tür sorular beklediği belli olan kaptan tekrar konuştu. Mizah duygusunu yeniden kazanmış gibiydi, sesinde neşe seziliyordu.</p>

  <p class="p2">"Gitmeden son bir küçük iş. Endişelenmeyin; ne yaptığımı biliyorum. İki Numara da bana katılıyor... değil mi?"</p>

  <p class="p2">"Evet efendim, ama önce şaka yaptığınızı sanmıştım."</p>

  <p class="p2">Willis "Köprüde neler oluyor?" diye sordu, bir an şaşkına dönmüştü.</p>

  <p class="p2">Gemi şimdi yavaş bir dönüşe geçiyor, bu arada hafif bir yürüyüş hızıyla hâlâ gayzere yaklaşıyordu. Bu mesafeden bile (artık yüz metreden de yakındı) Floyd'a hâlâ uzaklardaki Cenevre Gölünün kaynaklarını hatırlatıyorlardı.</p>

  <p class="p2">Bizi onun içine götürüyor olamaz.</p>

  <p class="p2">...ama kesinlikle öyleydi. Yükselen köpük sütununa girerken <span class="t2">Universe</span> hafifçe sarsıldı. Hâlâ çok yavaşça dönüyor, sanki gayzeri oyarak ilerliyordu. Ekranlar ve gözlem pencereleri sadece bembeyaz bir boşluk gösteriyorlardı.</p>

  <p class="p2">Tüm işlem on saniyeden uzun sürmüş olamazdı ve sonra diğer taraftan çıkmışlardı. Köprüdeki subaylardan bir anda bir alkış sağanağı koptu; ama yolcular (hatta Floyd da) hâlâ kendilerine gelememişlerdi.</p>

  <p class="p2">Kaptan tamamen tatmin olmuş bir ses tonuyla "Artık gitmeye hazırız," dedi. "Yeniden güzel, temiz bir gemimiz var."</p>

  <p class="p2">Sonraki yarım saat içinde Dünya ve Ay'daki on binden fazla amatör gözlemci kuyrukluyıldızın parlaklığının iki katına çıktığını rapor ettiler. Kuyrukluyıldız Gözlem Ağı aşırı yüklenmeden tamamen çökmüş, profesyonel gökbilimciler çılgına dönmüştü.</p>

  <p class="p2">Halk ise bundan hoşlanmıştı, birkaç gün sonra da <span class="t2">Universe</span> şafaktan birkaç saat önce daha da iyi bir gösteri yaptı.</p>

  <p class="p2">Her saat, saatte on bin kilometreden fazla hız kazanan gemi artık Venüs yörüngesinin derinlerindeydi. Güneşe en yakın olacağı noktadan geçmek (ve bunu tüm gök cisimlerinden daha hızlı yapacaktı) ve Lucifer'a doğru yola koyulmak için Güneş'e daha da yaklaşacaktı.</p>

  <p class="p3">Dünya ile Güneş arasından geçerken, akkor karbondan bin kilometrelik kuyruğu dördüncü derece bir yıldız gibi kolaylıkla görülebilecek, bir saat boyunca sabah göğünün burçları arasında hareket ediyor olacaktı. Kurtarma uçuşunun hemen başında <span class="t2">Universe</span>, aynı anda dünya tarihindeki tüm nesnelerden daha çok insan tarafından görülecekti.</p>

  <h2 class="h21"><a id="ncx1053"></a>&nbsp;</h2>
</body>
</html>
