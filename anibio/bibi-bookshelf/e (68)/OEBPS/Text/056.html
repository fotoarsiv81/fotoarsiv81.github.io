<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>DAYANIKLILIK</title>
</head>

<body>
  <h2 class="h22">DAYANIKLILIK</h2>

  <p class="p1">"Tarih asla tekerrür etmez, tarihteki durumlar yeniden yaşanırlar."</p>

  <p class="p2">Kaptan Laplace, Ganymede'ye günlük raporunu verirken bu sözü düşünüyordu. Söyleyen Margaret M'Bala'ydı (her saniye bin kilometre yaklaşıyordu), kaptan onun mesajını arkadaşlarına büyük bir zevkle iletmişti.</p>

  <p class="p2">"Lütfen Miss M'Bala'ya küçük tarih dersinin bize çok moral verdiğini söyleyin, bize yollayabileceği en güzel şeyi yollamış.</p>

  <p class="p2">Duvarlarla yerler yer değiştirmiş olmasına rağmen, o eski kutup kaşiflerine göre lüks içinde yaşıyor sayılırız. Aramızda Ernest Shackleton'u duymuş olanlar vardı, ama Dayanıklılık sagası hakkında hiçbir fikrimiz yoktu. Bir yıldan uzun bir süre yüzen buzullar üzerinde mahsur kalmak, sonra Antartika kışını bir mağarada geçirmek, ve açık bir tekneyle denizde bin kilometre yol alıp haritada yer almayan dağları aşarak en yakın yerleşim yerine ulaşmak!</p>

  <p class="p2">Üstelik bu sadece başlangıç. Asıl inanılmaz (ve ilham verici) bulduğumuz ise, Shackleton'un o küçük adadan adamlarını kurtarmak için dört kez geri dönmesi ve her birini kurtarmış olması! Bu hikayenin bizi nasıl etkilediğini tahmin edersiniz. Umarım bir sonraki mesajla birlikte kitabını bize fakslayabilirsiniz, hepimiz okumak için sabırsızlanıyoruz.</p>

  <p class="p2">Acaba o bu işe ne derdi? Tabi biz o eski zaman kaşiflerinden çok daha iyi durumdayız. Geçen yüzyıla kadar, ufku geçtikten sonra insan ırkıyla ilişkilerini kestiklerine inanmak çok zor. Işık yeterince hızlı olmadığı için arkadaşlarımızla eşzamanlı olarak konuşamıyoruz, ya da yanıtların Dünya'dan gelmesi saatler sürüyor diye şikayet ettiğimiz için utanmalıyız. Onların aylarca, hatta yıllarca kimseyle bağlantıları olmuyordu! Bayan M'Bala, tekrar en içten teşekkürler.</p>

  <p class="p2">"Tabi Dünya'daki tüm kaşiflerin bir büyük avantajı vardı, en azından hava soluyabiliyorlardı. Bilim ekibimiz dışarı çıkmak için çıldırıyor, biz de uzay giysilerimizden dördünü altı saatlik EVA'lara uygun olacak şekilde ayarladık. Bu atmosfer basıncında tüm giysiyi giymelerine gerek yok, bele takılacak bir ağırlık yeterli. Bir seferde iki kişinin çıkmasına izin veriyorum, tabii geminin görüş alanından çıkmıyorlar.</p>

  <p class="p2">Son olarak, işte hava durumu; Basınç 250 bar, sıcaklık yirmi beş derecede sabit, rüzgâr batıdan otuz şiddetinde esiyor, her zamanki gibi yüzde yüz bulutlu, açık uçlu Richter ölçeğine göre bir ilâ, üç şiddetinde depremler oluyor.</p>

  <p class="p3">Biliyor musunuz, şu 'açık uçlu' kulağa hiç de hoş gelmiyor, hele Io tekrar yaklaşırken."</p>

  <h2 class="h21"><a id="ncx1274"></a>&nbsp;</h2>
</body>
</html>
