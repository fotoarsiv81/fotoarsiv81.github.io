<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>UÇUŞ</title>
</head>

<body>
  <h2 class="h22">UÇUŞ&nbsp;</h2>

  <p class="p1">İnsanlar bir araya gelip kendisiyle görüşmek istediklerinde bu genellikle bir sorun, en azından zor bir karar olduğunun habercisiydi. Kaptan Laplace, Floyd ve van der Berg'in sık sık Astsubay Chang'la uzun konuşmalar yaptıklarını fark etmişti, ne hakkında konuştuklarını tahmin etmek kolaydı. Yine de tekliflerine şaşırdı.</p>

  <p class="p2">'Zeus Dağı'na mı gitmek istiyorsunuz? Nasıl, açık bir tekneyle mi? Şu Shackleton kitabı aklınızı çelmiş anlaşılan."</p>

  <p class="p2">Floyd utanmış gibiydi, kaptan tam on ikiden vurmuştu. Güney birkaç açıdan ilham kaynağı olmuştu "Efendim, tekne yapabilsek bile bu çok uzun sürer. Özellikle <span class="t2">Universe</span>'in buraya on gün sonra ulaşmasını beklerken."</p>

  <p class="p2">Rolf van der Berg "Zaten bu Galileo Denizi'nde tekne kullanmak istemezdim," diye ekledi, "tüm sakinleri bizim yenecek şeyler olmadığımızı anlamamış olabilirler."</p>

  <p class="p2">"Böylece tek bir alternatif kalıyor, değil mi? Şüphelerim var, ama beni ikna etmenizi istiyorum. Devam edin."</p>

  <p class="p2">"Mr. Chang'la da konuştuk, yapılabileceğini söyledi. Zeus Dağı yalnızca üç yüz kilometre uzakta, mekik oraya bir saatten kısa sürede uçar."</p>

  <p class="p2">"Ya iniş yeri? Şüphesiz hatırlarsınız, Mr. Chang, <span class="t2">Galaxy</span>'de pek başarılı olamamıştı."</p>

  <p class="p2">"Sorun değil efendim. William Tsung'un kütlesi bizimkinin sadece yüzde biri kadar, o buz bile taşıyabilir. Video kayıtlarını inceledik ve bir düzine iyi iniş alanı bulduk."</p>

  <p class="p2">Rolf van der Berg "Bunun yanında," diye ekledi, "pilotun kafasına bir silah dayalı olmayacak. Bu da işe yarar."</p>

  <p class="p2">"Eminim yarar. Ama esas sorun şu; Mekiği garajdan nasıl çıkaracaksınız? Vinçle çekebilir misiniz? Bu yerçekiminde bile çok ağır gelir."</p>

  <p class="p2">"Buna gerek yok efendim. Bay Chang onu uçurabilir."</p>

  <p class="p2">Kaptan Laplace düşünürken uzun bir sessizlik oldu, belli ki roketli motorların geminin içinde çalışması fikrinden pek hoşlanmamıştı. Daha çok <span class="t2">Bill Tee</span> olarak bilinen yüz tonluk küçük mekik Wilham Tsung sadece yörüngede çalışmak üzere yapılmıştı, normalde garajından yavaşça çıkarılır, ana gemiden iyice uzaklaşmadan motorları çalıştırılmazdı.</p>

  <p class="p2">Kaptan isteksizce "Belli ki iyi hazırlanmışsınız." dedi, "ama ya kalkış açısı? <span class="t2">Bill Tee</span> doğruca kalkabilsin diye <span class="t2">Galaxy</span>'yi ters çevireceğinizi söylemeyin. Garaj yan dönmüş bir halde, şanslıyız ki indiğimizde altta kalmadı."</p>

  <p class="p2">"Kalkışın yatay konuma altmış derecede olması gerek, yan iticiler bunu yapabilir."</p>

  <p class="p2">"Mr. Chang öyle diyorsa, ona inanırım. Ama ateşleme gemiye ne yapar?"</p>

  <p class="p2">"Eh, garajın içi kullanılmaz hale gelecek, ama zaten bir daha kullanılmayacak da. Kapaklar da patlamalara dayanacak şekilde yapılmış, yanı geminin diğer kısımlarına zarar gelmesi olasılığı yok. Yine de tedbir olarak yangın söndürücü ekipler hazır olacak."</p>

  <p class="p2">Harika bir plan olduğuna şüphe yoktu. İşe yararsa, uçuş tam bir başarısızlık sayılmayacaktı. Son bir haftadır Kaptan Laplace onları bu belaya sürükleyen Zeus Dağı'nı bir an bile düşünmemişti, önemli olan tek şey hayatta kalmaktı. Ama artık umut ve geleceği düşünebilmenin keyfi vardı. Bu küçük dünyanın neden bunca entrikanın kaynağı olduğunu bulmak için bazı risklere girmeye değerdi.</p>

  <p class="p3">&nbsp;</p>
</body>
</html>
