<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>KEFENLİ DÜNYA</title>
</head>

<body>
  <h2 class="h20">KEFENLİ DÜNYA</h2>

  <p class="p1">Jüpiter'in patlayıp Müthiş Isı'nın uydu sistemine yayılmasından sonraki on yılda Europa yapayalnız kalmıştı. Sonra Çinliler acele bir yakın uçuşla, Tsien'in kalıntısının yerini belirlemek için radarla bulutları taramışlardı. Başarısız olmuşlardı, ama yaptıkları Gündüz Tarafı haritaları, buzdan kabuk eridikçe oluşmaya başlayan yeni kıtaları gösteren ilk haritalardı.</p>

  <p class="p2">İki kilometre uzunluğunda, dümdüz bir yapı da bulmuşlardı; öyle yapay duruyordu ki adını Büyük Duvar koymuşlardı. Şekli ve büyüklüğünden dolayı onun Jüpiter'deki tektaş (ya da Lucifer'in yaratılışından önceki saatlerde ortaya çıkan milyonlarcasından biri) olduğu varsayılıyordu.</p>

  <p class="p2">Ancak düzenli olarak kalınlaşan bulutların altından ne bir tepki, ne de bir zekâ belirtisi gelmemişti. Böylece birkaç yıl sonra sürekli bir yörüngeye araştırma uyduları yerleştirilmiş ve rüzgâr seyirlerini öğrenmek için atmosfere yüksekte uçan balonlar bırakılmıştı. Dünya meteorolojisi uzmanları bunları çok ilginç bulmuşlardı, çünkü Europa (merkezi bir okyanus ve hiç batmayan bir güneşle) ders kitapları için çok hoş biçimde basitleştirilmiş bir örnekti.</p>

  <p class="p2">Böylece "Europa Ruleti" oyunu başlamıştı; bilim adamları ne zaman uyduya biraz daha yaklaşmaktan söz etseler yöneticiler böyle diyordu. Olaysız geçen elli yılın ardından biraz sıkıcı olmaya başlamıştı. Kaptan Laplace da öyle kalmasını umuyordu ve Dr. Anderson'ın da onayını istemişti.</p>

  <p class="p2">Bilim adamına "Şahsen," demişti, "ben üzerime saatte bin kilometre hızla zırh delici bir tonluk bir şey atılmasını pek dostça karşılamazdım. Dünya Konseyi'nin size izin vermesine çok şaşırdım."</p>

  <p class="p2">Dr. Anderson da biraz şaşkındı, ama projenin bir Cuma öğleden sonrasında toplanmış bir Bilim Alt Komitesinin uzun gündemindeki son madde olduğunu bilse şaşırmazdı. Tarih böyle küçük şeylerle yazılırdı.</p>

  <p class="p2">"Katılıyorum Kaptan. Ama çok katı sınırlamalarla çalışıyoruz ve kim olurlarsa olsunlar... şey, Europa'lılarla karşılaşma olasılığı yok. Bizim hedefimiz deniz seviyesinin beş kilometre üzerinde"</p>

  <p class="p2">"Anlıyorum. Zeus Dağı'nı bu kadar ilginç yapan ne?"</p>

  <p class="p2">"Bu başlı başına bir sır. Birkaç yıl öncesine kadar orada değildi bile. Jeologları neden deli ettiğini anlamışsınızdır."</p>

  <p class="p2">"Sizin zımbırtı da içine girip onu analiz edecek."</p>

  <p class="p2">"Kesinlikle. Ve... bunu size söylememem gerekirdi, ama sonuçları gizli tutmam ve Dünya'ya şifreli olarak yollamam istendi. Belli ki birileri büyük bir keşif yapmak üzere ve duyulmasını hiç istemiyorlar. Bilim adamlarının bu kadar titiz olabileceğine inanır mıydınız?"</p>

  <p class="p2">Kaptan Laplace inanırdı, ama yolcusunu hayal kırıklığına uğratmak istemedi. Dr. Anderson fazlasıyla saf görünüyordu; olup biten her neyse (ki kaptan bu uçuşta görebildiğinden çok daha fazla şey döndüğüne artık emindi) Anderson'ın hiçbir bilgisi yoktu.</p>

  <p class="p2">"Doktor, sadece Europa'lıların dağcılığa&nbsp; başlamamalarını umut edebilirim. Kendi Everestleri üzerine bayrak dikmelerine engel olmak istemem."</p>

  <p class="p2">Penetrometre yollandığında <span class="t2">Galaxy</span>'de alışılmadık bir heyecan duygusu vardı, her zamanki espriler bile kesilmişti. Aracın Europa'ya iki saatlik uzun yolculuğu sırasında ekibin her üyesi, köprüye gidip yönetim operasyonunu izlemek için çok iyi bir bahane bulmuştu. Buluşmadan on beş dakika önce Kaptan Laplace, geminin yeni hostesi Rosie dışında tüm ziyaretçilerin çıkmalarını emretti, onun sürekli yaptığı eşsiz kahvesi olmadan operasyon devam edemezdi.</p>

  <p class="p2">Her şey yolunda gitti. Atmosfere girişten kısa bir süre sonra hava frenleri çalıştırıldı ve penetrometrenin hızı azalarak çarpışma için uygun bir seviyeye geldi. Hedefin radardaki görüntüsü (hiçbir özelliği olmayan, boyutları belirsiz) ekranda giderek büyüdü. Bir saniye kala, tüm kayıt cihazları otomatik olarak yüksek hıza geçtiler...</p>

  <p class="p3">... Ama kaydedecek hiçbir şey yoktu. Dr. Anderson üzüntüyle "O ilk <span class="t2">Ranger</span>'lar Ay'a çaptıklarında ve kameraları hiçbir şey göremediğinde, Jet İtiş Laboratuarı'ndakilerin neler hissettiklerini şimdi anlıyorum" dedi.</p>

  <h2 class="h21"><a id="ncx726"></a>&nbsp;</h2>
</body>
</html>
