<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>GALILEO DENİZİ</title>
</head>

<body>
  <h2 class="h20">GALILEO DENİZİ&nbsp;</h2>

  <p class="p1">Kaptan Laplace kendi kendine, 'İnsanlar nasıl doktor oluyor anlamıyorum', dedi. Bu durumda, ölü kaldırıcıları da saymalıydı. İşleri bazen iğrenç olabiliyor...</p>

  <p class="p2">"Bir şey bulabildiniz mi?"</p>

  <p class="p2">"Hayır,&nbsp; Kaptan.&nbsp; Tabii elimde&nbsp; gerekli aletler&nbsp; yok. Bazı parçalar yerleştirilmiş, ama ancak mikroskopla görülebilirler, en azından bana öyle söylendi. Ama menzilleri fazla olamaz."</p>

  <p class="p2">"Belki de gemideki bir ileticiye yolluyordu, Floyd bir araştırma yapmamızı önerdi. Parmak izi ve diğer kimlik belirleyici şeyleri aldınız mı?"</p>

  <p class="p2">"Evet, Ganymede ile bağlantı kurduğumuzda belgeleri ile birlikte onlara yollayacağız. Ama Rosie'nin kim olduğunu, ya da kimin için çalıştığını bulabileceğimizden şüpheliyim. Tanrı'm, tabii niçin yaptığını da."</p>

  <p class="p2">Laplace düşünceli düşünceli "En azından insansı dürtüler gösterdi" dedi. "Chang durdurma kolunu çektiğinde başarısız olduğunu anlamış olmalı. İnmesine izin vermek yerine onu vurabilirdi."</p>

  <p class="p2">"Korkarım bu bizim için daha iyi olurdu. Jenkins ile birlikte kadavrayı atık bölmesine koyarken gördüğüm bir şeyi anlatayım."</p>

  <p class="p2">Doktor iğrenerek dudaklarını buruşturdu.</p>

  <p class="p2">"Haklısınız tabii, yapılacak tek şey buydu. Ağırlık eklemekle uğraşmadık; birkaç dakika yüzdü. Gemiden ayrılacak mı diye birkaç dakika baktık, ve sonra..."</p>

  <p class="p2">Doktor uygun sözcükleri arıyordu. "Lanet olsun, ne oldu?"</p>

  <p class="p2">"Sudan bir şey çıktı. Papağan gagası gibiydi, ama yüz kat daha büyüktü. Rosie'yi bir hamlede aldı ve gözden kayboldu. Burada yalnız değiliz. Dışarıda nefes alabiliriz belki, ama yüzmeyi tavsiye etmem."</p>

  <p class="p2">Görevli subay "Köprüden Kaptana" dedi. "Suda büyük bir hareketlilik var. Üçüncü Kamera; görüntüyü veriyorum."</p>

  <p class="p2">Doktor "Gördüğüm buydu işte!" diye bağırdı. O kaçınılmaz, ezici düşünceyle bir anda ürperdi; 'Umarım daha fazlası için gelmemiştir.'</p>

  <p class="p2">Dev bir gövde, aniden okyanus yüzeyinden yukarı doğru yükseldi. Korkunç şekil denizle hava arasında bir an asılı kaldı.</p>

  <p class="p2">En tanıdık şeyler, yanlış yerde olduklarında en garip şeyler kadar şaşırtıcı olabilirler. Hem kaptan hem de doktor aynı anda bağırdılar: "Bir köpekbalığı!"</p>

  <p class="p2">Dev suya düşmeden önce birkaç küçük farkı (korkunç gaga dışında) görecek zaman oldu. Fazladan bir çift yüzgeci vardı ve görünürde solungacı yoktu. Gözleri de yoktu, ama gaganın iki yanındaki tuhaf şişlikler duyu organları olabilirdi.</p>

  <p class="p2">Doktor "Tabii, yaklaşık evrim" dedi. "Her gezegende benzer sorunlar, benzer çözümler. Köpekbalıkları, yunuslar, ihtiyozorlar... Tüm okyanus avcılarının yapısı temelde aynı olmalı. Ama şu gaga beni şaşırttı..."</p>

  <p class="p2">"Şimdi ne yapıyor?"</p>

  <p class="p2">Yaratık tekrar yüzeye çıkmıştı, ama şimdi çok yavaş hareket ediyordu, sanki o müthiş sıçrayıştan sonra yorulmuştu. Aslında bir derdi var, hatta acı içinde gibiydi; kuyruğunu suya çarpıyor, hiçbir yöne bir harekette bulunmuyordu.</p>

  <p class="p2">Birdenbire son yediğini kustu, sırtüstü döndü, ve hafif şişliğin üzerinde cansız uzandı.</p>

  <p class="p2">Kaptan "Aman Tanrım" diye fısıldadı, sesi birdenbire değişmişti. "Galiba ne olduğunu anladım." Doktor "Tamamen yabancı biyokimyasallar," dedi, görüntü onu bile sarsmıştı. "En azından Rosie'nin bir kurbanı oldu."</p>

  <p class="p2">Galileo Denizinin adı, Europa'yı keşfeden adamdan alınmıştı; adamın adı da başka bir dünyadaki çok daha küçük bir denizden alınmıştı.</p>

  <p class="p2">Çok genç bir denizdi, elli yaşında bile değildi; ve çoğu çocuk gibi, bazen oldukça gürültücü olabiliyordu. Europa atmosferi gerçek kasırgalar için henüz çok inceydi, ama çevrelerini saran bölgelerden tropik bölgede Lucifer'in sabit olduğu noktaya kadar düzenli bir rüzgâr esiyordu. Burada, sürekli öğlen olan bölgede ise su sürekli kaynıyordu, tabii bu atmosferde sıcaklığı, ancak bir fincan çay kadardı.</p>

  <p class="p2">Neyse ki Lucifer'in hemen altındaki buharlı, çalkantılı bölge bin kilometre uzaktaydı; <span class="t2">Galaxy</span> daha sakin bir bölgeye inmişti, en yakın karaya uzaklığı yüz kilometreden azdı. En yüksek hızındayken bu mesafeyi saniyenin çok küçük bir parçasında alabilirdi; ama şimdi Europa'nın hiç dağılmayan alçak bulutlarının altında yüzerken, kara en uzak gök cisimleri kadar uzak görünüyordu.</p>

  <p class="p2">Kıyıdan esen ebedi rüzgârın onları denizin açıklarına doğru sürüklemesi, durumu daha da kötüleştiriyordu (tabii bu mümkünse). Bu yeni Dünya'nın bakir kumsallarından birine ulaşmayı başarsalar bile, durumları şu anda olduğundan daha iyi olmayacaktı.</p>

  <p class="p2">Fakat daha rahat olacaktı. Uzay gemileri su geçirmezdi, ama denize açılmaya uygun değildi. <span class="t2">Galaxy</span> dikey pozisyonda yüzüyor, hafif ama rahatsız edici sallantılarla aşağı yukarı girip çıkıyordu. Ekibin yarısında mide bulantısı başlamıştı bile.</p>

  <p class="p2">Kaptan Laplace hasar raporlarını incelemeyi bitirdiğinde ilk işi, hangi boy ya da şekilde olursa olsun tekne kullanma deneyimi olanları aramak oldu. Otuz uçuş mühendisi ve uzay bilimcisi arasında birkaç yetenekli denizci bulabileceğini düşünüyordu ve hemen beş amatör denizci, hatta bir de profesyonel buldu; Geminin muhasebecisi Frank Lee, kariyerine Tsung Deniz Yolları'nda başlamış, daha sonra uzaya yönelmişti.</p>

  <p class="p2">Muhasebeciler genellikle seyir araçlarından çok hesap makineleri (Frank Lee'nin durumunda bu, genellikle iki yüz yıllık fildişi bir abaküstü) kullanmaya alışık olsalar da, temel denizcilik sınavlarını geçmeleri gerekiyordu. Lee denizcilik yeteneklerini deneme fırsatını hiç bulamamıştı; şimdi, Güney Çin Denizi'nden neredeyse bir milyar kilometre uzakta, onun da zamanı gelmişti.</p>

  <p class="p2">Kaptana "Yakıt tanklarını doldurmalıyız," dedi. "O zaman daha derine batarız ve suya bu kadar çok girip çıkmayız."</p>

  <p class="p2">Gemiye daha çok su girmesine izin vermek aptalca bir fikir gibiydi, Kaptan tereddüt etti.</p>

  <p class="p2">"Ya karaya oturursak?"</p>

  <p class="p2">Hiç kimse "Ne fark eder ki?" demedi. Ciddi olarak tartışılmadan, karada olmanın daha iyi olduğu kabul edilmişti; tabii ulaşabilirlerse.</p>

  <p class="p2">"Tankları istediğimiz zaman boşaltabiliriz. Kıyıya ulaştığımızda, gemiyi yatay duruma getirmek için bunu zaten yapmamız gerekecek. Tanrı'ya şükür ki yeterli güç var..."</p>

  <p class="p2">Sesi kısıldı; herkes ne demek istediğini biliyordu. Hayat destek sistemlerini çalıştıran yardımcı reaktör olmazsa, birkaç saat içinde hepsi ölmüş olurdu. Bir arıza olmazsa, gemi onları uzun süre koruyabilirdi.</p>

  <p class="p2">Tabii açlıktan ölebilirlerdi; Europa denizlerinde hiç gıda olmadığını, sadece zehir olduğunu öğrenmişlerdi.</p>

  <p class="p2">En azından Ganymede ile temas kurmuşlardı, artık tüm insan ırkı durumlarını biliyordu. Güneş Sistemi'ndeki en büyük zekâlar onları kurtarmaya çalışacaklardı. Başaramazlarsa da, <span class="t2">Galaxy</span>'nin ekibi ve yolcuları şöhretli bir ölümle avunacaklardı.</p>

  <p class="p3">&nbsp;</p>
</body>
</html>
