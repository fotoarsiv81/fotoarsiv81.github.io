<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>YILDIZ</title>
</head>

<body>
  <h2 class="h20">YILDIZ</h2>

  <p class="p1"><span class="t2">Universe</span> artık öyle hızlı yol alıyordu ki yörüngesi Güneş Sistemi'ndeki hiçbir doğal cisminkine benzemiyordu. Güneş'e en yakın gezegen olan Merkür bile, en yakın noktada saniyede elli kilometreyi biraz geçer. <span class="t2">Universe</span> ilk günden bunun iki katı hıza ulaşmıştı ve bu binlerce ton sudan kurtulup hafiflediğinde ulaşacağı hızın sadece yarısıydı.</p>

  <p class="p2">Yörüngesinden geçtikleri birkaç saat boyunca Venüs, Güneş ve Lucifer'ın yanında en parlak gök cismiydi. Küçük yuvarlağı çıplak gözle görülebiliyordu, ama geminin en güçlü teleskopları bile hiçbir özellik bulamıyordu. Venüs sırlarını saklamakta Europa kadar kıskançtı.</p>

  <p class="p2"><span class="t2">Universe</span>, Güneş'e daha da yaklaşmakla (Merkür yörüngesinin de çok içinde) sadece kestirmeden gitmekle kalmıyor, aynı zamanda Güneş'in yerçekimi alanından da itiş alıyordu. Doğa her zaman dengesini koruduğundan, Güneş de buna karşılık biraz hız kaybetmişti; ama etkisi birkaç bin yıldan önce ölçülemezdi.</p>

  <p class="p2">Kaptan Smith geminin Güneş'in yakınından geçişini, ayak direyişinin kaybettirdiği prestijini geri kazanmak için kullandı.</p>

  <p class="p2">"Artık" dedi, "gemiyi neden Old Faithful'dan geçirdiğimi anlamışsınızdır. Gövdeyi o pislikten temizlemeseydik, şimdiye dek aşırı derecede ısınmış olurduk. Isı kontrolleri bununla baş edebilir miydi bilmiyorum; şimdiden Dünya seviyesinin on katında." Neredeyse kapkara olmuş filtrelerin ardından Güneş'e bakan yolcular ona inanıyorlardı. Normal büyüklüğüne döndüğünde hepsi çok sevindiler; <span class="t2">Universe</span> uçuşun son ayağına doğru Mars yörüngesine ilerlerken arkalarında hâlâ küçülüyordu.</p>

  <p class="p2">Meşhur Beşli hayatlarındaki beklenmedik değişikliğe kendilerince alışmışlardı. Mihailovich sürekli ve oldukça gürültülü olarak beste yapıyor, yemeklerde ortaya çıkıp rezil hikayeler anlatması ve yakaladığı tüm kurbanları, özellikle Willis'i rahatsız etmesi dışında pek görünmüyordu. Greenberg kendini mürettebatın onur üyesi seçmiş ve kimse karşı çıkmamıştı, o da zamanının çoğunu köprüde geçiriyordu.</p>

  <p class="p2">Maggie M duruma hüzünlü bir neşeyle yaklaşıyordu.</p>

  <p class="p2">"Yazarlar," diyordu, "hep rahatsız edilmeyecekleri bir yerde olsalar ne işler çıkaracaklarından bahsedip dururlar; en sevdikleri örnekler de deniz fenerleri ve hapishanelerdir. Bu yüzden şikayet edemem; araştırma malzemesi isteklerimin öncelikli mesajlar yüzünden sürekli ertelenmesi dışında."</p>

  <p class="p2">Artık Victor Willis bile böyle düşünüyordu; uzun vadeli projelerle çok meşguldü. Hem kabininde kalması için başka bir neden daha vardı; tıraş olmayı unutmuş gibi görünmekten kurtulması için hâlâ haftalar geçmesi gerekiyordu.</p>

  <p class="p2">Yva Merlin her gün saatlerce eğlence merkezinde kalıyor, en sevdiği (bunu kendisi söylemişti) klasikleri izliyordu. <span class="t2">Universe</span>'in arşiv ve projeksiyon sistemlerinin uçuşa yetiştirilmesi büyük şanstı; koleksiyon küçük olsa da, ömür boyu seyredecek kadar çoktu.</p>

  <p class="p2">Sinemanın titrek ışıklı o ilk günlerine kadar tüm ünlü görsel sanat eserleri buradaydı. Yva çoğunu biliyor ve bilgisini paylaşmaktan zevk alıyordu.</p>

  <p class="p2">Tabii Floyd da onu dinlemekten zevk alıyordu; çünkü Yva o zaman canlanıyor, bir ikon olmaktan çıkıp, sıradan biri oluyordu. Onun gerçek hayatla ancak video görüntülerinden oluşan yapay bir dünya aracılığıyla bağlantı kurabilmesini hem üzücü, hem de hayret verici buluyordu.</p>

  <p class="p2">Heywood Floyd'un oldukça dolu geçen hayatının en garip deneyimlerinden biri Mars yörüngesinin dışında bir yerlerde, yarı karanlıkta Yva'nın hemen arkasında oturup onunla birlikte <span class="t2">Rüzgâr Gibi Geçti</span>'yi seyretmesiydi. Bazen onun ünlü profilini Vivien Leigh'inkinin karşısında görebiliyor ve karşılaştırma yapabiliyordu. Ama birinin diğerinden daha iyi olduğunu söylemek imkansızdı; ikisi de kendine özgüydü.</p>

  <p class="p2">Işıklar yandığında Yva'nın ağladığını görerek şaşırdı. Elini tutup şefkatle "Bonny öldüğünde ben de ağlamıştım," dedi Yva hafifçe gülümsedi.</p>

  <p class="p2">"Ben Vivien için ağlıyordum," dedi "ikinci filmi çekerken hakkında çok şey okudum, çok trajik bir hayatı varmış. Ve burada gezegenlerin arasında ondan söz etmek, bana Lairy'nin zavallıyı sinir krizinden sonra Seylan'dan getirdiğinde söylediği bir şeyi hatırlattı. Arkadaşlarına 'Uzaylı bir kadınla evlendim' demişti."</p>

  <p class="p2">Yva bir an durdu ve yanağından bir damla yaş daha (Floyd ister istemez biraz teatral olduğunu düşündü) süzüldü.</p>

  <p class="p2">"Dahası da var. Son filmini tam yüz yıl önce yapmıştı, neydi biliyor musun?"</p>

  <p class="p2">"Devam et, beni tekrar şaşırt."</p>

  <p class="p3">"Sanırım şaşıracak olan Maggie, tabi bizi tehdit edip durduğu o kitabı gerçekten yazıyorsa. Vivien'in son filmi <span class="t2">Aptallar Gemisi</span>'ydi."</p>

  <h2 class="h21"><a id="ncx1129"></a>&nbsp;</h2>
</body>
</html>
