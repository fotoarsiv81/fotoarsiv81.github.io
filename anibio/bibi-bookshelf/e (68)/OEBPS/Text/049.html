<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>UZAYDAKİ BUZDAĞLARI</title>
</head>

<body>
  <h2 class="h22">UZAYDAKİ BUZDAĞLARI</h2>

  <p class="p1">Ummadıkları kadar çok boş zamanları vardı ve Kaptan Smith sonunda Victor Willis'e uzun süredir ertelediği kontratında yer alan röportaj fırsatını verdi. Bunu Victor kendisi sürekli ertelemişti, Mihailovich'in bir organını kesti dediği sakal tıraşından ötürü imajını yeniden oluşturabilmesi için aylar gerektiğinden röportajı kamerasız yapmaya karar vermişti, Dünya'daki stüdyo arşiv görüntülerini sesiyle birleştirebilirdi.</p>

  <p class="p2">Kaptanın hâlâ tamamen döşenmemiş kamarasında oturmuş, Victor'un bagaj hakkının çoğunu tutan mükemmel şaraplardan birinin tadını çıkarıyorlardı. Birkaç saat sonra <span class="t2">Universe</span> motorlarını durdurup süzülmeye başlayacağından, bu fırsatı günlerce yakalayamayacaklardı. Victor ağırlıksız şarabın cinayet olduğunu düşünüyordu, değerli eski şaraplarını plastik bardaklardan içmeyi reddediyordu.</p>

  <p class="p2">"15 Haziran 2061, Cuma saat 18:30, ben uzay gemisi <span class="t2">Universe</span>'den Victor Willis. Yolculuğumuzun henüz yarısına bile gelmedik, ama Mars yörüngesini geride bıraktık bile ve maksimum hızımıza neredeyse ulaştık. Bu da, Kaptan..."</p>

  <p class="p2">"Saniyede bin elli kilometre."</p>

  <p class="p2">"Saniyede bin kilometrenin üstünde, saatte neredeyse dört milyon kilometre!"</p>

  <p class="p2">Victor Willis'in şaşkınlığı gerçekti, yörüngesel parametreleri kaptan kadar iyi bildiğini kimse tahmin etmezdi. Ama onun güçlü yanlarından biri kendini izleyicilerinin yerine koymaktı, sadece sorularını tahmin etmek için değil, ilgilerini artırmak için.</p>

  <p class="p2">Kaptan sessiz bir gururla "Bu doğru," diye yanıtladı. "Zamanın başlangıcından beri insanlığın ulaştığı en yüksek hızın iki katında uçuyoruz."</p>

  <p class="p2">Victor, bunu ben söylemeliydim, diye düşündü; konunun kendisinin önüne geçmesinden hoşlanmazdı. Ama bir profesyoneldi ve hemen durumu kabullendi.</p>

  <p class="p2">Oldukça düzenli ekranını sadece kendisinin görebildiği ünlü küçük cep bilgisayarına bakıyormuş gibi bir an duraksadı.</p>

  <p class="p2">"On iki saniyede bir Dünya'nın çapı kadar yol alıyoruz. Yine de Jüpi- şey, Lucifer'e varmamıza on gün daha var! Bu, Güneş Sistemi'ndeki ölçek hakkında biraz fikir veriyordur...</p>

  <p class="p2">Şimdi; Kaptan, bunun hassas bir konu olduğunu biliyorum, ama geçen hafta bu konuda birçok soru aldım."</p>

  <p class="p2">Smith, "Olamaz", diye homurdandı. "Yine mi sıfır yerçekimindeki tuvaletler!"</p>

  <p class="p2">"Şu anda, asteroit kuşağının içinden geçiyoruz..."</p>

  <p class="p2">(Smith, Keşke tuvaletler olsaydı, diye düşündü.)</p>

  <p class="p2">"...ve hiçbir uzay gemisi çarpışma sonucu ciddi bir hasar almış olmasa da, oldukça büyük bir riske girmiyor muyuz? Uzayın bu bölümünde, bazıları küçük bir top büyüklüğünde olan milyonlarca gök cismi var. Ve sadece birkaç bin tanesi haritalarda yer alıyor."</p>

  <p class="p2">"Birkaç değil, on binden fazla."</p>

  <p class="p2">"Ama bilmediğimiz milyonlarcası var."</p>

  <p class="p2">"Bu doğru; ama bilsek de bize pek faydası dokunmazdı."</p>

  <p class="p2">"Ne demek istiyorsunuz?"</p>

  <p class="p2">"Elimizden bir şey gelmez."</p>

  <p class="p2">"Neden?"</p>

  <p class="p2">Kaptan Smith dikkatle düşünmek için durakladı. Willis haklıydı, bu hassas bir konuydu; potansiyel müşterileri ürkütecek bir şey söylerse Merkez Büro canına okurdu.</p>

  <p class="p2">"Her şeyden önce, uzay öyle büyüktür ki burada (söylediğin gibi, asteroit kuşağının tam ortasında) bile çarpışma olasılığı sıfıra yakındır. Size bir asteroit göstermeyi umuyoruz; gösterebileceklerimizin en iyisi Hanuman, çapı sadece üç yüz metre, ama en çok çeyrek milyon kilometre yaklaşabiliyoruz."</p>

  <p class="p2">"Ama burada uçan bilinmeyen parçacıklara göre Hanuman bir dev. Bundan korkmuyor musunuz?"</p>

  <p class="p2">"Siz Dünya'da yıldırım çarpmasından ne kadar korkuyorsanız o kadar."</p>

  <p class="p2">"Bir keresinde Colorado'da Pike Tepesi'ndeyken ucuz kurtulmuştum, şimşek ile gürültüsü aynı andaydı. Ama tehlikenin varlığını kabul ediyorsunuz, bu müthiş hızla riski arttırmış olmuyor muyuz?"</p>

  <p class="p2">Tabii ki Willis cevabı çok iyi biliyordu; her saniye bin kilometre geride kalan gezegendeki dinleyici kitlesinin yerine koyuyordu kendisini bir kez daha.</p>

  <p class="p2">Kaptan "Matematik olmadan açıklamak zor," dedi (bu deyimi, doğru olmadığı zamanlarda bile ne kadar da sık kullanmıştı!), "ama hızla risk arasında doğrudan bir bağlantı yok. Uzay araçlarının hızıyla giderken neye vurursanız vurun, sonuç felaket olur; bir atom bombası patladığında yanında duruyorsanız, kiloton ya da megaton sınıfında olması hiç fark etmez."</p>

  <p class="p2">Pek de güven verici&nbsp; bir açıklama değildi, ama bu kadarını yapabilmişti. Willis konuya iyice dalmadan, telaşla devam etti:</p>

  <p class="p2">"Şunu da unutmayın, girdiğimiz her... şey, ekstra küçük risk en iyi amaç için. Bir&nbsp; saat, hayat kurtarabilir."</p>

  <p class="p2">"Tabii, eminim herkes bunu takdir ediyordur" Willis durakladı; "Tabii ben de aynı gemideyim," diye eklemeyi düşündü, ama yapmadı. Pek mütevazı olmazdı; tabii o hiçbir zaman mütevazı olmamıştı. Zaten kaçınılmaz bir durumu marifet gibi göstermesi kolay değildi; artık alternatifi de yoktu, tabii eve yürüyerek dönmeye karar vermezse. "Bütün bunlar," diye devam etti, "bana başka bir noktayı hatırlatıyor. Tam bir buçuk yüzyıl önce Kuzey Atlantik'te ne olduğunu biliyor musunuz?"</p>

  <p class="p2">"1911'de mi?"</p>

  <p class="p2">"Şey, aslında 1912'de."</p>

  <p class="p2">Kaptan Smith neyin geleceğini anlamıştı, umursamaz bir tavırla bundan uzak kalmak istedi. "Herhalde <span class="t2">Titanic</span>'ten söz ediyorsunuz," dedi.</p>

  <p class="p2">Willis hayal kırıklığını saklamaya çalışarak "Kesinlikle," dedi. "En az yirmi kişi, aradaki paralelliği ilk fark edenlerin kendisi olduğunu sanarak beni aradı."</p>

  <p class="p2">"Ne paralelliği? <span class="t2">Titanic</span> sadece rekor kırmak uğruna kabul edilemez risklere girmişti."</p>

  <p class="p2">Az daha "Hem yeterli cankurtaran tekneleri de yoktu," diye ekleyecekti, ama geminin tek mekiğinin sadece beş kişi taşıyabildiğini hatırladı ve sustu. Willis'e oradan yakalanırsa, çok uzun açıklamalar yapması gerekecekti.</p>

  <p class="p2">"Tamam, sanırım benzetme biraz abartılmış. Ama herkesin söz ettiği çarpıcı bir benzerlik daha var. Titanic'in ilk ve son kaptanının adını biliyor musunuz?"</p>

  <p class="p2">Kaptan Smith "En ufak bir fikrim bile..." diye başladı ve ağzı açık kaldı.</p>

  <p class="p2">Victor Willis "Kesinlikle," dedi, gülüşü hiç de kibarca sayılmazdı.</p>

  <p class="p2">Kaptan Smith tüm o amatör araştırmacıları&nbsp; rahatlıkla boğabilirdi.&nbsp; Ama&nbsp; kendisine&nbsp; en&nbsp; yaygın İngilizce isimlerden birini miras olarak bırakan ailesini suçlayamazdı.</p>

  <p class="p3"><span class="t12">&nbsp;</span></p>
</body>
</html>
