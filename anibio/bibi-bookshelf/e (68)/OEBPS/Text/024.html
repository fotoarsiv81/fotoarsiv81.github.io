<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>İNİŞ</title>
</head>

<body>
  <h2 class="h22">İNİŞ&nbsp;</h2>

  <p class="p1">İniş Kaptan Smith'in umduğu gibi olaysız olmuştu. <span class="t2">Universe'</span>in yere temas ettiğini fark etmemişlerdi bile; yolcular inişin tamamlandığını ancak bir dakika sonra fark etmişler ve gecikmiş bir sevinç gösterisi yapmışlardı.</p>

  <p class="p2">Gemi, yüz metreden biraz daha yüksek tepelerle çevrili sığ bir vadinin ucuna inmişti. Ay'dakine benzer bir manzara bekleyenler çok şaşırmışlardı; bu oluşumlar Ay'ın milyarlarca yıllık mikro meteor bombardımanı sonucu kumla kaplanmış düz, hafif kıvrımlarına hiçbir benzerlik göstermiyordu.</p>

  <p class="p2">Burada bin yıldan daha eski hiçbir şey yoktu; piramitler bu yerden çok daha eskiydiler. Güneş çevresinde her dönüşünde, Güneş'teki yangınlar Halley'in şeklini bozup küçültüyordu. Çekirdeğin şekli, 1986'da Güneş'e en yakın geçişinden sonra bile oldukça değişmişti. Victor Willis izleyicilerine " 'Fıstığın' beli yaban arısı gibi incelmiş!" dediğinde tüm eğretilemeleri utanmadan birbirine karıştırmış, yine de söylemek istediğini iyi ifade etmişti. Hatta, 1846'da <span class="t2">Biela</span> kuyrukluyıldızının tüm bilim adamlarını şaşırttığı gibi, Güneş çevresinde birkaç tur daha attıktan sonra Halley'in kabaca eşit iki parçaya bölünmesi olasılığı bile vardı.</p>

  <p class="p2">Yerçekiminin neredeyse hiç olmaması da manzaranın tuhaflığını arttırıyordu. Her yerde sürrealist bir sanatçının fantezilerinden çıkmış gibi duran örümceksi şekiller ve Ay'da birkaç dakika bile dayanmaları imkânsız olan, inanılmaz biçimde eğimli duran taş yığınları vardı.</p>

  <p class="p2">Kaptan Smith <span class="t2">Universe</span>'i kutup gecesinin derinliklerine, Güneş'in yakıcı sıcaklığından beş kilometre uzağa indirmeyi seçmişti, ama yine de bol bol ışık vardı. Kuyrukluyıldızı saran dev toz ve gaz bulutu bu bölgeye uygun bir sis oluşturmuştu; Antarktika buzları üzerinde bir şafak gibiydi. O da yetmezse, Lucifer'in yüzlerce dolunaylık etkisi vardı.</p>

  <p class="p2">Böyle olacağını tahmin etmelerine rağmen, hiç renk olmaması bir hayal kırıklığıydı; <span class="t2">Universe</span> sanki açık bir kömür madeninde duruyordu. Bu pek de kötü bir benzetme sayılmazdı, çevrelerini saran siyahlığın çoğu karbon ya da bileşiklerinin kar ve buzla karışımıydı.</p>

  <p class="p2">Gemiden ilk inen tabii ki Kaptan Smith oldu, <span class="t2">Universe</span>'in ana hava kabininden yavaşça çıktı. İki metre aşağıda yere dokunması sanki sonsuza kadar sürdü; sonra yerdeki tozdan bir avuç alıp eldivenli eliyle inceledi.</p>

  <p class="p2">Gemide herkes, tarih kitaplarına geçecek sözleri bekliyordu.</p>

  <p class="p2">Kaptan "Biber ve tuz gibi" dedi. "Eritilirse daha iyi bir mahsul olur."</p>

  <p class="p2">Uçuş planı Güney kutbunda, elli beş saatlik bir tam Halley "gününü" kapsıyordu. Sonra (bir sorun çıkmazsa), gayzerlerden birini tam bir gün-gece döneminde incelemek için, Ekvator'a (bu isim hiç de uygun değildi) doğru on kilometre ilerlenecekti.</p>

  <p class="p2">Baş bilim adamı Pendrill hiç zaman kaybetmedi. Hemen bir meslektaşıyla iki kişilik bir jet kızağa binip, kendilerini bekleyen uydunun sinyaline doğru yola çıktı. Bir saat içinde dönmüşlerdi, kuyrukluyıldızdan aldıkları ve önceden paketledikleri örnekleri derin dondurucuya gururla koymuşlardı.</p>

  <p class="p2">Bu arada diğer ekipler de vadiye, kırılgan zemine çakılmış direkler arasına gerilmiş kablolardan bir örümcek ağı kurmuşlardı. Bunlar hem birçok aletin gemiyle bağlantısını sağlıyor, hem de dışarıda hareketi oldukça kolaylaştırıyordu. Halley'in bu bölümü kullanışsız Dış Hareket Birimleri kullanılmadan incelenebilirdi; tek gereken bir kabloya bir kelepçe takmak ve sonra tutunarak ilerlemekti. Hem bu karmakarışık, tek kişilik uzay gemileri gibi olan DHB'leri kullanmaktan çok daha eğlenceliydi.</p>

  <p class="p2">Yolcular tüm bu olup bitenleri şaşkınlıkla izliyor, telsiz dalgalarından yapılan konuşmaları dinleyip keşfin heyecanını paylaşmaya çalışıyorlardı. On iki saat kadar sonra (eskiden astronot olan Clifford Greenberg için daha da erken), zorunlu izleyici olmanın zevki kaçmaya başlamıştı. Bir süre sonra herkes "dışarı çıkmak"tan söz eder olmuştu, alışılmadık derecede sakin duran Victor Willis hariç.</p>

  <p class="p2">Dimitri biraz hor görerek "Galiba korktu" dedi. Perde farkını hiç duymadığını fark ettiğinden beri ondan hiç hoşlanmamıştı. Bu Victor'a (tuhaf sorununun incelenmesi için kobay olmayı cesaretle kabul etmişti) karşı büyük bir haksızlık olmasına rağmen, Dimitri "İçinde müzik olmayan biri ihanete, hileye ve azgınlığa yatkındır" diye üstüne gidiyordu.</p>

  <p class="p2">Floyd daha Dünya yörüngesinden çıkmadan kararını vermişti. Maggie M, her şeyi deneyecek kadar cesurdu ve cesaretlendirilmeye ihtiyacı yoktu ("Bir yazar yeni bir deneyim yaşama fırsatını asla geri çevirmemelidir" sloganı duygusal hayatına da fazlasıyla yansımıştı).</p>

  <p class="p2">Yva Merlin her zamanki gibi herkesi tereddütte bırakmıştı, ama Floyd onu kuyrukluyıldız üzerinde özel bir geziye çıkarmaya kararlıydı. Şöhretini korumak için Floyd bunu yapmalıydı; ünlü münzevinin yolcu listesine alınmasında onun da rolünün olduğunu herkes biliyordu ve şimdi de aralarında bir ilişki olduğu yolunda espriler yapılıyordu. En masum hareketleri bile, Dimitri ve onlara kıskançlıkla karışık bir hayranlık duyan geminin doktoru Dr. Mahindran tarafından espriyle yorumlanıyordu.</p>

  <p class="p2">Floyd önceleri rahatsız olsa da (çünkü bu ona gençliğindeki duyguları hatırlatıyordu) artık bu şakaya uymuştu. Ama Yva'nın bu konudaki duygularını bilmiyordu ve soracak&nbsp; cesareti henüz bulamamıştı. Ünlü sessizliğini, üç nesil boyunca izleyicileri büyüleyen o gizemli havasını, sırların birkaç saatten fazla sır olarak kalmadığı bu küçücük toplumda bile kaybetmemişti.</p>

  <p class="p2">Victor Millis ise, farelerin ve uzay adamlarının en iyi planlarını bile bozabilen o küçük, yıkıcı ayrıntılardan birine takılmıştı.</p>

  <p class="p2"><span class="t2">Universe</span> buğulanmayan, yansıma yapmayan ve eşsiz bir uzay görüntüsü sunmayı garanti eden siperleri olan son model <span class="t2">Mark XX</span> uzay giysileriyle donatılmıştı. Başlıklar birçok farklı ölçüde olmasına rağmen, Victor Willis'in birinin içine sığması için bir operasyon geçirmesi gerekiyordu.</p>

  <p class="p2">Artık markası haline gelen sakalını on beş yıldır uzatıyordu (bir eleştirmen, biraz da hayranlıkla "bir çalı budama sanatı harikası" demişti).</p>

  <p class="p2">Victor Willis'le Halley Kuyrukluyıldızı arasında artık yalnızca sakalı vardı. Yakında ikisi arasında bir seçim yapması gerekecekti.</p>

  <p class="p3"><span class="t12">&nbsp;</span></p>
</body>
</html>
