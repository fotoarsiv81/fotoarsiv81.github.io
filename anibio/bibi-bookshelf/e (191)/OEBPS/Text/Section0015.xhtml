<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <div style="text-align: center;"><img alt="samur" src="../Images/samur.jpg" width="50%" /></div>

  <h1 title="Nasıl Bitti?">NASIL BİTTİ?</h1>

  <p><i>“Zaman bir çizgi değil bir boyuttur. Tıpkı boşluğun boyutları gibi. Eğer boşluğu bükebilirseniz, zamanı da bükebilirsiniz. Ve eğer ışıktan daha hızlı hareket edebiliyorsanız, geçmişe yolculuk edebilir ve aynı anda iki yerde birden varolabilirsiniz.</i></p>

  <p><span style="font-style:italic;">(Paul Davies, Carl Sagan, John Gribbin ve Stephen W. Hawking’den esinlenerek)</span></p>

  <p style="text-align: right;">MARGARET ATWOOD</p>

  <p style="text-align: right;"><br /></p>

  <p style="text-align: right;"><br /></p>

  <p><span style="font-style:italic;">“Bir adamın bütün sözcüklerle çığlığa döndüğünü</span></p>

  <p><span style="font-style:italic;">duyuyorum.</span></p>

  <p><span style="font-style: italic;">Uyanıyorum</span></p>

  <p><span style="font-style:italic;">bir düş daha eksilmiş kafamda.</span> ”</p>

  <p style="text-align: right;">FEYYAZ KAYACAN</p>

  <h2 id="sigil_toc_id_84">≈ 1 ≈</h2>

  <p>Nilsu Baran’ın bana bıraktığı dosya burada, böylece bitti. Yanlış mı anladım, kâğıtları mı kaybettim diye dolanıp durdum. Ama hayır, hepsi buydu!</p>

  <p>Bir süre şaşkın kalakaldım, sanki aldatılmıştım, öyle ya, elinde roman olmasını istediği bir dosyayla çıkıp gelen kendisiydi. Sonra, yazdıkları bir zaman örgüsü içinde akıp giden ve yazdıklarına bakılırsa, aklı başında - en azından bir roman yazmaya yetecek kadar -bir kadın vardı karşımda.</p>

  <p>Oysa bana bıraktığı dosya, içindekiler bir bütünlüğe erişmeden bitirilmiş, sanki yarım bırakılmış, belki de bana bir işaret vermek istenmişti. Ne yapacağımı bilmeden saatlerce oturdum dosyanın başında.</p>

  <p>İlk tepkim, kurnazlık edip, romanı böylece bitirmek isteği oldu. Şöyle yapacaktım:</p>

  <p>“Sevgili okurlar, işte modern, kentli ve farklı bir genç kadının yaşamı, buyrun, nasıl sonlanacağına siz karar verin!”</p>

  <p>Doğrusu böyle bir son hayli ilginç olabilir diye de sevindim. Eşe dosta sorup, onların tepkilerinden yararlanmak istediğimde, kimi beğendi, kimi berbat buldu, kimi hiç tepki vermedi. Kitaplarımı, kolay okunur buldukları için beğenmeyen eleştirmenlere sorduğumda, ellerini ovuşturup; ‘Aman ne orijinal olur!’ dediler.</p>

  <p>Hemen vazgeçtim!</p>

  <p>Sonra kurnazlıktan cayıp, akıllılık etmeye karar verdim. Bu kez de, romanın sonunda Nilsu Baran’ı bir rüyadan uyandırıp, aslında her şeyin bir düş olduğunu açıklayayım, konuya bazı mistik öğeler katmak için, uyanan kahramanımın cebinden bir ipucu çıkartayım diye düşündüm, örneğin cebinden Metin Altıok’un kedili şiiri ya da, bir <span style="font-weight:bold;font-style:italic;">susamuru</span> resmi düşsün, dedim...</p>

  <p>Okurlarıma sordum: “Nasıl buldunuz finali?”</p>

  <p>‘Siz de mi?’, ‘Yine mi?’, diyerek burun bükenler, ‘Esprisiz ve kuru’ bulanlar oldu.</p>

  <p>“Harika bir şok olur, mutlaka böyle bitirin!” diye ellerini ovuşturan aynı eleştirmenler, sevincimi ‘kursağımda’ bıraktılar!</p>

  <p>O zaman, Nilsu Baran’ın bana bir işaret verdiğini varsayıp, yollara düştüm. Tembelliğin âlemi yoktu, sonuna kadar gitmeliydim.</p>

  <h2 id="sigil_toc_id_85">≈ 2 ≈</h2>

  <p>Nilsu Baran ve Selen Doran adında - bana verilen gerçek isimlerle elbette - birileri Mimarlar Odası’na kayıtlı değildi ve asla olmamıştı. Yeşiller Partisi’nde, Teoman Ertan adında birini kimse tanımıyordu. Tabipler Odası’nda, Baran soyadlı hiçbir doktor yoktu.</p>

  <p>Umutsuzluğa kapılmadım. Yer yarılıp, bütün <span style="font-weight:bold;font-style:italic;">susamurları,</span> anneleri, babaları, sevgilileri içine girse bile, ben ‘ve digerleri’nden birini bulacağıma inanıyordum. O kilit kişi N.G.’ydi.</p>

  <p>Neyyire Gömüç!</p>

  <p>Herkes kaybolabilir, saklanabilir ya da bana şık tuzaklar kurabilirdi, ama Neyyire Gömüç diye biri vardı ve edebiyat severler, onun varlığını sevgiyle kucaklıyordu.</p>

  <p>Neyyire Hanım’ın telefonunu bulmak için, yayıncısını aradım. Önce isteğim reddedildi, önüne gelen herkese verilen yazar telefon numaraları, sonradan keyifsiz konuşmalara yol açabiliyormuş. örneğin yazdığı kitaplarda ille de kendisinin anlatıldığını iddia eden bazı okurlar, telif hakkı talep ederken, özel hayatının ifşâ edildiğine inanarak çok sinirlenen, asabi insanlara da rastlanıyormuş.</p>

  <p>Adımı ve amacımı açıklayınca, Neyyire Gömüç’ün ev telefonunu edinebildim.</p>

  <p>Telefon ettiğimde, gerçekten de Nilsu Baran’ın betimlediği sesle karşılaştım: mesafeli, soğukça ama ilgili.</p>

  <p>Kendinden sonraki kuşağın kadın yazarlarını tanımak konusunda hassasiyetini vurgulayarak, büyük nezaket gösteren Neyyire Gömüç, kendisiyle görüşmek isteğimi kabul etti.</p>

  <p>Bu satırları yazdıktan kırk gün, tam kırk gün önce Neyyire Gömüç’ün Bebek’teki evine gittim. Elimde Nilsu Baran’ın bana bıraktığı o pırıl pırıl dosya, bir demet papatya - onu seviyormuş ya! -heyecandan tir tir titreyerek kapının zilini çaldım.</p>

  <p>Kapıyı açan Neyyire Gömüç, Nilsu Baran’ın anlattığı N.G.’ye tıpatıp benziyordu. Orta yaşlı, hoş, alımlı, kendine güvenen, son derece kibar bir kadın. Mesafeli, serin, hatta soğuk... Fakat bu hali, onu itici kılmaktan çok, özellikle kitaplarını okumuş insanların gözünde ona apayrı bir albeni katıyordu.</p>

  <p>“En sevdiğim çiçekler, teşekkür ederim,” dedi serin serin.</p>

  <p>“İyi bir başlangıç!” diye düşündüm, salona girerken. Salonda her şey, bütün eşyalar, kanepe, uyuyan kedi, bakımlı yeşil bitkiler, sehpadaki kavanozlar, her şey, tamamen Nilsu Baran’ın betimlediği gibiydi. Tek şey hariç!</p>

  <p>Kanepede uyuyan kedinin cinsiyeti, yazılanlara uymuyordu: Bu kedi dişiydi!</p>

  <p>Üç renkli kedilerin dişi olduğunu, ben de Nilsu Baran’ın babasından öğrenmiştim.</p>

  <p>“Adı Nane olmalı, bu hanım kızın,” dedim. Söze bir yerden başlamak gerekiyordu, oltalı bir cümleyle başladım ben de.</p>

  <p>“Efendim?” Şaşırmıştı Neyyire Gömüç.</p>

  <p>“Kedinizin adı Nane olmalı,” diye yineledim.</p>

  <p>“Benim kedim mi?” Yüzüme baktı, sanki bir şeyler arandı yüzümde.</p>

  <p>“Dişi olduğu doğru, ama adı Viking’dir.” Sesi kuşku doluydu.</p>

  <p>“Nane’yi,” dedi, “Nane’yi bir kedi adı olarak düşünmeniz hayli ilginç!”</p>

  <p>Evin arka odalarına açılan dar koridordan, incecik bir müzik yayılıyordu salona. Tanıdık, güzel bir saksofon sesi...</p>

  <p>“lan Garbarek bu!” diye haykırdım.</p>

  <p>“Sever misiniz?” dedi buz gibi bir sesle Neyyire Gömüç.</p>

  <p>Şaşırma sırası bana gelmişti. Tam ağzımı açacaktım, içerden kırk yaşlarında, uzun boylu, sakallı, tel çerçeve gözlüklü, hoş bir adam, gülümseyerek salona girdi. İlk bakışta, sıcakkanlı, rahat ve neşeli bir insan izlenimi veriyordu. (Ben mi öyle sanmıştım?)</p>

  <p>Adam gülümseyerek, elimi sıktı, elleri ılık ve samimiydi.</p>

  <p>“Merhaba hoş geldiniz! Ben Cem nasılsınız?”</p>

  <p>“Cem?”</p>

  <p>“Oğlum Cem, iki gün önce İstanbul’a döndü. Yıllardır yurtdışındaydı,” diye açıkladı Neyyire Gömüç. (Daha doğrusu, iyice karıştırdı.)</p>

  <p>Arkama yaslandım, derin bir soluk aldım. Nefes kesen bir oyunun başlamak üzere olduğunu hissediyordum.</p>

  <p>“Ocağın altını kapattım ama biraz demlenmesi gerekir, değil mi anne?”</p>

  <p>“Ah evet, en az yarım saat kadar.”</p>

  <p>Adının Cem olduğunu söyleyen - hiç inanmamıştım tabii -adam, neşe ve enerjisini dalga dalga çevresine yayarak, bana döndü:</p>

  <p>“Annemin Buhara pilavı meşhurdur. Tam gününe denk geldiniz, mutlaka tatmalısınız!”</p>

  <p>“Tabii ya, Buhara pilavınızdan haberim var!”</p>

  <p>“Öyle mi?” diye yeniden şaşırdı N.G.</p>

  <p>"Bunu, pek az kişi, ancak çok yakınlarım bilirler oysa.”</p>

  <p>Artık kozlarımı açmak vakti gelmişti. Briçte ‘grand şlem’ yapacak birinin keyfiyle ağzımı açtım:</p>

  <p>“Nilsu Baran’dan öğrendim.”</p>

  <p>“Kimden?...” diye haykırdı Neyyire Gömüç. Sesi, bir çığlık gibi uçtu ve duvarlara çarpıp, parçalandı.</p>

  <p>“Nilsu Baran,” dedim, biraz çekinerek bu kez.</p>

  <p>“Arkadaşınız Cahide Hanım’ın oğlu Teoman’ın genç sevgilisi.” Derin bir sessizlik, aramıza düşmüş güçlü bir bomba gibi patladı. Sessizlikten kulaklarım uyuştu. Sanırım, biraz suçluluk duygusuydu içimi dolduran.</p>

  <p>Oturduğu koltukta, iğne batmışçasına dimdik dikilen Neyyire Gömüç, azarlar gibi sordu.</p>

  <p>“Nereden tanıyorsunuz bu insanları siz?” Rengi solmuş, canı sıkılmıştı. Hay Allah, ne yaptım ben?</p>

  <p>Neyyire Gömüç’ün oğlu Cem olduğunu iddia eden adam, ayağa kalkıp, ona doğru eğildi.</p>

  <p>“İyi misiniz anne? Size su getireyim mi?” Uçarcasına mutfağa gitti. Salonda yalnız kaldığımızda, N.G. fısıldayarak sordu:</p>

  <p>“Kimsiniz siz? Niçin buradasınız? Ne istiyorsunuz benden?”</p>

  <p>Kendimi öyle suçlu, öyle berbat hissettim ki, hemen o evi terk etmek, çabucak kaçmak geldi içimden. Beni en çok rahatsız eden, saygı duyduğum bir yazarın huzurunu kaçırmış olmamdı.</p>

  <p>O sırada, elinde su bardağıyla mutfaktan gelip, annesine şefkatle su ikram eden oğul, yüreğimi burkan bakışlarla onu izliyordu. Daha fazla dayanamadım.</p>

  <p>“Bakın, sizleri üzmek istemedim. Fakat elimdeki tek ipucu sizsiniz ve ben bu düğümü çözmek zorundayım.</p>

  <p>“Genç bir kadındı, bana bir dosya bıraktı ve ortadan kayboldu. Eğer yazdıklarımın bir sonu olsaydı, burada olmazdım. Ama bir şeyler eksikti ve sanki o bunu benim ortaya çıkartmamı istiyordu.”</p>

  <p>Söylediklerimden pek bir şey anlamamış gibi baktılar. O zaman, dosyayı çıkarttım ve onlara verdim.</p>

  <p>Beni tümden unutarak, iki saat kadar, bir define haritası inceler gibi içine düşerek okudular, dosyadaki sayfaları. Arada bir, Neyyire Gömüç’ün heyecanlı, hayret dolu ünlemeleri duyuluyordu.</p>

  <p>Okuma saati bittiğinde, ayaklarım uyuşmuş, acıkmış ve sıkılmıştım. Başımı kaldırıp N.G.’yle göz göze geldiğimde, sanki o aniden yaşlanmış ve hastalanmış göründü gözüme. İnlemeye benzer bir şeyler mırıldandı; anladım!</p>

  <p>“Annem mümkünse şimdi gitmenizi rica ediyor,” dedi, oğlu Cem olduğunu iddia eden adam.</p>

  <p>Daha önce de, birkaç yerden kibarca kovulduğum olmuştu, olmasına ama ilk kez utanıyor ve üzülüyordum. Beri yandan da, çok meraklanıyordum. Neler oluyordu? Neler bitiyordu?</p>

  <p>Hastalandığı besbelli Neyyire Gömüç’ü, bu durumda daha fazla zorlamak zalimlik olacaktı kalktım, çantamı ve Nilsu Baran’ın dosyasını alıp kapıya yöneldim.</p>

  <p>Tam çıkarken, beni kapıya kadar geçiren adama dönüp:</p>

  <p>“Size tuhaf gelir mi, bilemeyeceğim ama başından beri sizin aslında Teoman olduğunuzdan kuşkulanıyorum ben...” dedim.</p>

  <p>Adamın rengi attı. Hiç yanıt vermeden, kapıyı üzerime sertçe kapattı.</p>

  <h2 id="sigil_toc_id_86">≈ 3 ≈</h2>

  <p>Eve döndüm.</p>

  <p>Birisi bana bir oyun oynamıştı, bundan hiç kuşkum yoktu artık! Gizli kalması gereken bir şeyi ya da şeyleri, belki önemli bir sırrı çözmek için beni kullanmak istemiş, ama başarılı olamamıştı.</p>

  <p>Neler oluyordu, tam bilmiyordum, fakat meraklandığım kadar, kaygılandığımı da ayrımsıyorum. Üstelik, romana son cümleyi yazıp, noktayı da koymam gerekiyordu.</p>

  <p>Bitmemiş bir kitap, yazarını, yakıtsız ve paraşütsüz havada kalmış bir pilot gibi deliye çevirir.</p>

  <p>Bir yandan, gerçeği bilmek arzum, bütün yaratıcı pınarlarımı kurutmuş, bütün eklemlerimi kilitlemişti.</p>

  <p>Birkaç kez Neyyire Gömüç’ün telefonunu çevirdim, evinin önünden geçtim ama son anda hep vazgeçtim. Artık ben kendi romanının sonunu merak eden bir yazardım! Beni arayanlardan kaçıyor, telefonu, kapıyı kimselere açmıyordum.</p>

  <p>Neyyire Gömüç’ü ziyaretimden on üç gün sonra, motosikletli ve kasklı bir adam kapıyı çaldı. Uykusuz, iştahsız ve keyifsiz açtım kapıyı.</p>

  <p>“Size bir APS mektup var efendim.”</p>

  <p>Mektup daktilo ile yazılmıştı ve ondan geliyordu. Romanla ilişkisi nedeniyle buraya aynen alıyorum:</p>

  <p><br /></p>

  <p style="text-align: right;"><span style="font-weight:bold;font-style:italic;">“Eylül üç, 1990, İstanbul,</span></p>

  <p><span style="font-weight:bold;font-style:italic;">Sayın Yazar Hanım,</span></p>

  <p><span style="font-weight:bold;font-style:italic;">Bir süre önce, beni evimde ziyaretiniz sırasında aniden rahatsızlanışım ve size ev sahipliği yapamayışını konusunda</span>, <span style="font-weight:bold;font-style:italic;">anlayış göstereceğiniz ümidiyle, bağışlanmayı umuyorum.</span></p>

  <p><span style="font-weight:bold;font-style:italic;">Şimdi size anlatacaklarım, o akşamki ziyaretiniz esnasında başlayıp hâlen süren ve yaşamım boyunca</span> - <span style="font-weight:bold;font-style:italic;">uyurken, gülerken ve ölürken bile - beni rahatsız edecek hummanın nedenini açıklayacaktır uma</span><span style="font-style:italic;"><b>rım...</b></span></p>

  <p><span style="font-weight:bold;font-style:italic;">Amerikan Kız Koleji’nde öğrenci olduğum yıllarda, en yakın arkadaşım, sizin elinizdeki dosyada adı geçen Cahide adıyla tanımlanan genç kızın ta kendisidir.</span></p>

  <p><span style="font-weight:bold;font-style:italic;">Siyah gür saçlı, yeşil, çekik gözlü, iri kemikli, uzun boyunlu ve çok hoş bir kız olan bu can arkadaşımın adı Nilüfer Caneri.</span></p>

  <p><span style="font-weight:bold;font-style:italic;">Onun da kökleri</span>, <span style="font-weight:bold;font-style:italic;">annesi tarafından Gürcü atalarına doğru gururla uzanırdı.</span></p>

  <p><span style="font-weight:bold;font-style:italic;">Nilüfer’e ‘karınca’ lakabı ince beli, bana</span> ‘<span style="font-weight:bold;font-style:italic;">çekirge</span>’ <span style="font-weight:bold;font-style:italic;">takma adı, yerinde duramaz oluşumdan ötürü takılmıştı.</span></p>

  <p><span style="font-weight:bold;font-style:italic;">Nilüfer'le ben, tam anlamıyla</span> <span style="font-weight:bold;font-style:italic;">‘içtikleri su ayrı gitmeyen</span>’ <span style="font-weight:bold;font-style:italic;">iki arkadaş olmamıza karşın, karakterlerimiz son derece zıt, inanılmaz karşıtlıktaydı. Benim dışa dönük, atılgan ve gerçekçi oluşum kadar, içe dönük, alıngan, kararsız ve kırılgandı o. Ama ikimizin çok önemli bir ortak yanı öylesine güçlüydü ki, bu, bizi sonuna dek birbirimize bağladı, diyebilirim.</span></p>

  <p><span style="font-weight:bold;font-style:italic;">Edebiyat, insan ve güzellik! İşte Nilüfer'le ben, bu üçüne sevdalıydık. Doğal olarak da birbirimize...</span></p>

  <p><span style="font-weight:bold;font-style:italic;">Nilüfer, Özellikle şiire, ben roman ve hikâyeye düşkündüm. Okul defterimizin arka yaprakları, birbirimize heyecanla yazdığımız, yeni keşfedilmiş yazarların, şairlerin eserlerinden alıntılarla doluydu. İkimizin yaşamından da hiç çıkmadı bu tutku, hiçbir zaman...</span></p>

  <p><span style="font-weight:bold;font-style:italic;">Tanınmış bir hekim olan babası Hilmi Bey, Nilüferin okuyup, iyi meslek sahibi olmasını, daha sonra hayırlı bir izdivaç yapmasını istiyordu. Onun bu aydın, çağdaş ve Atatürkçü tutumuna karşı, annesi Nilgün Hanım, tutucu, katı ve sertti.</span></p>

  <p><span style="font-weight:bold;font-style:italic;">O, kadınların yerinin evi olduğuna inanır, kızının bir an önce başgöz olup, ailesini kurmasını isterdi. Nilgün Teyze, dediği dedik, inatçı, biraz da aksi bir kadındı ve Nilüfer'in benimle arkadaşlık etmesinden hiç hoşlanmazdı.</span></p>

  <p><span style="font-weight:bold;font-style:italic;">Lise ikinci sınıfa gidiyorduk. Her şey, Ankara'daki Amerikan Sefaretinden gelen bir kültür ekibinin, okulumuzu ziyareti sırasında başladı. Sefaret mensuplan</span> — <span style="font-weight:bold;font-style:italic;">dilimi bağışlayın; insan, yaşadıklarının tarihini, anılarından dökülen dille yansıtır, bilirsiniz - yani elçilik elemanları arasında bulunan çok yakışıklı, uzun boylu, kızılımsı sarışın bir genç adama, kısacık bir bakış sonucu tutulan Nilüferin ilgisi karşılıksız kalmamıştı.</span></p>

  <p><span style="font-weight:bold;font-style:italic;">Önceleri bana bile şaka gibi gelen bu</span> <span style="font-weight:bold;font-style:italic;">‘bir bakışta aşk',</span> <span style="font-weight:bold;font-style:italic;">‘kara sevda'</span></p>

  <p><span style="font-weight:bold;font-style:italic;">denilen, aşk hastalığına hepimizi inandıracak bir sona doğru hızla ilerleyecek ve genç âşıkları tehlikeli uçuruma sürükleyecekti.</span></p>

  <p><span style="font-weight:bold;font-style:italic;">Öğretmenlerin ve annesinin ciddiye almadığı ilk haftalarda, Amerikalı elçilik görevlisiyle sık sık Yıldız Parkı ya da küçük muhallebicilerde buluşan Nilüfer, adı Michael olan bu genç adamla evlenip, onun yaşadığı Wisconsin eyaletine yerleşmeyi hayal ediyor, mutluluktan bulutların üzerinde dans ediyordu âdeta! Bu dönemde de, en yakın dostu bendim elbette...</span></p>

  <p><span style="font-weight:bold;font-style:italic;">O sırada kızının bir yabancıyla flört ettiğini duyan Nilgün Hanım, bırakın sevdalanmayı, evlilik öncesi bakışmayı bile uygun görmediği, hele hele, gayri müslim bir damat adayı düşüncesiyle çılgına döndüğü için, ilk olarak, kızını okuldan aldı, eve kapattı. Sonra da, onu hemen evlendirmek için kolları sıvadı.</span></p>

  <p><span style="font-weight:bold;font-style:italic;">‘Evlenince unutur!' diyordu.</span></p>

  <p><span style="font-weight:bold;font-style:italic;">Önce yiyip içmekten kesildi Nilüfer. Sonra insomnia dedikleri uykusuzluk hastalığına tutuldu. Yataklara düştü zavallıcık...</span></p>

  <p><span style="font-weight:bold;font-style:italic;">İşte o zaman, Nilüferin dünya tatlısı, sevecen, yakışıklı ağabeyi Teoman,</span> <span style="font-style:italic;">işe</span> <span style="font-weight:bold;font-style:italic;">el koydu. Teoman kız kardeşi Nilüfer’i hem çok sever,</span> <span style="font-style:italic;">hem de</span> <span style="font-weight:bold;font-style:italic;">çok kollardı. Babalarının çekingenliğe varan kibarlığına, pastelliğe uzanan çekimserliğine, saldırgan ve esnemez bir tavırla reaksiyon veren annelerinin yarattığı elektrikli ortamlarda, olaya daima o el koyar ve dengeyi sağlamaya çalışırdı.</span></p>

  <p><span style="font-weight:bold;font-style:italic;">Teoman Ağabey, önce gidip Michael'ı buldu, onunla konuştu. Babasının rızasıyla, iki gencin birleşmelerinde bir engel olmadığını kararına vardığı sırada, Nilgün Hanım çoktan bir damat bulmuş ve her şeyi ayarlamıştı</span>...</p>

  <p><b><span style="font-style:italic;">Tam</span></b> <span style="font-weight:bold;font-style:italic;">bir Shakespeare tragedyası!</span></p>

  <p><span style="font-weight:bold;font-style:italic;">Bir ay içinde, gösterişli bir düğünle, alelacele evlenen Nilüfer’in kolunda kendisinden on beş yaş büyük, kerli ferli, ciddi, saygın bir doktor vardı.</span></p>

  <p><span style="font-weight:bold;font-style:italic;">Baran Bey, aslında hoş bir insan, tam bir beyefendiydi. Ne malum aşk</span><span style="font-weight:bold;">-ı</span> <span style="font-weight:bold;font-style:italic;">memnû’dan, ne de kayınvalidesinin tuzağından haberdardı, öğrendikten sonra da, daha çok bir baba gibi yaklaştığı genç karısına yardımcı olabilmek için çırpındı durdu. Ama heyhat!</span></p>

  <p><span style="font-weight:bold;font-style:italic;">Altın</span> <span style="font-style:italic;">bir</span> <span style="font-weight:bold;font-style:italic;">kafese kapatılmış, Baran Ertan’ın karısı Nilüfer,</span> <span style="font-style:italic;">yeniden</span> <span style="font-weight:bold;font-style:italic;">hastalandı, zayıfladı, sarardı soldu. Artık son sınıfta olan okul arkadaşları; bizler, üzüntümüzden onun adını bile ansak</span>, <span style="font-weight:bold;font-style:italic;">derin bir hüzne kapılıyorduk. Olgunluk sınavları vardı o zamanlar. Tam onlara hazırlanıyordum ve bana ihtiyacı olduğunu bile bile, üstelik içim yana yana eve kapanmış, ders çalışıyordum.</span></p>

  <p><span style="font-weight:bold;font-style:italic;">Hava değişikliğinin küçük karısına iyi geleceğini düşünen Baran Bey, Nilüfer’i alıp İzmir e taşındı. O yıl ben de, Hukuk Fakültesine kaydolmuştum ve hikâyelerim yeni yeni dergilerde görünmeye başlamıştı. Daha sonra oğlum Cem’in babası olacak Enver Ziya’yla tanışıp, flört edişim de aynı zamana denk düşer.</span></p>

  <p><span style="font-weight:bold;font-style:italic;">Bir komitacı olan ilk eşim Enver Ziya, oğlumuz Cem üç yaşındayken, bir tren yolculuğunda öldürüldü. Polis kayıtlarında hâlâ “kayıp” olarak geçer.</span></p>

  <p><span style="font-weight:bold;font-style:italic;">Böyle karışık bir dönemime rastladığı için, bir yıldan fazla bir süredir İzmir'de yaşayan Nilüfer'le yazışmak dışında başka bir iletişim kuramıyordum. Halbuki, bana bir kız kardeşten yakın olan Nilüfer’e mutlaka destek olmak, sahip çıkmak gerekiyordu.</span></p>

  <p><span style="font-weight:bold;font-style:italic;">Onu İzmir’de ziyaret ettiğimde o zarif o alımlı genç kızdan geriye yorgun, hayalet bakışlı, ruh gibi bir kadın kalmış olduğunu dehşetle görmüş, kocası Baran Bey'in özel vitamin kürleri ve balık yağlarının bir işe yaramadığını anlamıştım. Nilüfer, Michael'ı unutamamış, eriyip gidiyordu.</span></p>

  <p><span style="font-weight:bold;font-style:italic;">Derhal ağabeyi Teoman'ı bularak, bir şeyler yapmamız gerektiğini ona anlattım. Birlikte uzun süren araştırmalar sonunda, o zamanki Amerikan elçisinin Brezilya'ya atandığım öğrenip onun vasıtasıyla da Michael'ın izini bulduk.</span></p>

  <p><span style="font-weight:bold;font-style:italic;">Bir kabaret şarkıcısıyla evlenip, artık alkolik bir adam olduğunu öğrendiğimiz Michael, yazdığımız mektuplara sonunda yanıt verip; hâlâ Nilüferi unutmadığını ve onu bir daha aramamamızı istediğini bildirdi. Karısının adı: Josephina’ydı!</span></p>

  <p><span style="font-weight:bold;font-style:italic;">O aralar, Nilüfer’in bir düşük yaptığını ve sağlığının iyice bozulduğunu öğrendim. Tedavisi için İstanbul’a gelecekti.</span></p>

  <p><span style="font-weight:bold;font-style:italic;">Onu son gördüğümde, bakışlarında beni tanıdığına dair ışıklar bulmakta güçlük çektiğim, yabana ve hasta bir kadındı. Bol bol Camus okuyor, yalnızca kitaplarla soluk alıyordu.</span></p>

  <p><span style="font-weight:bold;font-style:italic;">‘Beceriksiz ve başarısızım Neyyire. Cesur, sebatkâr ve mücadeleci birisi olamayışımın cezasını çekerken bile, yüreksizim!...’ demiş, ‘İnsan, hiç değilse ölümünü seçerken bağımsız ve yürekli olabilmeli,</span>’ <span style="font-weight:bold;font-style:italic;">diyerek, içime dehşet salmıştı.</span></p>

  <p><span style="font-weight:bold;font-style:italic;">Bir ay sonra, Boğaz'da kocasının arabasıyla gezerken bir trafik kazası yaptı. Yanında Camus varmış. Hemen ölmüş.</span></p>

  <p><span style="font-weight:bold;font-style:italic;">Herkes anladı, kimse konuşmadı!</span></p>

  <p><span style="font-weight:bold;font-style:italic;">Teoman Ağabey, bir zamanlar Demokrat Parti'ye yakınlığıyla tanınmış, milletvekili seçilme şansı arttığı o şaşaalı ikinci seçimler öncesinde birdenbire partiden koparak, pek çoklarını şaşırtmıştı.</span></p>

  <p><span style="font-weight:bold;font-style:italic;">Yalnızca politik tercihleriyle değil, bütün yaşamı ve tavrıyla son derece renkli, şaşırtıcı ve ilginç bir insan olan Teoman Caneri, Nilüfer'in ölümünden yedi yıl sonra, benim ikinci kocam olmuş, beş yıl kadar süren evliliğim boyunca, oğlum Cem'e gerçek bir baba kadar yakın ve sevecen bir</span> <span style="font-weight:bold;font-style:italic;">‘üvey baba</span>’ <span style="font-weight:bold;font-style:italic;">olmuştur.</span></p>

  <p><span style="font-weight:bold;font-style:italic;">Teoman, halen Amerika'da yaşayan bir işadamıdır ve Selen adında bir mimar hanımla evlidir. Teoman'la, Selenin, Hakan ve Nergis adında iki çocukları vardır. Bildiğim kadarıyla, uyumlu bir aile ilişkisi kurmayı başarmış, bunu sürdürmektedirler.</span></p>

  <p><span style="font-weight:bold;font-style:italic;">Nilüfer’in kocası Baran Bey, yıllarca genç karısının yasını tuttuktan sonra oldukça geç bir yaşta yeniden evlenip, baba olmuştur.</span></p>

  <p><span style="font-weight:bold;font-style:italic;">İkinci eşi, bankacı Şule Ertan'dır ve çiftin Alican adında bir oğulları vardır.</span></p>

  <p><span style="font-weight:bold;font-style:italic;">Sevgili Yazar Hanım, bana okumam için getirdiğiniz dosyada yazılı hikâyeyle, gerçek arasında bir bağlantı aradığınızı bildiğim için, oğlum Cem'le ilgili bir iki açıklama yapmam gerektiğine de inanıyorum.</span></p>

  <p><span style="font-weight:bold;font-style:italic;">Bana, bir oğuldan çok, yakın bir arkadaş olan Cem, orta ve liseyi Maarif Koleji'nde yatılı olarak okumuş, Teknik Üniversite'de öğrenciyken, politik nedenlerle öğrenimini yarım bırakıp Norveç'e gitmiştir.</span></p>

  <p><span style="font-weight:bold;font-style:italic;">Türkiye’de yarım bıraktığı mühendislik eğitimi yerine, Oslo'da okyanus biyolojisi okuyan Cem, ünlü Greenpeace ekibiyle çalışmış, iki yıl boyunca denizde yaşamıştır.</span></p>

  <p><span style="font-weight:bold;font-style:italic;">Cem'in kısa süren ilk evliliği, Ulla adında bir İsveçli kızla olmuş - ben hiç tanışmadım kendisiyle - Ulla, daha sonra, Hindistan’a yaptığı bir yolculukta tanıştığı Hintli bir müzisyenle evlenmiştir.</span></p>

  <p><span style="font-weight:bold;font-style:italic;">Bugün mutlu bir evliliği ve bu evlilikten Deniz adında bir kızı olan Cem’in şimdiki karısı, işadamı Fikret Edipcan Bey’in kızı Nilgün’dür. Cem ve ailesi, yıllardır Güney Fransa’da yaşamaktadır.</span></p>

  <p><span style="font-weight:bold;font-style:italic;">Efendim, buraya kadar yazdıklarım, yalnızca kafanızı karıştıracak gerçeklerdir, farkındayım. Ama yaptığınız işe duyduğunuz saygı ve heyecana olan inancım ve uzun süredir üzerinde çalıştığınızı söylediğiniz bu romana verdiğiniz emek nedeniyle hak ettiğinizi düşünerek, size asıl çarpıcı ve maalesef pek rahatsız edici üç noktayı da açıklamaya karar vermiş bulunuyorum!</span></p>

  <p><span style="font-weight:bold;font-style:italic;">Bir: Nilüferin göbek adı, babaannesinden esinlenilerek Cahide olarak konmuş, resmi işlemlerde Cahide Nilüfer olarak geçmiştir.</span></p>

  <p><span style="font-weight:bold;font-style:italic;text-decoration:underline;">İki:</span> <span style="font-weight:bold;font-style:italic;">Teoman'la evli olduğumuz yıllarda, sarman bir kedimiz olmuş, adını da onun arzusuyla Mint koymuştuk.</span></p>

  <p><span style="font-weight:bold;font-style:italic;text-decoration:underline;">Üç:</span> <span style="font-weight:bold;font-style:italic;">Torunum Deniz'e benim arzum üzerine, Nilsu göbek adı verilmiştir. Bu, aslında Nilüferle kan kardeşi olup, hangimizin önce kızı olursa ona vermek üzere, and içtiğimiz addır.</span></p>

  <p><span style="font-weight:bold;font-style:italic;">Bilmem şimdi anladınız mı?</span></p>

  <p><span style="font-weight:bold;font-style:italic;">Yani, her şeyin aslında ne denli karışık görünse ve giderek daha da karışmaya başlasa da, aslında ne basit olduğunu anladınız mı?</span></p>

  <p><span style="font-weight:bold;font-style:italic;">İsterseniz, Nilüfer’in o trafik kazasında ölmediğini, Amerika’ya Michael'ın yanına kaçtığını ve halen orada mutlu bir yaşam sürdürdüğünü düşünün... Ya da, onun Baran Bey'le evlendiğinde, aslında Michael'dan gebe olduğunu ve kocasının, bu durumu örtbas etmek için İzmir'e taşınmalarını sağladığını... Belki de, bu yasak aşkın, Nilsu adındaki meyvesi, şimdi köklerini arıyor diye düşünün...</span></p>

  <p><span style="font-weight:bold;font-style:italic;">Nasıl isterseniz... Sonuçta kararı siz verecek, romana son satırı siz yazacaksınız</span>...</p>

  <p><span style="font-weight:bold;font-style:italic;">Bana gelince, bundan fazla konuşmayacağım. Çünkü ben özel hayatlara, kişinin kendisine yakın saydıklarına ve seçtiği insanlarla paylaştıklarına dair konularda, çok tutucu biriyim. Öyle şeyler vardır ki, ait oldukları kişiyle mezara gitmelidir!</span></p>

  <p><span style="font-weight:bold;font-style:italic;">Biraz da bu yüzden, Nilüfer'in bana yolladığı bütün mektupları yaktığım doğrudur.</span></p>

  <p><span style="font-weight:bold;font-style:italic;">Öte yandan, bütün bu karmaşayı ne sizin, ne de benim metafizik açıklamalarla kavramaya çalışacağımızı sanmıyorum. Zaten, bazı konularda yapılan her açıklama, bilmek yolunu tıkayan bir önyargıya dönüşebilir.</span></p>

  <p><span style="font-weight:bold;font-style:italic;">Kaldı ki, bilmek, her zaman çözüm getirmez! Ve belki de, “ölmek/ bir sanattır her şey gibi, Eşşiz/Bir ustalıkla yapıyorum bu işi.</span> ” <span style="font-weight:bold;font-style:italic;">diyen kadın şair haklıdır.</span></p>

  <p><span style="font-weight:bold;font-style:italic;">Sevgilerimle.</span></p>

  <p><span style="font-weight:bold;font-style:italic;">N.G."</span></p>

  <p><span style="font-weight:bold;font-style:italic;"><br /></span></p>

  <p>Mektup bu kadardı, ne bir kelime ekledim, ne de çıkarttım. Hepsi buydu, hepsi!</p>

  <p>Birkaç gün sonra, Yazar Neyyire Gömüç’ün uzun bir yolculuğa çıktığı haberi yayıldı edebiyat çevrelerine. Ama ne bir gazete haberi, ne de özel bir mesaj...</p>

  <p>Oğlu Cem’i arayıp, işin aslını sorduğumda, annesinin tatilde olduğunu öğrendim. Cem’in sesi soğuk, mesafeli ve kaygılıydı.</p>

  <p>Neyyire Gömüç’ü bir daha hiç bulamayacağımı biliyordum. Başkaları da bulamayacaklar.</p>

  <p>Onu en son, Haydarpaşa Garı’nda görenler olmuş!...</p>

  <p style="text-align: right;"><span style="font-weight:bold;font-style:italic;">Mart 89, İstanbul - Nisan 90, Montreal</span></p>

  <p style="text-align: right;"><span style="font-weight:bold;font-style:italic;">- Eylül 1990, İzmir.</span></p>

  <p><br /></p>

  <h1 id="sigil_toc_id_87" title="SUSAMURU için ansiklopedik bilgi">SUSAMURU için ansiklopedik bilgi :</h1>

  <p>“SUSAMURU: Etoburlar takımının, sansargiller familyasının dört cinsini oluşturan yarı sucul memelilerin ortak adıdır. Gövdeleri ince uzun, kulakları küçük, boyunları uzun, bacakları kısa, başı basık, kuyruk tabam, hemen hemen gövdesi kadar kalındır. Susamuru postundan, çok değerli ve dayanıklı kürkler elde edilir.</p>

  <p>Susamurları perdeli ayakları sayesinde kolayca yüzebilir ve suyun yüzeyine hiç çıkmadan 400 m. yol alabilirler. Yüzmeyi yeğlemekle birlikte, kısa bacaklarına karşın, karada bir insandan daha hızla koşabilirler.</p>

  <p>Besinleri, başta balık olmak üzere, her çeşit su canlılarıdır. Balık yakalamak için, bazen birkaç susamuru, ortak hareket eder, küçük memelileri yakalayıp yedikleri de olur.</p>

  <p>Dişi susamurları, altmış bir-altmış üç gün süren gebelik döneminin ardından, bir-beş yavru doğururlar.</p>

  <p>Yabani hayvanların tümüne yakın bir bölümünün tersine, susamurları, erişkin evlerinde de oyunculuklarını sürdürürler. Karla kaplı, eğik bir yamaçtan suya yuvarlanmak, sık görülen oyunları arasındadır.</p>

  <p>Susamurları, zeki, sokulgan ve çok meraklı hayvanlardır. Yavruyken alınırsa, kolaylıkla eğitilebilirler.”</p>
</body>
</html>
