<html xmlns="http://www.w3.org/1999/xhtml">
	<head>
		<title>1-7</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:d407296b-0950-4a32-9457-1fac228c725b" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-4">A. Osmanlı’da Yukarıdan-Aşağı Değişim  </p>
			<p class="paragraf ParaOverride-6">Türkiye’de, küreselleşme sürecinin tüketim alışkanlıkları, ekonomi, bilgi ve kültür gibi alanlarda etkisini iyice gösterdiği 1980’lerden sonraki dönemde; toplum seviyesinde önemli farklılaşmaların oluştuğu, merkezin toplum üzerindeki belirleyiciliğinin azaldığı ve bu değişimlerin ise İslami kesimden bireylerin, cemaatlerin/tarikatların ve siyasal İslam’ın değişiminin önemli unsurlarından olduğu, bu kitapta vurgulanan görüşlerden birisidir. Toplumun merkezden bağımsızlaşmasını, İslami kesim(ler)in güçlerini artırmalarının ve siyaset gibi kurumların değişiminin nedenlerinden biri olarak gördüğümden, bu süreci “aşağıdan-yukarı” değişim olarak niteliyorum. Bu aşağıdan-yukarı sürecin farkının ortaya çıkması için daha önceki yukarıdan-aşağı değişim dönemlerinin incelenmesi yerinde olacaktır. Osmanlı dönemi; hem yönetim biçiminde İslam’a referanslar olması hem millet sistemi gibi değişik sosyal ve hukuki yapısı hem de kurumlarıyla Türkiye Cumhuriyeti’nden –önemli devamlılıklarla ilgili birçok diğer hususla beraber– önemli ölçüde farklıdır. Bu yüzden, 1980’lere kadar Türkiye Cumhuriyeti’ndeki değişimin genel yönünün de yukarıdan-aşağı olduğunu düşünmeme rağmen, Osmanlı’yı ve 1980’lere kadarki Cumhuriyet dönemini farklı başlıklarda incelemeyi uygun buluyorum.  </p>
			<p class="sol" xml:lang="en-GB">1. Osmanlı’da Güçlü Merkez, Dağınık Çevre  </p>
			<p class="paragraf ParaOverride-6">Küreselleşme sürecinde Türkiye’deki İslami dünya görüşünü benimseyen toplumsal kesimlerin değişimi, daha önceki süreçlerden kopuk değildir. Bu olguyu tarihsel kökenlerinden yalıtmak, gereğince anlaşılamamasına sebep olacaktır. Daha önceki dönemlerdeki modernleşme ve Batılılaşma gibi süreçler olmasaydı, günümüzde Türkiye’deki İslami dünya görüşünü benimseyenlerin nasıl bir görünümle karşımıza çıkacağını ortaya koymak zordur fakat bu süreçler yaşanmasaydı, bu kesimin hayli farklı bir durumda olacağını tahmin etmek zor değildir. Bu yüzden, Osmanlı’dan başlayarak, bu süreçleri inceleyerek günümüze kadar gelmeye çalışacağım. Osmanlı’daki bahsedilen süreçleri gereğince anlamak için Osmanlı’nın toplumsal ve siyasi yapısını analiz etmek faydalı olacaktır. Halil İnalcık’ın sınıflaması takip edilerek Osmanlı –kabaca– iki sınıftan oluşan bir imparatorluk olarak değerlendirilebilir. Birinci sınıf sarayı, bürokrasiyi, ulemayı ve askeri erkânı kapsayan yönetimdeki sınıftır. İkinci sınıf ise reayadır; yani yönetimde bir etkinliği olmayan halk kesimidir ve sistemin varlığında bu kesimin verdiği vergilerin rolü önemlidir.<span class="dip"><a class="_idFootnoteLink" href="#footnote-225-28" id="footnote-225-28-backlink">28</a></span> Osmanlı hanedanı dışında, yönetici elitin içinde bulunduğu birinci grubun üyesi olmak –her zaman olmasa da genelde– soy sop ilişkisine bağlı değildir ve bu sınıfın üyesi olmak genelde padişaha bağlıdır. Yönetici elitin içinde bürokrasinin özel bir önemi vardır; bürokrasi, tüm sistemin “sinir merkezi” (nerve centre) hükmündedir, sistemin politikalarının uygulanmasına ve padişahın otoritesinin mutlaklığının sağlanmasına hizmet eder.<span class="dip"><a class="_idFootnoteLink" href="#footnote-225-29" id="footnote-225-29-backlink">29</a></span>  </p>
			<p class="paragraf ParaOverride-6">Osmanlı’daki sosyal-siyasi yapının anlaşılmasında, ilk olarak Şerif Mardin’in Osmanlı’ya uyguladığı ve meşhur ettiği merkez-çevre yaklaşımından da faydalanılabilir. (Bu yaklaşımı, toplumun yapısının mutlak olarak ikiye bölünmüş bir yapıda olduğunu iddia ederek kullanmıyorum fakat bu yaklaşımın, Osmanlı’daki genel yapıyı anlamada iyi bir anahtar olduğu kanaatindeyim.) Osmanlı’da merkezi oluşturan; padişah ve onun otoritesini mutlaklaştırmaya çalışan, konumlarını padişahın iradesi sayesinde elde eden, bahsedilen birinci sınıftır. Çevre ise temelde reayadan oluşan ikinci sınıftır. Osmanlı’da, Batı Avrupa’da örneklerine daha çok rastlanan, merkezin çevreyle çatışmalarını, uzlaşmalar yaparak ve çevreyle bütünleşerek çözdüğü süreçler pek yaşanmamıştır. Çevre güçlerinin ciddi anlamda bir özerkliğine de Osmanlı’da pek rastlanmaz.<span class="dip"><a class="_idFootnoteLink" href="#footnote-225-30" id="footnote-225-30-backlink">30</a></span> Merkez, askeri gücü denetiminde tutarak ve harekete geçirme kabiliyetine sahip olarak, kendi gücünü korumaya çalışmıştır. Çevrenin ayrışıklığına kıyasla merkezin derli toplu olması, çevrede küçük meta üzerine oturan küçük çaplı mülkiyetlerin varlığına karşın padişahın toprakların çoğu üzerindeki mülkiyeti ve merkezin ekonomi üzerindeki denetimi, çevrenin merkeze karşı güçlenmesini önleyen olgulardı.<span class="dip"><a class="_idFootnoteLink" href="#footnote-225-31" id="footnote-225-31-backlink">31</a></span> Batı’da, merkezlerin, esnaftan çok tüccarları desteklemelerine karşın Osmanlı’daki merkez, daha çok loncaları tüccarlara karşı korudu ve tüccar kapitalist oligarşilerin kurulmasına engel oldu.<span class="dip"><a class="_idFootnoteLink" href="#footnote-225-32" id="footnote-225-32-backlink">32</a></span> Bu tip politikalar, merkez dışındakilerin servet elde ederek güçlerini artırmalarının –merkeze karşı alternatif güç odakları oluşturmalarının– önünü kesti. Osmanlı’da, çevreyle bütünleşerek çatışmaları önleme anlayışından çok çevrenin güçlenmesinden dolayı oluşması muhtemel, merkezin gücünü sınırlandıracak potansiyel tehlikelere karşı önlem alma düşüncesi hâkim anlayış olmuştur. Osmanlı’nın bu yapısı, ekonomik ilişkilerin siyaset gibi üstyapıları belirlediğini söyleyen klasik Marksist paradigmadan çok, üstyapının (bu örnekte siyasetin, devletin bekası ile ilgili endişelerinden dolayı) da altyapıyı belirlemesini içeren ve bu konuda hep klasik Marksist paradigmaya karşı konumlandırılan Weberyen paradigmayı doğrular niteliktedir.<span class="dip"><a class="_idFootnoteLink" href="#footnote-225-33" id="footnote-225-33-backlink">33</a></span>  </p>
			<p class="paragraf ParaOverride-6">Osmanlı’daki sosyal-siyasi yapıda, merkez dışında, toplumun genelinde ciddi bir değişiklik yapabilecek, bireyleri dönüştürebilecek bir güç gözükmemektedir. Devletten kısmen bağımsız olan Ermeni, Rum ve Musevi gibi milletlerin liderleri topluluklarının kültürel ve dinsel işlerinde etkiliydiler fakat bu sistem statükoyu muhafazanın bir aracıydı, merkez bu sistemin kendisine bir tehdit oluşturmadan işlemesini denetlemekteydi. Kavalalı Mehmet Ali Paşa gibi merkezden aldığı yetkiye karşı daha sonra merkezden bağımsızlaşıp geniş bir alanda etkili olmuş örnekler vardır. Fakat bu ve benzeri bazı örnekler, Osmanlı sistemi açısından bir anomalidir, sistemden bir isyanla bağımsızlaşmadır. Merkezden, Kavalalı gibi isyanla bağımsızlaşmadan da ayanların, Yörük-Türkmen aşiretlerinin ve Alevilik/Kızılbaşlık gibi ideolojilerin liderlerinin, merkezden bağımsız olarak bireyleri değiştirme gücü olduğu söylenebilir.<span class="dip"><a class="_idFootnoteLink" href="#footnote-225-34" id="footnote-225-34-backlink">34</a></span> Bu doğrudur fakat Osmanlı ölçeğinde baktığımızda bu etkinin düşük olduğu görülür. Osmanlı’da, merkez dışında bireyleri dönüştürme kudreti olan güçler hep yerel kalmıştır. Merkezin siyasi alternatifi olabilecek bir muhalefeti engellemek, Osmanlı siyasetinin temel hedeflerinden biri olmuştur.<span class="dip"><a class="_idFootnoteLink" href="#footnote-225-35" id="footnote-225-35-backlink">35</a></span>  </p>
			<p class="sol" xml:lang="en-GB">2. Osmanlı Modernleşmesi ve Önemli Bir Örnek Olarak Kadın Konusu  </p>
			<p class="paragraf ParaOverride-6">Sonuçta, Osmanlı sistemi içinde ciddi bir değişimi gerçekleştirebilecek kapasiteye sahip merkezden başka bir aktör yoktu. Sistemin içinde bireyleri dönüştürücü gücü olan ne alternatif bir muhalefet ne de günümüzde olduğu gibi siyasal merkezden bağımsız olarak bireyleri değiştirme gücü olan bir küreselleşme süreci vardı. Bu sosyal-siyasi yapı içerisinde önemli bir değişimin olabilecek tek yönü yukarıdan-aşağıyaydı. Osmanlı sistemi içinde merkezin, önemli değişimleri oluşturabilecek tek aktör olması, merkezin her türlü etkiden bağımsız olarak değişimleri bir tek kendi arzusuyla oluşturduğu anlamına gelmez. Tam tersine, Osmanlı merkezi, askeri yenilgi ve toprak kaybı gibi kendi arzusuyla gelişmeyen sebepler üzerine “devletin bekası” gibi en temel bir endişesinden hareketle askeriye, bürokrasi, eğitim ve teknoloji gibi alanlarda reformlara girişmiştir. Osmanlı merkezinin, tehdit algısına karşı Batı düşüncesi ve teknik gelişmelerini Osmanlı toplumuna uyarlamasına Tanzimat’tan önce 18. yüzyıldan başlanarak rastlanır.<span class="dip"><a class="_idFootnoteLink" href="#footnote-225-36" id="footnote-225-36-backlink">36</a></span> Batı’daki endüstri devrimine bağlı olarak gelişen modernleşmeye karşılık (Batı’da, özellikle en önemli örnek olan İngiltere’de, bu süreç Osmanlı’dan farklı olarak yukarıdan-aşağı bir süreçten ziyade toplumsal dinamikler çerçevesinde gelişti) Osmanlı’da, toplumun içindeki dinamiklerden çok, askeri yenilgi ve toprak kaybı, merkezi değişime zorladı.  </p>
			<p class="paragraf ParaOverride-6">Osmanlı modernleşmesinde, 1839’da, Sultan Abdülmecid döneminde okunan Tanzimat Fermanı önemli bir dönemeç olarak kabul edilir. Bu tarihten Meşrutiyet’e, Osmanlı İmparatorluğu’nun çöküş sürecine ve Cumhuriyet’in kuruluşuna dek askeri alanda, eğitimde, hukukta, ekonomide ve teknolojide önemli yenilikler gerçekleştirildi. Osmanlı bürokrasisindeki kadroların çoğu, modernleşmenin ideolojisine sahip olmasalar da modernleşmenin birçok gereğini yerine getirdiler.<span class="dip"><a class="_idFootnoteLink" href="#footnote-225-37" id="footnote-225-37-backlink">37</a></span> Merkez, bu süreçte, çevreye nüfuz yeteneğini artırdı, hukuk, –Weber’in deyişiyle– “yasal-ussal bir otoriteye” daha çok dayanmaya başladı.<span class="dip"><a class="_idFootnoteLink" href="#footnote-225-38" id="footnote-225-38-backlink">38</a></span> Sonuçta Osmanlı’nın modernleşme sürecinde merkez-çevre ilişkilerinin içeriğinde değişiklikler oldu fakat modernleşmeden asıl etkilenen merkezdeki bürokratik ve askeri erkândı; telgraf gibi modernleşmenin yeni unsurları bazı vilayetlerde önemli değişimlere sebep oldularsa da toplumun geniş kesimindeki bireylerin habituslarında<span class="Dipnot-Başvurusu CharOverride-8"> </span>önemli bir değişiklik yaşanmadı.  </p>
			<p class="paragraf ParaOverride-6">Modernleşme ve küreselleşme süreçlerinin Türkiye Cumhuriyeti’nde yaşayan bireylerin (İslami dünya görüşünü benimseyenler dahil) habituslarında oluşturdukları en önemli değişikliklerden birçoğu kadının yeri ile ilgilidir. Kadınlar, bu süreçler sonunda daha görünür olmuşlar, kamusal alana çıkmışlar; iş, eğitim ve günlük aktivitelerde erkeklerle aynı mekânları paylaşıp, beraber faaliyette bulunmuşlardır. Toplumun kültüründe ve Ehli Sünnet İslam’ın dünya görüşünü benimseyen bireylerin habituslarında oluşan değişimleri gözlemek için eğer örnek olarak bir konuya odaklanılacaksa; bu hususta bence en ilginç örnek kadınların kamusal alana çıkışıdır. Kadın bedenini denetleyerek güç ilişkilerini düzenlemede, en önemli husus, kadının güç kazanılan alanlara girmesinin önlenmesi olmuştur.<span class="dip"><a class="_idFootnoteLink" href="#footnote-225-39" id="footnote-225-39-backlink">39</a></span> Kadınlar kamusal alana daha çok çıktıkça, güç ilişkileriyle ilişkili toplumsal yapı daha köklü bir değişiklik geçirmiştir. Toplumun yarısını teşkil eden kadınların; eğitim seviyelerindeki artış, ticaret-sanayi gibi güç kazanılan alanlara girişleri, kendilerine güvenlerini kazanmaları, yönetim süreçlerinde söz sahibi olmaları hep kamusal alana çıkışlarıyla ilişkilidir. Toplumun diğer yarısını teşkil eden erkekler de bu olguyla beraber, aile gibi kurumlarda ortaya çıkan yeni güç ilişkileri, ticaret, bürokrasi ve siyaset gibi güç alanlarını kadınlarla paylaşmaları sonucunda habituslarında önemli değişimler yaşamışlardır. Günümüzde de “kadın konusu” özellikle kadınların siyasal, ekonomik ve diğer güç alanlarına katılımlarına ve bu olgunun toplumsal yapı ve güç ilişkilerinde oluşturduğu değişime odaklanılarak, hiçbir dönemde olmadığı kadar inceleme odağı haline gelmiştir.<span class="dip"><a class="_idFootnoteLink" href="#footnote-225-40" id="footnote-225-40-backlink">40</a></span> Kadınların kamusal alana çıkışının bu önemine binaen, İslami dünya görüşünü benimseyen kesim(ler)in ve bireylerin değişimi, bu hususa özel vurgu yapılarak –başka olgularla da beraber– bu kitapta değerlendirilecektir.<span class="dip"><a class="_idFootnoteLink" href="#footnote-225-41" id="footnote-225-41-backlink">41</a></span>  </p>
			<p class="paragraf ParaOverride-6">Osmanlı’nın son dönemlerinde, özellikle II. Meşrutiyet döneminde sayıları artan kadın dergileri ve kadın dernekleri, toplumun tabanında; kadınların özgürleşmeleri, eğitim gibi haklarını elde etmeleri ve kamusal alana çıkışlarının önündeki engellerin kaldırılması hususlarında bilinç oluşmasında etkili olmuşlardır.<span class="dip"><a class="_idFootnoteLink" href="#footnote-225-42" id="footnote-225-42-backlink">42</a></span> Ayrıca bu dergiler ve dernekler alternatif bir kamusal alan oluşumuna da katkıda bulundular.<span class="dip"><a class="_idFootnoteLink" href="#footnote-225-43" id="footnote-225-43-backlink">43</a></span> Fakat bu, Osmanlı’nın son yıllarındaki kısa bir döneme karşılık gelmektedir ve toplumun tabanındaki (yukarıdan-aşağıya değişim genellememize dahil olmayan) bu oluşumlar, belli bir kadın zümresinin –çoğunluğun içinde ufak bir azınlık olan okuryazar ve varlıklı kesimden kadınlardan oluşan– bilincinde önemli değişiklikler oluşturmuş olsa da, Osmanlı’nın son dönemlerine dek, toplumun geniş kesimini dönüştürme potansiyelini elinde bulundurma hususunda merkezden başka önemli aktör görünmemektedir ve merkezin bu yönde ciddi bir değişiklik politikası olmamıştır. Osmanlı’da Tanzimat sonrası dönemde de mekânların cinsiyete göre bölünmesi devam etmiş ve kadınlarla erkeklerin karışmasını önlemek için yasal düzenlemeler yapılmıştır.<span class="dip"><a class="_idFootnoteLink" href="#footnote-225-44" id="footnote-225-44-backlink">44</a></span> İstanbul’da ve birkaç ilde, 1862’den itibaren kız öğrencilerin ortaöğretim kurumlarına alınmaya başlaması –ki bu yenilik kadınların meslek kazanması açısından önemliydi– gibi aslında önemli atılımlar olmuştur.<span class="dip"><a class="_idFootnoteLink" href="#footnote-225-45" id="footnote-225-45-backlink">45</a></span> Fakat sınırlı bir bölgede az sayıda kişiye yönelik olan bu tip uygulamalara karşın bu dönemde, kadınlar kocalarıyla beraber lokanta ve gazino gibi yerlere gidemez; tramvay, vapur gibi araçlarda ayrı bir alanda, araya perde çekili bir şekilde otururlardı. Kızların üniversite ve yüksekokullara girmesi ise ancak Osmanlı’nın son yıllarında –I. Dünya Savaşı yıllarında– mümkün oldu. O zaman da perdeyle ayrılan farklı bölümlerde veya farklı sınıflarda ders yaptıkları oluyordu.<span class="dip"><a class="_idFootnoteLink" href="#footnote-225-46" id="footnote-225-46-backlink">46</a></span> Kızların erkeklerle aynı sınıfta bir arada oturamayacaklarına dair verilen fetvaya karşın, ancak 1921 yılında, Edebiyat Fakültesi Müderrisler Meclisi Reisi İsmayıl Hakkı Baltacıoğlu kızlarla erkeklerin aynı sınıfta ders yapabileceklerini beyan etti.<span class="dip"><a class="_idFootnoteLink" href="#footnote-225-47" id="footnote-225-47-backlink">47</a></span>  </p>
			<p class="paragraf ParaOverride-6">Osmanlı’nın son dönemlerinde dört kez şeyhülislamlık yapan Musa Kâzım Efendi (1858-1920), kadınların, yaratılış gayelerinin çocuk doğurmak ve büyütmek olduğunu, bu vazifelerini aksatacak işlere ve yükseköğretime gitmemeleri gerektiğini, ancak kendi aralarında olmak şartıyla konser ve konferans düzenlemelerinin caiz olabileceğini ifade etmiştir.<span class="dip"><a class="_idFootnoteLink" href="#footnote-225-48" id="footnote-225-48-backlink">48</a></span> İstanbul Muhafızlığı’nın 1913 yılındaki beyannamesinde ise kadınların “alışveriş bahanesi” ile her yere girip çıkmaması gibi isteklerde bulunuldu, bu isteklere uymayanlara ise şiddetli kanuni müeyyidelerin tatbik edileceği ikaz edildi.<span class="dip"><a class="_idFootnoteLink" href="#footnote-225-49" id="footnote-225-49-backlink">49</a></span> Jöntürk iktidarının olduğu II. Meşrutiyet döneminde bile, önemli değişiklikler yapma yönündeki niyetlere ve teşebbüslere rağmen, toplumun geniş kesimlerinin habituslarında ciddi bir değişiklik olmadığını, Prenses Seniha Sultan’ın Fransız arkadaşına yazdığı mektupların şu nükteli satırlarından okuyoruz:  </p>
			<p class="paragraf ParaOverride-6">“Ah, ah, siz de sanıyordunuz ki Abdülhamid’in devrildiği günün ertesi Türk kadınlığı çok şeyler kazanacak değil mi? Değişen hiçbir şey yok sevgili iki gözüm!.. Ah sevgili hemşirem, unutmuyorum... Daha bir yıl önceydi, bana Türkiye’de feminizmin er geç bir zemin bulacağından bahsediyordunuz... Bugün nerede olduğumuzu biliyor musunuz? Şuradayız: Müslüman kadını, üst üste üç peçe de örtünse, açık arabada gezemez. Landoların üstü örtük, camları kapalı, perdeleri indirilmiş olacak. Abdülhamid zamanında böyle şey görmemiştik.”<span class="dip"><a class="_idFootnoteLink" href="#footnote-225-50" id="footnote-225-50-backlink">50</a></span>  </p>
			<p class="paragraf ParaOverride-6">Tam da bu noktada, Osmanlı’daki ve günümüzdeki İslami kesimin farkının altını çizmek gerekmektedir: Osmanlı’nın modernleşme sürecinde bile, kadınların kamusal alana çıkması, Ehli Sünnet İslam’a referanslarla önlenmeye çalışılmıştır;<span class="dip"><a class="_idFootnoteLink" href="#footnote-225-51" id="footnote-225-51-backlink">51</a></span> yakın dönemde ise Ehli Sünnet dünya görüşünü benimseyenlerin birçoğunun en önemli hedeflerinden biri kendi dünya görüşlerini benimseyen kadınların kamusal alana çıkmasının önündeki engelleri kaldırmak olmuştur. Eğitimde türban yasağını kaldırmak, Türkiye’deki Ehli Sünnet kesimin, gerçekleşmesi için en çok mücadele ettiği hedeflerden biri olmuştur. Bu yasağın kalkması ise kadınların daha çok kamusal alana çıkmaları, erkeklerle karışık olarak aynı mekânları daha çok paylaşmaları, daha çok görünürlüklerinin artması, güç ilişkilerinde daha önemli aktörler haline gelmeleri demektir. Burada sorulması gerekli soru şudur: Ne olmuştur ve nasıl olmuştur da Osmanlı’da Ehli Sünnet inanca referanslarla kamusal alana çıkması engellenen kadınların, daha çok görünür olmalarını ve kamusal alana çıkmalarını engelleyen yasakların kaldırılması, günümüzdeki Ehli Sünnet dünya görüşünü benimseyenlerin en önemli hedeflerinden biri haline gelmiştir? Bu tip olguların anlaşılmasına ışık tutmak bu kitabın en temel amaçlarından birisidir ve ilerleyen sayfalarda bunu gerçekleştirmeye çalışacağım. “Kadın konusu” ve bu konuyla ilişkili süreçler, modernleşme ve küreselleşme süreçlerinde İslami kesimi anlamak için merkezi konumdadır; bununla ilgili yapılacak çözümlemeler, söz konusu süreçlerle ilgili birçok noktayı aydınlatacaktır.  </p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-28-backlink" id="footnote-225-28">28</a>. Halil İnalcık, “The Nature of Traditional Society: Turkey”, <span class="CharOverride-1">Political Modernization in Japan and Turkey</span>, Ed. Robert E. Ward, Dankwart Rustow, Princeton, Princeton University Press, 1964, s. 43-45.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-29-backlink" id="footnote-225-29">29</a>. Halil İnalcık, “Turkey Between Europe and the Middle East”, <span class="CharOverride-1">Perceptions</span>:<span class="CharOverride-1"> Journal of International Affairs</span>, Vol. 3, No: 1, Mart-Mayıs 1998, s. 6. Bu ikili ayrımı Osmanlı için bir “ideal tip” olarak görmek gerekir. Osmanlı’daki kendilerine mahsus özel konumları olan Evrenosoğulları, Malkoçoğulları gibi ün yapmış aileler bu ikili sınıflamaya tam oturmazlar: Şerif Mardin, “Tabakalaşmanın Tarihsel Belirleyicileri: Türkiye’de Toplumsal Sınıf ve Sınıf Bilinci”,<span class="CharOverride-1"> Türkiye’de Toplum ve Siyaset</span>, Der: Mümtaz’er Türköne ve Tuncay Önder, İstanbul, İletişim Yayınları, 1990, s. 75.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-30-backlink" id="footnote-225-30">30</a>. Şerif Mardin, “Türk Siyasasını Açıklayabilecek Bir Anahtar: Merkez-Çevre İlişkileri”, s. 31-32.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-31-backlink" id="footnote-225-31">31</a>. <span class="CharOverride-1">Age,</span> s. 35-36.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-32-backlink" id="footnote-225-32">32</a>. Şerif Mardin, <span class="CharOverride-1">Din ve İdeoloji</span>, 3. bs., İstanbul, İletişim Yayınları, 1998, s. 82.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-33-backlink" id="footnote-225-33">33</a>. Max Weber, <span class="CharOverride-1">Sosyoloji Yazıları</span>, 2. bs., Çev. Taha Parla, İstanbul, Hürriyet Vakfı Yayınları, 1982, s. 155-191.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-34-backlink" id="footnote-225-34">34</a>. Halil İnalcık, “Tarihsel Bağlamda Sivil Toplum ve Tarikatlar”, <span class="CharOverride-1">Küreselleşme, Sivil Toplum ve İslam</span>, Der: Fuat Keyman, Yaşar Sarıbay, Ankara, Vadi Yayınları, 1998, s. 81-82</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-35-backlink" id="footnote-225-35">35</a>. Şerif Mardin, “Türkiye’de Muhalefet ve Kontrol”, Çev. Mehmet Özden, <span class="CharOverride-1">Türk Modernleşmesi,</span> 14. bs., Der: Mümtaz’er Türköne ve Tuncay Önder, İstanbul, İletişim Yayınları, 2004, s. 179.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-36-backlink" id="footnote-225-36">36</a>. Ersin Kalaycıoğlu ve Ali Yaşar Sarıbay, “Tanzimat: Modernleşme Arayışı ve Politik Değişme”, <span class="CharOverride-1">Türkiye’de Politik Değişim ve Modernleşme</span>, Ed. Ersin Kalaycıoğlu ve Ali Yaşar Sarıbay, İstanbul, Alfa Basım Yayım Dağıtım, 2000, s. 6.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-37-backlink" id="footnote-225-37">37</a>. İlber Ortaylı, <span class="CharOverride-1">İmparatorluğun En Uzun Yüzyılı</span>, 16. bs., İstanbul, İletişim Yayınları, 2003, s. 30.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-38-backlink" id="footnote-225-38">38</a>. Mehmet Ö. Alkan, “Resmi İdeolojinin Doğuşu ve Evrimi Üzerine Bir Deneme”, <span class="CharOverride-1">Cumhuriyet’e Devreden Düşünce Mirası: Tanzimat ve Meşrutiyet’in Birikimi</span>, 6. bs., İstanbul, İletişim Yayınları, 2004, s. 378.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-39-backlink" id="footnote-225-39">39</a>. Fatmagül Berktay, <span class="CharOverride-1">Tektanrılı Dinler Karşısında Kadın</span>, 2. bs., İstanbul, Metis Yayınları, 2000, s. 16, 23-25, 151-154, 157.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-40-backlink" id="footnote-225-40">40</a>. <span class="CharOverride-1">Age,</span> s. 27.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-41-backlink" id="footnote-225-41">41</a>  </p>
					<p class="dipnot" xml:lang="en-GB">. Nilüfer Göle’nin yaptığı gibi “başörtüsü/türban” veya genel anlamda “tesettür” sorunu üzerine odaklanarak da İslami kesimden bireylerin değişimini tartışmak mümkündür. “Kadınların kapanması” meselesi, İslam’ın Batı’ya göre ötekiliğini çarpıcı bir şekilde yansıttığı, cinsiyet sorununun merkeziliğini içerdiği, kadın meselesine ve kadın-erkek arası güç ilişkilerine odaklanmaya imkân verdiği için elbette çok önemlidir: Nilüfer Göle, <span class="CharOverride-1">Modern Mahrem</span>, s.11-14. (Nitekim ilerleyen bölümlerde bu konuya değinilecektir.) Fakat bence, kadınların kamusal alana çıkışı; kadınların “kapanma” meselesiyle de alakalı olmakla beraber, bu meseleden daha hayati bir öneme sahiptir. Çünkü kadınların güç ilişkilerinde değişen rolü en çok bu hususla alakalıdır. Üniversitede okuyan, doktor veya avukat gibi bir meslek sahibi olabilen, fabrika veya mağaza gibi bir işyerinde erkeklerle beraber çalışan kadınların, başörtülü de olsalar, güç ilişkilerinde güçlerinin ve habituslarının değişimindeki oranın, kamusal alana çıkışları engellenen başörtüsüz kadınlardan daha yüksek olduğu açıktır. Bu yüzden, örnek olarak özellikle kadınların kamusal alana çıkışına odaklanmayı seçtim.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-42-backlink" id="footnote-225-42">42</a>. Serpil Çakır, <span class="CharOverride-1">Osmanlı Kadın Hareketi</span>, İstanbul, Metis Yayınları, 1994, s. 22, 32, 46.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-43-backlink" id="footnote-225-43">43</a>. Fatmagül Berktay, “Osmanlı’dan Cumhuriyet’e Feminizm”, <span class="CharOverride-1">Cumhuriyet’e Devreden Düşünce Mirası: Tanzimat ve Meşrutiyet’in Birikimi</span>, İstanbul, İletişim Yayınları, 2004, s. 351.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-44-backlink" id="footnote-225-44">44</a>. <span class="CharOverride-1">Age,</span> s. 353.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-45-backlink" id="footnote-225-45">45</a>. Niyazi Berkes, <span class="CharOverride-1">Türkiye’de Çağdaşlaşma</span>, 7.bs., Yayına Hazırlayan: Ahmet Kuyaş, İstanbul, Yapı Kredi Yayınları, 2004, s. 231.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-46-backlink" id="footnote-225-46">46</a>. <span class="CharOverride-1">Age,</span> s. 446.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-47-backlink" id="footnote-225-47">47</a>. Hilmi Ziya Ülken, <span class="CharOverride-1">Türkiyede Çağdaş Düşünce Tarihi 1</span>, İstanbul, Selçuk Yayınları, 1966, s. 311.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-48-backlink" id="footnote-225-48">48</a>. Musa Kâzım, “Tesettür-i Nisvân”, <span class="CharOverride-1">İslamiyat</span>, C. I, No: 2, Nisan-Haziran 2000, s. 184-187.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-49-backlink" id="footnote-225-49">49</a>. Tarık Zafer Tunaya, <span class="CharOverride-1">İslamcılık Akımı</span>, 2. bs., İstanbul, İstanbul Bilgi Üniversitesi Yayınları, 2007, s. 94.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-50-backlink" id="footnote-225-50">50</a>. Claude Farrere, <span class="CharOverride-1">Türklerin Manevi Gücü</span>, İstanbul, Tercüman: 1001 Temel Eser, 28 Temmuz 1911 ve 10 Ağustos 1912 tarihli iki mektuptan; bu kaynaktan aktaran: Nilüfer Göle, <span class="CharOverride-1">Modern Mahrem</span>, s. 72-73.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-51-backlink" id="footnote-225-51">51</a>. Berktay, din adına geliştirilen yaklaşımların, fiziksel mekâna da yansıyan etkisinin, Osmanlı’daki kadınların konumlarıyla ilgili analizlere dahil edilmesi gerektiği kanısındadır: Fatmagül Berktay, “Osmanlı’dan Cumhuriyet’e Feminizm”, s. 351. İslam adına yapıldığı ileri sürülen bazı yorumların, fiziksel mekânla ilgili olguları değerlendirmedeki önemine binaen; ilerleyen sayfalarda, “dine” referanslarla kadınların kamusal alana çıkmasının engellenmesini irdeleyeceğimiz gibi, geçtiğimiz yüzyılda yaşamış İslami kesimin içindeki önemli bir entelektüel olan Muhammed Abduh gibi etkin düşünürlerin, “dinsel” temellendirmeyle kadınların kamusal alana çıkmasının önünü açmaya çalışmasını da irdeleyeceğiz.</p>
				</div>
			</div>
		</div>
	</body>
</html>