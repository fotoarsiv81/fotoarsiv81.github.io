<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre98" id="calibre_toc_18"><span class="Gvdemetni24"><b class="calibre99"><span class="calibre31">D.</span></b></span> <span class="Gvdemetni1"><span class="calibre31">1980’lerden Sonra Türkiye Cumhuriyeti’ndeki Değişim Açısından <a class="pcalibre calibre3 pcalibre1" id="bookmark84">İslâmi Kesimin Önemli İç Süreçleri:</a> <a class="pcalibre calibre3 pcalibre1" id="bookmark85">Ankara Okulu Örneği</a></span></span></h2>

    <p class="Gvdemetni16"><span class="Gvdemetni4">Bu kitaptaki en temel görüşlerimden biri; modernleşme ve küreselleşme süreçlerinde, İslâmi kesimde gözlemlenen değişimleri nedenleriyle anlamak için İslâmi kesimin içindeki entelektüeller ve cemaat liderleri gibi fikir ve taktik önderlerinin ortaya koydukları fikir ve taktikleri de ele almamız gerektiğidir. Bu yaklaşımıma göre daha önceki maddelerde incelenen olgularla, İslâmi kesimin içindeki tartışmalar/kararlar -önemli ve etkili faktörler olarak- birleşmiş ve bu birleşimin oluşturduğu sinerji, günümüzdeki İslâmi kesimle ilgili olguları oluşturmuştur. İslâmi kesimin artan gücü, bu kesimden kadınların daha çok kamusal alana çıkması ve “karışım kimlikler” ile ilgili olguların hepsi; bu birleşimin oluşturduğu sinerjinin sonuçlarıdır. Küreselleşmeyle yayılan kültür, merkezin toplum üzerindeki egemenliğinin azalması, medyanın iktidar ilişkilerini değiştirmesi, devletin ideolojik aygıtlarının dönüştürmesi, şehirleşme, kadınların güç ilişkilerinde değişen rolü, merkezdeki ideoloji çeşitlenmesi ve İslâmi kesimden entelektüellerle cemaat liderleri gibi kamuoyu önderlerinin görüşlerinin hepsi büyük bir yapbozun parçalarıdır. Yapbozun hangi parçası eksik olursa olsun, bu eksiklik İslâmi kesimle ilgili olguları anlamamıza engel olacak veya anlayışımızı eksik kılacaktır. Bana göre, bugüne kadar yapılan çalışmalarda, büyük önemiyle ters orantılı bir şekilde, en az dikkate alınan yapbozun parçası; İslâmi kesim içinde beyan edilen görüşler ve kabul edilen taktiklerin sosyal-siyasi süreçlerdeki rolü olmuştur. Genelde, İslâmi kesim, küreselleşme ve modernleşme süreçleriyle değişen pasif bir konumda veya bu değişime karşı salt direnç gösteren anlamda reaksiyoner bir konumda tarif edilmiştir. İslâmi kesimin iç karar ve taktiklerinin, toplumsal ve siyasi süreçler için öneminin yadsınmadığı çalışmaların birçoğunda da bunların detaylı irdelemesi yapılmamış ve diğer olgularla bunların birleşiminin oluşturduğu sinerjiye gereğince dikkat çekilmemiştir. İslâmi kesimin iç süreçlerine ve kavramlarına nüfuz etmeyi önceleyen hermenötik yaklaşımların eksikliğinin, bunun bir sebebi olduğu kanaatindeyim. Bu yüzden, bu çalışmada, hermenötik yaklaşımla İslâmi kesimin iç süreçlerine ve kavramlarına nüfuz etmeye özel bir önem veriyorum.</span></p>

    <p class="Gvdemetni16"><span class="Gvdemetni17">Burada bir hususa dikkat çekilmesi gerekmektedir. Türkiye’deki İslâmi kesimin içinde birçok entelektüel ve birçok cemaat lideri vardır. Bir kitabın bunların hepsini kapsaması olanaksızdır. Bu yüzden, İslâmi kesimin iç süreçlerini “örneklendirdiğime” başlıkta özellikle dikkat çektim. Bu, aynı zamanda, İslâmi kesimin içinde benim ele almadığım daha birçok fikir önderi, cemaat lideri, entelektüel olduğu; bunlardan birçoğunun görüş ve taktiklerinin de İslâmi kesim(ler)in -ki bu kesim(ler) çok parçalıdır- geçirdikleri değişim açısından önemli olduğu anlamına gelmektedir. Diğer yandan gerek bu bölümde gerekse önceki bölümlerde ele aldığım örnekleri rastgele seçmediğimi de vurgulamalıyım. İlk bölümde ele alınan Abduh -ve hocası Afgani- İttihat Terakki dahil geniş bir kesimde etkili olmuş entelektüellerdir. İkinci bölümde ele alınan Nursi, Türkiye’deki en büyük -hem takipçi sayısı hem kurduğu kurumlar açısından- cemaat(ler) olan Nurculuğun kollarının fikri ve taktiksel temellerini atmıştır. Nursi’nin başarısının, Nurculuk dışındaki diğer cemaatleri de bu taktikleri uygulamaya -örneğin takım elbiseli, tıraşlı dindar bireyleri teşvik- sevk ettiğini söyleyebilirim. Gülen Cemaati’nin Nursi’nin fikir ve taktikleri üzerinde yükselmesi de Nursi’nin etkisinin önemini göstermektedir. Bu bölümde ele alacağım Ankara Okulu ise Türkiye’de gittikçe yayılan; belli bir mezhebe bağlı -mezhepçi/mezhepli- olmayan, bireyci, demokratik değerlerle uyumlu, akılcılığa önem atfeden, Ehli Sünnet paradigmadan bağımsız bir İslâm anlayışını temsil etmektedir. Ankara Okulu ismiyle ele alacağım entelektüeller böyle bir İslâm anlayışının yegâne savunucusu değilseler de bu görüşlerin yayılmasında ön plana çıkan isimler arasındadırlar ve önemli etkileri olmuştur/olmaktadır. Daha önce yazılan sosyoloji ve siyasal bilimlerle ilgili bir kitapta ele alınmamış olmaları da onları seçmemin nedenlerinden birisidir.</span></p>

    <p class="Gvdemetni16"><span class="Gvdemetni17">Ankara Okulu’nun ortaya attığı fikirler; İslâmi kesimin kamusal alana çıkışı, küreselleşen kültüre nasıl tepki verileceği, kadınların geleneksel rollerinin sorgulanması gibi sosyoloji ve siyaset açısından önemli konularla ilgilidir. Bu konuyu değerlendirirken psikolojideki “bilişsel zıtlık” teorisine tekrar başvuracağım. İslâmi kesimin “içinde” olan-biteni çözümlemenin, İslâmi kesimin modernleşme ve küreselleşme süreçlerine vereceği tepkiler açısından neden önemli olduğu; teolojinin, nasıl sosyal ve siyasal süreçler açısından hayati olabildiğini göstermek, bu bölümün ve bu kitabın önemli hedeflerindendir.</span></p>

    <h3 class="calibre100" id="calibre_toc_76"><a class="pcalibre pcalibre1" id="bookmark86"><span class="Gvdemetni12"><span class="calibre33">1. Ankara Okulu ile Kimleri Kastediyorum?</span></span></a></h3>

    <p class="Gvdemetni16"><span class="Gvdemetni17">Ankara Okulu ifadesiyle genelde Ankara İlahiyat Fakültesi’nde görev yapan, yapmış veya okumuş olan; klasik Ehli Sünnet paradigmaya bağlı olmadan, İslâm hakkında görüşler ileri süren ilahiyatçı entelektüeller anlaşılmaktadır. “Ankara Okulu” ismi bu entelektüellerin kendilerinin koyduğu bir isim değildir. Bu entelektüellerin hepsinin Ankara İlahiyat’la ilişkili olmaları, ayrıca bu entelektüellerin ve onların fikirleriyle paralellikler taşıyan Fazlur Rahman gibi isimlerin bazı kitaplarının Ankara Okulu Yayınları’ndan basılmış olması, bu isimle anılmalarına sebep olmuştur. Burada iki hususa dikkat çekmek gerekmektedir. Birincisi, Ankara İlahiyat’taki bütün akademisyenler burada ele alacağım kişilerle aynı fikirleri paylaşmadıkları gibi, burada ele alacağım kişiler birlikte hareket eden, her konuda ortak fikirlere sahip kişiler de değildir. Fakat bu kişilerin, toplumsal açıdan etkileri olan ortak fikirleri vardır ve birlikte bir grup olarak ortak hareket etmeseler de birbirleri üzerinde de belli bir derecede etkileri olmuştur. İkincisi, -burada ele aldığım kişilerin fikirlerine paralel sayılabilecek birçok yayını olan- Ankara Okulu Yayınları’nın sahibi, burada bahsedilen şahıslardan ayrıdır ve bu kişilerin bu yayınevinin tüzelkişiliğiyle bir ilgileri yoktur. Fakat bu kişiler ve burada bahsedilecek fikirlerinin birçoğu “Ankara Okulu” ismiyle ilişkilendirilmektedir. Benim de bu başlık altında incelediğim kişiler, kendileriyle yaptığım görüşmelerde, bu isimlendirmenin kullanıldığım, Ankara İlahiyat’la ilişkilerinden dolayı bu ismin normal olduğunu ve kendilerinin bundan bir rahatsızlık duymadıklarını dile getirdiler.<a class="pcalibre pcalibre1" id="_ftnref585"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn585" title=""><sup class="calibre27"><span class="calibre28">[585]</span></sup></a> Bu yüzden ben de bu ismi kullandım.</span></p>

    <p class="Gvdemetni16"><span class="Gvdemetni17">Bu kitapta “Ankara Okulu” diye nitelendirilebilecek kesimden beş kişiyi ele alıp inceleyeceğim. Bunlardan ikisi Ankara İlahiyat’tan emekli profesörler; Mehmed Said Hatiboğlu ve Hüseyin Atay’dır. Diğer iki tanesi halen Ankara İlahiyat’ta profesörlük yapan Hayri Kırbaşoğlu ve İlhami Güler’dir. Beşinci isim ise Ankara İlahiyat’tan doktorasını alan, Başkent Kadın Platformu’nun kurucularından ve bir dönem başkanlığını yapmış olan Hidayet Şefkatli Tuksal’dır. Ankara İlahiyat’la halen ilişkili olan veya bir dönem ilişkisi olmuş olan; Ortodoks-Ehli Sünnet görüşlere bağlı olmadan fikirlerini beyan eden, İslâmi kesimden entelektüel tanımına uyan kişiler bu beş isimle sınırlı değildir. Mustafa Öztürk, Ömer Özsoy, Adil Çiftçi ve başka isimleri de bu listeye eklemek mümkündür ama ben bahsettiğim beş kişiyle araştırmamı ve görüşmelerimi sınırlandırdım.</span></p>

    <p class="Gvdemetni16"><span class="Gvdemetni17">Bu beş kişinin hepsinin ortak özelliklerinden biri, İslâm âlemini (Doğu’yu) ve Batı’yı iyi biliyor olmalarıdır. Beş ismin hepsi en az Arapça ve İngilizce’yi bilmektedir. İslâm ülkeleriyle olduğu kadar Batı ülkeleriyle de irtibat kurmuşlar; yurtdışına misafir akademisyen veya akademik faaliyetlere katılımcı olarak gitmişlerdir. İslâm dünyasının içinde tespit ettikleri sorunlarda, -demokratik hak eksiklikleri veya kadın haklarında eksiklikler gibi- aktivist olarak mücadele etmek, sadece akademik yayınlarla sınırlı olmayan bir tepkisellik de bu beş kişinin ortak özelliğidir. Ankara Okulu’nun etkilerine ve temel fikirlerine geçmeden bu beş kişiyi kısaca tanıtmakta fayda görüyorum.</span></p>

    <p class="Gvdemetni16"><span class="Gvdemetni17">1- Mehmed Said Hatiboğlu: 1933 doğumludur. 1958’de Ankara Üniversitesi İlahiyat Fakültesi’ni bitirdi. Daha sonra burada doçent ve profesör oldu. Temel alanı hadistir. Arapça, İngilizce dışında iyi derecede Fransızca bilmektedir. İslâm teolojisi alanındaki, Türkiye’deki en zengin özel kütüphanelerden birine sahiptir. Bazı kitapları şunlardır:</span> <span class="Gvdemetni2talik">Siyasi-Içtimai Hâdiselerle Hadis Münasebetleri, İslâmi Tenkid Zihniyeti</span> <span class="Gvdemetni17">ve</span> <span class="Gvdemetni2talik">Hadis Tenkidinin Doğuşu, Hilafetin Kureyşiliği, Hadis Tedkikleri.</span> <span class="Gvdemetni17">Bazı makaleleri şunlardır:</span> <span class="Gvdemetni2talik">Hz. Aişe ’nin Hadis Tenkidciliği, İslâm ’ın Aktüel Değeri Üzerine, Müslüman Alimlerin Buhari ve Müslim ’e Yönelik Eleştirileri.</span> <span class="Gvdemetni17">Burada bahsedilecek olan fikirlerin İslâmi entelektüel çevrede yayılmasında önemli rolü olan İslâmiyat dergisinin editörlüğünü yapmıştır. 2000 yılında emekli olmuştur ve akademik çalışmalarına devam etmektedir.<a class="pcalibre pcalibre1" id="_ftnref586"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn586" title=""><sup class="calibre27"><span class="calibre28">[586]</span></sup></a></span></p>

    <p class="Gvdemetni16"><span class="Gvdemetni17">2- Hüseyin Atay: 1930 doğumludur. Liseyi Bağdat’ta bitirdikten sonra 1954 yılında Bağdat İlahiyat Fakültesi’nden birincilikle mezun oldu. 1956 yılında Ankara Üniversitesi İlahiyat Fakültesi İslâm Felsefesi Kürsüsü’ne asistan olarak girdi ve bu okuldan emekli oldu. Temel alanı kelamdır. 1962-1964 arasında Kudüs Üniversitesi’nde Yahudi Teolojisi üzerinde çalıştı. 1965-1967 yılları arasında ABD’de Chicago Üniversitesi’nde, 1974-1975 yılları arasında ABD’de Harvard Üniversitesi’nde araştırmacı olarak bulundu. 1989’da Suudi Arabistan’da Kral Fahd Petrol ve Madenler Üniversitesi’nde öğretim üyesi olarak ders verdi. 1980-1982 arası Ankara Üniversitesi İlahiyat Fakültesi’nin dekanlığını yaptı. Bazı kitapları şunlardır:</span> <span class="Gvdemetni2talik">Ehli Sünnet ve Şia, İslâm ’ın İnanç Esasları, Kuran ’a Göre Araştırmalar, Farabi ve Ibn Sina ’ya Göre Yaratma, Kuran ’a Göre İslâm ’ın Temel Kuralları.</span> <span class="Gvdemetni17">Ayrıca Kuran’ın Türkçe tercümesini de yapmıştır.<a class="pcalibre pcalibre1" id="_ftnref587"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn587" title=""><sup class="calibre27"><span class="calibre28">[587]</span></sup></a> Akademik çalışmalarına devam etmektedir.</span></p>

    <p class="Gvdemetni16"><span class="Gvdemetni17">3- Hayri Kırbaşoğlu: 1954 doğumludur. Ankara Üniversitesinden 1978’de mezun oldu, doktorasını da aynı fakültede yaptı, halen aynı fakültede profesör olarak görevini sürdürmektedir. Temel alanı hadistir. Suudi Arabistan’da, İmam Muhammed bin Suud</span></p>

    <p class="Gvdemetni16"><span class="Gvdemetni17">Üniversitesinde 1985-1987 yılları arasında öğretim üyeliği yaptı. Halen Arap kanallarına televizyon programları yapmaktadır. Bazı kitapları şunlardır:</span> <span class="Gvdemetni2talik">İslâm Düşüncesinde Sünnet-Eleştirel Bir Yaklaşım, İslâm Düşüncesinde Hadis Metodolojisi, Sünni Paradigmanın Oluşumunda Şafii’nin Rolü.</span> <span class="Gvdemetni17">İslâmiyat dergisi yayın kurulu üyeliği yapmıştır.<a class="pcalibre pcalibre1" id="_ftnref588"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn588" title=""><sup class="calibre27"><span class="calibre28">[588]</span></sup></a></span></p>

    <p class="Gvdemetni16"><span class="Gvdemetni17">4- İlhami Güler: 1959 doğumludur. 1985 yılında Ankara Üniversites</span><span class="Gvdemetni17"><span class="calibre81">i</span></span><span class="Gvdemetni17">nde lisans öğrenimini tamamladı, halen bu üniversitede profesör olarak görevini sürdürmektedir. Temel alanı kelamdır. Mısır’da Kahire Üniversitesi’nde araştırmalarda bulundu. Viyana Üniversitesi’nde de kısa bir süre ders verdi. Bazı kitapları şunlardır:</span> <span class="Gvdemetni2talik">Sabit Din Dinamik Şeriat, Politik Teoloji Yazıları, İman Ahlak İlişkisi, Özgürlükçü Teoloji Yazıları, Direniş Teolojisi.</span> <span class="Gvdemetni17">İslâmiyat dergisi yayın kurulu üyeliği yapmıştır.<a class="pcalibre pcalibre1" id="_ftnref589"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn589" title=""><sup class="calibre27"><span class="calibre28">[589]</span></sup></a></span></p>

    <p class="Gvdemetni16"><span class="Gvdemetni17">5- Hidayet Şefkatli Tuksal: 1963 doğumludur. 1985’te Ankara Üniversitesi İlahiyat Fakültesi’nden mezun oldu. Temel alanı hadistir. Hadis alanındaki doktorasını 1998 yılında,</span> <span class="Gvdemetni2talik">Kadın Aleyhtarı Rivayetler Üzerinde Ataerkil Geleneğin Tesirleri</span> <span class="Gvdemetni17">isimli teziyle bitirdi. Doktora danışmanlığını Hayri Kırbaşoğlu yapmıştır. 1995 yılından beri kurucularından olduğu Başkent Kadın Platformu’nda aktif olarak çalışmaktadır. Pekin’deki Kadın Konferansı’nın ardından kurulan bu platform, hem İslâmi kesimden kadınları bir sivil toplum kuruluşu olarak örgütlemekte hem de kadın hareketleri ile dindar kesim/kurumlar arasında köprü kurmaya çalışmaktadır.</span> <span class="Gvdemetni2talik">Kadın Karşıtı Söylemin İslâm Geleneği’ndeki İzdüşümleri</span> <span class="Gvdemetni17">isimli kitabı ve birçok makalesi yayımlanmıştır. İslâmiyat dergisinde -çok aktif çalışmadıysa da- yayın kurulu üyeliği yapmış ve makalelerini yayımlamıştır.<a class="pcalibre pcalibre1" id="_ftnref590"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn590" title=""><sup class="calibre27"><span class="calibre28">[590]</span></sup></a></span></p>

    <h3 class="calibre100" id="calibre_toc_77"><a class="pcalibre pcalibre1" id="bookmark87"><span class="Gvdemetni12">2. Ankara Okulu’nun Etkisi ve Önemi</span></a></h3>

    <p class="Gvdemetni16"><span class="Gvdemetni17">Ankara Okulu, Ortodoks-Ehli Sünnet yorumlara bağlı olmadan İslâm’ı anlama yaklaşımının Türkiye’de yayılmasında önemli bir rol oynamıştır. Bahsedilen akademisyenler, birazdan göreceğimiz fikirlerinin orijinal olduğunu, İslâm düşünce tarihinde ilk defa söylendiğini savunmamaktadırlar. Tam tersine Kuran’a, Peygamber’e, Peygamber’in yaşadığı çağa veya dört halife dönemine atıflar yaparak; yani 2. ve 3. asırda kurulan yaygın Ehli Sünnet dört mezhepten ve tarikatların kurumsallaşmasından öncesine de atıflar yaparak fikirlerini temellendirmeye çalışmaktadırlar.<a class="pcalibre pcalibre1" id="_ftnref591"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn591" title=""><sup class="calibre27"><span class="calibre28">[591]</span></sup></a> Daha önceden incelenen Muhammed Abduh ve Cemaleddin Afgani de Ankara Okulu’na benzer fikirleri seslendirmişlerdir. İslâm âleminde onların fikirlerine benzer fikirler önceden savunulmuş olsa da onların, Türkiye’de -ilerleyen sayfalarda- bahsedilecek fikirlerini ifade ettikleri dönemde, bu fikirler yaygın değildi. İslâmi kesimin kurumsallaşmış yapıları olan etkin cemaatlerin hemen hepsi Ehli Sünnet görüşe bağlıdırlar. Diyanet ise devletin hassasiyetlerine aykırı olmamak kaydıyla Ehli Sünnet görüşe uygun eğitim vermekte ve fikirler beyan etmekteydi. Böylesi bir ortamda, Ankara Okulu’ndan olan kişilerin beyan ettiği fikirlerin birçoğunu, pek çok kişi, ilk defa duydu ve bu fikirler hayli tepki gördü ve hâlâ görmektedir. Fakat zamanla bu fikirler halk arasında yayıldı ve birçok taraftar da buldu.</span></p>

    <p class="Gvdemetni16"><span class="Gvdemetni17">Burada, bu fikirlerin hangi süreçlerle bu kişilerden topluma yayıldığı sorusu karşımıza çıkmaktadır. Öncelikle bu kişiler bir üniversitede ders vermişlerdir ve vermektedirler; ders alan talebelerden bu fikirlerden etkilenenler (bu etkilenme bu fikirleri kısmen kabul etme şeklinde de olabilir), bu etkiyi daha geniş kitlelere aktarmaktadırlar. Bu talebelerin bir kısmının üniversite hocası, bir kısmının okullarda din dersi öğretmeni, bir kısmının imam gibi din görevlisi olduğuna; sonuçta Ankara Okulu’nun “kitleleri etkileyen kişileri etkileyen” kişiler olduğuna dikkat edilmelidir. Ankara Okulu’ndan bu kişilerin yazdıkları kitaplar ve makaleler, yönettikleri tezler, katıldıkları konferans ve seminer gibi etkinliklerle diğer ilahiyat fakültelerindeki meslektaşlarına da; yani “diğer üniversitelerdeki kitleleri etkileyecek kişilere” de etkide bulunmuşlardır. Bu kişilerin etkide bulundukları kişilerden bir kısmının, medya aracılığıyla geniş kitlelere ulaşmış olması da önemlidir. Örneğin, medya (görsel ve yazılı basın) ve kitapları aracılığıyla geniş kitlelere en çok ulaşmış kişi olduğu söylenebilecek olan Yaşar Nuri Öztürk; Hüseyin Atay’ın, kendisinin beyan ettiğine benzer fikirleri Türkiye’de yüksek sesle ifade eden ilk kişi olduğunu söylemekte ve ondan alıntılar yapmaktadır. <a class="pcalibre pcalibre1" id="_ftnref592"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn592" title=""><sup class="calibre27"><span class="calibre28">[592]</span></sup></a> Atay ve Hatiboğlu ile yakın dost olan Bayraktar Bayraklı (yüksek trajlı gazetelerden Habertürk’te yazmakta ve sıkça televizyon kanallarında gözükmektedir) da Atay ve Hatiboğlu’nun fikirlerine yakın görüşler beyan etmektedir.<a class="pcalibre pcalibre1" id="_ftnref593"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn593" title=""><sup class="calibre27"><span class="calibre28">[593]</span></sup></a> Yaşça Atay ve Hatiboğlu’ndan daha genç olan ve onların talebeleri olan Güler ve Tuksal; Atay ve Hatiboğlu’nun -kendi tespit ettikleri kadarıyla- İslâm’ın, Ortodoks-Ehli Sünnet yaklaşıma bağlı kalınmadan anlaşılmasının örneklerini oluşturan birçok fikri, akademisyen olarak, Türkiye’de ilk söyleyen kişiler olduğunu belirtmektedirler. Tuksal, bugün benimsediği birçok fikri ilk olarak Atay’dan talebeyken duyduğunu, talebeliği döneminde bu fikirlerin değerini -talebelerin çoğu gibi- takdir edemediğini; diğer talebelerle beraber, Atay’ın fikirlerini, devletin tezlerine yakın olduğu için -örneğin medreselerin aleyhine izahlarını- kabul etmediklerini söyledi.<a class="pcalibre pcalibre1" id="_ftnref594"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn594" title=""><sup class="calibre27"><span class="calibre28">[594]</span></sup></a> Güler de 1960’lardan itibaren Kuran’dan yola çıkıp “mezhepçi düşünce”ye bağlı olmadan İslâmi konularda fikir beyan eden ve birçok akademisyeni etkileyen ilk akademisyenin Atay olduğunu, Atay’ın etkisini çok önemli bulduğunu beyan etti. Aynı şekilde hocası Hatiboğlu’nun da savundukları fikirlerin yayılmasında yüksek etkisine dikkat çekti.<a class="pcalibre pcalibre1" id="_ftnref595"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn595" title=""><sup class="calibre27"><span class="calibre28">[595]</span></sup></a></span></p>

    <p class="Gvdemetni16"><span class="Gvdemetni17">Bu kişilerin diğer bir etki şekli yaptırdıkları tezlerle akademik dünyada (kitleleri doğrudan ve dolaylı etkileyen kişilerde) belli fikirlerin oluşmasına katkıda bulunmuş olmalarıdır. Kırbaşoğlu’nun yönettiği tezleri buna örnek verebilirim.<a class="pcalibre pcalibre1" id="_ftnref596"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn596" title=""><sup class="calibre27"><span class="calibre28">[596]</span></sup></a> Bunlardan biri, Kırbaşoğlu’nun tezine danışmanlık yaptığı, Ankara Okulu içinde incelediğim Tuksal’ın, “erkek merkezli yorumlar” ve “uydurulmuş hadisler” ile kadın aleyhine bir durumun -din istismar edilerek- oluşturulduğuna dikkat çektiği çalışmasıdır. Kırbaşoğlu’nun yönettiği diğer bir tez Ali Durmuş’un Mehdi hakkındaki hadislere ilişkin çalışmasıdır. Kitap olarak da basılan bu tezde, Osmanlı ve Türkiye Cumhuriyeti döneminde birçok cemaatin çok istismar ettiği Mehdi konusunun, siyasi endişelerle uydurulmuş hadislere dayandığı savunulmaktadır.<a class="pcalibre pcalibre1" id="_ftnref597"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn597" title=""><sup class="calibre27"><span class="calibre28">[597]</span></sup></a> Tuksal’ın çalışması, “din”e referansla oluşturulmuş kadın konusuyla ilgili bakış açılarının ve durumların “dinsel” meşrulaştırmalarını sarsacak bir çalışmadır; Durmuş’un çalışması ise birçok cemaatin üzerine bina edildikleri bir inancın temellerini sarsacak bir çalışmadır. Kırbaşoğlu gibi Hatiboğlu, Atay ve Güler de yaptırdıkları tezler vasıtasıyla etki sahibidirler.</span></p>

    <p class="Gvdemetni16"><span class="Gvdemetni17">Fikirleri dışında, ele alınan şahısların diğer bazı özelliklerinin vurgulanması da Ankara Okulu’nun etkinliği hakkında bilgi verecektir. Hatiboğlu birkaç kez Diyanet İşleri Başkanı olmak için teklif almış olmasına rağmen; İslâm kültürüne akademik çalışmalarıyla yapacağı katkıya ara vermesi gerekeceği, ayrıca devletin hassasiyetlerinin ve kanunların, akademik özgürlüğünü kısıtlayacağı gerekçesiyle bu teklifleri reddetmiştir.<a class="pcalibre pcalibre1" id="_ftnref598"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn598" title=""><sup class="calibre27"><span class="calibre28">[598]</span></sup></a> Atay ise Ankara İlahiyat’ın dekanlığını yaptığı 1981 yılında, 12 Eylül yönetimine, din derslerinin tevhidi tedrisat mantığına göre mecburi olması gerektiğine dair bir rapor vererek, din derslerinin mecburi olması gibi çok kritik bir konuda etkili olmuştur. (Atay Chicago Üniversitesi’ndeyken tevhidi tedrisatı incelemişti.)<a class="pcalibre pcalibre1" id="_ftnref599"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn599" title=""><sup class="calibre27"><span class="calibre28">[599]</span></sup></a></span></p>

    <p class="Gvdemetni16"><span class="Gvdemetni17">İslâmiyat dergisi, Ankara Okulu’nun etkinlik araçlarından birisi olmuştur.<a class="pcalibre pcalibre1" id="_ftnref600"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn600" title=""><sup class="calibre27"><span class="calibre28">[600]</span></sup></a> 1980’lere dek, ilahiyat konularının, belli bir cemaatin veya mezhebin görüşlerine bağlı kalınmadan tartışıldığı, etkili bir akademik dergi yoktu. 1980’li yıllarda kurulan, Hikmet Akgül’ün sponsoru olduğu İslâmi Araştırmalar dergisi böylesi bir eksikliği gidermek amacını güdüyordu. Bu derginin editörü Hatiboğlu’ydu. İdari anlaşmazlık üzerine, Hatiboğlu’nun da içinde olduğu bir grup bu dergiden ayrılarak İslâmiyat dergisini 1990’ların başında kurdu. İslâmiyat’ın editörü olan Hatiboğlu, İslâmiyat dergisiyle; “kimsenin boyunduruğu altında ve maddi hiçbir beklenti içinde olunmadan” ilahiyat ile ilgili birçok konunun ilk defa akademik ciddiyetle ele alındığını ifade etmektedir.<a class="pcalibre pcalibre1" id="_ftnref601"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn601" title=""><sup class="calibre27"><span class="calibre28">[601]</span></sup></a> Güler, İslâmiyat dergisinde yazı yazan herkesin geleneğe aynı düzeyde eleştirel yaklaşmadığını belirtmektedir. Diyanet’in içinde görevli olan Başkan Mehmet Görmez, ayrıca Emin Özafşar, Bünyamin Erul, Ali Dere gibi isimlerin geleneksel yapıya kendilerine göre daha az eleştirel yaklaştıklarını; kendisinin, Hatiboğlu’nun, Ömer Özsoy’un, Mustafa Öztürk’ün, Adil Çiftçi’nin ve Tuksal’ın ise geleneksel anlayışa daha eleştirel yaklaştıklarını söylemektedir. Kırbaşoğlu’nu ise eleştirellik dozunda bu iki grubun ortasında bir yerlerde gördüğünü ifade etmektedir.<a class="pcalibre pcalibre1" id="_ftnref602"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn602" title=""><sup class="calibre27"><span class="calibre28">[602]</span></sup></a></span></p>

    <p class="Gvdemetni16"><span class="Gvdemetni17">Bugün siyasal İslâm’ın önemli aktörlerinin, İslâmiyat dergisinden ne kadar etkilendiğini tam olarak tespit etmek hayli güçtür. Güler, AKP’de uzun dönem bakanlık yapan ve dergiye yazılar yazan Mehmet Aydın’ın, bağımsız olduğunu ama dergiyi etkileyip kendisinin de etkilenmiş olması gerektiğini söylemektedir. AKP’deki etkili bazı isimlerin bugünkü çizgilerine gelmelerinde, İslâmi kesimden birçok entelektüelin takip ettiği İslâmiyat’ın önemli etkisi olduğuna inandığını, fakat bunu ispat etmenin mümkün olmadığını düşünmektedir. Ayrıca Tayyip Erdoğan hapisteyken, İslâmiyat dergilerinin istendiği ve kendisine gönderildiğini ama etki düzeyi hakkında bir iddiada bulunamayacaklarını ifade etmektedir.<a class="pcalibre pcalibre1" id="_ftnref603"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn603" title=""><sup class="calibre27"><span class="calibre28">[603]</span></sup></a></span></p>

    <p class="Gvdemetni16"><span class="Gvdemetni17">Sonuçta dergi çıkartmak, kitap yazmak, ders vermek, tez yönetmek, medya veya konferans gibi araçlarla kitlelere ulaşmak ve de kitlelere ulaşan, kitleleri etkileyen kişileri bahsedilen faaliyetlerle etkilemiş olmak; Ankara Okulu’nun etkinliğini belirleyen ve görüşlerinin yayılmasını sağlayan araçlar olmuştur.</span></p>

    <h3 class="calibre100" id="calibre_toc_78"><a class="pcalibre pcalibre1" id="bookmark88"><span class="Gvdemetni12">3. Ankara Okulu’nun Temel Fikirleri</span></a></h3>

    <p class="Gvdemetni16"><span class="Gvdemetni17">Tek bir merkeze bağlı olmadan, birbirlerinden bağımsız hareket eden, entelektüel özgürlüklerinin korunmasına özel önem atfeden ve birbirlerinden farklı yaklaşımları da olan kişileri belli ortak fikirler etrafında tarif etmenin belli zorlukları vardır. Bahsedilen beş kişinin kitap ve makalelerini okuduktan sonra hepsinde ortak gördüğüm dört temel görüş tespit ettim ve bunları kendilerine de okuyup onaylattım. Bunlar şu dört maddedir:</span></p>

    <p class="Gvdemetni16">1- <span class="Gvdemetni17">İslâm’ın bir mezhebe bağlı olmadan anlaşılması daha doğrudur. Bir konuda bir mezhep, diğer konuda başka bir mezhep doğru olabilir. Dini doğru anlamak hiçbir mezhebin ve tarikatın tekelinde değildir. Dolayısıyla dışlayıcı, mezhepçi ve tarikatçı yaklaşımlar hatalıdır.</span></p>

    <p class="Gvdemetni16">2- <span class="Gvdemetni17">İslâm’ı doğru anlamak için hadis eleştirisi çok önemlidir. Peygamber’e atfedilerek birçok hadis uydurulmuştur. Hadis eleştirisi, Peygamber’i iftiralardan korumak, İslâm ile ilgili yanlış algıları düzeltmek, dini akıldan uzaklaştırmaları, erkek merkezli yorumları ve din istismarlarını durdurmak için hayati bir konudur.</span></p>

    <p class="Gvdemetni16">3- <span class="Gvdemetni17">Dinin kaynağı olarak Kuran’ın daha çok öne çıkartılması gerekmektedir. Hadis eleştirisinde ve din istismarlarını durdurmada da çare Kuran’a yönelmektir.</span></p>

    <p class="Gvdemetni16">4- <span class="Gvdemetni17">Din istismarı, uydurma hadisler ve Müslümanları içinde oldukları yanlışlardan kurtarmakla ilgili eleştiriler; modernlikten hareketle değil, “İslâm’ın gerçeklerinden hareketle yapılmalıdır. Din adına ortaya sürülen yanlışları ve din istismarlarını ortaya çıkarmak; dinde kaos oluşturmak veya dini tahrif etmek değil, dine hizmettir.</span></p>

    <p class="Gvdemetni16"><span class="Gvdemetni17">Birinci maddede belirtilen husus, bireylerin belli dinsel otoritelerden bağımsızlaşması, kendi görüş ve fikirlerini oluşturmaları, kısacası bireyselleşme açısından önemlidir. Bu yaklaşım, Türkiye’deki egemen büyük cemaatlerin ve tarikatların temel yaklaşımlarına kökten aykırı olduğu için cemaatler ve tarikatlardan bağımsızlaşma anlamında bir bireyselleşmeye de yol açıcı niteliktedir. Mezhepçi görüşün en önemli iddiası bireylerin “mezhep mukallidi” (mezhep taklitçisi) olması gerektiğidir. Mezhebi taklidin tartışılmaz kılınması için ise mezheplerce önemli kabul edilen kişileri aşırı yüceltme olmuştur. Oysa Ankara Okulu, bu tartışılmaz kabul edilen kişilere ve onların tartışılmazlığına karşı eleştiri oklarını yöneltmiştir. Örneğin Kırbaşoğlu’nun, Ehli Sünnet’teki “nasçı yaklaşım”ın ve “Sünnet”in standart, sabit bir norm haline getirilmesinin en önemli teorisyeni İmam Şafii’nin yaklaşımını eleştirdiği makale ve kitapları buna örnektir.<a class="pcalibre pcalibre1" id="_ftnref604"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn604" title=""><sup class="calibre27"><span class="calibre28">[604]</span></sup></a></span></p>

    <p class="Gvdemetni16"><span class="Gvdemetni17">İkinci maddede belirtilen hadis eleştirisi birinci maddeyle de ilişkilidir, çünkü hadislerin Ehli Sünnet’teki mevcut otoritesinin belirlenmesi mezheplerce olmuştur. Hadis eleştirisi, Ankara Okulu’nun eserlerinde ve etkilerinde en çok öne çıkan hususlardandır. (Bu konuyu teolojik boyutu dışında da düşünmek ve Ankara Okulu’nun yaklaşımlarını kabul edenlerde, yaklaşımlarının ortaya çıkaracağı sosyal sonuçlara dikkat etmek gerekir.) Burada ele alınan Hatiboğlu, Kırbaşoğlu ve Tuksal’ın temel çalışma alanlarının hadis olduğuna dikkat edelim. Atay ve Güler’in temel çalışma alanları ise kelamdır; fakat kelamcılar “usul-ü din” (dinin nasıl anlaşılacağıyla ilgili metodolojinin belirlenmesi) konusunu kendi alanları olarak kabul ederler, yani hadislerin dindeki otoritesinin ne olduğu/ne olması gerektiği, bir kelam konusudur da. Mezhep ve hadisler ile ilgili bu eleştirileri yapanların, en temel mezhep ve hadis kaynaklarını Arapça orijinal kaynaklarından okuyan ve temel çalışma alanları hakkında görüş beyan eden kişiler olduklarına dikkat edilmelidir. Diğer yandan bu beş kişinin, mevcut hadis kaynaklarına eleştiri dozunda belli farklılıklar olduğunu da belirtmeliyim. Örneğin Atay’ın hadislere yaklaşımının, Kırbaşoğlu’ndan daha eleştirel bir noktada olduğunu söyleyebilirim.<a class="pcalibre pcalibre1" id="_ftnref605"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn605" title=""><sup class="calibre27"><span class="calibre28">[605]</span></sup></a></span></p>

    <p class="Gvdemetni16"><span class="Gvdemetni17">İlk iki maddede belirtilen hususların kabulü üçüncü maddeyle ilgili sonucu, yani Kuran’ın ön plana çıkmasını doğurmaktadır. Ankara Okulu’nun yayınlarında mezhepçiliğe karşı eleştirinin sonucu olarak mezhepçi çizgide bilgileri aktaran ilmihal kitaplarının eleştirildiğine tanık olmaktayız. Kırbaşoğlu’nun, İslâmiyat dergisinde “derinliksiz dindarlık”, “erkek egemen dindarlık”, “anakronik dindarlık”, “daraltılmış kulluk”, “psikopatolojik dindarlık” gibi tanımlarla eleştirdiği dindarlık tipi de ilmihal merkezli bir dindarlık anlayışı olmuştur.<a class="pcalibre pcalibre1" id="_ftnref606"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn606" title=""><sup class="calibre27"><span class="calibre28">[606]</span></sup></a> Hatiboğlu’nun, Türkiye tarihinin en çok satış yapmış olan kitaplarından biri olan Ömer Nasuhi Bilmen’in ilmihal kitabını<a class="pcalibre pcalibre1" id="_ftnref607"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn607" title=""><sup class="calibre27"><span class="calibre28">[607]</span></sup></a> ve Türkiye’nin en çok satış yapmış kitaplarından bir diğeri olan Hüseyin Hilmi Işık’ın Saadet-i Ebediyye ilmihal kitabını (Işık, Türkiye Gazetesi, TGRT televizyonu, İhlas Holding gibi kurumları kuran Işıkçılar Cemaati’nin vefat etmiş lideri, bu kitapsa bu cemaatin en temel kitabıdır) eleştirmiş olması da ilmihal kitabı -mezhepçilik- eleştirilerine örneklerdir.<a class="pcalibre pcalibre1" id="_ftnref608"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn608" title=""><sup class="calibre27"><span class="calibre28">[608]</span></sup></a> Ortodoks-Ehli Sünnet anlayışta olanların en güvenilir hadis kitapları olarak değerlendirdikleri Buhari ve Müslim gibi kitapların içinde de “uydurulmuş hadisler” olduğu Ankara Okulu’nun ortak kanaatidir. Ortodoks-Ehli Sünnet anlayışın en temel kaynakları olarak gösterilen ilmihal ve hadis kitaplarının otoritesinin sarsılması ise Kuran’ı ön plana çıkarmaktadır. Tuksal, 1970’ler-1980’ler ve sonrasında Türkiye’de, Kuran tercümesi (meâl) okunmasının yayılmasını -bunun başta hayli tepki görüp, sonra bu tepkilerin azaldığını belirterek- kritik bir aşama olarak değerlendirmektedir.<a class="pcalibre pcalibre1" id="_ftnref609"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn609" title=""><sup class="calibre27"><span class="calibre28">[609]</span></sup></a> Ankara Okulu’nun ve benzerlerinin, ilmihal ve hadis kitaplarının otoritesini zayıflatmaya yönelik fikirleri, Kuran’ın meâlinin okunulabilir, ulaşılabilir olmasının yaygınlaşmasıyla birleşince; Kuran’ın ön plana çıkması süreci pekişti. Bunun sonuçlarından biri İslâmi kesim içinde bireyci İslâm anlayışlarının artması oldu. Birçok kişi, mezheplerdeki detayları kendilerine aktaracak kişilerden ve Arapça’yı bildiği için bu kaynaklardan aldıkları bilgileri önce özümseyip sonra aktaracak cemaat liderlerinden, tarikat şeyhlerinden bağımsız, din konusunda kendi anlayışını belirleyebileceğini düşünmeye başladı. Hıristiyanlık’ta da bireyciliğin Protestanlık’la ilişkili olmasının önemli sebeplerinden ikisi; Protestanlığın Kilise’nin dindeki otoritesini kırması ve Luther’in İncil’i Almanca’ya tercüme etmesiyle İncil’in bireylerce -Kilise’nin aracılığı olmadan- ulaşılabilir bir kitap haline gelmesidir. Ankara Okulu’nun ve benzerlerinin yaklaşımı olan Ehli Sünnet kaynakların ve yorumların dindeki mutlak otoritesinin kırılması, yaygınlaşan Kuran tercümesinin okunmasıyla birleşince (Atay’ın Kur’an tercümesi<a class="pcalibre pcalibre1" id="_ftnref610"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn610" title=""><sup class="calibre27"><span class="calibre28">[610]</span></sup></a> ve İlhami Güler’in Ömer Özsoy’la beraber yazdığı</span> <span class="Gvdemetni2talik">Konularına Göre Kur ’an</span><a class="pcalibre pcalibre1" id="_ftnref611"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn611" title=""><span class="Gvdemetni17"><sup class="calibre27">[611]</sup></span></a> <span class="Gvdemetni17">kitabı vardır), İslâmi kesim içinde yükselen bir bireyselliğin itici unsurları oldular.<a class="pcalibre pcalibre1" id="_ftnref612"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn612" title=""><sup class="calibre27"><span class="calibre28">[612]</span></sup></a></span></p>

    <p class="Gvdemetni16"><span class="Gvdemetni17">Ankara Okulu, eleştirilerini yaparken kadınların kamusal alana çıkmasının serbest olması; resim, heykel, müzik gibi sanatların engellenmemesi gibi fikirleriyle modernlik, sekülerlik, Batıcılık ve Kemalizm adına İslâmi kesime yöneltilen eleştirilerin aynısını tekrar ediyor gibi gözükebilir. Fakat onlar Batıcı yaklaşımları da Kemalist ideoloji adına İslâmi kesimlere baskıları ve totaliter uygulamaları da eleştirmiş; Batıcı veya Kemalist saflarda yer alarak pozisyon belirlememişlerdir.<a class="pcalibre pcalibre1" id="_ftnref613"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn613" title=""><sup class="calibre27"><span class="calibre28">[613]</span></sup></a> Ankara Okulu’nun, salt -çok tartışılan- İslâmi görüşleri temelinde eleştirilerini yapmış olması ve bahsedilen görüşlerini beyan etmiş olması önemlidir. Eleştirinin “içten” olması, İslâmi kesimden bir kısım insanlar için de bu eleştirilerin kabul edilebilir olmasını sağlayan unsur olmuştur. İslâmi kesimden, özellikle cemaatlere bağlı birçok kişiye göre ise Ankara Okulu’ndan ilahiyatçılar, gereksiz tartışmalar çıkartarak İslâmi kesim içinde lüzumsuz bir kaosa sebebiyet vermişlerdir.<a class="pcalibre pcalibre1" id="_ftnref614"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn614" title=""><sup class="calibre27"><span class="calibre28">[614]</span></sup></a> Fakat Ankara Okulu’na göre yaptıkları hareket İslâm açısından faydalıdır. Çünkü birincisi İslâm’ın gerçekleri açığa çıkmaktadır; ikincisi dinin içindeki din istismarcılarının istismarı deşifre edilmektedir; üçüncüsü dinde olmayan şeyler yüzünden dine getirilen eleştiriler cevaplanmaktadır; dördüncüsü ise hurafeler, uydurmalar yüzünden dinden uzak duran kesimlerin dine yaklaşması sağlanmaktadır.</span></p>

    <p class="Gvdemetni16"><span class="Gvdemetni17">İslâm adına eleştirilerini yapmak ve aktivist bir ruhla fikirlerini yaymaya çalışmak, Ankara Okulu başlığında ele aldığım beş ilahiyatçının ortak özelliğidir. Hatiboğlu’nun dergi editörlüğü, Atay’ın tüm tepkilere karşı fikirlerini değişik vasıtalarla seslendirmesi, Kırbaşoğlu ve Güler’in sosyal aktivitelere heyecanla katılmaları, Tuksal’ın Başkent Kadın Platformu’ndaki rolü; ele aldığım kişilerin aktivist yapılarının ve İslâmi kesimin içinde yüksek sesle fikirlerini ifade etmelerinin örnekleridir.</span></p>

    <p class="Gvdemetni16"><span class="Gvdemetni17">Bahsedilen ortak özelliklere karşı “tarihsellik” (Kuran’ın ve Sünnet’in tarihin belli bir dönemiyle ve yeriyle ilişkisinden hareketle İslâm’ı yorumlama) gibi diğer önemli bir konuda, ele aldığım kişilerin ortak bir fikirleri olmaması sebebiyle, ortak fikirlerini değerlendirdiğim bu başlıkta bu konuyu ele almadım. Önümüzdeki başlıkta, Fazlur Rahman’ın etkisiyle beraber bu konuya da değineceğim.</span></p>

    <h3 class="calibre100" id="calibre_toc_79"><a class="pcalibre pcalibre1" id="bookmark89"><span class="Gvdemetni12">4. Ankara Okulu’nun Referansları</span></a></h3>

    <p class="Gvdemetni16"><span class="Gvdemetni17">Ankara Okulu’nun temel referans kaynağının Kuran olduğu önceki sayfalarda görüldü. Bunun yanında, İslâm’ın ilk dönemlerinde ileri sürülen görüşler ve yapılan uygulamalar da Ankara Okulu’nun atıf yaptığı ve fikirlerini temellendirmekte kullandıkları kaynaklardır.</span></p>

    <p class="Gvdemetni16"><span class="Gvdemetni17">Ankara Okulu başlığında ele aldığım kişiler, ilahiyatçı kimlikleriyle çalışma alanlarının gereği olarak, İslâm’ın ilk dönemlerindeki tartışmaları ve tarafların kendi görüşlerini desteklemek için ileri sürdükleri argümanları iyi bilmekte ve bu bilgilerini, tezlerini temellendirmede kullanmaktadırlar.</span></p>

    <p class="Gvdemetni16"><span class="Gvdemetni17">Atay, İslâm’ın üçüncü asrında, siyasetin aldığı kararla Mutezile’nin yasaklanmasını, İslâm dünyasının içindeki özgür tartışma ortamının durmasında önemli bir dönüm noktası olarak görmektedir. Atay hadisçiliğin, mezhepçiliğin, tasavvufçuluğun her birinin Kuran’dan insanları daha fazla uzaklaştırdığını belirtmektedir. Atay’a göre bireylerin kendi şahsiyetleri adına seçimlerini yapabildiği, mezhepçiliğin olmadığı İslâm’ın ilk dönemleri; mezhepçiliğin ve taklitçiliğin hâkim olduğu sonraki dönemlerden “gerçek İslâm”a daha yakındı.<a class="pcalibre pcalibre1" id="_ftnref615"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn615" title=""><sup class="calibre27"><span class="calibre28">[615]</span></sup></a> Atay’ın ifadeleri, teleolojik düşünce ile ideal toplumun, gelecekteki evrimsel basamaklarda oluşacağını savunan görüşlere zıt bir şekilde ideal toplumun İslâm’ın ilk dönemlerindeki -geçmişteki- Altın Çağ’da gerçekleştiğini söyleyen Ehli Sünnet görüşe yakın gözükmektedir. Fakat burada bir referans noktası olarak Altın Çağ’ın nasıl anlaşılması gerektiğiyle ilgili farklı bir hermenötik yaklaşıma tanık olmaktayız. Atay’a göre ilk dönemlerde Kuran’ın ön planda olması, mezhepçiliğin olmaması asıl önemli konudur; Ehli Sünnet’in ön plana çıkardığı hususların çoğu Arap örf ve âdetleridir, İslâmiyet’in içeriğinde olmayan bu örf ve âdetler, “Sünnet” başlığıyla dinin içeriğine ilave edilmiştir. Kuran’da açıklanmayan hususlarda ise akıl ön plana çıkartılmalıdır, oysa Ehli Sünnet “taklitçiliği” ile akıl gölgelenmiştir.<a class="pcalibre pcalibre1" id="_ftnref616"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn616" title=""><sup class="calibre27"><span class="calibre28">[616]</span></sup></a> Özgür seçime, akla önem veren ve Kuran’ı ön plana çıkaran bu yaklaşımın İslâm’ın ilk dönemlerindeki Mutezile ile önemli paralellikleri vardır. Nitekim Atay, kınayıcı bir ifade olarak “Mutezile” olmakla suçlanmıştır. Fakat Mutezile’nin ileri sürdüğü bazı yaklaşımları kullanmakla beraber, Ankara Okulu’nda olanlar “Mutezile” veya başka bir mezhepsel etiketi kullanmaya karşıdırlar.</span></p>

    <p class="Gvdemetni16"><span class="Gvdemetni17">Ankara Okulu İslâm’ın ilk dönemlerindeki belli bir kişinin veya mezhebin taklitçisi veya devamı değildir. Fakat Kuran’ın yanında; ilk dönemlerdeki Kuran yorumlarına, ilk dönemlerdeki tarihsel olaylara ve kaynaklara da doğrudan atıflar yaparak fikirlerini desteklemektedirler. Örneğin Tuksal, kadınların hayata aktif katılımının İslâm’a uygunluğunu temellendirirken;<a class="pcalibre pcalibre1" id="_ftnref617"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn617" title=""><sup class="calibre27"><span class="calibre28">[617]</span></sup></a> Hatiboğlu, İslâm’da din adamı sınıfının olmadığını ve tecritçi yaklaşımların İslâmi ideali temsil edemeyeceğini söylerken,<a class="pcalibre pcalibre1" id="_ftnref618"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn618" title=""><sup class="calibre27"><span class="calibre28">[618]</span></sup></a> böylesi atıflarda bulunmaktadırlar.</span></p>

    <p class="Gvdemetni16"><span class="Gvdemetni17">Ankara Okulu, çalışmalarında Oryantalist kaynaklara da referans vermektedir. Tuksal, Oryantalizm’in farklı bir göz olduğunu, bu farklı göze ihtiyacımız olduğunu ve bu gözün bizi zenginleştireceğini söylemektedir.<a class="pcalibre pcalibre1" id="_ftnref619"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn619" title=""><sup class="calibre27"><span class="calibre28">[619]</span></sup></a> Güler, Edward Said’in Oryantalizm yorumunda haklılık payı olduğunu, fakat Oryantalizm’e kategorik olarak karşı olmadıklarını, bu hususta analitik yaklaşılması gerektiğini ve içinde çok değerli tespitler olan Oryantalist çalışmaların “kategorik olarak reddedilmemesi gerektiği”ni ifade etmektedir.<a class="pcalibre pcalibre1" id="_ftnref620"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn620" title=""><sup class="calibre27"><span class="calibre28">[620]</span></sup></a> Hatırlanacağı gibi Said, Batı’nın kendi pozisyonundan hareketle, yanlı bir şekilde Oryantalizm yaptığına ve taraflı önyargılarını çalışmalarına yansıttığına dikkat çekmişti.<a class="pcalibre pcalibre1" id="_ftnref621"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn621" title=""><sup class="calibre27"><span class="calibre28">[621]</span></sup></a> Ehli Sünnet kesimden birçok kişi -ama bu kesimin hepsi değil- Oryantalizm’i kategorik olarak reddederken özellikle Said’e referans verirler. Ankara Okulu’nun çalışmalarında ise Ignaz Goldziher, Montgomery Watt ve Joseph Schacht gibi Oryantalistler’in çalışmalarına referanslar da vardır. Bu referanslar, bu kaynakları bütünüyle kabul etme anlamına gelmemekte; fakat Oryantalizm’e yönelik analitik bilimsel ayıklama yöntemi ile faydacı ve eleştirel yaklaşımın buluşturulmasını ifade etmektedir.</span></p>

    <p class="Gvdemetni16"><span class="Gvdemetni17">20. yüzyıldaki İslâm düşünürlerinden, Ankara Okulu’ndan bazı şahısları etkileyen, tartışmaların en çok odağı olmuş/olan düşünür ise Fazlur Rahman’dır. Daha önceden saydığım dört madde hususunda Ankara Okulu’ndaki herkesle Fazlur Rahman arasında -genel bir değerlendirmeyle- mutabakat olduğunu söyleyebilirim.<a class="pcalibre pcalibre1" id="_ftnref622"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn622" title=""><sup class="calibre27"><span class="calibre28">[622]</span></sup></a> Fazlur Rahman’ın bunların dışındaki en tartışılan görüşü ise “tarihselcilik” olarak bilinen görüşüdür. Bu görüşe göre İslâm’ı anlamaya çalışan kişi, İslâm’ın belli bir dönemde belli bir bölgeye inmiş bir din olduğunu göz önünde bulundurmak zorundadır. Buna göre temel İslâmi “ahlaki değerler ve amaçlar” süreklilik arz etmesi gerekirken, bunlara tabi olması gereken “hukuki kurallar ve araçlar” zamanın şartlarına göre değişebilir.<a class="pcalibre pcalibre1" id="_ftnref623"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn623" title=""><sup class="calibre27"><span class="calibre28">[623]</span></sup></a> Örneğin, bu yaklaşıma göre öldürmek ve çalmanın yasak olması gibi temel ahlaki değerler ve amaçlar değişmezdir ama bu suçlara uygulanan cezalar değişebilir. Böylesi bir yaklaşımın, Sünnet’e/ hadislere referansla tespit edilmiş hususlara uygulanmasına, Ankara Okulu’nun tümünün destek verdiğini/vereceğini söyleyebilirim. Fakat Ankara Okulu içinde tartışmalı olan, Kuran’da geçen bazı hükümlerin de “tarihsel” olarak değerlendirilip, bunların dönemin şartlarına göre değiştirilip değiştirilemeyeceği konusunda ortaya çıkmaktadır. Örneğin Atay, Kuran metnini temel alan bir yorumlamaya gidip böylesi bir yaklaşımdan uzak durmaktadır.<a class="pcalibre pcalibre1" id="_ftnref624"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn624" title=""><sup class="calibre27"><span class="calibre28">[624]</span></sup></a> Diğer yandan Güler, Fazlur Rahman’ın yaklaşımına katılmakta; inanç ile ilgili konuların (ahiretin varlığı gibi), ibadetlerin (namaz gibi), haramların (domuz eti yememek gibi) zamana göre değişmez kurallar olduğunu; fakat öldürme ve çalma gibi suçlara verilen cezalar gibi hususların “tarihsel” olduğunu, aynı ahlaki ilkeler ve amaçlar (öldürmeme, çalmama) muhafaza edilmesi şartıyla bu cezaların değişebileceğini söyler.<a class="pcalibre pcalibre1" id="_ftnref625"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn625" title=""><sup class="calibre27"><span class="calibre28">[625]</span></sup></a> Hatiboğlu da Kuran’ın büyük kısmının evrensel ilke ve gerçekler ihtiva etmesine rağmen bir bölümünün “mahalli hükümleri” de kapsadığını, kadınlarla ilgili kimi hükümler -günümüzde medeni hukukla ilgili olanlar da bunun içindedir- dahil “mahalli hükümler”in evrensel hükümler muamelesi görmemesi gerektiğini, yani bu hususta Kuran’da “tarihsel” hükümler bulunduğunu savunur.<a class="pcalibre pcalibre1" id="_ftnref626"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn626" title=""><sup class="calibre27"><span class="calibre28">[626]</span></sup></a></span></p>

    <p class="Gvdemetni16"><span class="Gvdemetni17">Fazlur Rahman’ın “tarihselcilik” ile attığı ve teolojik açıdan çok tartışılan bu adım, Müslümanların modernleşme ve küreselleşme süreçlerine verecekleri tepkide önemli farklar doğuracak niteliktedir. Fazlur Rahman’ın inşa etmeye çalıştığı, modern dönemin insanlarına seslenmeye çalışan yaklaşım; modernleşmenin sekülerleştirmesine tepkiyi ve İslâmi ontolojiyle eskatolojiye göre hayatın inşasına daveti içermektedir, fakat bunu yaparken İslâmi ontolojiyi ve ahlaki değerleri ön plana çıkarmakta, modernizmin oluşturduğu birçok habitusu (giyim şekilleri gibi) ve modern devletin hukuki kurallarını (İslâmi temel ahlaki değerlere aykırı düşmemek kaydıyla) ise tartışma konusu olmaktan çıkarmaktadır. İslâmiyat dergisinde yayımlanan bazı makaleler ve bu dergiyle aynı bünyedeki Kitabiyat Yayınevi, ayrıca Ankara Okulu Yayınları; Fazlur Rahman’ın fikirlerinin Türkiye’de yayılmasında önemli araçlar olmuşlardır. Kırbaşoğlu’nun dediği gibi Ankara Okulu’ndan birçok kişi İslâm’ı anlamada Fazlur Rahman’ı önemsemektedirler fakat “tarihselciliğin nasıl anlaşılması gerektiği” gibi hususlar aralarında tartışmalıdır.<a class="pcalibre pcalibre1" id="_ftnref627"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn627" title=""><sup class="calibre27"><span class="calibre28">[627]</span></sup></a></span></p>

    <p class="Gvdemetni16"><span class="Gvdemetni17">Ankara Okulu’ndaki kişilerin etkilendiklerini ifade ettikleri modern dönemden başka isimler de vardır. Örneğin Güler ve Kırbaşoğu, Hassan Hanafi’nin fikirlerinin ve aktivizminin kendileri için önemli olduğunu beyan etmektedirler. Kırbaşoğlu, Roger Garaudy’i de önemli bulduğunu belirtmektedir. Ehli Sünnet hâkim anlayışa bağlı kalmadan İslâm’ı anlama ve modern sorunların bilincinde olarak çözümler üretmenin yanında, ezilenlerin yanında olan bir aktivizmi seslendirme Hanafi’nin -Güler ve Kırbaşoğlu’nun önemli buldukları- yaklaşımı olmuştur.<a class="pcalibre pcalibre1" id="_ftnref628"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn628" title=""><sup class="calibre27"><span class="calibre28">[628]</span></sup></a> Burada saydıklarım elbette Ankara Okulu’nun fikirlerini beyan ederken tüm referans noktalarını kuşatıcı nitelikte değildir; fakat temel referans noktası olarak gözükenlere dikkat çekmeye çalıştım.</span></p>

    <h3 class="calibre100" id="calibre_toc_80"><a class="pcalibre pcalibre1" id="bookmark90"><span class="Gvdemetni12">5. Ankara Okulu’nun Yaklaşımının Sanat Açısından Sonuçları</span></a></h3>

    <p class="Gvdemetni16"><span class="Gvdemetni17">Ankara Okulu’nun sosyal açıdan önemli sonuçlar verecek bazı görüşlerine değinmekte fayda görüyorum. Örneğin okulun günümüzde hayatın birçok alanında karşımıza çıkan sanat ile ilgili görüşleri şu şekildedir: Ankara Okulu’nun hepsi İslâm adına yapılan bazı yanlış mezhep yorumları ve uydurma hadislerle müzik, resim ve heykel gibi alanlarda konulan yasakları eleştirmekte; bu dini açıdan hatalı yasakların, İslâm dünyasında sanatın ilerlemesine olumsuz tesirleri bulunduğunu ve birçok kişinin bu gibi yasaklar yüzünden İslâm’a uzak durduğunu beyan etmektedirler. Örneğin Hatiboğlu, Işıkçılar’ın lideri Hüseyin Hilmi Işık’ın rekor satışlı ilmihali Saadet-i Ebediyye kitabında; keman, ney, saz, ud, kaval gibi çalgıların çalınmasını ve bunlarla şarkı söylenmesini “haram” ilan etmesini sert bir üslupla (Işık’ın damadı ve takipçisi Enver Ören’in kurucusu olduğu TGRT televizyonunda bu tip yasakların gözetilmemiş olması yoruma muhtaçtır) şöyle eleştirmektedir:</span></p>

    <p class="Gvdemetni19"><span class="Gvdemetni4">Sahifelerce süren bu kabil hezeyanları yeterli bulmayan Işık... Işık Efendi musikiden hiç anlamadığı halde konuşuyor. Sanki mecbur mübarek! Kalbi güzel sese kapalı bir kimseye bizler yine acımaktan başka bir şey yapacak değiliz. Bu zata, haklarında en ufak tenkid ileri sürülmemiş nice ud çalan âlim ismi versen, yine de sana kulağını tıkayacaktır. Zira onun kulak verdiği üstadlar başkadır.<a class="pcalibre pcalibre1" id="_ftnref629"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn629" title=""><sup class="calibre35"><span class="calibre28">[629]</span></sup></a></span></p>

    <p class="Gvdemetni16"><span class="Gvdemetni17">Kırbaşoğlu, Cat Stevens’ın (ünlü bir şarkıcıyken İslâm’a dönen ve Yusuf İslâm adını alan), Müslüman olduktan sonra gitarı bırakmasının, “uydurma hadis ve yanlış din yorumları” ile ilişkili olduğunu hatırlatmaktadır. Kırbaşoğlu’na göre İslâm dünyasındaki bu uydurmalar “kaba-yoz yapılanmaların” nedenlerinden olan sanat eksikliğine yol açmıştır: Çıplaklık, pornografi, ateizm övgüsü gibi unsurların sanatta kullanılması gibi uygulamalar; İslâmi ahlakla bağdaşmazdır ama kategorik olarak sanata karşı çıkmak hatadır. Kırbaşoğlu’na göre sanata bu karşı çıkışlarda uydurma hadislerin önemli bir yeri vardır. Ayrıca putperestliği önlemek gibi niyetlerle heykelin yasaklanması gibi bir durum olmuşsa bile, bu ancak “tarihsel” bir durumdur, evrensel bir hüküm teşkil etmez, putperestlikle alakası olmayan heykel yapımını yasaklamak dinle ilgisiz bir uygulamadır.<a class="pcalibre pcalibre1" id="_ftnref630"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn630" title=""><sup class="calibre27"><span class="calibre28">[630]</span></sup></a></span></p>

    <p class="Gvdemetni16"><span class="Gvdemetni17">Hatiboğlu, Peygamber’in, kendi döneminin müziğini yakınlarıyla beraber dinlediğine dikkat çekmektedir. Ayrıca müzik yasağının daha ziyade Ortodoks-Sünniliğin içinden bazı kişilerce dillendirildiğini, tarikat ve tekkelerin ise belli bir müzik kültürünü bu eleştirilere rağmen taşıdıklarını ifade etmektedir.<a class="pcalibre pcalibre1" id="_ftnref631"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn631" title=""><sup class="calibre27"><span class="calibre28">[631]</span></sup></a> Atay, müzikteki yasakların yanlışlığıyla ilgili fikirlerini Suudi Arabistan’da beyan ettiğinde, “haram” olduğu itirazıyla gördüğü tepkiyi ve bu tarz yasakların hâlâ İslâm dünyasında savunulduğunu hatırlatmaktadır.<a class="pcalibre pcalibre1" id="_ftnref632"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn632" title=""><sup class="calibre27"><span class="calibre28">[632]</span></sup></a></span></p>

    <h3 class="calibre100" id="calibre_toc_81"><a class="pcalibre pcalibre1" id="bookmark91"><span class="Gvdemetni12">6. Ankara Okulu’nun Yaklaşımının Erkekleri Görünür Kılan Semboller Açısından Sonuçları</span></a></h3>

    <p class="Gvdemetni16"><span class="Gvdemetni17">Ankara Okulu’nun tümü, İslâmi kesimden erkekleri görünür kılacak sakal, cübbe, sarık gibi unsurların İslâm’la bir ilgisi olmadığını, “yanlış Sünnet yorumlarımın bunları dinselleştirdiğini savunmaktadır. Güler, sakal, cübbe, sarık gibi unsurların yanında elle yemek veya yerde oturarak yemek gibi davranış biçimlerinin de antropolojik alarak Arap geleneği olduğunu; bunların dinle hiçbir ilgisinin olmadığını söylemektedir.<a class="pcalibre pcalibre1" id="_ftnref633"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn633" title=""><sup class="calibre27"><span class="calibre28">[633]</span></sup></a> Ankara Okulu’nun bu yaklaşımlarının teolojik olarak doğru olduğunu kabul eden erkekler, kamusal alana çıktıklarında veya devletin ideolojik aygıtlarında yer aldıklarında, kendilerini anında görünür kılacak semboller taşımamış olurlar. Çünkü bazılarına göre “İslâmi” olan sembollerin, onlara göre İslâm’la bir ilişiği yoktur. İslâm’a bu yaklaşımla, modernleşmeyle ve küreselleşen kültürle yoğrulmuş habituslara sahip bireylerin, hayatlarında İslâm’a daha çok yer vermeyi düşündüklerinde veya İslâmi bir hayat tarzını benimsemeye davet edildiklerinde; bahsedilen habituslarının birçoğunu değiştirmelerinin gerekmediği savunulduğu için de bir farklılık oluşmaktadır.</span></p>

    <p class="Gvdemetni16"><span class="Gvdemetni17">İslâmi kesimden erkeklerin, taşıdıkları sembollerden dolayı görünür olmaması konusunda Ankara Okulu ile Nurculuğun ortak bir noktada buluştuğu gözükmektedir. Fakat arada önemli bir fark vardır: Ehli Sünnet mezheplerden bağımsız bir hareket olan Ankara Okulu için bu yaklaşım taktiksel değildir, Nurculuk için ise temelde taktikseldir, çünkü Nurculuk için Ehli Sünnet’e bağlılık, teolojik yaklaşımda ayrılınmaması şart bir düsturdur. Burada bir kez daha davranışçı metodolojinin bağlılarının, çözümlemekte başarılı olmasının zor olduğu bir durum vardır; davranışsal olarak Ankara Okulu’nun yaklaşımına yakın olanlar ve Nurculuğa yakın olanlar aynı olguları sunmaktadırlar, fakat iki taraftaki farkı ancak kavram ve inançlara nüfuz etmeye çalışan hermenötik bir yaklaşımla görebilmekteyiz.</span></p>

    <p class="Gvdemetni16"><span class="Gvdemetni17">Ankara Okulu’nun savunduğu basit gibi gözüken, aslında önemli sonuçları olan bir diğer husus, kadın ile erkeğin el sıkışmasının haram olmadığını savunmalarıdır. Hatiboğlu, Ankara İlahiyat’ta bu hususu ifade ettiklerinde İslâmi kesimden birçok kişinin kadın ile erkeğin el sıkışmasının haram olduğunda ısrarcı olduğunu hatırlattı.<a class="pcalibre pcalibre1" id="_ftnref634"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn634" title=""><sup class="calibre27"><span class="calibre28">[634]</span></sup></a> Günümüzün kamusal alanlarının yaygın özelliği kadın-erkek karışıklığıdır ve el sıkışma küresel kültürle yaygınlık kazanmış, habitusa dönüşmüş bir selamlaşma şeklidir. Siyasal İslâm olarak nitelenen partilerdeki birçok kişi -Ehli Sünnet’e bağlı ve Ankara Okulu’na pek de sempati beslemeyeceği kolayca tahmin edilebilecek- de yaygın olan bu adeti uygulamaktadırlar. Fakat Ankara Okulu’nu burada yine önemli kılan; taktiksel bir durum olarak değil, teolojik yorumlarının neticesi olarak bunu savunmalarıdır. “El sıkışmama” diğer görünür kılıcı semboller kadar anında olmasa da, çok kısa süre içinde, “İslâmi kesime” ait olanı ve olmayanı belirlemeyi mümkün kılacak bir tavırdır. Ankara Okulu’nun bu konudaki yaklaşımı da ortak kamusal alan paylaşmalarında fark yaratacak bir teolojik fikirdir.</span></p>

    <h3 class="calibre100" id="calibre_toc_82"><a class="pcalibre pcalibre1" id="bookmark92"><span class="Gvdemetni12">7. Ehli Sünnet’in Kaynaklarında Kadın ve Ankara Okulu’nun Yol Açtığı Epistemolojik Fark</span></a></h3>

    <p class="Gvdemetni16"><span class="Gvdemetni17">İslâm’ın epistemolojisine göre İslâmi kaynakların Tanrısal boyutu, bu kaynaklardaki bilginin doğruluğunun güvencesidir. Tanrı ile insan arasındaki ontolojik fark, Tanrısal kaynak ile insani kaynak arasındaki epistemolojik uçurumun kaynağıdır. Bu yüzden, İslâm’ı temel referans noktası yapan bir birey, eğer bir eylem veya bakış açısıyla ilgili İslâmi kaynaklarda bir bilgi buluyorsa ve bu bilgi modernite, küreselleşme veya herhangi bir süreç sonunda edinilmiş bilgiyle çelişiyorsa, “doğal beklenti” -her zaman bu beklentiyle pratik sonuç uyumlu olmasa da- İslâm’a zıt olanın reddidir. Fakat İslâm’ın ontolojisi ve eskatolojisi üzerindeki genel konsensüsün, İslâmi kaynaklar söz konusu olduğunda var olduğu söylenemez; bu yüzden İslâm’ın epistemolojisiyle ilgili sorun daha çetrefildir. Kuran’ın dinin kaynağı olduğu ve Kuran’ın epistemolojik üstünlüğü konusunda -kimi Kuran ayetlerinin farklı yorumlanması ve anlaşılmasıyla beraber- ittifak vardır. Fakat Ehli Sünnet İslâmca kabul edilen hadis kitaplarında ve Ehli Sünnet din bilginlerinin ilmihal kitapları gibi diğer kitaplarda yazılanlar üzerinde -ki bunlar Kuran’dan hacim olarak çok fazladır- aynı ittifakın olduğu -Ehli Sünnet’in kendi mezhepleri içinde ve Ehli Sünnet’le diğer mezhepler/görüşler arasında- söylenemez. İşte bu konsensüs eksikliği, İslâm’ı temel referans noktası kabul eden bireylerin, modernleşme ve küreselleşme süreçlerine farklı tepkiler vermesinde önemli bir role sahiptir.</span></p>

    <p class="Gvdemetni16"><span class="Gvdemetni17">Osmanlı döneminde Abduh, yakın dönemde Ankara Okulu gibi İslâm’ın içinden çıkan bazı entelektüeller; hadisler gibi tarihsel kaynakları “İslâm adına” eleştirmişlerdir. İslâm’ın iç mantığı açısından, eğer, tüm varlığın Yaratıcısı olan Mükemmel Tanrı’nın indirdiği dini hükümlerle, insani olduğu için mükemmel olamayacak olan insani görüşler çelişirse; insani olanların tereddütsüz reddi gerekir. Bahsedilen içten eleştirilerle “İslâm” olarak sunulanların bir kısmının “İslâm ile alakası olmadığı” savunularak, modernleşme ve küreselleşmeyle yayılan kültürün birçok öğesinin din adına reddine gerek olmadığı gösterilmiştir. Yoksa İslâm’ın ontolojik ve epistemolojik mantığı, insani olanın Tanrısal olanın üzerine çıkarılması anlamını taşıyacağı için modernleşme ve küreselleşmeyle ilgili -İslâm’la çelişkili gözüken- yeni kültürel normların ve eğilimlerin, benimsenmesini dışlardı. Ankara Okulu’nun yaptığı eleştirilerin sosyoloji ve siyaset açısından önemi burada ortaya çıkmaktadır. Ankara Okulu’nun izahlarını ve benzer yaklaşımları benimseyenlerin, modernleşme ve küreselleşme süreçlerine vereceği tepki değişecektir. Bu tip yaklaşımlar benimsenince de modernleşme ve küreselleşmeyle yayılan birçok unsura (örneğin cinsellikle ilgili olan veya pozitivizmden kaynaklanan kimi hususlara); “İslâm adına” tepki verilmeye devam edilmektedir. Fakat diğer yandan, birçok hususta, örneğin kadınların kamusal alana çıkması veya aktifliklerinin artması gibi hususlarda eleştiri okları modernleşme ve küreselleşme süreçlerine değil, “din gibi sunulan geleneğe” yöneltilmektedir. Ankara Okulu’nun yaklaşımında, ciddi olgusal fark oluşturacak yaklaşımların önemli bir bölümü, modernleşme ve küreselleşme süreçlerinde, İslâmi kesim açısından kritik bir konu olarak ortaya çıkan kadın konusuyla ilişkilidir. Ankara Okulu’nun hadislere ve diğer Ehli Sünnet kaynaklara eleştirel yaklaşımı, epistemolojik açıdan ciddi fark oluşturacak boyuttadır. Ankara Okulu’ndan olanların eleştirdikleri ve “teolojik bir tavır olarak” reddettikleri, kadın konusuyla ilgili “hadislere” ve Ehli Sünnet kaynaklarda yer alan izahlara şu örnekleri verebiliriz:</span></p>

    <p class="Gvdemetni19"><span class="Gvdemetni4">Kadın avrettir. Muhakkak ki o evinden dışarı çıktığı zaman şeytan bakışlarını ona çevirir. Evinden dışarı çıkmış bir kadın, evinin iç tarafında oturup duran bir kadından Allah’a daha yakın olamaz.<a class="pcalibre pcalibre1" id="_ftnref635"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn635" title=""><sup class="calibre107"><span class="calibre28">[635]</span></sup></a></span></p>

    <p class="Gvdemetni19"><span class="Gvdemetni4">Kocasının kendisinden razı olması müstesna, bir kadın evinden kocasının izni olmadan dışarı çıkarsa, Güneş ve Ay’ın üzerine doğduğu her şey ona lanet eder.<a class="pcalibre pcalibre1" id="_ftnref636"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn636" title=""><sup class="calibre107"><span class="calibre28">[636]</span></sup></a></span></p>

    <p class="Gvdemetni19"><span class="Gvdemetni4">Kadınları zarar vermeyecek miktarda aç, aşırı gitmeyecek kadar da kıyafetsiz bırakınız. Çünkü kadınlar iyice doyar, güzelce giyinirlerse, onlar için dışarı çıkıp gezmekten daha sevimli bir şey yoktur. Fakat onlar biraz aç, biraz da çıplak kalırlarsa, onlar için evde oturmaktan hayırlı bir şey yoktur.<a class="pcalibre pcalibre1" id="_ftnref637"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn637" title=""><sup class="calibre107"><span class="calibre28">[637]</span></sup></a></span></p>

    <p class="Gvdemetni19"><span class="Gvdemetni4">Şayet ben bir insanın başka bir insana secde etmesini emredecek olsaydım, kadına, kocasına secde etmesini emrederdim.<a class="pcalibre pcalibre1" id="_ftnref638"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn638" title=""><sup class="calibre107"><span class="calibre28">[638]</span></sup></a></span></p>

    <p class="Gvdemetni20"><span class="Gvdemetni4">Ey kadınlar! Eğer kocalarınızın size olan haklarını bilseydiniz, ayaklarının tozunu yüzlerinizle silerdiniz.<a class="pcalibre pcalibre1" id="_ftnref639"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn639" title=""><sup class="calibre107"><span class="calibre28">[639]</span></sup></a></span></p>

    <p class="Gvdemetni20"><span class="Gvdemetni4">Namazı bozan şeyler kara köpek, eşek, domuz ve kadındır.<a class="pcalibre pcalibre1" id="_ftnref640"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn640" title=""><sup class="calibre107"><span class="calibre28">[640]</span></sup></a></span></p>

    <p class="Gvdemetni20"><span class="Gvdemetni4">Kadınlara yazıyı öğretmeyin. Dikişi ve Nur Suresi’ni öğretin.<a class="pcalibre pcalibre1" id="_ftnref641"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn641" title=""><sup class="calibre107"><span class="calibre28">[641]</span></sup></a></span></p>

    <p class="Gvdemetni20"><span class="Gvdemetni4">Kadınlara danışmayın, onlara muhalefet edin. Kadınlara muhalefet edin, zira kadınlara muhalefet berekettir.<a class="pcalibre pcalibre1" id="_ftnref642"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn642" title=""><sup class="calibre107"><span class="calibre28">[642]</span></sup></a></span></p>

    <p class="Gvdemetni16"><span class="Gvdemetni17">Bütün Ehli Sünnet dünyada olduğu gibi, Osmanlı’da da büyük itibar gören İmam-ı Gazali’nin<a class="pcalibre pcalibre1" id="_ftnref643"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn643" title=""><sup class="calibre27"><span class="calibre28">[643]</span></sup></a> kadınlar hakkında kitabında aktardığı bazı “hadisler” ise şöyledir:</span></p>

    <p class="Gvdemetni20"><span class="Gvdemetni4">Evin köşesindeki bir hasır, döl getirmeyen kısır kadından daha hayırlıdır.<a class="pcalibre pcalibre1" id="_ftnref644"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn644" title=""><sup class="calibre107"><span class="calibre28">[644]</span></sup></a></span></p>

    <p class="Gvdemetni20"><span class="Gvdemetni4">Döl getiren siyah kadın, doğurmayan (beyaz) ve güzel kadından hayırlıdır.<a class="pcalibre pcalibre1" id="_ftnref645"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn645" title=""><sup class="calibre107"><span class="calibre28">[645]</span></sup></a></span></p>

    <p class="Gvdemetni20"><span class="Gvdemetni4">Kadın tarafından idare edilen millet felâh bulmaz.<a class="pcalibre pcalibre1" id="_ftnref646"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn646" title=""><sup class="calibre107"><span class="calibre28">[646]</span></sup></a></span></p>

    <p class="Gvdemetni20"><span class="Gvdemetni4">Kendinden kocası râzı olduğu halde ölen her (Müslüman) kadın Cennet’e girer.<a class="pcalibre pcalibre1" id="_ftnref647"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn647" title=""><sup class="calibre107"><span class="calibre28">[647]</span></sup></a></span></p>

    <p class="Gvdemetni20"><span class="Gvdemetni4">Eğer erkek tepeden tırnağa cerahat olsa, kadın da dili ile yalasa, yine de erkeğin hakkını ödeyemez.<a class="pcalibre pcalibre1" id="_ftnref648"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn648" title=""><sup class="calibre107"><span class="calibre28">[648]</span></sup></a></span></p>

    <p class="Gvdemetni16"><span class="Gvdemetni17">Gazali, kadınların ihtiyaçları dışında sokağa çıkmamaları gerektiği, sokağa çıkmamaları için onlara güzel elbise alınmaması gerektiği, namazı bile evde kılmalarının daha uygun olduğu gibi izahlarla; kadınlarla erkeklerin karışmasına karşı kesin bir tavır belirlemiştir.<a class="pcalibre pcalibre1" id="_ftnref649"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn649" title=""><sup class="calibre27"><span class="calibre28">[649]</span></sup></a> Ehli Sünnet İslâm, bahsedilen hadisleri ve izahları da içeren birçok kaynaktan teşekkül etmiştir. (Bu kaynakların içinde bu hadislere zıt birçok hadis de vardır.) Yukarıdaki alıntıları yaptığım ve benzeri hadislere, Gazali’nin İhya’sı gibi Ehli Sünnet açısından en muteber kaynaklarda ve “kütüb-i sitte” olarak bilinen en meşhur altı hadis kitabında da rastlanmaktadır. Osmanlı’daki kadınların kamusal alanda yer almayışına, güç ilişkilerine aktif olarak katılmamasına sebep olan unsurlardan biri bu tipteki hadisler ve kaynaklara atıflarla temellendirilen görüşler olmuştur. Ankara Okulu, bunları ve benzeri hadislerle izahları “İslâm adına” eleştirerek, İslâmi epistemolojide Ortodoks-Ehli Sünnet’ten farklı bir yaklaşımı öne çıkarmaktadır; buna benzer yaklaşımlar ise İslâmi inancı benimseyen kadınların kamusal alana daha çok çıkması ve güç ilişkilerinde geleneksel rollerine razı olmaması gibi sosyoloji ve siyaset açısından önemli olgulara yol açmaktadır.</span></p>

    <h3 class="calibre100" id="calibre_toc_83"><a class="pcalibre pcalibre1" id="bookmark93"><span class="Gvdemetni12">8. Ankara Okulu ve Kadın Konusuyla İlgili Yaklaşımları</span></a></h3>

    <p class="Gvdemetni16"><span class="Gvdemetni17">Ankara Okulu’ndan incelediğim beş ilahiyatçı, yukarıda alıntıladığım ve benzer hadislerin; şahsi görüşlerini ve toplumlarının kadına bakışını, kendi dönemlerinin en temel meşruluk aracı olan dine referans vererek kabul ettirmek isteyenlerin, “uydurdukları”nı ifade etmektedirler. Kendisi de bir hadis uzmanı olan Tuksal, Peygamber dönemindeki kadınların aktif, hicret eden, savaşa katılan, mücadele eden, siyasi süreçlerde etkin ve sorumluluk sahibi kişiler olduklarını fakat sonradan, “uydurulan hadislere” de verilen referanslarla kadınların hayatın aktif yönünden tecrit edildiklerini söylemektedir. Tuksal, bu tablodan sadece hadisçilerin sorumlu olmadığına, bu hadisleri ön plana çıkarıp diğer hadisleri görmezden gelen ve kendi ataerkil zihniyetlerine göre toplumu donduran fıkıhçıların -mezhep liderlerinin- da temel sorumluların içinde yer aldığına dikkat çekmektedir.<a class="pcalibre pcalibre1" id="_ftnref650"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn650" title=""><sup class="calibre27"><span class="calibre28">[650]</span></sup></a> Tuksal, bu konudaki önemli bir çalışma olan kitabında şöyle demektedir:</span></p>

    <p class="Gvdemetni19"><span class="Gvdemetni4">... kadın aleyhtarı rivayetler (hadisler), hem genel anlamda kadın cinsine hem de insanlar için çıkarılmış hayırlı bir ümmetin inanan kadınlarına yönelik “eğrilik, eksiklik, baştan çıkarıcılık, uğursuzluk ve değersizlik” gibi çeşitli itham ve yakıştırmaları ihtiva etmektedirler. söz konusu rivayetleri geniş bağlamlar içinde inceleyerek ve Kuran verileri ışığında değerlendirerek, bunların dini dogmalar değil, binlerce yıllık ataerkil yapılanmadan kaynaklanan insani ürünler olduğunu ortaya koymaya çalışmış bulunuyoruz. Bu anlayışların hadisleşme sürecinde kasıtlı suiistimaller kadar, insan zihninin ataerkil kabullerle şekillenmiş anlama, yorumlama ve anlamlandırma ile alakalı doğal mekanizmalarının da rol oynadığı ihtimalini göz önünde bulundurmaktayız. .hadislerin önemli ölçüde belirleyici bir role sahip olduğu geleneksel İslâm anlayışında kadınlar hakkındaki olumsuz niyetlerin etkisiyle kadını, çocuktan biraz akıllı, köleden biraz özgür kabul eden bir zihniyetin hâkim olduğunu görüyoruz.. Bu söylem, sadece tarihi bir malzeme olarak kitaplarda kalmamakta, modern çağın dayatmalarına karşı, alternatif bir kimlik ve alternatif bir hayat tarzı arayan Müslümanları da derinden etkilemektedir.<a class="pcalibre pcalibre1" id="_ftnref651"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn651" title=""><sup class="calibre107"><span class="calibre28">[651]</span></sup></a></span></p>

    <p class="Gvdemetni16"><span class="Gvdemetni17">Tuksal’ın son vurgusu, bu yaklaşımın teoloji açısından doğruluk derecesine değil, fakat sosyoloji ve siyasi bilimler açısından sonuçlarına odaklanan bu kitap açısından önemlidir. Bu konudaki inançlar ve kararlar, Müslümanların, modernite ve küreselleşmeyle ilgili süreçlere verecekleri tepkinin mahiyetinde önemli farklılıklara yol açacak niteliktedir. Ankara Okulu’nun yaklaşımı; “İslâmi referansa” önem veren kadınların, erkekler gibi kamusal alanda, siyasal süreçlerde ve ideolojik aygıtların içinde aktif olarak yer almalarının önünü açmaktadır. Bu yaklaşımın -erkekleri görünür kılan sembollerde olduğu gibi- taktiksel değil, fakat teolojik bir anlayışın doğrudan sonucu olduğunun altı çizilmelidir.</span></p>

    <p class="Gvdemetni16"><span class="Gvdemetni17">Kırbaşoğlu, Hariciler’in daha İslâm’ın ilk yüzyılında kadınların siyasetin en üst kademesi olan devlet başkanlığı -halifelik- yapabileceğini söylediklerini, fakat zamanla erkek egemen anlayışların hâkim olduğunu söylemektedir.<a class="pcalibre pcalibre1" id="_ftnref652"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn652" title=""><sup class="calibre27"><span class="calibre28">[652]</span></sup></a> Hatiboğlu, erkeklerin ilim hayatına hâkim olmasının -hadis kitabı yazarları ve mezhep kurucularının hepsi erkektir- kadınlarla ilgili “gerçek İslâm” ile bağdaşmayan izahların dinselleşmesinin sorumlusu olduğunu söylemekte; bilimsel iktidarı ellerinde tutmuş olanların cinsiyetlerinin unutulmaması gerektiğini hatırlatmaktadır.<a class="pcalibre pcalibre1" id="_ftnref653"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn653" title=""><sup class="calibre27"><span class="calibre28">[653]</span></sup></a> Atay, kadın konusundaki yanlışların hadis uydurmacılığı ve erkekçi mezhepçilikle ilişkisine dikkat çekmekte; aynı zamanda, bu zihniyetin yaptığı Kuran yorumlarının düzeltilmesi gerektiğine, bu zihniyetten bağımsızlaşıp Kuran’ın anlaşılması gerektiğine dikkat çekmektedir.<a class="pcalibre pcalibre1" id="_ftnref654"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn654" title=""><sup class="calibre27"><span class="calibre28">[654]</span></sup></a></span></p>

    <p class="Gvdemetni16"><span class="Gvdemetni17">Çok tartışılan başörtüsü konusunda, Ankara Okulu’nun hepsi, üniversitelerdeki başörtüsü yasağına karşı çıkmışlar ve “bu demokratik hakkın” engellenmemesi gerektiğini aktif bir şekilde seslendirmişlerdir.<a class="pcalibre pcalibre1" id="_ftnref655"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn655" title=""><sup class="calibre27"><span class="calibre28">[655]</span></sup></a> Diğer yandan, Ankara Okulu’nun bir kısmı; İslâm’ın başı örtmeyi emretmediğini savunmaktadırlar. Güler, iffetli olmanın İslâmi bir değer olduğunu fakat başörtüsünün farz olmadığını, mezheplerin kendi yorumlarını dondurmasından böyle sorunların çıktığını, kadınların iffetli olmaları için başlarını örtmelerinin gerekmediğini söylemektedir.<a class="pcalibre pcalibre1" id="_ftnref656"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn656" title=""><sup class="calibre27"><span class="calibre28">[656]</span></sup></a> (Güler’in eşi başörtülüdür, üstelik başörtüsünden dolayı işini bırakmak zorunda kalmıştır.) Atay, başörtüsü takmanın İslâm’ın bir emri olmadığını, Kuran’da “göğüslerin örtülmesi” emrinin olduğunu ifade etmektedir.<a class="pcalibre pcalibre1" id="_ftnref657"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn657" title=""><sup class="calibre27"><span class="calibre28">[657]</span></sup></a> Tuksal, İslâm’ın ilk döneminde, kadınların örtünme biçimlerinin statüsel boyutla ele alındığını, “kadın bedeninin ayartıcılığının” merkeze oturmasının sonraki bir olgu olduğuna dikkat çekmektedir.<a class="pcalibre pcalibre1" id="_ftnref658"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn658" title=""><sup class="calibre27"><span class="calibre28">[658]</span></sup></a> (Tuksal da başörtüsü takmaktadır.)</span></p>

    <p class="Gvdemetni16"><span class="Gvdemetni17">İslâmi kesim(ler)in gücünü arttırdığı -benim de paylaştığım- yaygın bir kanaat iken başını örtenlerin sayısının düştüğünü tespit eden -daha önceden değindiğim- TESEV anketinin verileri birçok sosyal bilimciyi şaşırtmıştır.<a class="pcalibre pcalibre1" id="_ftnref659"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn659" title=""><sup class="calibre27"><span class="calibre28">[659]</span></sup></a> Bu sonucun ortaya çıkmasında, Ankara Okulu ve İslâmi kesimin içinden -Ankara Okulu’ndan etki almış veya almamış olan- benzer seslerin bahsedilen İslâm’ı yorumlama biçiminin etkili olup olmadığı, eğer nedenlerden biri buysa, bu etkinin boyutunun derecesinin ne olduğu incelenmesi gereken -benim cevabını tespit edemediğim- bir soru olarak durmaktadır.</span></p>

    <h3 class="calibre100" id="calibre_toc_84"><a class="pcalibre pcalibre1" id="bookmark94"><span class="Gvdemetni12">9. Ankara Okulu ve Demokrasi, Sivil Toplum, Siyaset</span></a></h3>

    <p class="Gvdemetni16"><span class="Gvdemetni17">Dünyanın en kapsamlı sosyal bilimler araştırmalarından biri olan Dünya Değerler Araştırması (World Values Survey), Huntington’ın, çok tartışmalara sebep olan “medeniyetler çatışması” ile ilgili tezlerinden kimisini desteklemekte, kimisinin ise yanlışlığını göstermektedir. Bu araştırma, Huntington’ın, dine referansların merkezi unsur olduğu kültürlerin fark oluşturduğu; “kültürün/dinin” modern dönemdeki İslâm ve Batı toplumları arasındaki değerlerin farklılığında önemli rol oynadığı tezini doğrulamaktadır. Fakat diğer yandan, Huntington’ın, İslâm ve Batı toplumları arasındaki temel çatışma alanının politikayla ilgili değerler olduğuyla ilgili tezinin yanlış olduğu görülmektedir. İlk bakışta, dünyadaki 192 ülkenin üçte ikiye yakınının (121 ülke) seçimli demokrasiyle yönetiliyor olması; buna karşın, bu ülkelerden Müslüman çoğunluğa sahip 47 tanesinin sadece dörtte birinin (11 ülke) seçimli demokrasiyle yönetiliyor olması Huntington’ın tezini doğrular gibi gözükmektedir.<a class="pcalibre pcalibre1" id="_ftnref660"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn660" title=""><sup class="calibre27"><span class="calibre28">[660]</span></sup></a> Fakat Dünya Değerler Araştırması, “demokratik ideallere destek ve güçlü liderlikleri benimsememe” gibi hususlarda, İslâm dünyasının halkıyla -diktatörlükle yöneltilenler dahil- Batılı halk arasında ciddi bir farkın olmadığını ortaya koymuştur. Diğer yandan Doğu Avrupa’nın post-komünist devletlerinin halkıyla Batı arasında, “demokratik değerler” söz konusu olduğunda ciddi bir farklılığın olduğu gözlenmiştir.<a class="pcalibre pcalibre1" id="_ftnref661"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn661" title=""><sup class="calibre27"><span class="calibre28">[661]</span></sup></a> Hiç şüphesiz, “demokratik değerler” ile ilgili detaylı bir kanaat için, Dünya Değerler Araştırması’nın yaptığından daha detaylı ve derin bir irdelemeye ve davranışsal metodolojinin verilerinin hermenötikle buluşturulduğu çalışmalara muhtacız. Fakat bu araştırmanın, matematiksel veri açısından elimizdekilerin en iyilerinden biri olduğu da unutulmamalıdır.</span></p>

    <p class="Gvdemetni16"><span class="Gvdemetni17">Bu araştırma, İslâm toplumlarıyla Batı’yı ayıran en temel değersel farklılıkların “demokrasiyle ilgili</span> <span class="Gvdemetni2talik">demos</span> <span class="Gvdemetni17">değil, cinsel serbestlik ve kadın konusu gibi</span> <span class="Gvdemetni2talik">eros</span> <span class="Gvdemetni17">ile ilgili konular etrafında” şekillendiğini göstermektedir.<a class="pcalibre pcalibre1" id="_ftnref662"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn662" title=""><sup class="calibre27"><span class="calibre28">[662]</span></sup></a> Ankara Okulu, teolojik inançlarıyla çelişkili gördükleri cinsel serbestlik konusunda olmasa da teolojik inançlarıyla uyumlu bir şekilde kadın konusunda, İslâm toplumlarındaki geleneksel yaklaşımla (bahsedilen araştırmada gözüken) fark oluşturmaktadır. Sonuçta, önceki sayfalarda ele alınan kadın konusundaki yaklaşımlarında, Ankara Okulu’nun diğer İslâmi kanaat önderleri ve entelektüellerle oluşturduğu farkın aynısının, bu başlık altında incelenen demokratik değerler için söz konusu olduğu söylenemez; demokratik değerler İslâmi kesimde “sanıldığından” daha fazla yaygındır. Huntington dahil birçok araştırmacının zannının aksine, demokrasiyle bağımlı değerlerin İslâm toplumunda yaygın olmasına; İslâmi kesimden olan entelektüeller olarak Ankara Okulu da bir örnek oluşturmaktadır.</span></p>

    <p class="Gvdemetni16"><span class="Gvdemetni17">Ankara Okulu’nun hepsi seçimli, halkın oylarının belirleyici olduğu demokratik bir sistemi ve sivil toplumun güçlenmesini savunmaktadırlar. Atay, birkaç akademisyenle beraber yazdığı kitapta, “Kuran’ın koyduğu ilkeler”in demokratik bir yapıyı gerektirdiğini ifade etmektedir: Halka danışmayı, yönetimde halkı söz sahibi kılmayı gerekli kılan, despotizmi dışlayan “şûra” ilkesi bunlardan birisidir. Kuran’da sıkça vurgulanan “adalet” ve “işin ehline verilmesi” ilkeleri diğer ilkeler arasındadır.<a class="pcalibre pcalibre1" id="_ftnref663"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn663" title=""><sup class="calibre27"><span class="calibre28">[663]</span></sup></a></span></p>

    <p class="Gvdemetni16"><span class="Gvdemetni17">Güler, dinin yerinin sivil toplum olduğunu ve reel politikada dini değerlere atıfların; hem din hakkında özgür tartışma ortamına zarar vereceğini hem de bağnazlık ile din sömürüsüne neden olacağını belirtmektedir. Bu olgunun, ilk dönemlerden başlayarak tarihsel örneklerinin çok olduğuna, Muaviye’nin “Aramızda Kuran hakem olsun” diye Kuran’ı mızraklara geçirtmesinin, dinin reel politikada bir sömürü aracı olarak kullanılmasının ilk örneklerinden biri olduğuna dikkat çekmektedir.<a class="pcalibre pcalibre1" id="_ftnref664"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn664" title=""><sup class="calibre27"><span class="calibre28">[664]</span></sup></a> Kırbaşoğlu, despotik tek adam rejimlerinin İslâm’ın “şûra” gibi ilkelerine ters olduğunu, yönetimde olanların İslâm’ın “adalet” gibi ilke ve ahlak prensiplerini gözetmesinin önemli olduğunu söylemektedir. Kırbaşoğlu para dağıtılıp oy alınması, temsili demokraside delege sultası gibi zaafları eleştirirken, doğrudan demokrasiye geçmeyi, daha ideal bir topluma yaklaşmak olarak görmektedir.<a class="pcalibre pcalibre1" id="_ftnref665"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn665" title=""><sup class="calibre27"><span class="calibre28">[665]</span></sup></a> Tuksal da modern demokrasinin önemli bir unsuru olan, herkesin birbirinin değişmesini beklemeden buluştuğu sivil toplumun gelişmesinin önemli olduğunu; kendi tecrübesiyle feministlerle karşılaşmasının kendisine katkıda bulunduğunu gözlemlediğini, sivil toplumun ayna vazifesini önemsediğini ifade etmektedir.<a class="pcalibre pcalibre1" id="_ftnref666"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn666" title=""><sup class="calibre27"><span class="calibre28">[666]</span></sup></a> Tuksal, eylemleriyle de sivil toplum kuruluşlarını önemsediğini göstermektedir; dini kurumlar ve dindarlarla kadın hareketleri arasında bir köprü görme işlevi üstlenen Başkent Kadın Platformu’nda aktif olarak görev almaktadır.<a class="pcalibre pcalibre1" id="_ftnref667"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn667" title=""><sup class="calibre27"><span class="calibre28">[667]</span></sup></a></span></p>

    <p class="Gvdemetni16"><span class="Gvdemetni17">Türk-İslâm Sentezi’nin siyasi bir ideoloji olmasına Ankara Okulu’nun tümü -görüştüğüm beş kişi- karşı olduklarını ifade etmektedirler. Diğer yandan, geleneksel anlayışta İslâm’ın unsurları olarak gösterilen “Sünnet” başlığında sunulan birçok unsura -kıyafet veya yemek şekilleri gibi- bunların dinle bir ilişkisi olmadığının, bunların Arap âdetleri olduğunun söylenerek karşı çıkmanın, ayrıca Arapça’nın kutsal bir dil olmadığının savunulmasının da Ankara Okulu’nun tavrı olduğuna dikkat edilmelidir. Her ne kadar Ankara Okulu, Türk-İslâm Sentezi’ni bir ideoloji olarak benimsemiyorsa da savundukları bahsedilen tezlerinin, bu ideolojiye bağlı olanlarca kullanılması mümkündür.</span></p>

    <p class="Gvdemetni16"><span class="Gvdemetni17">Türkiye’de “siyasal İslâm” ifadesiyle nitelenen partileri analitik bir değerlendirmeye tabi tutmak, bazı yönlerini eleştirip, bazı yönlerini takdir etmek Ankara Okulu’ndakilerin tavrıdır. Hür entelektüel kimliğini muhafaza etmenin Ankara Okulu’nun temel endişelerinden biri olduğunu söyleyebiliriz. Nitekim birçok ilahiyatçının en çok arzulayacağı makamlardan biri olan Diyanet İşleri Başkanlığı’nı, Hatiboğlu’nun, birkaç kez teklif edilmesine rağmen reddetmesi de böyle bir endişenin sonucudur. Kırbaşoğlu, kendisini “siyasi açıdan muhalif, entelektüel açıdan eleştirel” olarak tarif ederek; siyasi bir harekete angaje olan ve entelektüel eleştirelliğini yitiren bir anlayıştan uzak olduğunu beyan etmiştir.<a class="pcalibre pcalibre1" id="_ftnref668"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn668" title=""><sup class="calibre27"><span class="calibre28">[668]</span></sup></a> Ankara Okulu’ndan olanlar, İslâm’a sahip çıkmayı bir misyon olarak benimsemelerinin neticesinde, “siyasal İslâm” olarak ifade edilen partilerin İslâm’ı temsil edemeyeceğini, bu partileri “İslâm” sıfatıyla nitelemenin, bu partilerin yaptıkları yanlışların dine mal edilmesine yol açacağının altını çizmeye özen göstermektedirler. 2000’li yıllarda Türk toplumunda yaygın olarak görülen, siyasal İslâm’ı destekleyenler ve karşıtları gibi bölünmeleri, İslâmi kesimin içinden olmalarına rağmen reddeden ve her iki tarafı analitik değerlendirmeye tabi tutup kimi hususları eleştiren, kimi hususları ise takdir eden bir entelektüel tavrını Ankara Okulu temsil etmektedir. Merkezdeki ideoloji çeşitlenmesinin sonucu olarak merkezde yer alan Kemalist, Türk-İslâm Sentezi, liberalizm, siyasal İslâm ideolojilerinin dördünü birden (merkezde daha az etkili Kürtçülük ve Sosyalizmi de) eleştirmek; Ankara Okulu’ndakilerin tavrı olmuştur. Tüm bu ideolojileri eleştirmek ve demokrasi ile sivil toplumun gücünün artmasını istemek ortak yaklaşımlarıdır. Diğer yandan, bu ideolojilerin hepsini eleştirmek Ankara Okulu’nun apolitik olduğu anlamına da gelmemektedir. Örneğin Kırbaşoğlu ve Güler; ezilenlerin, sistemin nimetlerinden faydalanamayan bireylerle toplulukların yanında yer almaya yönelik siyasi tavırlar belirlemeye ve bu yönde aktivist olmaya çalışmaktadırlar.<a class="pcalibre pcalibre1" id="_ftnref669"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn669" title=""><sup class="calibre27"><span class="calibre28">[669]</span></sup></a></span></p>

    <h3 class="calibre100" id="calibre_toc_85"><a class="pcalibre pcalibre1" id="bookmark95"><span class="Gvdemetni12">11. Bilişsel Zıtlığın Entelektüel İlahiyatçılarla Aşılması: Ankara Okulu Örneği</span></a></h3>

    <p class="Gvdemetni16"><span class="Gvdemetni17">Merkezin yukarıdan-aşağı modernleştirme projesi, yeni bir kültür aşılayan devletin ideolojik aygıtları, şehirleşme, uluslararası ticaretin ve dış yatırımların artışıyla küresel kültür taşıyıcısı ürünlerin her yere yayılması, küreselleşmenin kültürel boyutunda önemli televizyon ve internetin kırsal kesim dahil çok geniş bir alana nüfuz etmesi gibi faktörlerle; kısacası modernleşme ve küreselleşme süreçleriyle yeni bir kültür ve yaşam tarzı Türkiye’nin her yanına yayılmıştır. Zihinlerde olduğu kadar görünür olgularda da bu değişim açığa çıkmaktadır. Ortodoks-Ehli Sünnet anlayış açısından sorunlu veya günah olduğu düşünülmüş olan bazı unsurlar da bu yayılmanın içinde mevcuttur. Örneğin bu yeni kültürün en merkezi unsurlarından birisi kadınların aktif olarak hayatın içinde daha çok yer alması -kamusal alana daha çok çıkmaları- olmasına karşın Ehli Sünnet içindeki buna karşıt bazı yaklaşımlar ifade edilmiştir. Ayrıca yayılan kültürün tıraşlı, gömlekli, başı açık erkeğine karşı Ehli Sünnet adına sakallı, cübbeli, sarıklı erkeği idealize edenler olduğunu ve yayılan kültürle kafelerden televizyonlardaki birçok programa kadar her yerde fona dönüşmüş müziklere karşı Ehli Sünnet içinde bu müziklere karşıt dile getirilmiş söylemler olduğunu hatırlayalım. İslâm’ın ontolojisinin merkezindeki Tanrı’nın varlığının diğer varlıklara göre konumu; Tanrı’nın dininden kaynaklanan değerlerin, insanların icadı değerlere göre konumunu belirler. Buna göre insani üretimler olan modernleşme ve küreselleşme ile yayılan kültürel öğelerin, “İslâm’la çeliştikleri noktada” tereddütsüz reddedilmeleri gerekir. Eğer önceki başlıklarda örnek- lendirdiklerim ve benzeri Ortodoks-Ehli Sünnet adına dile getirilmiş yaklaşımlar, gerçekten “İslâm”ın bir parçasıysa; içinde bulunduğumuz koşullarda bahsedilen kesim için ciddi sorunlar var demektir. Öncelikle Ehli Sünnet’te idealize edilene uygun bir yaşamı gerçekleştirmek hayli zordur. Örneğin devletin en önemli ideolojik aygıtları olan eğitim kurumlarındaki kadın erkek karışık eğitimden, herhangi bir yerde oturunca fonda hep var olan müzikten veya birçok işyerindeki sakalsızlık ya da belli bir kıyafet talebinden kaçınmak hayli zordur. Ayrıca bunlardan kaçınmak eğitimsiz kalmak, kamusal alanda yer almamak veya iyi iş olanaklarını bırakmak demektir ki; bunun sonucu İslâmi kesimin güç alanlarından tamamen tecrit olması ve güç alanlarının birçoğunun “öteki” kesimlerin hâkimiyetine bırakılması demektir.</span></p>

    <p class="Gvdemetni16"><span class="Gvdemetni17">Ehli Sünnet görüş adına yapılan bahsedilen izahları ve benzerlerini “İslâm” ile özdeşleştiren fakat uygulayamayan birçok kişi açısından ortaya “bilişsel zıtlık” çıkacaktır. Ehli Sünnet İslâm’ı kimliklerinin en temel öğesi olarak benimsenmelerine karşın bu kimlikle ilgili bahsedilen hususlara riayet etmeyenlerin zihninde; “benimsenen kimlikle ilgili zihinsel durum” ve “uyumsuz davranışı gerçekleştirdiğini bilmekle ilgili zihinsel durum” buluşarak “bilişsel çelişki”ye sebep olacaktır/olmaktadır. Daha önce görüldüğü gibi Nursi, sünnetlerle farzların arasındaki Ehli Sünnet’te var olan kategorik ayırımları kullanarak ve İslâm’ın güç kazanması için yapılması gerekli “fedakârlıklar”ın önemine dikkat çekerek, bahsedilen çelişkilerin birçoğunu -özellikle erkeklerin kamusal alanda ve devletin ideolojik aygıtlarında güç kazanmasına yol açacak- kendi takipçileri için çözmüştür. Burada “bilişsel çelişkinin karizmatik otoriteyle çözümü”nü gördük. Ankara Okulu’nun buradaki farkı; bahsedilen çelişkilerle ilgili çözümlerinin taktiksel değil, özsel oluşudur. Ankara Okulu, belli bir çelişkiyi çözmeyi veya İslâmi kesimin devletin ideolojik aygıtlarında ve kamusal alanda güç kazanmasını hedefe koymadan bu yaklaşımlarını yapmaktadır. Onlara göre “İslâm’ı doğru anlama” şekli böyle olduğu için bu yaklaşımlarını ileri sürmektedirler. Ankara Okulu’nun bahsettiğimiz kişileri, akademik çalışma alanları olan İslâmi kaynaklara inmekte ve bunlardan getirdikleri “deliller” ile kadınların kamusal alandan dışlanmasının, sakalın, cübbenin, sarığın, müzik yasağının ve daha pek çok unsurun “gerçek İslâm”da yer almadığını savunmaktadırlar. Lakatos’tan ödünç aldığım terminolojiyle ifade etmek gerekirse; Ehli Sünnet’ten farklı bir “İslâmi kimlik” tanımı yapmakta, neyin “katı çekirdek”te, neyin “koruyucu kuşak”ta, neyin bunların dışında olduğunu tarif edişlerindeki farklılıklarıyla, kendi fikirlerini benimseyenlerin modernleşme ve küreselleşme süreçlerine verecekleri reaksiyonda fark oluşturmaktadırlar. Bunu yaparken, taktiksel bir yaklaşımı benimsemedikleri gibi modernleşme ve küreselleşmeyle yayılan kültürü İslâm-üstü bir değer olarak görerek de bu fikirlerini ileri sürmemektedirler; aksine, kimi hususlarda, modernleşme ve küreselleşme ile yayılan kültürdeki İslâm’la çelişkili unsurların -cinsellikle ilgili bazı konularda olduğu gibi- reddedilmesiyle ilgili İslâm’ın değerler sisteminden kaynaklanan bir yaklaşımı benimsemektedirler.</span></p>

    <p class="Gvdemetni16"><span class="Gvdemetni17">Ankara Okulu’nun temel amacı “bilişsel çelişkileri çözmek” ve “Müslümanlar’ın modernleşme ve küreselleşme süreçlerine daha rahat adaptasyonunu sağlamak” olmasa da fikirlerinin sonucu budur. Rosenberg ve Abelson’un “bilişsel dengeleme” teorisinde işaret ettiği gibi bilişsel çelişkiler, çelişkili olduğu zannedilen öğelerden birinin ayrıştırılarak yeniden tanımlanmasıyla çözümlenebilir.<a class="pcalibre pcalibre1" id="_ftnref670"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn670" title=""><sup class="calibre27"><span class="calibre28">[670]</span></sup></a> Onların yaptığı, “İslâm”ı, Ehli Sünnet paradigmadan bağımsız bir hermenötik yaklaşımla (tefsirle) tanımlamaktır; niyetleri ne olursa olsun, bu tanımlama “bilişsel dengeleme”ye yol açmakta ve “bilişsel çelişkileri” çözmektedir. Hem temel İslâmi kaynaklara vukuflarıyla bahsedilen yaklaşımları göstermeleriyle hem “entelektüel ilahiyatçı” tanımına -Nursi’nin “karizmatik cemaat lideri” kimliğinden farklı olarak- denk düşmeleriyle hem Kuran’ı merkeze alıp uydurulduğuna inandıkları hadisleri ve mezhepçiliği eleştirmeleriyle hem de kadın konusu ve sanat gibi konularda vardıkları sonuçlarla Ankara Okulu ve Abduh arasında önemli paralellikler vardır. Abduh gibi Ankara Okulu da “İslâm”ı, Ortodoks-Ehli Sünnet’ten farklı tanımlamış; bu yeniden tanımlamayı yaparken de başta Kuran olmak üzere temel kaynaklara inerek ve mezhepler kurulmadan önceki dönemlere -Peygamber ve dört halife dönemi gibi- atıflar yaparak, “otantikliğin gerçek savunucusu” olduklarını göstermeye özel önem vermişlerdir.</span></p>

    <p class="Gvdemetni16"><span class="Gvdemetni17">Nursi’nin taktiksel yaklaşımının, geleneksel yapıyla daha uyumlu olması ve uygulama için bir örgütlü yapıya -cemaate- sahip olması, gösterilmeye çalışılan yaklaşımının gücünü oluşturmuştur. Nursi’nin fikirlerinin rehberlik ettiği cemaatlerden biri olan Gülen Cemaati’nin; binden fazla okulla İslâm tarihinin en çok kurum kuran cemaati olmayı başarabilmesi, Gülen’in taktiksel dehası ve Nursi’nin attığı temeller olmaksızın mümkün olamazdı. Nursi olmaksızın Türkiye’deki Ehli Sünnet İslâm’ın bugünkü gücünden hayli geride olacağını rahatlıkla iddia edebilirim. Diğer yandan örgütlü bir takipçi kitlesi, kontrol ettiği kurumlar ve maddi gücü olmayan Ankara Okulu’nun etkisinin boyutunu ifade edebilecek somut verilerden -Gülen okulları gibi- yoksunuz. Fakat Ankara Okulu’nun ifade ettiği fikirlerin, 1980’lerden sonra çok taraftar topladığını söyleyebilirim. Modernleşme ve küreselleşmenin önlenemeyen kültürel nüfuzunda ortaya çıkan “bilişsel çelişkilere” karşı; taktiksel değil, sahici ve kapsamlı (kadınları ve geniş bir alanı kapsayan) çözümler sunmaları, ayrıca “tarihin yanlarında yer alması” -tarihsel konjonktürün uygunluğu- Ankara Okulu’nu ve benzeri yaklaşımları güçlü kılan unsurlardır.</span></p>

    <p class="MsoNormal"><span class="calibre6">&nbsp;</span></p>
  </div>
</body>
</html>
