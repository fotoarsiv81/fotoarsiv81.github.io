<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre24" id="calibre_toc_10"><a class="pcalibre calibre3 pcalibre1" id="bookmark14"><span class="Gvdemetni1"><span class="calibre31">D. Osmanlı’daki Değişim Açısından</span></span></a><a class="pcalibre calibre3 pcalibre1" id="bookmark15"></a> <span class="Gvdemetni1"><span class="calibre31">İslâmi Kesimin Önemli İç Süreçleri: Muhammed Abduh Örneği</span></span></h2>

    <p class="Gvdemetni16"><span class="Gvdemetni4">Bu bölümde öncelikle İslâmi kimlikleri anlamada, özcülük ve inşacılıktan farklı bir bakış açısı veren, aynı zamanda bunların ikisindeki kimi özellikleri kendinde birleştiren bir yaklaşımı; Lakatos’un bilim felsefesindeki yaklaşımından esinlenerek dile getireceğim. Daha sonra ise ele alınacak sosyal olgularla bağlantılandıracağım psikolojinin önemli bir kuramı olan “bilişsel çelişki teorisi”ni kısaca tanıtacağım. Kitabın hem bu, hem sonraki iki bölümünün “D” kısmında, “dıştan” gelen küreselleşme süreci ve bu sürecin bireyleri etkilemesiyle beraber, İslâmi kesimden entelektüellerin “içten” görüşlerinin, eleştirilerinin ve taktiklerinin beraberce buluşmasının verdiği sinerjinin, İslâmi kesimden bireylerin kimliklerinin ve habituslarının değişiminde, önemli bir rol oynadığını göstermeye çalışacağım. Bu olguya örnek olarak bu kısımda Muhammed Abduh incelenecektir.</span></p>

    <h3 class="calibre32" id="calibre_toc_28"><a class="pcalibre pcalibre1" id="bookmark16"><span class="Gvdemetni12"><span class="calibre33">1. İslâmi Kimlikleri Lakatos’un Çekirdek-Kuşak Ayrımıyla Düşünmek</span></span></a></h3>

    <p class="Gvdemetni16"><span class="Gvdemetni17">İslâmi kimlikleri anlamaya çalışan birçok akademisyen -Bernard Lewis gibi- İslâm’ın değişmeyen özüne, bu değişmeyen özün temel nedeni olan metinsel kaynaklara vurgu yapmış ve sürekliliğe odaklanmıştır. Diğer yandan böylesi özcü yaklaşımlara karşın, genelde İslâm’ı ve de Türkiye’deki İslâm’ı anlamak için çevresel sosyo-ekonomik şartların sebep olduğu değişimleri vurgulayan bağlamsalcı yaklaşımları ve -Hakan Yavuz gibi- beşeri inşa ile çoklu yorum ve etkilere odaklanan inşacı yaklaşımları savunanlar da vardır.<a class="pcalibre pcalibre1" id="_ftnref113"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn113" title=""><sup class="calibre27"><span class="calibre28">[113]</span></sup></a> Göle de benzer şekilde, özcü yaklaşımlara karşı “sosyal hareketler kuramı” ile değişimi ve dinamizmi merkeze alan bir çözümlemeyle İslâmi kesimleri analiz etmeye ağırlık vermektedir.<a class="pcalibre pcalibre1" id="_ftnref114"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn114" title=""><sup class="calibre27"><span class="calibre28">[114]</span></sup></a></span></p>

    <p class="Gvdemetni16"><span class="Gvdemetni17">“İslâmi kimlikler” söz konusu olduğunda, özcü yaklaşımların vurguladığı; değişmeyen, sürekliliği sağlayan bir özün bulunduğu ve bu özün “metinsel bağlamı”nın sürekliliğin temeli olduğu tezinin; gerçekliğin, yegâne olmasa da önemli bir boyutunu sunduğu kanaatindeyim. 1400 yıl önceki bir Müslüman’la bugünkü bir Müslüman’ın; aynı şekilde, Tanrı merkezli bir ontolojiyle varlığı değerlendirmeleri, ölümden sonraki yaşamı asıl hayat gören bir eskatolojiye sahip olmaları, Ramazan ayında aynı şekilde belirli bir disiplini ve ritüelleri takip etmeleri, domuz etini aynı dinsel endişeyle yememeleri “değişmeyen bir öz” ile ilgilidir. Varlığa bu ortak bakış, hayat hakkındaki bu ortak görüş, ortak disiplin, ortak yasak ve ortak ritüellerin takipçisi olmak; kimliklerin benzer şekilde şekillenmesine de sebep olmaktadır. Bu ortaklıklar, İslâmi kimliklerdeki “değişmeyen özü” göz ardı etmememiz gerektiğini gösterirler. Diğer yandan ilişkiselliğin, bağlamsallığın ve değişimin de kimliklerin önemli bir unsuru olduğu anlaşılmaktadır. Son bir asırda İslâmi kesimin geçirdiği değişimler bunu göstermektedir. O zaman, özcü yaklaşımlarla değişimi mümkün gören yaklaşımları birleştirme zarureti olduğu açığa çıkmaktadır. Bunu yapmak için Imre Lakatos’un bilim felsefesindeki yaklaşımından ilham alabileceğimiz kanaatindeyim.</span></p>

    <p class="Gvdemetni16"><span class="Gvdemetni17">Lakatos’un yaklaşımı; Kuhn’un, bilimsel faaliyeti, belli bir paradigmanın temel kabullerini değiştirmeksizin apriori olarak kabul eden -paradigmaya zıt verileri dikkate almayan- yaklaşımıyla (analojimizde özcülüğe benzeyen),<a class="pcalibre pcalibre1" id="_ftnref115"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn115" title=""><sup class="calibre27"><span class="calibre28">[115]</span></sup></a> Popper’ın, bilimsel faaliyeti, sürekli, yanlışlamayla ilerleyen, bilimsel kabulleri değiştiren (analojimizde özcülük karşıtı yaklaşımlara benzeyen) yaklaşımının;<a class="pcalibre pcalibre1" id="_ftnref116"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn116" title=""><sup class="calibre27"><span class="calibre28">[116]</span></sup></a> hem her ikisinin eksiklerini gideren hem de her ikisinin kimi yönlerinden istifade eden yeni bir yaklaşım olarak kendini göstermiştir. Bilim metodolojisi olarak ileri sürülen tüm metodolojileri -Lakatos’unki dahil- reddeden, bilim felsefesinde savunduğu “epistemolojik anarşizm” ile meşhur Feyerabend; bilim felsefecilerince ileri sürülen metodolojiler içerisinde, Lakatos’un yaklaşımının, en sofistikesi olduğunu ifade etmektedir.<a class="pcalibre pcalibre1" id="_ftnref117"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn117" title=""><sup class="calibre27"><span class="calibre28">[117]</span></sup></a> Lakatos’un bilim felsefesindeki yaklaşımından İslâmi kimlikleri anlamada şu üç hususta faydalanılabileceğini düşünüyorum:</span></p>

    <p class="Gvdemetni16"><span class="Gvdemetni17">&nbsp;1. Lakatos’a göre bilimsel faaliyetin içinde gerçekleştiği “bilimsel araştırma programları” (scientific research programs), “yapısal bütünlüğü” ile ele alınmalıdır.<a class="pcalibre pcalibre1" id="_ftnref118"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn118" title=""><sup class="calibre27"><span class="calibre28">[118]</span></sup></a> Bu husus, tikel doğrulamalardan hareket eden tümevarımcılığın ve tikel yanlışlamalara vurgu yapan yanlışlamacılığın bütünsellikten kopuk yaklaşımlarından farklıdır; Kuhn’un, ancak bir paradigmanın bütünlüğü içinde bilimsel faaliyetin gerçekleştiğini ifade eden yaklaşımına, bu hususta benzerdir. Aynı şekilde İslâmi kimlikleri anlamak için de bütünsel bir yaklaşım gösterilmelidir. Psikolojideki “Festinger’in bilişsel çelişki kuramı” ve “Gestaltçı kuram” gibi yaklaşımlar da insan doğasının temel eğiliminin tutumlarda tutarlılığı yakalamak olduğunu söyleyen ve “bütünselliğe” önem veren yaklaşımlardır.<a class="pcalibre pcalibre1" id="_ftnref119"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn119" title=""><sup class="calibre27"><span class="calibre28">[119]</span></sup></a> Psikolojideki tutarlılık kuramları -psikolojideki hemen her kuram gibi- her kültür ve her bireyde eşit oranda geçerli olmasalar da önemli deneysel desteğe sahiptirler.<a class="pcalibre pcalibre1" id="_ftnref120"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn120" title=""><sup class="calibre27"><span class="calibre28">[120]</span></sup></a> Kimlikteki “bütünsellik”, bize, küreselleşme sürecinde yeni bir olguyla karşılaşan İslâmi kimliği benimsemiş bireyin; kimliğindeki İslâmi unsurlarla beraber yeni olgulara reaksiyon verdiğini hatırlatır. Eğer, zahiren, İslâmi kimlikle verilen tepki arasında bir çelişki varsa; gerçekte de bir çelişkinin olup olmadığını, bir çelişki varsa bunun nasıl çözüldüğünü veya bu çelişkiyle nasıl baş edildiğini incelememiz gerektiği hususunda bizi uyarır. Bu bölümde ele alacağım Abduh’un ve ilerleyen bölümlerde inceleyeceğim Nursi’nin ve Ankara Okulu’nun yaklaşımlarının önemi de burada ortaya çıkmaktadır; onlar, gerek İslâm’ı gerek Müslümanların taktiksel yol haritasını yorumlama ve tanımlama şekilleriyle, İslâmi kesimden bireylerin “din”, dolayısıyla kimlik algılarının şekline etki etmişler, böylece modernleşme ve küreselleşmeye verilecek tepkilerin niteliğinde de belirleyici olmuşlardır.</span></p>

    <p class="Gvdemetni16"><span class="Gvdemetni17">&nbsp;2. Lakatos’a göre her bilimsel araştırma programının değiştirilemez bir “katı çekirdeği” (hard core) vardır.<a class="pcalibre pcalibre1" id="_ftnref121"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn121" title=""><sup class="calibre27"><span class="calibre28">[121]</span></sup></a> Bu çekirdekte değişiklik yapmak, içinde olunan araştırma programını terk etmek demektir; Lakatos, bu hususta da paradigmaya bağlı çalışan bilim adamlarının paradigmayı sorgulayamayacağını, paradigmanın ancak -din değiştirir gibi- başka bir paradigmaya geçilmesiyle terk edilebileceğini söyleyen Kuhn’a benzer.<a class="pcalibre pcalibre1" id="_ftnref122"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn122" title=""><sup class="calibre27"><span class="calibre28">[122]</span></sup></a> İslâm’ı kabul eden bireylerin kimliklerinde de böylesi değişime kapalı bir “katı çekirdek” bulunur. Lakatos’un yaklaşımına ilave olarak, bu çekirdeğin de kendi içinde merkeze doğru gidildikçe daha da katılaşan farklı hiyerarşik yapılardaki tabakalardan oluştuğunu söyleyebilirim. Çekirdeğin en merkezi kısmında Tanrı merkezli bir ontolojiye ve ahirete odaklı bir eskatolojiye inanç vardır. Çekirdeğin “katı kısmı”nın diğer unsurları, namaz gibi farzlara ve domuz eti yememek gibi haramlara olan inançtır. (Bunların uygulanması da önemli olmakla beraber, öncelikle bunlara inanç, İslâmi kimliğin temel unsuru kabul edilir.) Bu kısımda değişiklik yapmak, kişinin gerçek anlamda -Kuhn’da mecazi anlamdaydı- dinini terk etmesini gerektirir. Fakat “İslâm”ın anlaşılmasıyla ilgili hermenötik çeşitlilik, neyin “katı çekirdek”te olup neyin olmadığıyla ilgili farklı tariflerin de yapılmasına yol açmaktadır. Örneğin bu hermenötik çeşitliliğin bir misali olarak bu bölümde ele alacağım Abduh’un yaklaşımı, bir Müslüman’ın neyi “katı çekirdek”te görüp görmemesi gerektiğiyle ilgili sunduğu tarifle; modernleşme ve küreselleşme süreçlerine verilen tepkilerde farka yol açmaktadır. Mesela kadınların kamusal alana çıkmasına karşıt izahların dinde yerinin olmadığını savunarak, bunu “haram” kategorisinde ve “katı çekirdek” içerisinde görenlerden farklı bir İslâmi kimlik inşa etmektedir. Bu hermenötik yaklaşımdaki farklılığın doğurduğu teolojik sonuçların sebep olduğu İslâmi kimlik ise sosyal olgularda fark oluşturmaktadır.</span></p>

    <p class="Gvdemetni16"><span class="Gvdemetni17">&nbsp;3. Lakatos’a göre her bilimsel araştırma programının, değiştirilemez katı çekirdeğinin yanında, değişime açık bir “koruyucu kuşağı” (protective belt) vardır. Bu kuşakta gözlem önermeleri ve yardımcı hipotezler gibi unsurlar bulunur; bilim adamının çalışma ve değişiklik yapabilme alanı burasıdır.<a class="pcalibre pcalibre1" id="_ftnref123"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn123" title=""><sup class="calibre27"><span class="calibre28">[123]</span></sup></a> Lakatos’un yaklaşımına ilave olarak, bu kuşağın da hiyerarşik katmanlar şeklinde düşünülmesinin daha ufuk açıcı olacağı kanaatindeyim. “Farzlar”dan ayrı bir kategori olan “sünnetlerin uygulanması”nın -“sünnetlere inanç” ayrı düşünülmelidir- Ehli Sünnet İslâmi kimlikler açısından “koruyucu kuşak” içinde yer aldığını söyleyebilirim. Ayrıca mezhepler arası veya belli bir mezhebin içinde tartışmalı olan hususların da bu alanda olduğunu düşünebiliriz. “Koruyucu kuşağın” dış halkalarında ise tarihsel süreçte oluşan ve yerel âdetlerle/geleneklerle ilişkili unsurların olduğunu düşünebiliriz; İslâmi metinlere atıfla temellendirilmeyen bu unsurlar değişime daha az dirençlidir.</span></p>

    <p class="Gvdemetni16"><span class="Gvdemetni17">Lakatos’un teorisi yüzlerce bilimsel teoriye uygulandığında, bu teorilerin bazılarında açıklayamadığı unsurların olduğu görülür.<a class="pcalibre pcalibre1" id="_ftnref124"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn124" title=""><sup class="calibre27"><span class="calibre28">[124]</span></sup></a> İslâmi kimliklerle ilgili bu yaklaşımı da İslâmi kesimden yüz milyonlarca bireye uyguladığımızda; insan psikolojisinin karmaşıklığı ve bireysel olguların çokluğu da düşünüldüğünde, açıklayamadığı ve uygunsuz kaçacağı birçok olgunun var olacağı muhakkaktır. Fakat Feyerabend’in her metodolojideki eksikliği tespit edip “epistemolojik anarşizme” varması gibi bir pozisyonu; İslâmi kimliklerle ve bunların sosyal tezahürleriyle ilgili olguları değerlendirirken tercih etmiyorsak, açıklama modeli olarak “ideal tip(ler)” bulmak zorundayız. Lakatos’tan esinlenerek İslâmi kimliklere uyguladığım bu yaklaşımın; özcü ve özcülük-karşıtı yaklaşımlardan “ideal tipe” daha uygun bir modeli sunduğu kanaatindeyim.</span></p>

    <p class="Gvdemetni16"><span class="Gvdemetni17">Bu yaklaşım, İslâmi kesimin iç tartışmalarına neden odaklanılması gerektiğini ve İslâmi kesimle ilgili sosyal-siyasi süreçlerin anlaşılmasının, böylesi bir içten anlamayı, yani bunları açımlayacak hermenötik yaklaşımları, gerekli kıldığını da göstermektedir. Bu iç süreçler, İslâmi kesimin modernleşme ve küreselleşme süreçlerine karşı süzgeçlerini de şekillendirmekte; süzgecin aldığı şekil ise neyin benimsenip neyin benimsenmeyeceğini belirlemektedir. İslâmi kesimin çeşitliliği bu konudaki zorluktur; bu bölümde Abduh’a, sonraki bölümlerde Nursi ve Ankara Okulu’na örnek olarak odaklanılması, Türkiye’deki İslâmi kesimin hepsine nüfuz edebilme olanağını sunamaz. Fakat Türkiye’deki İslâmi kesimi anlamamız için modernleşme ve küreselleşme süreçlerinde neler olduğuyla beraber, İslâmi kesimin içinde olup bitenlerin de değişimin niteliğini belirlediğini anlamamız için bize farklı örnekler sunmaktadırlar.</span></p>

    <h3 class="calibre32" id="calibre_toc_29"><a class="pcalibre pcalibre1" id="bookmark17"><span class="Gvdemetni12"><span class="calibre33">2. Bilişsel Çelişki Teorisi ve içten Eleştiri</span></span></a></h3>

    <p class="Gvdemetni16"><span class="Gvdemetni17">Aslında tektanrıcı dinlerin doğası, bu dinlerin bağlıları eğer bir değişim geçireceklerse vurguladığımız şekildeki bir “içten” eleştiriyi -ki bu eleştiri aslında dinin yapılan değişikliklere onay verip vermediğinin, karşılaşılan yeni olgulara nasıl tepki verileceğinin belirlenmesi demektir- gerekli kılmaktadır. Tektanrılı dinler, ontolojilerinde Tanrı üzeri veya Tanrı’ya denk bir varlık, epistemolojilerinde kendi kutsal metinlerinin üzerinde veya onlara denk bir bilgi kaynağı kabul etmezler. Böylesine güçlü ontolojik ve epistemolojik inançları olan dinleriyle apaçık bir çelişkiye düşme olasılığını göze alarak bir habitus değişikliğine gitmek, dinine bağlı bireyin bilincinde rahatsızlık verici “bilişsel bir çelişki”ye yol açacaktır. Psikolojideki<a class="pcalibre pcalibre1" id="_ftnref125"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn125" title=""><sup class="calibre27"><span class="calibre28">[125]</span></sup></a> tutarlılık kuramları ve de bunların en ön plana çıkanı olan Leon Festinger’in “bilişsel çelişki” (cognitive dissonance) teorisiyle gösterildiği gibi; insan zihni, çelişkili davranış ve düşüncelere bir arada sahip olmaktan rahatsız olur ve bu çelişkiyi, birbirine zıt davranış veya düşüncelerinde çeşitli şekillerde değişiklikler veya düzenlemeler yaparak gidermeye çalışır. Festinger, teorisinin kimi yönlerinin sosyologları psikologlardan daha çok ilgilendirmesi gerektiğine de dikkat çekmiştir.<a class="pcalibre pcalibre1" id="_ftnref126"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn126" title=""><sup class="calibre27"><span class="calibre28">[126]</span></sup></a></span></p>

    <p class="Gvdemetni16"><span class="Gvdemetni17">Buradan şu geçiş yapılabilir; İslâmi inancın temel bir kimlik ve kültür belirleyicisi olduğu toplumda yetişen ve modernleşmeyle karşılaşan yeni aydın tipleri, zihinsel çelişki yaşamamak veya olan çelişkilerini çözmek için şu alternatiflerle karşı karşıyaydılar: İslami inançla modernleşmeyi aynı anda kabul etmeyi zihinsel açıdan çelişkili kabul ediyorlarsa, birincisi İslâmi inançlarından vazgeçmek, ikincisi modernleşmeye karşı çıkmak durumundaydılar. Eğer bunları tamamen çelişkili kabul etmiyorlarsa, üçüncüsü modernleşmeyi sadece teknoloji alanıyla sınırlamaya benzer bir yorumlama suretiyle, İslâm’la aynı bünyede birleşmesine olanak tanıyabilirlerdi. Dördüncüsü ise bazılarının İslâm olarak sunduğu inançların aslında “gerçek İslâm” ile ilgisi olmadığını, geleneklerin dinle karışması veya dinlere hatalı hermenötik yaklaşımlar (tefsirler) sonucunda bunların din sanıldığını, modernleşme ile ilgili birçok husus İslâm’la çelişmediği için, bunları zihnen ve davranış olarak benimsemenin dinle hiçbir çelişki oluşturmayacağını savunma alternatifi de mevcuttu. Bahsedilen aydınlardan bu dört alternatifin her birini benimseyenlerin olduğu görülmektedir. Eğer davranışçı metodolojiyi (söylemin gerçek inancı yansıttığını) bu hususta takip edersek, bu aydınların İslâmi referanslarının çokluğu birinci alternatifi, kullandıkları yeni kavramlar ve davranışlarındaki değişimlerin yoğunluğu ise ikinci alternatifi diğerlerinden daha az tercih ettiklerini göstermektedir. En çok başvurulanların üçüncü ve dördüncü alternatifler, birçok zaman ise bu iki alternatifin beraberce kullanılması olduğu anlaşılmaktadır. Japonya’nın farklılığıyla beraber modernleşmesini alkışlayan tüm izahlarda, -modernleşmenin evrenselliğiyle yerelin zıtlığını bağdaştıran bu izahlarda- üçüncü alternatifle, yani modernleşmeyi de bir süzgeçten geçirerek kabul eden bir yaklaşımla karşılaşırız.<a class="pcalibre pcalibre1" id="_ftnref127"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn127" title=""><sup class="calibre27"><span class="calibre28">[127]</span></sup></a></span></p>

    <p class="Gvdemetni16"><span class="Gvdemetni17">Dördüncü alternatifin ise bu kitabın odak noktalarından birisiyle ilgili olması açısından altı çizilmelidir ve modernleşmeyle karşılaşan Osmanlı aydınları için bu, kayda değer bir seçenek olmuştur. Festinger’in teorisine birçok yönden benzeyen bir tutarlılık teorisi olan Rosenberg ve Abelson’un “bilişsel dengeleme” (cognitive balancing) teorisine göre bilişsel dengeyi sağlama yöntemlerinden biri; çelişkili olduğu zannedilen öğelerden birinin ayrıştırılarak yeniden tanımlanmasıdır.<a class="pcalibre pcalibre1" id="_ftnref128"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn128" title=""><sup class="calibre27"><span class="calibre28">[128]</span></sup></a> Buradaki örnekte “İslâm” yeniden tanımlanmakta, “İslâm” başlığı altında sunulmuş olanlar ayrıştırılmakta ve bunlardan birçok öğenin dinle ilgisi olmadığı tespit edilip, zihne rahatsızlık veren çelişkili durum giderilmektedir. Örneğin kadınların kamusal alana çıkışının engellenmesinin “İslâm” ile bir ilgisi olmadığı savunularak sorun giderilmektedir.</span></p>

    <h3 class="calibre32" id="calibre_toc_30"><a class="pcalibre pcalibre1" id="bookmark18"><span class="Gvdemetni12">3. Abduh ve Hocası Cemaleddin Afgani</span></a></h3>

    <p class="Gvdemetni16"><span class="Gvdemetni17">Osmanlı döneminde Abduh gibi düşünürlerden alınan etkiler, bu alternatifin felsefi-teolojik-teorik tabanının oluşmasında önemli olmuştur. Abduh, bugünkü İstanbul Üniversitesi olan Darülfünun’un kapatılmasına -1871 sonu veya 1872 başında- sebep olan açılış konuşmasını yapan Cemaleddin Afgani’nin talebesidir.<a class="pcalibre pcalibre1" id="_ftnref129"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn129" title=""><sup class="calibre27"><span class="calibre28">[129]</span></sup></a> Afgani de İslâm adına yanlış anlayışların savunulmasına “içten” eleştiri getirmiş; Abduh’la beraber Yeni Osmanlılar’dan Jön Türkler’e, bazı Türkçülerden Mehmet Akif ve Said Nursi gibi İslâmi kesimce önemsenen isimlerden başbakanlık yapmış Şemseddin Günaltay’a kadar farklı birçok kişiyi ve farklı fikir akımını etkilemişlerdir.<a class="pcalibre pcalibre1" id="_ftnref130"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn130" title=""><sup class="calibre27"><span class="calibre28">[130]</span></sup></a> Afgani, “zındıklık” suçlamasıyla İstanbul’dan sürülecek kadar çok tepki almıştır.<a class="pcalibre pcalibre1" id="_ftnref131"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn131" title=""><sup class="calibre27"><span class="calibre28">[131]</span></sup></a> Afgani felsefi ve siyasi konulara ağırlık vermiştir; Abduh ise felsefi ve siyasi konularla beraber hadis, fıkıh, tefsir gibi temel İslâmi bilimlerle ilgili birçok görüş de beyan etmiştir.<a class="pcalibre pcalibre1" id="_ftnref132"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn132" title=""><sup class="calibre27"><span class="calibre28">[132]</span></sup></a></span></p>

    <p class="Gvdemetni16"><span class="Gvdemetni17">Abduh, Mısır’da doğdu, aile kökeninde Türkmenlik de olan bir düşünürdü. Küçük yaşlarda Kuran’ı ezberleyerek hafız oldu ve fıkıh gibi İslâmi ilimlerin öğrenimini gördü. Daha sonra 17 yaşında (1866’da) İslâmi ilimler konusunda ünlü Ezher’de öğrenimine devam etti. Fakat fen, matematik, tarih, coğrafya gibi derslerin okutulmadığı Ezher’deki ders programı ve yaklaşımlar onu tatmin etmedi. Afgani ile tanışan Abduh, Ezher’deki tatminsizliğini onunla giderdi; Afgani’den felsefeyle olduğu kadar sosyal ve siyasal meselelerle ilgili derslerden oluşan beş yıllık bir eğitim aldı.<a class="pcalibre pcalibre1" id="_ftnref133"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn133" title=""><sup class="calibre27"><span class="calibre28">[133]</span></sup></a> Abduh birçok makalesinde eylemin önemine atıf yapan bir düşünürdü; eylem savunuculuğunu kendi pratiğinde de gösterdi ve İngiliz sömürge yönetimine karşı eylemleri dolayısıyla 1882’de üç yıl sürgün cezasına çarptırıldı. Abduh, 1883 yılında Afgani’nin daveti üzerine Paris’e gitti ve orada beraber, Doğu milletlerinin esaretine son vermeyi ve İngiliz işgalini durdurmayı hedef edinen el-Urvetu’l Vuska dergisini çıkardılar. Dergiyi çıkartanlar Abduh (yazar), Afgani (siyasi lider) ve bir tercümandan oluşan üç kişi olmasına rağmen dergi İslâm dünyasında büyük yankılar uyandırdı. İngilizler, bu derginin Hindistan’a ve Mısır’a girişini yasaklayarak, bu derginin “zararlı fikirleri”nden korunmaya çalıştılar.<a class="pcalibre pcalibre1" id="_ftnref134"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn134" title=""><sup class="calibre27"><span class="calibre28">[134]</span></sup></a> Abduh, yabancı dildeki hukuk kitaplarını okuyabilmek için Fransızca öğrendi. Daha sonra Herbert Spencer gibi ünlü filozoflarla görüştü, Oxford ve Cambridge Üniversitesi’ni ziyaret ederek incelemelerde bulundu.<a class="pcalibre pcalibre1" id="_ftnref135"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn135" title=""><sup class="calibre27"><span class="calibre28">[135]</span></sup></a> Kütüphanesinde Rousseau’nun</span> <span class="Gvdemetni2talik">Emile’i,</span> <span class="Gvdemetni17">Spencer’in</span> <span class="Gvdemetni2talik">Education</span> <span class="Gvdemetni17">isimli kitabı ve didaktik yazıları, Tolstoy’un romanları, Strauss’un</span> <span class="Gvdemetni2talik">Isa’nın Hayatı</span> <span class="Gvdemetni17">kitabı, Renan’ın eserleri bulunması Batılı kaynaklara ilgisini göstermektedir.<a class="pcalibre pcalibre1" id="_ftnref136"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn136" title=""><sup class="calibre27"><span class="calibre28">[136]</span></sup></a> Batı ile temasları İslâm dünyasının yanında Batı dünyası hakkında da bilgi sahibi olmasını sağladı. Abduh’a göre İslâm dünyasının içinde bulunduğu kötü durumdan kurtulmak için değişikliklere ihtiyacı vardı ve yapılması gerekli reformlar şu alanlarda olmalıydı:</span></p>

    <p class="Gvdemetni20"><span class="Gvdemetni4">1. İslâmiyet’in eski -orijinal- haline döndürülmek suretiyle ıslahı</span></p>

    <p class="Gvdemetni19"><span class="Gvdemetni4">2. Arap dilinin yenilenmesi</span></p>

    <p class="Gvdemetni19"><span class="Gvdemetni4">3. Eğitim-öğretim reformu</span></p>

    <p class="Gvdemetni20"><span class="Gvdemetni4">4. Ezher reformu ve çağdaş ilimlerin öğretim programına alınması</span></p>

    <p class="Gvdemetni19"><span class="Gvdemetni4">5. Siyasi reform; halk haklarının tanınması<a class="pcalibre pcalibre1" id="_ftnref137"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn137" title=""><sup class="calibre35"><span class="calibre28">[137]</span></sup></a></span></p>

    <p class="Gvdemetni16"><span class="Gvdemetni17">Abduh İstanbul’a geldiğinde Abdülhamid’le ve Şeyhülislâm’la da görüştü.<a class="pcalibre pcalibre1" id="_ftnref138"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn138" title=""><sup class="calibre27"><span class="calibre28">[138]</span></sup></a> Ziya Gökalp ve İslâm Mecmuası etrafındaki modernistler, hatta İctihad grubunda yer alan Abdullah Cevdet ve Celal Nuri gibi “laik-Batıcı” isimler üzerinde de önemli etkiler bıraktı.<a class="pcalibre pcalibre1" id="_ftnref139"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn139" title=""><sup class="calibre27"><span class="calibre28">[139]</span></sup></a> En çok Sırat-ı Müstakim ve Sebil’ür Reşad dergileri, Afgani’nin ve Abduh’un fikirlerinin Osmanlı aydınları arasında yayılmasında rol oynadı. Afgani ve Abduh’tan önemli ölçüde etkilenmiş olan Sebil’ür Reşad dergisi yazarlarından ve sonra 1949’da 18. başbakan olan (kendisi ayrıca Darülfunun/İstanbul Üniversitesi İlahiyat Fakültesi dekanlığı da yapmıştır) Şemseddin Günaltay’ın Afgani hakkındaki şu sözleri, onların önemli isimler üzerindeki derin etkilerini gösteren bir delildir: “Şeyh (Afgani), Peygamber kadar şayan-ı hürmet, ona itiraz edenler Ebu Cehil kadar lanete müstehaktır. Çünkü Şeyh, Peygamber’in zamanındaki İslâmlığı diriltmeye kalkışmıştır.”<a class="pcalibre pcalibre1" id="_ftnref140"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn140" title=""><sup class="calibre27"><span class="calibre28">[140]</span></sup></a> Bu sözlerin sahibi Günaltay, 1928 yılında, İstanbul Üniversitesinde kurulan, ibadet dilinin Türkçe olmasını öneren komisyonda da yer almıştır.<a class="pcalibre pcalibre1" id="_ftnref141"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn141" title=""><sup class="calibre27"><span class="calibre28">[141]</span></sup></a></span></p>

    <h3 class="calibre32" id="calibre_toc_31"><a class="pcalibre pcalibre1" id="bookmark19"><span class="Gvdemetni12"><span class="calibre33">4. Abduh, Akla Verilen Önem ve Mezhepçiliğe Eleştiri</span></span></a></h3>

    <p class="Gvdemetni16"><span class="Gvdemetni17">Abduh, İslâm’da akla gereken önemin verilmesi için ısrar etmiş, dinle aklın uzlaşmasını, insanların yükselmesi için şart görmüş; Kurani yaklaşımın da bunu gerektirdiğini belirtmiştir.<a class="pcalibre pcalibre1" id="_ftnref142"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn142" title=""><sup class="calibre27"><span class="calibre28">[142]</span></sup></a> Doğru kullanılan akılla ve bilimle gerçek dinin çatışmayacağı konusunda Abduh, İslâm felsefesinin önemli ismi İbn Rüşd’e benzer fikirler beyan etmiştir.<a class="pcalibre pcalibre1" id="_ftnref143"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn143" title=""><sup class="calibre27"><span class="calibre28">[143]</span></sup></a> Modern bilimlerin önemi ve Müslümanların bu bilimleri kavramasının zorunluluğu işlediği en önemli temalardan biri olmuştur. Yazılarında birçok yerde İslâm’ın akla uygunluğunu savunmuş ve akıldışı yaklaşımları dine sokanları din adına eleştirmiştir. Birçok kişi onun fikirlerinde, İslâm’ın ilk dönemlerindeki Mutezile akılcılığının izlerini görmüş ve onu “Yeni Mutezile” olarak adlandırmıştır.<a class="pcalibre pcalibre1" id="_ftnref144"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn144" title=""><sup class="calibre27"><span class="calibre28">[144]</span></sup></a> Sekülerlik adına toplumda değiştirilmesi istenen birçok husus, Abduh’a göre din ve akıl adına değiştirilmeliydi. Abduh’un görüşlerinin en önemli sonuçlarından biri, dünyayı ilgilendiren konuların -İslâmi yasaklarla çelişmemek kaydıyla- insan aklına emanet edilmiş olmasıdır.<a class="pcalibre pcalibre1" id="_ftnref145"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn145" title=""><sup class="calibre27"><span class="calibre28">[145]</span></sup></a></span></p>

    <p class="Gvdemetni16"><span class="Gvdemetni17">Hayatın geniş bir alanını akılla alınan kararlarla bireylerin belirleyebileceğini savunmak, günlük somut olaylarda Müslümanların davranışları ve modernleşme ile küreselleşme süreçlerine verecekleri tepkilerle ilgili ciddi farklılıklar oluşturur. Bazı mezheplerin yaklaşımlarında dinin bir hükmüymüş gibi gösterilen sınırların, bireylerin inisiyatifine bırakılması; modernleşme ve küreselleşme süreçlerinde ortaya çıkan, İslâm’la bu süreçler arasında olduğu düşünülen birçok çatışkının ortadan kalkmasına sebep olur. Oysa Ehli Sünnet İslâm adına savunulan kimi anlayışlara göre hayatın hemen her alanıyla ilgili hükümler mezheplerce kararlaştırılmıştır; içtihat (yeni hükümler oluşturmak) yapmak gereksizdir, yapılması gerekli olan mezheplerin “mukallidi” (taklitçisi) olmaktır. Abduh, İslâm düşüncesi ve hayatını dondurduğuna, şekilciliği yaygınlaştırıp, maneviyat ve faziletleri arka plana ittiğine inandığı bu anlayışı -İslami referanslarla- şiddetle eleştirmiş ve fıkıh alanında yapılan hataları ve mezhepçiliği, ortaya çıkan tablonun baş sorumluları olarak görmüştür.<a class="pcalibre pcalibre1" id="_ftnref146"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn146" title=""><sup class="calibre27"><span class="calibre28">[146]</span></sup></a> Abduh’a göre içtihat kapısının kapatılması taklitçiliğin baş sorumlusuydu. O, İslâm toplumlarının ihtiyacı olan değişimin; Tanrı’nın vahyi olan İslâm’ın kendisinde değil, insan ürünü olan dondurulmuş-mezhepçi İslâm anlayışlarında/yorumlarında reform yapılarak gerçekleşmesi gerektiğini, İslâm’ın özüne dönüşün çözüm olduğunu savunmuştur. Bunu yaparken felsefi formasyonunu İslâmi temel ilimlerdeki bilgisiyle birleştirmiş, İslâmi kaynaklara giderek ve mezheplerin var olmadığı İslâm’ın ilk asrından deliller getirerek pozisyonunu savunmuş;<a class="pcalibre pcalibre1" id="_ftnref147"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn147" title=""><sup class="calibre27"><span class="calibre28">[147]</span></sup></a> içinde Meşrutiyet ve Cumhuriyet süreçlerinde önemli görevler üstlenenlerin de olduğu geniş bir kitleyi etkilemiştir.</span></p>

    <p class="Gvdemetni16"><span class="Gvdemetni17">Abduh, İslâm’ın bidat ve hurafelerden arındırılması için mücadele ettiğini,<a class="pcalibre pcalibre1" id="_ftnref148"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn148" title=""><sup class="calibre27"><span class="calibre28">[148]</span></sup></a> din adına uydurulan hadislerin dini anlayıştan dışlanması gerektiğini ve “mezhepçi taassub”un durdurulması gerektiğini savunmuştur.<a class="pcalibre pcalibre1" id="_ftnref149"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn149" title=""><sup class="calibre27"><span class="calibre28">[149]</span></sup></a> (Üçüncü bölümde Ankara Okulu tarafından da uydurma hadis ve mezhep taassubu eleştirisine özel bir önem verildiği işlenecektir.) Abduh, hadis nakledenlerin birçoğunu dar ve donuk düşüncelilikle vasıflandırmış; birçok Ehli Sünnet bilgininin, Kuran’dan sonraki en önemli kitap olarak gördükleri, hatta bazılarının bir hadisini reddedenin kâfir olacağını söyledikleri Buhari’deki hadislerden bazılarını da “uydurma” olduklarını söyleyerek eleştirmiştir.<a class="pcalibre pcalibre1" id="_ftnref150"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn150" title=""><sup class="calibre27"><span class="calibre28">[150]</span></sup></a></span></p>

    <p class="Gvdemetni16"><span class="Gvdemetni17">Abduh’un hadis eleştirisiyle ilgili fikirlerine, ondan etkilenen isimlerde de rastlanmaktadır, bunlardan biri olan Mehmed Akif Ersoy, şu şiiriyle, -din adına- hadis eleştirisi yapmaktadır:</span></p>

    <p class="Gvdemetni19"><span class="Gvdemetni4">Yıkıp, şeriati bambaşka bir bina kurduk;</span></p>

    <p class="Gvdemetni19"><span class="Gvdemetni4">Nebi’ye atf ile binlerce herze uydurduk!</span></p>

    <p class="Gvdemetni20"><span class="Gvdemetni4">Hadisi vaz’ediyorken sevab uman bile var! Sevabı var mı imiş, bir zaman gelir anlar!</span></p>

    <p class="Gvdemetni20"><span class="Gvdemetni4">Lisan-ı pâk-i Nebi’den yalanlar uyduruyor; Sıkılmadan da sevab işledim deyip duruyor! <a class="pcalibre pcalibre1" id="_ftnref151"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn151" title=""><sup class="calibre35"><span class="calibre28">[151]</span></sup></a></span></p>

    <h3 class="calibre32" id="calibre_toc_32"><a class="pcalibre pcalibre1" id="bookmark20"><span class="Gvdemetni12"><span class="calibre33">5. Abduh ve Kadın Konusu</span></span></a></h3>

    <p class="Gvdemetni16"><span class="Gvdemetni17">Modernleşme ve küreselleşmeyle yayılan kültürdeki birçok unsura direnç gösterilirken hadisler önemli bir dayanak olmuştur. Kadınların kamusal alana çıkmasını ve erkeklerle aynı ortamları paylaşmasını engellemede temel referans noktası da özellikle hadisler -Ankara Okulu hakkındaki üçüncü bölümde örneklendireceğimiz- ve çeşitli mezhep görüşleri olmuştur. Nitekim hadislere karşı eleştirel bir yaklaşım benimseyen Abduh, kadınlarla erkeklerin kamusal alanda bir arada bulunabileceklerini ve kadınların erkeklerle beraber çalışabileceklerini savunmuştur.<a class="pcalibre pcalibre1" id="_ftnref152"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn152" title=""><sup class="calibre27"><span class="calibre28">[152]</span></sup></a> Abduh, İsrailiyatın (Yahudi hikâyelerinin) dinselleştirilmesini eleştirmiş ve Havva’nın Adem’in kaburga kemiğinden yaratılması gibi anlatımların, Kuran’da yer almadığını vurgulamış; Müslümanların buna inanmasını, İslâm’a yabancı unsurların girmesinin delili olarak göstermiştir.<a class="pcalibre pcalibre1" id="_ftnref153"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn153" title=""><sup class="calibre27"><span class="calibre28">[153]</span></sup></a> Çokeşliliğe müsaade edilmesine rağmen, tekeşliliğin Kurani ifadelere daha uygun olduğunu söylemiştir.<a class="pcalibre pcalibre1" id="_ftnref154"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn154" title=""><sup class="calibre27"><span class="calibre28">[154]</span></sup></a> Ayrıca boşanma hukukunda kadının lehine düzenlemeler yapılması yönünde görüşler de beyan etmiştir.<a class="pcalibre pcalibre1" id="_ftnref155"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn155" title=""><sup class="calibre27"><span class="calibre28">[155]</span></sup></a></span></p>

    <p class="Gvdemetni16"><span class="Gvdemetni17">Abduh’un, İslâmi kaynaklara giderek, erkeklerin, dinsel kurumlan kadınların aleyhlerine kullandıklarını ve geleneksel olan birçok uygulamanın İslâm’la bir ilgisi olmadığını göstermesini; Mısır gibi İslâm ülkelerindeki feminist hareketler, kendi hareketlerinin meşruiyetini temellendirmede kullandılar.<a class="pcalibre pcalibre1" id="_ftnref156"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn156" title=""><sup class="calibre27"><span class="calibre28">[156]</span></sup></a> Osmanlı’daki kadın hareketleri de Abduh’a benzer fikirler ileri süren din bilginlerinin “içten” eleştirilerinden, mücadelelerinin meşruiyetini temellendirmekte yararlandılar. Örneğin Abduh’un birçok önemli üyesini etkilediği İttihat ve Terakki Cemiyeti’nin, Kadınlar Şubesi’nin başkan yardımcısı Emine Semiye “Erkeklerimizden âlim ve hakşinas olanlar, İslâm kadınının terakkisi için şer-i şerifin (dini hükümlerin) ne derece müsait olduğunu teslim ediyorlar”<a class="pcalibre pcalibre1" id="_ftnref157"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn157" title=""><sup class="calibre27"><span class="calibre28">[157]</span></sup></a> diyerek haklarının peşinde olduklarını beyan ederken, İslâm’la ilgili Abduh’unkine benzer yaklaşımların kadın hareketleri için önemini ifade etmektedir. Bu tip ifadeleriyle Osmanlı’daki kadın hareketlerinin, geleneksel yapının kadın özgürlüklerini kısıtlamasına karşı, İslâm’ın “içinden” İslâm adına getirilen eleştirilerin takipçisi olduklarını göstermektedir.</span></p>

    <p class="Gvdemetni16"><span class="Gvdemetni17">Abduh’un bahsedilen konuda talebeleri aracılığıyla etkisi de önemlidir; Kasım Emin tarafından 1898’de</span> <span class="Gvdemetni2talik">Tahriru’l Mer’e</span> <span class="Gvdemetni17">(Kadının Özgürleştirilmesi) ve 1900’de</span> <span class="Gvdemetni2talik">el-Mer’e Cedide</span> <span class="Gvdemetni17">(Yeni Kadın) adıyla yayımlanan kitaplar, onun dolaylı etkisinin örnekleridir.<a class="pcalibre pcalibre1" id="_ftnref158"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn158" title=""><sup class="calibre27"><span class="calibre28">[158]</span></sup></a> Abduh, yanlış dini yorumlarla kadınların eğitim almalarının engellenmesine karşı şöyle demiştir: “Dinimizin kadına verdiği hakların farkında olmayan Müslümanlar, kadının eğitimi konusunda yanılageldiklerinden, biz de kadının eğitimine karşı bir konuma düştük.”<a class="pcalibre pcalibre1" id="_ftnref159"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn159" title=""><sup class="calibre27"><span class="calibre28">[159]</span></sup></a> Abduh, eğitimli kadınların, kızların eğitimine yönelik kadın dernekleri kurmalarına da destek vermiştir.<a class="pcalibre pcalibre1" id="_ftnref160"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn160" title=""><sup class="calibre27"><span class="calibre28">[160]</span></sup></a> Kadınların eğitim görmeleri ve kamusal alana çıkmalarının önünün açılması gibi güç ilişkilerinde kadınlar açısından en kritik konularda Abduh’un teorik temel oluşturan izahları ve eylemsel pratiği desteklemesi hayati önemde olmuştur. Onu önemli ve farklı kılan, birçok kişi gibi modernite adına bunları yapmaması; “İslâm” ile meşrulaştırılmaya çalışılan bir gelenek adına kadınların önüne engeller çıkartanlara karşı “İslâm adına içten” bu görüşleri ve eylemleri savunması ve derin dini-felsefi bilgisiyle İslâmi kaynaklara giderek görüşlerini temellendirmesi, kadınların güç arttırmaları ve haklarını genişletmeleriyle ilgili hususlarda, kimliklerinde İslâm’ın önemli bir rol oynadığı kesimin içindeki dirençleri kırmasıdır.</span></p>

    <h3 class="calibre32" id="calibre_toc_33"><a class="pcalibre pcalibre1" id="bookmark21"><span class="Gvdemetni12"><span class="calibre33">6. Abduh’un Ekonomi, Sanat ve Tasavvuf Konusundaki Görüşleri</span></span></a></h3>

    <p class="Gvdemetni16"><span class="Gvdemetni17">Abduh yaşadığı dönemde bir din bilgininin yükselebileceği en önemli görevlerden biri olan Mısır Müftülüğü makamına getirilmiştir. Buradaki görevinde verdiği fetvalar (dinsel hükümler) yoğun eleştiriler almasına da sebep olmuştur. Örneğin sigorta ve tasarruf sandıklarının “caiz” (dinen meşru) olduğuna dair verdiği fetvalar bunlara örnektir.<a class="pcalibre pcalibre1" id="_ftnref161"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn161" title=""><sup class="calibre27"><span class="calibre28">[161]</span></sup></a> Modernleşme ve küreselleşme süreçlerinin önemli bir boyutu ekonomiyle ilişkilidir; sigortalama gibi dünyadaki ekonomik sistem açısından hayati öneme sahip bir uygulamanın dine aykırı bir yönü olmadığının müftülük makamınca söylenmesi -bu yönde aksi görüş beyan eden ve din adına buna karşı çıkanların varlığı da düşünüldüğünde- İslâmi kesimin dünyanın ekonomik sistemine entegre olması açısından önemli bir olaydı.</span></p>

    <p class="Gvdemetni16"><span class="Gvdemetni17">Abduh’un tapınma ve kutsallık tanımayla ilişkili olmayacak şekilde resim ve heykel yapımının, İslâm’a aykırı olmadığını dile getirmesi de onun hadislere eleştirel yaklaşımıyla ilişkilidir.<a class="pcalibre pcalibre1" id="_ftnref162"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn162" title=""><sup class="calibre27"><span class="calibre28">[162]</span></sup></a> Modernleşme ve küreselleşme süreçleri sadece ekonomi ve teknolojiyle ilgili değildir, sanat, bu süreçlerle yayılan kültürün, iletişimin, dönüşümün önemli bir öğesidir; sanatsal faaliyetlere karşı İslâm içinden müsamahalı yaklaşımlar, bu faaliyetlere karşı din adına yapılan karşı koymalara karşı bir set olmuştur. Abduh’un yaklaşımı, sanatsal faaliyetlere bu faaliyetlerin yapısından dolayı karşı çıkmamayı gerektirir; örneğin “resime” resim olduğu, “sinemaya” sinema olduğu için ontolojik bir karşı çıkış yapılmamalıdır, fakat bunlara içeriğinden dolayı -pornografi içermeleri gibi sebeplerden- itiraz edilebilir.</span></p>

    <p class="Gvdemetni16"><span class="Gvdemetni17">Abduh, gençliğinde tasavvuf düşüncesinin bireylerin kişilik gelişimi üzerinde olumlu katkıları olabileceğini -kendi tecrübesiyle- gözlemlemiştir. Fakat onun eleştiri okları, fıkıhçılar ve hadisçiler gibi tasavvuf düşüncesine ve bu düşüncenin yaşatıldığı merkez olan tarikatlara da yöneldi. Tasavvuf düşüncesi adına Tanrı ile insan arasında aracılar oluşturulmasını, ölülerden medet umulmasını, dinde olmayan törenler icat edilmesini, tarikat uygulamalarının dinin üstüne çıkarılmasını ve şeyhten “el alma” gibi anlayışları tenkit etti.<a class="pcalibre pcalibre1" id="_ftnref163"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn163" title=""><sup class="calibre27"><span class="calibre28">[163]</span></sup></a> Tasavvuf düşüncesi ve bu düşünceyi merkeze alan tarikatlara “İslâm’ın içinden” gelen buna benzer eleştirilerin, İslâmi kesimin sosyal değişimi açısından -birçok araştırmacı bu hususun üzerinde gereğince durmamış olsa da- kritik öneme sahip olduğunu düşünüyorum. Tarikatların İslâmi kesimin kimlikleri üzerindeki -Osmanlı dönemindeki- yüksek dönüştürücü gücünün azalmasında, varlığını sürdüren tarikatların ciddi bir değişim geçirmelerinde, Nurculuk gibi etkin İslâmi kesimin cemaatlerinin -ikinci bölümde incelenecek- tarikat anlayışı dışında yeni bir sosyal yapılanma modelini benimsemelerinde, İslâm’ın içinden yükselen Abduh gibi seslerin de etkisi göz önünde bulundurulmalıdır.</span></p>

    <p class="Gvdemetni16"><span class="Gvdemetni17">Abduh’un Hz. Muhammed’in vefatından sonra hiçbir dinsel otorite kalmadığını; İslâm’da bir ruhban sınıfı bulunmadığına göre dini anlama, yorumlama ve açıklama tekelinin kimsenin elinde olamayacağını savunmuş olması da önemlidir. Abduh, Peygamber’in bile baskıcı olmadığına, sadece dini duyurma ve uyarma vazifeleri bulunduğuna dikkat çekmiştir.<a class="pcalibre pcalibre1" id="_ftnref164"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn164" title=""><sup class="calibre27"><span class="calibre28">[164]</span></sup></a> Söylemde birçok kişi İslâm’da, Katolik Kilisesi’nde olduğu gibi, Tanrı’yı yeryüzünde temsil eden hiç kimse olmadığını söyler. Fakat kimi zaman pratikte; tarikatların/ cemaatlerin içinde şeyhlere/liderlere atfedilen “velilik” (Allah’ın sevgili/özel kulu) veya “Mehdilik”<a class="pcalibre pcalibre1" id="_ftnref165"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn165" title=""><sup class="calibre27"><span class="calibre28">[165]</span></sup></a> gibi makamlarla bu şahısların “epistemolojik ayrıcalıkları” savunulmuş ve bundan dolayı dinsel yorumlarda ve bireylerin hayatlarının şekillenmesinde bu ayrıcalık iddiaları etkin olmuştur. Bu yüzden, uygulamada, bireylerin özgürlüklerini kazanmaları ve kimliklerini kendi inisiyatifleriyle şekillendirmeleri açısından; Hz. Muhammed’in vefatından sonra “epistemolojik ayrıcalıkları” olan hiçbir kişinin bulunmadığı yönündeki -Abduh’un da savunduğu- inanç yüksek önemdedir.</span></p>

    <h3 class="calibre32" id="calibre_toc_34"><a class="pcalibre pcalibre1" id="bookmark22"><span class="Gvdemetni12"><span class="calibre33">7. Abduh’un Etkisi</span></span></a></h3>

    <p class="Gvdemetni16"><span class="Gvdemetni17">Abduh’un, Müslümanları mücadelecilikten alıkoyan “yanlış kader, kaza, tevekkül” anlayışlarını “İslâm” adına eleştirdiği söylemleri; “İslâm” kimliklerinin en önemli yapıtaşı olan yığınları harekete geçirmek isteyenler tarafından benimsenmiş ve kullanılmıştır.<a class="pcalibre pcalibre1" id="_ftnref166"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn166" title=""><sup class="calibre27"><span class="calibre28">[166]</span></sup></a> Abduh şapka ve benzeri kıyafetler giymenin de caiz olacağını söylemiştir.<a class="pcalibre pcalibre1" id="_ftnref167"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn167" title=""><sup class="calibre27"><span class="calibre28">[167]</span></sup></a> Türkiye’deki şapka devrimine karşı dirençlerin idamlara giden sonuçları olduğu düşünüldüğünde -şapka giyenin kâfir olacağına dair de fetva verilmişti- Abduh’un verdiği fetvaların kendi dönemindeki tartışma konuları açısından ne kadar önemli olduğu anlaşılır.</span></p>

    <p class="Gvdemetni16"><span class="Gvdemetni17">“Kuran’a dönüş” olarak isimlendirilebilecek bir hareketin öncülerinden olan Abduh,<a class="pcalibre pcalibre1" id="_ftnref168"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn168" title=""><sup class="calibre27"><span class="calibre28">[168]</span></sup></a> Kuran dışındaki dini kutsiyet atfedilen kaynakların (uydurma hadislerin, fıkıh kitaplarının, Peygamber dışında mutlaklaştırılan dinsel otoritelerin) İslâm’a zıt fikirlerle dolu olduğunu savunurken Kuran’a ise sahip çıkmıştır:</span></p>

    <p class="Gvdemetni19"><span class="Gvdemetni4">-Ezher’de okutulan ve benzeri kitapları kastederek- bu kitaplar var olduğu müddetçe, bu ümmet ayağa kalkamaz. Ümmeti kaldıracak ruh, ilk dönemde hâkim olan Kuran’ın ruhudur. Kuran dışında her şey, Kuran’la bilmek ve yaşamak arasına konmuş engellerdir.<a class="pcalibre pcalibre1" id="_ftnref169"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn169" title=""><sup class="calibre35"><span class="calibre28">[169]</span></sup></a></span></p>

    <p class="Gvdemetni16"><span class="Gvdemetni17">Abduh’tan etkiler alan Şemseddin Günaltay’ın</span> <span class="Gvdemetni2talik">Zulmetten Nura</span> <span class="Gvdemetni17">adlı kitabı; İslâm’ın, kimliğin önemli bir parçası olarak varlığını devam ettirmesiyle beraber modernleşme sürecinin yaşanabileceğinin savunulmasına bir örnektir.<a class="pcalibre pcalibre1" id="_ftnref170"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn170" title=""><sup class="calibre27"><span class="calibre28">[170]</span></sup></a> Bu ve benzeri birçok “içten” eleştiri, Osmanlı ve Türk modernleşmesinde önemli bir rol oynamıştır. Sonuçta modernleşme ve küreselleşme gibi süreçler sadece dıştan içe bir etki yaratarak bireyleri değiştirmemiş, Müslüman aydınların İslâm’la ilgili tartışmaları, İslâm’ı kendilerinden önceki nesillerden daha farklı tanımlamaları; bunun için gerekirse İslami kaynaklara ve İslâm’ın ilk nesillerine atıflar yapmaları gibi süreçler dıştan gelen etkiyle birleşmiş ve bu “birleşimin yarattığı sinerji” ile bahsettiğimiz dönüşümler yaşanmış ve “karışım kimlikler” oluşmuştur. Birçok çalışmada sadece dıştan içe olan etkilerin kimliklerdeki değiştirici etkisi işlenmiş; birçok çalışmada ise İslami kesimin iç tartışmaları aktarılmış ama bunların birleşiminin yarattığı sinerjinin kimliklerin dönüşümündeki etkisine gereğince dikkat çekilmemiştir. İslâm’ın kimlikler üzerindeki güçlü belirleyici etkisi ve bireylerdeki egzistansiyel önemi göz önünde bulundurulduğunda; İslâm’la ilgili iç tartışmaların etkisi olmasaydı, dıştan gelen etkinin, bireyleri İslâm’a rağmen değiştirmesinin çok sınırlı kalacağı kanaatindeyim. Örneğin Abduh ve onun gibi düşünen daha birçok kişi, kadınların kamusal alana çıkışının engellenmesinin İslâm’la bir ilgisi olmadığını savunmasalardı, modernleşme sürecinin önemli bir unsuru olan kadınların daha çok kamusal alana çıkması, Osmanlı’da birçok aydınca ve Türkiye Cumhuriyeti’nde ise İslâmi kesimlerin de içinde olduğu bu kadar geniş kitlelerce benimsenmeyecekti.</span></p>

    <p class="Gvdemetni16"><span class="Gvdemetni17">Modern Türkiye’nin ortaya çıkmasının önemli aktörleri Jön Türkler’in, ölümünün ardından Abduh’u saygıyla anmaları, onun etkisinin boyutunun göstergelerinden birisidir.<a class="pcalibre pcalibre1" id="_ftnref171"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn171" title=""><sup class="calibre27"><span class="calibre28">[171]</span></sup></a> İçinde bulundukları toplumsal ortamdaki değişimler ve altüst oluşlar, Afgani ve Abduh’un seslerine kulak kabartılmasının toplumsal şartlarını oluşturmuştur.<a class="pcalibre pcalibre1" id="_ftnref172"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn172" title=""><sup class="calibre27"><span class="calibre28">[172]</span></sup></a> Bir Hıristiyan’ın veya ateistin, İslâm’ın, kadınların kamusal alana çıkmasını engellemediğini söylemesi veya İslâm’a rağmen kadınların kamusal alana çıkması gerektiğinin ifade edilmesi; kimliklerinin önemli bir unsuru İslâm olan kişiler üzerinde ciddi bir etkiye sahip olamazdı. Abduh ve onun gibi düşünenler, birçok kişiyi, moderniteyi toptan, kategorik olarak reddetmek gerektiği ya da modernizasyon için İslâm’dan vazgeçmek gerektiği gibi modernite-İslâm arası yoğun çatışmacı görüşlerden kurtarmışlardır.</span></p>
  </div>
</body>
</html>
