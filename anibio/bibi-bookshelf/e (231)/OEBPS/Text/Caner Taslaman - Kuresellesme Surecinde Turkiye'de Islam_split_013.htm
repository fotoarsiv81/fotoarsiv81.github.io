<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre24" id="calibre_toc_14"><span class="Gvdemetni1"><span class="calibre31">D. 1980’lerden Önce Türkiye Cumhuriyeti’ndeki Değişim Açısından İslâmi Kesimin Önemli İç Süreçleri: Said Nursi Örneği</span></span><a class="pcalibre calibre3 pcalibre1" id="bookmark46"></a></h2>

    <h3 class="calibre32" id="calibre_toc_51"><span class="Gvdemetni12"><span class="calibre33">1. Nursi’nin, Abduh ve Ankara Okulu ile Karşılaştırılması</span></span></h3>

    <p class="Gvdemetni16"><span class="Gvdemetni17">Modernleşme ve küreselleşme süreçlerinde Türkiye’deki İslâm ile ilgili olguların ortaya çıkışında; İslâm ile ilgili yapılan iç tartışmaların ve İslâmi dünya görüşünü benimseyenlerin dini yorumlayış biçimlerinin, aldıkları kararların, taktiklerinin ve uygulamalarının da önemli bir yer işgal ettiği, bu kitabın temel yaklaşımlarından birisidir. Bunu örneklendirmek için Osmanlı döneminde Muhammed Abduh’u incedim; 1980’ler sonrası Cumhuriyet dönemini ele alacağım kitabın üçüncü bölümünde ise Ankara Okulu’nu inceleyeceğim. 1980’lere kadar Cumhuriyet’in incelendiği bu bölümde ise Said Nursi’yi (1876-1960) ele alacağım. Nursi’nin önceden incelenen Abduh ve üçüncü bölümde incelenecek olan Ankara Okulu’ndan önemli farklılıkları vardır. Abduh ve Ankara Okulu, Ehli Sünnet paradigmaya önemli eleştiriler getirerek bahsedilen süreçlerde bir rol sahibidirler. Nursi ise ortaya koyduğu bakış açıları ve taktiklerin hep Ehli Sünnet adına olduğunu savunmuştur. Diğer önemli bir farklılık ise şudur; Abduh ve Ankara Okulu “entelektüel” tanımına uygun düşerlerken, Nursi “cemaat lideri” tanımına daha uygun düşmekte ve tam manasıyla bir “karizmatik otorite” figürü oluşturmaktadır. Nursi’nin kitleler üzerindeki doğrudan etkileme gücü de diğerlerinden hayli yüksektir; gerek Nursi’nin yaşam sürecinde ondan etkilenen Nur talebeleri, gerek vefatından sonra oluşan Yeni Asya, Zafer, Gülen Cemaati gibi gruplar Nursi’den önemli etkiler almışlardır.</span></p>

    <p class="Gvdemetni16"><span class="Gvdemetni17">Buradaki amacım, teolojik açıdan, Nursi’nin yorumlarının doğruluk derecesini irdelemek değildir. Nursi’nin teolojik yaklaşımının doğruluk derecesi (İslâmi ilimlerden daha ziyade tefsir, kelam ve fıkıh gibi alanları ilgilendiren) ne olursa olsun, bu kitabın konusu açısından önemli olan; ortaya çıkan yeni kültür yapısı ve kimlikler, teolojik fikirlerin etkisinin şekillenmesinde pay sahibi olduğu yeni toplumsal yapı ve siyasetle ilgili ortaya çıkan olgulardır. Buradaki odak konularından biri Nursi’nin, geleneği muhafaza ederken gelenekte -bunun sonucunda kimlik, kültür ve sosyal yapıda- sebep olduğu değişimi saptamaktır. Nursi, Türkiye’deki geniş bir kitlenin kimliklerinde, İslâmi unsurun etkisinin çoğalmasında önemli aktörlerden biri olduğu gibi; geniş bir İslâmi kesimin kimliklerinde karışımlara yol açan süreçlerin ortaya çıkmasında da önemli aktörlerden birisi olmuştur.</span></p>

    <p class="Gvdemetni16"><span class="Gvdemetni17">Nursi, Abduh ve onun hocası Afgani’yi bazı meselelerdeki “selefleri” olarak anmıştır.<a class="pcalibre pcalibre1" id="_ftnref301"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn301" title=""><sup class="calibre27"><span class="calibre28">[301]</span></sup></a> Abduh’un Kuran’la kaynaşma ve kitlelere uzanma girişiminin de Nursi’nin öğretileriyle kesiştiği görülmektedir.<a class="pcalibre pcalibre1" id="_ftnref302"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn302" title=""><sup class="calibre27"><span class="calibre28">[302]</span></sup></a> Fakat Nursi, Afgani ve Abduh’tan bazı etkiler almış olsa da kendisini asıl yakın gördüğü ve eserlerinde isimlerini sıkça saygıyla andığı isimler İmam Gazali ve Abdülkadir Geylani gibi Ehli Sünnet paradigmanın önemli düşünürleri olmuştur. Ehli Sünnet İslâm’ın içindeki kimi kesimlerin “mason”, “reformcu” ve “din tahripçisi” gibi sıfatlarla suçladığı Abduh ve hocası Afgani’ye karşı; Nursi’nin bu kesimlerin büyük bir çoğunluğu üzerinde olağanüstü bir prestiji olmuştur.<a class="pcalibre pcalibre1" id="_ftnref303"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn303" title=""><sup class="calibre27"><span class="calibre28">[303]</span></sup></a> Nursi’nin Ehli Sünnet görüşü benimsemiş geniş bir kitlenin gözündeki prestijinin birçok sebebi vardır. Öncelikle o, Kemalist merkezin “ötekisi” olmuş ve bunun için yıllarca hapislerde yatmış ve sürgünlerde hayatını geçirmiştir.<a class="pcalibre pcalibre1" id="_ftnref304"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn304" title=""><sup class="calibre27"><span class="calibre28">[304]</span></sup></a> İslâmi kesimin gözündeyse -misyon sahibi birçok kesimde olduğu gibi- “davanın çilesini çekmiş olmak” önemli bir prestij kaynağıdır. Ayrıca o, Kemalist merkezin politikalarına karşı geniş bir kesimi örgütlemesinde oynadığı rolle ve Ehli Sünnet paradigmaya sahip çıkması nedeniyle Ehli Sünnet kesimde geniş bir hayran kitlesine sahiptir. Abduh, Afgani ve ilerleyen sayfalarda incelenecek olan Ankara Okulu ile tüm önemli farklılıklarına rağmen Nursi, “karışım kimliklere” yol açan süreçlerde rol sahibi olmak noktasında onlara benzerdir. Geniş bir takipçi kitlesi olması, Ehli Sünnet kesim üzerindeki yüksek prestiji ve bu kesimin onu “içlerinden” algılamaları gibi sebeplerle -Türkiye’de- yaptığı doğrudan etki, Abduh ve Afgani’ninkinden, ayrıca ilerleyen sayfalarda ele alınacak olan Ankara Okulu’ndan çok daha büyük olmuştur.<a class="pcalibre pcalibre1" id="_ftnref305"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn305" title=""><sup class="calibre27"><span class="calibre28">[305]</span></sup></a></span><a class="pcalibre pcalibre1" id="bookmark47"></a></p>

    <h3 class="calibre32" id="calibre_toc_52"><span class="Gvdemetni12">2. Nursi’nin Uzlaştırıcılığı ve Diyalogculuğu</span></h3>

    <p class="Gvdemetni16"><span class="Gvdemetni17">Nursi’nin en önemli hususiyetlerinden biri eklektizmi ve uzlaştırıcılığıdır. Din ile bilimi, vahiy ile akılı uzlaştırmaya çalışması, onun kitaplarında en geniş yer ayırdığı, en önemli özelliklerindendir. Materyalizme karşı, Ehli Sünnet ve Alevilerin ittifak yapmasını istemesi,<a class="pcalibre pcalibre1" id="_ftnref306"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn306" title=""><sup class="calibre27"><span class="calibre28">[306]</span></sup></a> birçok Ehli Sünnet önderin Aleviler’i irtibata gerek olmayan “ötekiler” gören yaklaşımından farklıdır. Bu yönleriyle Nursi, Batı’nın dinle-bilimi ve Hıristiyan mezhepleri uzlaştırmaya çalışan filozofu Leibniz’e benzetilebilir. Özellikle dinle bilim, vahiyle akıl uzlaştırmasında Nursi ile Leibniz daha çok benzerdir. Diğer yandan Leibniz, Katoliklikle Protestanlığın birleşmesini arzu ederken, bunu sadece kendi mezhebi olan Protestanlık adına yapmamıştır.<a class="pcalibre pcalibre1" id="_ftnref307"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn307" title=""><sup class="calibre27"><span class="calibre28">[307]</span></sup></a> Nursi’nin Aleviliğe yaklaşımıysa tamamen kendi mezhebi Ehli Sünnet bakış açısındandır. Nursi, kitapları olan</span> <span class="Gvdemetni2talik">Risale-i Nurlar</span> <span class="Gvdemetni17">sayesinde Şiiler ile Sünniler’in güçlerini birleştirebileceğini düşünürken de<a class="pcalibre pcalibre1" id="_ftnref308"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn308" title=""><sup class="calibre27"><span class="calibre28">[308]</span></sup></a> diğer birçok Ehli Sünnet öndere göre Şiilere daha müsamahalıdır; fakat Nursi’nin bakışı burada da mezhepler üstü değil, Ehli Sünnet nokta-i nazarındandır.</span></p>

    <p class="Gvdemetni16"><span class="Gvdemetni17">Nursi’nin, Hıristiyanlığa karşı yaklaşımı da birçok Ehli Sünnet grup önderinden daha ılımlı olmuş ve Hıristiyanlığı materyalizme karşı bir müttefik olarak görmüştür.<a class="pcalibre pcalibre1" id="_ftnref309"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn309" title=""><sup class="calibre27"><span class="calibre28">[309]</span></sup></a> Nursi, Papalığa kitaplarını yollayarak ve İstanbul Fener’deki Patrik Athenagoras’la görüşerek de birçok Ehli Sünnet önderden farklı bir tablo çizmiştir.<a class="pcalibre pcalibre1" id="_ftnref310"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn310" title=""><sup class="calibre27"><span class="calibre28">[310]</span></sup></a> Nursi’nin bu yaklaşımları takipçileri ve kitaplarını okuyanlar üzerinde önemli etkiler bırakmıştır. Bunların en etkilisi olan Gülen Cemaati’nin, Alevi grup önderleriyle iletişim kurmasının<a class="pcalibre pcalibre1" id="_ftnref311"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn311" title=""><sup class="calibre27"><span class="calibre28">[311]</span></sup></a> ve gerek siyasi çevrelerde gerekse kamuoyunda çok ses getiren, diğer dinlerle bir diyalog platformu da olan Abant Platformu’nu oluşturmasında, Nursi’den devraldıkları zihin yapısının etkisi büyüktür.</span><a class="pcalibre pcalibre1" id="bookmark48"></a></p>

    <h3 class="calibre32" id="calibre_toc_53"><span class="Gvdemetni12"><span class="calibre33">3. Nursi’nin Bilim-Din Uzlaştırması</span></span></h3>

    <p class="Gvdemetni16"><span class="Gvdemetni17">Weber’in “dünyanın büyüsünün bozulduğunu” (disenchantment of the world) ve Bryan Wilson’ın “kutsallıktan arınmaya” (desacralization) doğru gidişin olduğunu ifade eden söylemlerinde; rasyonelleşmenin ve bilimin artan otoritesinin dinin fonksiyonlarını üstlendiği/üstleneceği ifade edilmiştir.<a class="pcalibre pcalibre1" id="_ftnref312"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn312" title=""><sup class="calibre27"><span class="calibre28">[312]</span></sup></a> Alain Touraine de modernizmin en önemli özelliklerinden birinin, toplumda, Tanrı’nın yerine bilimi yerleştirmeye çalışması olduğunu söylemiştir.<a class="pcalibre pcalibre1" id="_ftnref313"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn313" title=""><sup class="calibre27"><span class="calibre28">[313]</span></sup></a> Bu sürecin kaçınılmazlığına inanan ve Cumhuriyet’in ilk dönemlerinde merkezde yer alanların önemli bir kısmı da dinin toplum üzerindeki otoritesini azaltmaya çalışırken, bunun yerine yerleştirmeye çalıştıkları unsurlardan biri bilimin otoritesi olmuştur. Bu tip sebeplerden dolayı İslâmi kesim için bilim-din arasındaki ilişkinin nasıl kurulacağı çok önemli bir sorundu.</span></p>

    <p class="Gvdemetni16"><span class="Gvdemetni17">Bilim-din ilişkisi konusunda önemli bir filozof olan Ian Barbour’ın sınıflamasını takip ederek, bu ilişkinin dört farklı şekilde kurulabileceğini söyleyebilirim: Bunların birincisi “çatışmacı” yaklaşımdır; buna göre bilimle din birbirleriyle çatışma halindedir ve uzlaştırılamazlar. İkincisi “bağımsızlık” yaklaşımıdır; bu kompartmantalizasyoncu yaklaşıma göre bilim ile din ayrı dünyalar hakkında farklı dillerle konuşurlar, bu yüzden ayrı kompartmanlardaki bu iki faaliyet arasında ne ilişki ne de çatışma vardır. Üçüncüsü “diyalog” yaklaşımıdır; buna göre bilimle dinin kendilerine mahsus metotları ve farklı alanları vardır ama bunlar arasında verimli bir diyalog mümkündür. Dördüncüsü “entegrasyon” yaklaşımıdır; buna göre bilimle din arası daha yakın ilişkiler kurulup, bu alanlardan birindeki verilerle diğer alana geçilip, o alana katkıda bulunulabilir.<a class="pcalibre pcalibre1" id="_ftnref314"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn314" title=""><sup class="calibre27"><span class="calibre28">[314]</span></sup></a> Bu dört şıktan birincisi, Kemalist merkezde yer alan birçok kişinin savunduğu Pozitivizm gibi felsefeler adına benimsenmiş ve bilimin dini otoritenin yerini alması gerektiği, bu anlayışı benimseyenlerin önemli bir kısmının görüşü olmuştur. İkinci şık ise hem İslâmi hem de bunun dışındaki çevreler arasında birçok taraftar bulmuştur. Akıldan çok gönüle atıf yapan, aklın otoritesini küçümsemek genel yaklaşımları olan tarikatların üyelerinin birçoğu, bu şıkta ifade edilen görüşe yakındırlar. İslâmi dünya görüşünü benimseyen entelektüellerin bir kısmının, aklın otoritesinin mutlak bilgiye ulaşmadaki yetersizliğini savunan Kant;<a class="pcalibre pcalibre1" id="_ftnref315"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn315" title=""><sup class="calibre27"><span class="calibre28">[315]</span></sup></a> ayrıca bilimsel bilginin ancak bir paradigma içinde doğruluğundan bahsedilebileceğini, paradigmadan bağımsız evrensel doğrular olamayacağını söyleyerek, bilimin Pozitivizm gözündeki otoritesini küçümseyen Thomas Kuhn<a class="pcalibre pcalibre1" id="_ftnref316"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn316" title=""><sup class="calibre27"><span class="calibre28">[316]</span></sup></a> gibi filozoflara ve aynı doğrultuya yakın fikirleri olan postmodernist düşünürlere sempatiyle yaklaşmalarının ardındaki önemli sebeplerden biri de bu filozoflardan hareketle bilim-din ilişkisine kompartmantalizasyoncu yaklaşımı temellendirme istekleri olmuştur.</span></p>

    <p class="Gvdemetni16"><span class="Gvdemetni17">Nursi ise bahsedilen şıklardan üçüncüsüne ve de özellikle dördüncüsüne daha yakındır. Nursi’nin bu yaklaşımına, Abduh’un yanı sıra Şehbenderzade Ahmed Hilmi ve İsmail Fenni Ertuğrul gibi Nursi’nin çağdaşı olmuş birçok önemli isim yakın olmuştur.<a class="pcalibre pcalibre1" id="_ftnref317"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn317" title=""><sup class="calibre27"><span class="calibre28">[317]</span></sup></a> Fakat bahsedilen isimlerden hiçbirinin onun kadar geniş takipçi ve okuyucu kitlesi olmamıştır. Nursi’nin bu yaklaşımının düşünsel öneminin yanı sıra toplumsal sonuçları olan taktiksel önemi de büyüktür. Çünkü Nursi, bağlılarına sadece nasıl düşünecekleri konusunda değil, nasıl davranmaları gerektiği konusunda da telkinlerde bulunan, etkin bir cemaat önderi olmuştur. Nursi’nin bu konudaki yaklaşımlarının, devletin ideolojik aygıtı olarak işlev gören okullarda nasıl önemli olabildiğini, Nursi’nin anlattığı şu olaydan anlayabiliriz: Kastamonu’da Nursi’nin yanına lise talebeleri gelirler ve okullardaki öğretmenlerinin Allah’tan bahsetmediğini söyleyerek, dini konularda ondan yardım isterler. Nursi ise okullardaki hocaları doğrudan Allah’tan bahsetmese de okullarda öğretilen derslerdeki fizikle, kimyayla, biyolojiyle ilgili bilgilerin Allah’ın varlığını gösterdiğini söyler ve bu bağlantının nasıl kurulacağını anlatır.<a class="pcalibre pcalibre1" id="_ftnref318"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn318" title=""><sup class="calibre27"><span class="calibre28">[318]</span></sup></a></span></p>

    <p class="Gvdemetni16"><span class="Gvdemetni17">Nursi “muzır” olarak nitelendirdiği materyalist felsefeyi eleştirirken, felsefecilerin dinle uyumlu argümanlarına sahip çıkar.<a class="pcalibre pcalibre1" id="_ftnref319"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn319" title=""><sup class="calibre27"><span class="calibre28">[319]</span></sup></a> Fizik ve biyoloji gibi bilim dallarındaki verilerden Tanrı’nın varlığıyla ve diğer dinsel temel doktrinlerle ilgili sonuçlara yükselmek, Nursi’nin kitaplarında en geniş yer ayırdığı konulardan biridir.<a class="pcalibre pcalibre1" id="_ftnref320"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn320" title=""><sup class="calibre27"><span class="calibre28">[320]</span></sup></a> Doğadan yola çıkarak teolojik çıkarımlar yapan böylesi yaklaşımlar “doğal teoloji” olarak da bilinir; Batı dünyasında bu akıl yürütme biçiminin en önemli temsilcilerinden biri olarak William Paley ön plana çıkmıştır.<a class="pcalibre pcalibre1" id="_ftnref321"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn321" title=""><sup class="calibre27"><span class="calibre28">[321]</span></sup></a> İslâm dünyasında ise bu yaklaşım tarzını, Kuran’ın ifadelerine en uygun akıl yürütme biçimi olduğunu söyleyerek savunan kişilerden biri İbn Rüşd olmuştur.<a class="pcalibre pcalibre1" id="_ftnref322"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn322" title=""><sup class="calibre27"><span class="calibre28">[322]</span></sup></a> Bilimle dini kardeş ve arkadaş olarak niteleyerek bilim-din (akıl-vahiy veya felsefe-din diye de okunabilir) arası ilişkiyi kurmakta, ayrıca bilimle/akılla dinin/vahyin çatışmayacağını, eğer zahiren çatışma gibi gözüken bir husus varsa hatanın bizde olduğunu ve dinsel alanda tevil (yorumlama) yapılması gerektiğini söylerken de İbn Rüşd<a class="pcalibre pcalibre1" id="_ftnref323"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn323" title=""><sup class="calibre27"><span class="calibre28">[323]</span></sup></a> ve Nursi -hatta Muhammed Abduh da- birbirlerine benzerler. Nursi’nin evrende gözlemlenen olgulardan Tanrı’nın varlığı gibi temel İslâmi inançlara yükselinebileceğini söylerken kullandığı metot, ayrı ayrı alanlardan gelen bilginin birleştirilmesiyle yapılan “birleşmeli tümevarım” (consilience of induction) olarak tanımlanabilir.<a class="pcalibre pcalibre1" id="_ftnref324"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn324" title=""><sup class="calibre27"><span class="calibre28">[324]</span></sup></a> Nursi’ye göre bu akıl yürütmenin hammaddesini öğrenciler eğitim kuramlarında edinilen bilgiyle kazanabilirler. Fakat bu bilgilerden nasıl sonuç çıkarılması gerektiğinde en iyi rehber Nursi’nin yazdığı kitaplardan oluşan</span> <span class="Gvdemetni2talik">Risale-i Nur Külliyatı</span><span class="Gvdemetni17">’dır.</span><a class="pcalibre pcalibre1" id="bookmark49"></a></p>

    <h3 class="calibre32" id="calibre_toc_54"><span class="Gvdemetni12"><span class="calibre33">4. Nursi’nin Devletin İdeolojik Aygıtlarında “Mevzi Kazanma”nın Önünü Açması</span></span></h3>

    <p class="Gvdemetni16"><span class="Gvdemetni17">Nursi’nin yaklaşımları, öğretim kurumlarını kaçınılması gerekli kurumlar olarak gören zihniyet yerine (Cumhuriyet’in ilk döneminde İslâmi dünya görüşünü benimseyen birçok kişi böylesi bir yaklaşım da göstermiştir) “mevzi kazanılması” mümkün, hatta gerekli kurumlar olarak gören zihniyete yol açmıştır. Nursi’de, ideolojik aygıtlarda “mevzi kazanma” yönünde ciddi bir organizasyon karşımıza çıkmaz; fakat o, kitapları ve taktikleriyle inşa ettiği zihinlerle buna yol açmıştır. Althusser’in daha önceden değindiğimiz görüşünü burada bir kez daha hatırlayabiliriz; devletin, baskıcı aygıtındaki hâkimiyeti ideolojik aygıtlarında yoktur ve devletin ideolojisine muhalif ideolojiler burada “mevzi kazanabilirler”.<a class="pcalibre pcalibre1" id="_ftnref325"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn325" title=""><sup class="calibre27"><span class="calibre28">[325]</span></sup></a> Althusser’in idealinin Marxist ideolojinin devletin ideolojik aygıtlarında “mevzi kazanması” olmasına karşı; Nursi’nin ideali, Cumhuriyet Türkiyesi’nin ideolojik aygıtlarının halkı İslâmi inanç ve değerlerden uzaklaştırmasını önlemek olmuştur. Nursi’nin kitaplarından okuduğumuz kadarıyla birçok eğitim kurumunda birçok takipçisi olduğunu görüyoruz ki; bu da onun, idealine -kısmen de olsa- yaşarken de ulaştığını gösterir. Diğer yandan, Nursi’den önemli etkiler alan gruplar -başta Gülen Cemaati olmak üzere- Cumhuriyet’in eğitim kurumlarında taraftar bulma başarısını daha da ileri götürmüş, hatta bu kurumlardan yüzlercesini kurmuştur. Nursi’nin dikkatini, onun hayatında devlet tekelinde olan radyo yayını da çekmiş; o, bir yandan radyo yayınlarının verebileceği zararlara karşı kitleleri uyarmış,<a class="pcalibre pcalibre1" id="_ftnref326"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn326" title=""><sup class="calibre27"><span class="calibre28">[326]</span></sup></a> diğer yandan bu ideolojik aygıtın da kendi davaları için kullanılması gerektiğine dikkatleri çekmiştir.<a class="pcalibre pcalibre1" id="_ftnref327"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn327" title=""><sup class="calibre27"><span class="calibre28">[327]</span></sup></a> Devletin ideolojik aygıtlarından kaçma veya toplumdan tecrit yoluyla bunlardan korunma yerine; bu aygıtlarda “mevzi kazanma” ve bunları “kullanma” birçok Nurcu grubun temel yaklaşımı olmuştur. Nursi’nin memuriyetten ve devletin ideolojik aygıtlarından sakınılmasını tavsiye ettiği örneklere de rastlamak mümkündür. Fakat duruma ve şahsa göre pragmatist tavsiyeleri bir kenara bırakırsak ve Nursi’nin inşa ettiği zihin yapısına ve bunun sonuçlarına odaklanırsak; onun yaklaşımlarının, takipçilerinin devletin ideolojik aygıtları gibi güç alanlarında başarılı olmasının yolunu nasıl açtığını görebiliriz. Günümüz Türkiyesi’nde, Nursi’den etkilenenlerin medyada önemli bir güç odağı olması da onun ektiği düşünsel tohumlar ve öncülüğünü yaptığı taktiksel yaklaşımlarla ilişkilidir.</span></p>

    <p class="Gvdemetni16"><span class="Gvdemetni17">Nursi için “öteki” ile -burada öteki özellikle Kemalizm, materyalizm ve Bolşeviklik gibi ideolojilerin etkisindekilerdir- irtibat; “öteki”ni değiştirmek, “öteki”ni “hidayete erdirmek” içindir. Fakat “öteki” ile irtibatlar arttıkça, “öteki” ile yan yana gelinip, aynı mekânlar paylaşıldıkça, “öteki”nin koyduğu kurallara uyulup, “öteki”nin dili paylaşıldıkça, “öteki”nden etkilenmemek mümkün değildir; bahsedilen etki ise İslâmi kimlikli kişilerin yeni etkiler altına girip kimliklerinde karışımların oluşmasının sebeplerinden biri olmuştur. Örneğin Nursi’nin takipçilerinin Cumhuriyet eğitim kurumlarında taraftar toplaması ve bu yeni taraftarların başka taraftar toplamak gayesiyle bu okullardaki eğitimlerini devam ettirmesiyle ilgili olguyu ele alalım. Nursi’nin öğretileri, bu okullardaki eğitim yüzünden bu öğrencilerin materyalist görüşlerin etki alanına girmemeleri ve İslâm inancıyla ahlakından ayrılmamaları hususunda etkili olmuştur. Fakat diğer yandan, bu öğrenciler, bir yandan bu eğitimle aktarılan modern unsurlarla sıkça karşı karşıya gelmek, ayrıca kendilerini görünür kılacak “Ortodoks-Ehli Sünnet yorumlarda” sevap olarak nitelenen birçok “sünnet”ten vazgeçmek durumundaydılar. Örneğin sakal bırakmadan her gün tıraş olmak veya sarık, cübbe gibi “sünnet” sayılan giysiler yerine “asri” sayılan ceket, pantolon gibi giysiler giymek zorundaydılar. Nursi, kendisi sakal bırakmayarak, her gün traş olarak talebelerine bu konuda örnek olmuştur.<a class="pcalibre pcalibre1" id="_ftnref328"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn328" title=""><sup class="calibre27"><span class="calibre28">[328]</span></sup></a> Nursi, geleneksel ve sarıklı kıyafetlerini dönemindeki şiddetli baskılara rağmen giymeyi sürdürmüştür ama etrafındaki talebelere ceket, pantolon ve kravat giydirerek onların bu konuda da önünü açmıştır.<a class="pcalibre pcalibre1" id="_ftnref329"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn329" title=""><sup class="calibre27"><span class="calibre28">[329]</span></sup></a></span><a class="pcalibre pcalibre1" id="bookmark50"></a></p>

    <h3 class="calibre32" id="calibre_toc_55"><span class="Gvdemetni12">5. Nursi’nin Taktikleri ve Yorumlarının İslâmi Kesimin Güç Arttırımındaki Önemi</span></h3>

    <p class="Gvdemetni16"><span class="Gvdemetni17">Nursi’nin inşa ettiği zihin yapısının ve taktiksel önerilerinin, İslâmi dünya görüşünün kamusal alanda gücünü arttırmasında ve bu görüşü benimseyenlerin kimliklerinin yeni bir şekle evrilip “karışım kimliklerin” oluşmasında öneminin çok büyük olduğu kanaatindeyim. Bu olgunun, önemine rağmen, -benim okuduğum çalışmalarda- altının gerekli şekilde çizilmediğini söyleyebilirim. Nursi’ye yakın olan Nur talebeleri, daha çok onun imani konuları anlatmadaki “başarıları”nın ve davası için “fedakârlıklarımın altını çizerler. Nursi’ye eleştirel yaklaşanlar ise daha çok onun rejim için bir “tehlike” olmasının altını çizerler. Nursi’nin bir an için -kendi dönemindeki birçok tarikat liderinin yaptığı gibi- takipçilerinin sakal bırakmasını talep ettiğini varsayalım (klasik bir Ehli Sünnet liderden beklenen buydu). Sırf bu varsayımın sonunda ortaya çıkacak tabloyu hayal etmemiz bile, Nursi’nin bu konudaki uygulamasının, Türkiye’deki Ehli Sünnet İslâm anlayışı için ne kadar kritik olduğunu anlamamızı sağlayacaktır. Böyle bir durumda, Nurculuğun kamusal alanda güç kazanması imkânsızlaşırdı diyebilirim. Kamusal alandaki birçok yere sakalla girmenin yasak olması veya yadırganması bunu imkânsızlaştırırdı. Kamusal alanda sakalla girmenin serbest olduğu alanların bir kısmının ise türban yasağı gibi bir yasakla Nurcular’ın penetrasyonuna kapatılması mümkün olabilirdi. Türkiye’de İslâmi dünya görüşünün güç kazanmasına vurgu yapanlar, bunun, ülkenin farklı yerlerinde “İslâmi gettolar” (toplumun diğer kesimlerinden izole alanlar) oluşmasıyla veya bu “gettolar”ın sayısının artmasıyla pek de ilişkilendirmezler. Asıl vurguyu, İslâmi ideolojinin, her seviyeden okullar (öğrenciler, öğretmenler, akademisyenler arasında) veya hukuk kurumları gibi önemli birçok alanda taraftar bulmasına ve örgütlenmesine; kamusal alanda güç arttırımına yaparlar. “Sakaldan vazgeçmek” gibi bazılarına basit gözükebilecek bir karar alınmasıydı; İslâmi ideolojinin, devletin ideolojik aygıtlarında ve kamusal alanda gücünü arttırmasıyla ilgili sürecin önemli ölçüde daha az başarılı olacağı -bence- açıktır. (Ehli Sünnet’te sakal bırakmak, erkekler için özel önemdeki bir sünnet olarak algılanmıştır, sakalı kesmenin haram olduğuna dair izahlar bile yapılmıştır.)<a class="pcalibre pcalibre1" id="_ftnref330"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn330" title=""><sup class="calibre27"><span class="calibre28">[330]</span></sup></a> Ehli Sünnet dünya görüşünü benimseyen erkekleri, görünür kılacak sakal ve diğer sünnetlerden vazgeçirme sürecinde en önemli aktör -Ehli Sünnet kesimden yoğun eleştirileri de göze alarak- Nursi olmuştur diyebilirim. Nurcu cemaatlerin ve de özellikle Gülen Cemaati’nin, Nursi’nin zamanından çok daha fazla kamusal alanda güç kazanmalarının ardında da Nursi’nin bu yönde aldığı kararları ve yaptırdığı uygulamaları takip etmelerinin önemi büyüktür. Fakat bunun yanında, Gülen’in taktiksel, organizasyonel başarısının ve karizmatik kişiliğinin etkisinin, Nursi’den alınan önemli mirasla birleşmesinin oluşturduğu sinerjinin, başarının ardındaki temel sebep olduğu gözden kaçmamalıdır. Ayrıca, Nursi’nin takipçilerinin kazandıkları başarının, Nurcu kategorisinde değerlendirilmeyen diğer birçok cemaate ve gruba da “rol model” teşkil ettiğini söyleyebilirim.</span><a class="pcalibre pcalibre1" id="bookmark51"></a></p>

    <h3 class="calibre32" id="calibre_toc_56"><span class="Gvdemetni12"><span class="calibre33">6. Ehli Sünnet İslâm’da “Sünnet”in Anlamı: <a class="pcalibre pcalibre1" id="bookmark52">Hermenötik Yaklaşım</a></span></span></h3>

    <p class="Gvdemetni16"><span class="Gvdemetni17">Nursi’nin bu taktiksel yaklaşımlarını gereğince yorumlamamız için (başarılı bir hermenötik yaklaşım için), Ehli Sünnet İslâm’da “sünnet”in ne anlam taşıdığına (Ehli Sünnet zihniyet ve kavramlara), ayrıca Nursi’nin “sünnetin terki”ni nasıl meşrulaştırdığına nüfuz etmeye çalışmamız gerekmektedir. “Sünnet” Arapça’da izlenen yol, tavır, davranış tarzı gibi anlamlara sahiptir ve yaygın kullanımda Hz. Muhammed’in davranışlarını, sözlerini ve uygulamalarını ifade eder.<a class="pcalibre pcalibre1" id="_ftnref331"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn331" title=""><sup class="calibre27"><span class="calibre28">[331]</span></sup></a> Bazıları, Ehli Sünnet İslâm’daki “sünnet”in yerinin eksik bir tanımını yaparak; “sünnet”in, Peygamber’in Kuran hükümlerini (farzları) nasıl uyguladığıyla ilgili olduğunu söylemektedirler. Buna göre “sünnet”ten, namazın nasıl kılınacağı veya hac ibadetinin nasıl gerçekleştirileceği gibi Kuran’da yer alan hükümlerin detayları anlaşılmaktadır. Bu tip tanımların eksikliği, Ortodoks-Ehli Sünnet yaklaşımca benimsenen “sünnet” kavramının genişliğine nüfuz etmeyi engellemektedir. Ortodoks-Ehli Sünnet yaklaşımca yaygın olarak benimsenmiş olan “sünnet” tanımı; Peygamber’in gündelik hayattaki birçok uygulamasını, davranışını ve tercihlerini kapsayacak şekilde geniştir. Örneğin sakal bırakmak, cübbe giymek, sarık takmak, yerde oturmak, üç parmakla yemek, oturarak tuvaletini yapmak, sağ taraf üzerinde uyumak uzun “sünnetler” listesinin ufak bir bölümüdür.<a class="pcalibre pcalibre1" id="_ftnref332"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn332" title=""><sup class="calibre27"><span class="calibre28">[332]</span></sup></a> “Sünnetler” nelere karşı nelerin tercih edileceği hususunda hayatın geniş bir alanını “İslâmi”leştirmekte ve bu konuda bir tercih yönergesi sunmaktadırlar. “Sünnet”in takipçisi bir Ortodoks-Ehli Sünnet bireyin, şunlara karşı şunları tercih etmesi gerekir: Tıraş olmaya karşı sakal bırakmayı, cekete karşı cübbeyi, şapkaya karşı sarığı, koltukta oturmaya karşı yerde oturmayı, çatalla yemek yerine üç parmakla yemeyi, alafranga tuvalet yerine alaturkayı...</span></p>

    <p class="Gvdemetni16"><span class="Gvdemetni17">Bahsedilen “sünnetler”in yapılmasıyla ibadet sevabı umulur. Bu “sünnetler”in tercihi görüldüğü gibi birçok alternatifi dışlar ama “sünnetlerin terki”, farzların terkinde (örneğin namaz kılınmadığında veya zekat verilmediğinde) veya haramlara girildiğinde (örneğin şarap içildiğinde veya domuz eti yenildiğinde) olduğu gibi “günah” kabul edilmez. Sonuçta Ehli Sünnet İslâm, farzlarla beraber sünnetleri de kapsar ama farzlar ile sünnetler arasında kategorik bir fark vardır ve bu fark, Nursi’nin “sünnetlerin terki” konusundaki taktiksel yaklaşımının meşruiyetini temellendirmesinde hareket noktasıdır. Nursi, İslâmi inanç açısından, “hakiki iman”ın elde edilmesini her şeyin üzerinde görür ve Risale-i Nur talebelerinin, bu yoldaki uğraşlarıyla; İslâm’daki “cihad” (mücadele) ve “emri bil maruf, nehyi anil münker” (iyiyi emredip, kötülükten sakındırmak) vazifelerini (farzı) yerine getirdiğini düşünür.<a class="pcalibre pcalibre1" id="_ftnref333"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn333" title=""><sup class="calibre27"><span class="calibre28">[333]</span></sup></a> “İman hakikatleri”ni savunmaya dayalı mücadelenin önemi, Nursi’nin, erkeklere, kendilerini görünür kılan sünnetleri terk ettiren yaklaşımının temelidir.</span></p>

    <p class="Gvdemetni16"><span class="Gvdemetni17">Nursi’nin, diğer bölümlerde ele aldığım Abduh ve Ankara Okulu’ndan farkını, Lakatos’un teorisiyle daha önceki sayfalarda yaptığım analoji üzerinden anlamaya çalışabiliriz. Buna göre Nursi; “katı çekirdeğin” en merkezinde yer alan “imani” hususlar için “koruyucu kuşak” içinde yer alan “sünnetler” ile ilişkili uygulamaların terk edilmesiyle ilgili taktiksel bir yaklaşımı benimsenmiştir. Abduh ve Ankara Okulu ise bazılarının, “katı çekirdekte” yer verdikleri kadınlarla ilgili “haram” olarak nitelenen kimi hususları ve “koruyucu kuşak”ta yer verdikleri erkekleri görünür kılan “sünnet” olarak nitelenen uygulamalar gibi unsurları; “koruyucu kuşağın” en dış halkalarından biri olan “gelenek alanı”nda veya tamamen İslami kimliğin dışında tanımlamışlar, kendi yaklaşımlarını benimseyenlerin modernleşme ve küreselleşme süreçlerine verecekleri tepkilerin niteliğinde fark oluşturmuşlardır.</span></p>

    <p class="Gvdemetni16"><span class="Gvdemetni17">Nursi ise Ehli Sünnet anlayışa ve geniş anlamıyla -talebelerinin terk ettikleri dahil- “sünnetler”e sahip çıkmaktadır -Ortodoks Ehli Sünnet çizgiden farklı bir İslâmi kimlik tanımı yapmamaktadır- ama onun benimsediği taktikler “öteki” ile irtibatı kolaylaştırarak çoğaltmakta, ötekinin koyduğu kuralların geçerli olduğu kurumlara girmeyi rahatlatmakta, bu yaklaşımı benimseyen erkekler kendilerini görünür kılacak sünnetlerden vazgeçmektedirler. “Ötekiler” ile irtibat ve vazgeçilen sünnetler ise Nursi’den etkiler almış olan İslâmi dünya görüşünü benimseyen kimselerin habitusların- da kimi değişimlere sebep olmuştur/olmaktadır. Sakalsız, cübbesiz, sarıksız dış görünümlü İslâmi dünya görüşünü benimseyen bireyler; Abant Platformu gibi ortamlarda misafirlerinin yerde oturup, üç parmakla yemek yemelerini talep etmemekte, “öteki”nin kültürüne uygun bir şekilde koltuklarda, masalarda oturulmakta ve sofra düzeninde yemek yenmektedir. Böylece “öteki”ne kendileriyle ilgili mesaj verenler, “öteki”ni kendilerine yaklaştırırken, ortaya çıkan yeni görüntü, yeni kültür ve İslâm’ın en temel öğesi olmaya devam ettiği “karışım kimlikleri” ile bir yandan da “öteki”ne yaklaşmış olmaktadırlar.</span><a class="pcalibre pcalibre1" id="bookmark53"></a></p>

    <h3 class="calibre32" id="calibre_toc_57"><span class="Gvdemetni12"><span class="calibre33">7. Bilişsel Zıtlığın Karizmatik Otoriteyle Aşılması: <a class="pcalibre pcalibre1" id="bookmark54">Nursi Örneği</a></span></span></h3>

    <p class="Gvdemetni16"><span class="Gvdemetni17">Nursi’nin yorumlarının ve “iman hakikatleri” uğruna belirlediği taktiklerin, takipçilerinde ve kendisinden etkilenenlerde ortaya çıkardığı büyük değişimi görmek isteyenler; eğer bir Ehli Sünnet çizgide olduğunu söyleyen Nursi’nin talebelerinin ortaya çıkardıkları görüntülere, bir de yine Ehli Sünnet çizgide olduğunu söyleyen İstanbul’un Fatih Çarşamba semtindeki İsmail Ağa Cemaati’nin ortaya çıkardığı görüntülere bakarlarsa, meydana gelen değişimin büyüklüğü daha iyi anlaşılabilir. Cübbeli, sarıklı, sakallı İsmail Ağa Cemaati’nin üyeleri, Ortodoks-Ehli Sünnet teoriyle, görünür İslami sembolleri taşıma hususunda daha uyumludur. Burada yine sosyal psikolojideki tutarlılık kuramları ve de özellikle Festinger’in “bilişsel çelişki” teorisi aklıma gelmektedir.<a class="pcalibre pcalibre1" id="_ftnref334"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn334" title=""><sup class="calibre27"><span class="calibre28">[334]</span></sup></a> Kabul edilen teoriyle (Ehli Sünnet) yaşanan hayat tarzı (sarıksız, cübbesiz, sakalsız) arasındaki farklılık, Ehli Sünnet inancı paylaştığını söyleyen bireylerin zihnini rahatsız edecek ve bir çözüm isteyecek düzeydedir. Bu hususla ilgili olarak, Weber’in “karizmatik otorite” terminolojisini kullanarak Festinger’in teorisine bir katkıda bulunulabilir. Özellikle dini konularda, inanılan teoriyle yaşanan hayat arasında oluşan çelişkinin oluşturacağı zihinsel rahatsızlık durumu, birçok durumda “karizmatik otorite”nin yorumlarıyla (aslında bir çelişki durumu olmadığını göstermesi gibi) aşılabilir/aşılmıştır. Burada “karizmatik otorite”, Festinger’in veya Rosenberg ve Abelson’un gösterdiği bilişsel çelişkileri giderme yöntemlerinden birini kullanır; fakat burada farklı olan, bireylerin kendilerinin, doğan ihtiyaçları neticesinde bu yöntemleri doğrudan kullanmamaları, otoritesine güvendikleri karizmatik kişinin bunu onlara sunması, onların da ondan bunu alarak “bilişsel dengeyi” kurmalarıdır. Nursi’nin sakalsız, cübbesiz, sarıksız bir Ehli Sünnet anlayışı, “iman hakikatleri için yapılan fedakârlık” olarak yorumlayan ve “bilişsel çelişkiler”den doğacak rahatsızlık durumunun önünü kesen yorumlamaları buna örnektir. Burada bir kez daha, İslâmi dünya görüşünü benimseyen bireylerin kültür ve kimliklerindeki değişimi, sadece küreselleşme gibi dıştan -veya dışarıyla bütünleşmeden- gelen etkilerle veya merkezin ideolojisini yukarıdan-aşağı empoze etmesiyle anlayamayacağımız; bunlarla beraber, İslâmi dünya görüşünü benimseyenlerin iç süreçlerini analiz etmenin de değişime yol açan süreçleri kavramak açısından zaruri olduğunu, bunların birleşiminin oluşturduğu sinerjinin, günümüz İslâm’ına şekil verdiğini vurgulamak istiyorum.</span><a class="pcalibre pcalibre1" id="bookmark55"></a></p>

    <h3 class="calibre32" id="calibre_toc_58"><span class="Gvdemetni12"><span class="calibre33">8. Nursi ve Kadın Konusu</span></span></h3>

    <p class="Gvdemetni16"><span class="Gvdemetni17">Nursi’nin yorumları ve taktikleri, daha çok İslâm’ı hayatlarında temel referans kaynağı yapan erkeklerin kamusal alanda güç kazanmasının önünü açmıştır. Abduh’ta ve ilerleyen sayfalarda incelenecek olan Ankara Okulu’nda olduğu gibi, İslâmi dünya görüşünü benimseyen kadınların kamusal alana çıkışını kolaylaştırmak Nursi’nin yaklaşımı değildir. Dini hükümlere yaklaşımı olumsuz kocalarla evlenmektense kadınların çalışmasının daha uygun olacağını belirtse de<a class="pcalibre pcalibre1" id="_ftnref335"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn335" title=""><sup class="calibre27"><span class="calibre28">[335]</span></sup></a> Nursi’nin yaklaşımında, kadınların erkeklerle karışması olumlu karşılanmamıştır. Nursi’nin kitaplarında ve talebelerinin onun için yazdıklarında, onun kadınlarla temastan özenle kaçındığı övgüyle anlatılır.<a class="pcalibre pcalibre1" id="_ftnref336"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn336" title=""><sup class="calibre27"><span class="calibre28">[336]</span></sup></a> Kadınların yuvalarından çıkmasının felaket olduğu, gerçek huzuru ancak evlerinde, ailelerinin yanında bulabileceği şeklindeki fikirlerini; Nursi’nin şu satırlarından okuyabilirsiniz:</span></p>

    <p class="Gvdemetni19"><span class="Gvdemetni4">Mimsiz medeniyet, tâife-i nisâyı yuvalardan uçurmuş, hürmetleri de kırmış mebzul metâı yapmış. Şer-i İslâm onları rahmeten davet eder eski yuvalarına. Hürmetleri orada, rahatları evlerde, hayat-ı ailede. Temizlik zinetleri; haşmetleri, hüsn-ü hulk; lûtf-u cemali, ismet; hüsn-ü kemâli, şefkat; eğlencesi, evlâdı...</span></p>

    <p class="Gvdemetni19"><span class="Gvdemetni4">Bir meclis-i ihvanda güzel karı girdikçe riya ile rekabet, hased ile hodgâmlık debretir damarlarıL.Tâife-i nisâda serbestî inkişafı, sebep olmuş beşerde ahlak-ı seyyienin birdenbire inkişafı.<a class="pcalibre pcalibre1" id="_ftnref337"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn337" title=""><sup class="calibre35"><span class="calibre28">[337]</span></sup></a></span></p>

    <p class="Gvdemetni16"><span class="Gvdemetni17">Nursi, kadınların mutluluğunu evde, aile hayatında bulacağını ve çarşafın kadınları kötülüklerden koruyacak bir unsur olduğunu söyler.<a class="pcalibre pcalibre1" id="_ftnref338"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn338" title=""><sup class="calibre27"><span class="calibre28">[338]</span></sup></a> Günümüzde İslâmi kesimde ortaya çıkan “karışım kimlik” olgusunun önemli bir unsuru, bu kesimden kadınların daha fazla kamusal alanda görünür olması ve güç ilişkilerinde artan rolleridir; fakat “karışım kimlikler”in ortaya çıkmasında önemli bir aktör olduğunu düşündüğüm Nursi’nin, bu hususu izahlarıyla doğrudan teşvik ettiği iddia edilemez. Nursi’nin bu yaklaşımının arkasındaki önemli sebeplerden birinin, kadınların kamusal alana çıkmasının “haramlara” yol açacağıyla ilgili düşüncesi olduğunu, “haramlar”ın ise “sünnetlerin terki”nden kategorik olarak farklı olduğunu söyleyebilirim. Diğer yandan Nursi’nin izahları ve onun takipçisi cemaatlerin taktikleri, ötekiyle irtibatı çoğaltmış, erkek Nur talebelerinin birçoğu kendilerini görünür kılacak sembollerden arınarak devletin ideolojik aygıtlarında mevzi kazanmış -burada mecburen kadınlarla aynı ortamları paylaşmış- ve bu süreçlerde kendi kimlik ve kültürlerinde bir değişim de yaşamışlardır. Erkek Nur talebelerinin kamusal alanda daha çok görünür olmasına, devletin ideolojik aygıtlarıyla daha çok yüz yüze gelmelerine sebep olan bu süreçlerin, bu erkeklerin eşleri ve de daha çok kızlarıyla torunları üzerinde etkisinin olmaması mümkün değildir. Nitekim Nursi’nin kitaplarıyla zihinleri yoğrulmuş olan Gülen Cemaati’nin gazete ve televizyonlarında<a class="pcalibre pcalibre1" id="_ftnref339"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn339" title=""><sup class="calibre27"><span class="calibre28">[339]</span></sup></a> hem başı açık hem de başı kapalı kadınların yer alması (bunların bir bölümü bu cemaatten olmasalar da), okullarda türban yasağının kalkmasını savunmaları (bu yasağın kalkması başörtülü kızların daha çok sokağa ve kamusal alana çıkması, daha çok ev alanından kopup güç ilişkilerinde yeni konum kazanacakları iş alanlarına girmeleri demektir) gibi olgular, ilerleyen süreçlerde Nur talebelerinin kadınların kamusal alana çıkışının artmasıyla ilgili olguya daha hoşgörülü -bazıları tavizkâr diyecektir- yaklaştıklarını göstermektedir. Ayrıca, Almanya’da</span> <span class="Gvdemetni2talik">Risale-i Nur</span> <span class="Gvdemetni17">kitaplarını okuyarak toplantı yapan kadınların, geldikleri köylerine nazaran daha bağımsız bir kimlik kazandığını gösteren çalışmalar da vardır.<a class="pcalibre pcalibre1" id="_ftnref340"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn340" title=""><sup class="calibre27"><span class="calibre28">[340]</span></sup></a> Bunlar, Nursi’nin doğrudan izahlarıyla teşvik etmese de tetiklediği süreçlerle İslâmi dünya görüşünü benimseyen kadınların kamusal alanda daha fazla görünür olmalarında da pay sahibi olduğunu göstermektedir.</span><a class="pcalibre pcalibre1" id="bookmark56"></a></p>

    <h3 class="calibre32" id="calibre_toc_59"><span class="Gvdemetni12">9. Nursi’nin Tasavvufi Düşünceye ve Tarikatlaşmaya Karşı Tavrı</span></h3>

    <p class="Gvdemetni16"><span class="Gvdemetni17">Nursi’nin diğer önemli bir özelliği, “tasavvuf’ düşüncesinden ve bu düşüncenin Abdülkadir Geylani gibi ünlü isimlerinden etkilenmiş olmakla beraber “tasavvuf’ başlığı altında ifade edilen birçok fikre karşı mesafeli oluşudur. (“Tasavvuf’ başlığı altında incelenebilecek fikirlerde büyük bir çeşitlilik vardır; bütün mutasavvıfların tüm konularda görüş birliğinde olmadığını belirtmekte fayda görüyorum.) Gözlenen âlemin hayali bir varlık olduğu gibi görüşler tasavvufi düşünce adına savunuluyordu. Gözlenen âlemden Tanrı’nın varlığını temellendirmeye çalışma, kitaplarının önemli özelliklerinden biri olan Nursi’nin böylesi yaklaşımları benimsemesi düşünülemezdi. Nitekim ölçülü bir dille, gözlenen evrenin hayali olduğuna benzer fikirleri ve vahdet-i vücut felsefesini yüceltenleri; dört halife (Hz. Ebu Bekir, Hz. Ömer, Hz. Osman ve Hz. Ali) ve sahabelerin (Peygamber yaşarken onu gören Müslümanlar) böylesi yaklaşımları olmadığını söyleyerek eleştirdi.<a class="pcalibre pcalibre1" id="_ftnref341"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn341" title=""><sup class="calibre27"><span class="calibre28">[341]</span></sup></a> Nursi’nin yaklaşımı, tasavvufi fikirlerin kendisine dayandırıldığı Muhyiddin İbn Arabi’den çok Aristoteles’i Batı’nın tekrar keşfetmesinde önemli bir aracı olan İbn Rüşd’e yakındı; İslâmi inançları bilimsel- felsefi delillerle desteklemek ve akıl-iman arasında akılcılığı dışlamayan bir ilişki kurmak temel hedefleriydi. Bunu yaparken, kucaklayıcı ve uzlaştırıcı yaklaşımlarının bir gereği olarak kitaplarında İbn Arabi’nin isminin geçtiği yerlerde ondan saygıyla bahsetti.<a class="pcalibre pcalibre1" id="_ftnref342"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn342" title=""><sup class="calibre27"><span class="calibre28">[342]</span></sup></a> Fakat yeri geldikçe İbn Arabi’yi eleştirdi de ama bu eleştirilerde hiçbir zaman, Şeyh-i Ekber (En Büyük Şeyh) lakaplı İbn Arabi’yi, Şeyh-i Ekfer (En Büyük Kâfir Olan Şeyh) olarak adlandıranların tavrını takınmadı.<a class="pcalibre pcalibre1" id="_ftnref343"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn343" title=""><sup class="calibre27"><span class="calibre28">[343]</span></sup></a> Başta Geylani olmak üzere tasavvuf düşüncesi açısından birçok önemli isme karşı özel sevgisini kitaplarında birçok yerde vurguladı. Ayrıca “tasavvufun hedefi olan duygusal çıkıştan” faydalanmak da istedi.<a class="pcalibre pcalibre1" id="_ftnref344"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn344" title=""><sup class="calibre27"><span class="calibre28">[344]</span></sup></a></span></p>

    <p class="Gvdemetni16"><span class="Gvdemetni17">Nursi,</span> <span class="Gvdemetni2talik">Risale-i Nur</span> <span class="Gvdemetni17">kitaplarının okunması ve okutulması vasıtasıyla yapılacak mücadelenin, kendi dönemindeki Müslümanların ihtiyaçlarına cevap vereceği kanaatindeydi; bu kitapların imanla ilgili “ekmek” kadar önemli sorunları çözeceğini düşünüyordu, tasavvufun faydalarını ise “meyve” gibi görüyor ve imanla ilgili meselelerin yanında bunları ikincil konumda niteliyordu. Tasavvuf alanında yaygın olarak ifade edilmiş, insanlardan tecrit olarak kamusal hayattan uzaklaşılmasıyla ilgili tavsiyeler ve evreni hayali bir varlık gibi tarif eden yaklaşımlar; devletin ideolojik aygıtlarında “mevzi kazanma”nın yolunu açan ve Kemalist merkezin yukarıdan-aşağı sekülerleştirdiği bireyleri, onları ikna edici bir mücadelenin içine girerek “İslâmileştirme’ye” çalışan Nurculuk için uygun düşmüyordu. Nurculuk, İslâmi kesim içinde, genel tasavvuf yaklaşımlarından daha rasyonel bir yaklaşımı öne çıkardı; İslâmi kesimin içinden tasavvufa yönelik bu tip yaklaşımlar -başka sebeplerle de birleşerek- tasavvufa, geniş bir kitle üzerindeki otoritesini ve kimliklerin inşasındaki tesir gücünü kaybettirdi. Tecrit (kamusal alana girmekten kaçınma diye de okunabilir) yerine katılımın, hırslardan arınma yerine mücadeleciliğin, gönüle atıf yerine rasyonelliğe vurgu yapmanın, İslâmi dünya görüşünü benimseyenlerin kimliklerinde ön plana çıkmasında; Osmanlı döneminde bireyler üzerinde önemli ölçüde belirleyici gücü olan tasavvufi düşüncenin etkinliğinin azalmasının rolü de hesaba katılmalıdır. (Nursi’nin, etkin bir tarikat olan Nakşibendilik’in Halidi kolundan aldığı etkiler de tarikatların önemli bir bölümünden farklı olarak, tecrit yerine katılımı ön plana çıkarmasında etkili olmuştur.)</span></p>

    <p class="Gvdemetni16"><span class="Gvdemetni17">Nursi, düşünce olarak tasavvufa mesafeli yaklaşmasının yanında, birçoğu tasavvuf düşüncesini temel felsefeleri yapan kurumlar olan tarikatlar tipi yapılanmalara gitmeye de -birçok farklı sebeple- karşı çıktı. Bunu yaparken tarikatlara da gerekli saygıyı gösterdi, onların geçmişteki birçok katkısını kabul etti; ona göre sorun “içinde bulunulan zaman”daydı, yoksa tarikat yapılanmaları özsel olarak hatalı değildi. Nursi, Nurculuğun mümkün olduğu kadar geniş kitlelere yayılmasını istiyordu. Tarikat hayatının merkezi olan tekkeler yasal olarak kapatılmıştı; bu yüzden, tarikat faaliyeti yapmayı seçmek illegal olmayı seçmek demekti. Hapis ve sürgün yılları Nursi’nin illegal bir görüntü vermekten kolay kurtulmadığını göstermektedir; fakat mahkeme savunmalarında tarikat olmadığını birçok kereler belirtme durumunda kalan Nursi; tekkelerle zaviyelerin kapatılması gibi bir yasaya muhalefetten ceza almamış, kitapları mahkemelerde beraat etmiştir.<a class="pcalibre pcalibre1" id="_ftnref345"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn345" title=""><sup class="calibre27"><span class="calibre28">[345]</span></sup></a> Bu da Nursi’nin bu konudaki taktiksel yaklaşımının, Nurculuk hareketinin yayılmasında önemli bir husus olduğunu gösterir.</span></p>

    <p class="Gvdemetni16"><span class="Gvdemetni17">Nursi’nin, kitaplarındaki birçok yerde “Zaman tarikat zamanı değil, belki imanı kurtarmak zamanıdır”<a class="pcalibre pcalibre1" id="_ftnref346"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn346" title=""><sup class="calibre27"><span class="calibre28">[346]</span></sup></a> demesinin, yasaların önünde illegal bir konuma düşmeyi ve kitaplarının yasaklanmasını arzu etmemesinden çok daha fazla sebebi vardır. Nursi, İslâm âleminin materyalizm ve komünizm gibi felsefelerden “kurtuluşu” için en iyi reçete olarak</span> <span class="Gvdemetni2talik">Risale-i Nur Külliyatı’nın</span> <span class="Gvdemetni17">okunmasını görüyordu. Bu kitapların dağıtılması, çoğaltılması ve okunması Nurcu faaliyetin üzerinde odaklandığı “cihad” metoduydu. (Nursi, çeşitli tarikatlara bağlı olanların ve tasavvufi düşüncelere yakın olanların da kitaplarını okumalarını tavsiye etmiş; tarikatlardan veya tasavvufi düşünceden ayrılmayı kendi düşüncelerine yaklaşmak için mutlak şart olarak ileri sürmemiştir.) Tarikatların toplumdan tecrit olma ve Allah’ın bazı isimlerini belirli sayılarda zikretme -tekrar etme- gibi uygulamalara odaklanmasıysa; aktif olarak topluma girme, kitap okuma ve okutmaya dayanan Nurcular’ın dinsel mücadele ve yaşayış biçimlerinden hayli farklıydı. (Tarikatlardaki “dünyadan tecrit” ve “dünyayı terk” gibi yaklaşımların, birçok zaman “dünyayı toptan almaya alet edindiği”nden, birçok ünlü sufi düşünürün bile şikâyetçi olduğu hatırlanmalıdır.<a class="pcalibre pcalibre1" id="_ftnref347"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn347" title=""><sup class="calibre27"><span class="calibre28">[347]</span></sup></a> Tarikatların, günümüzde, küreselleşme süreçlerine nasıl reaksiyon verdikleri önemli bir konu olmakla beraber, kitabımın planladığım hacmini aşan bu konuya yer vermedim. Fakat “Türkiye’deki İslâm’ın daha iyi anlaşılması için bu hususa da nüfuz eden hermenötik yaklaşımlara ihtiyaç olduğunu belirtmeliyim.) Nursi, İslâm’a karşı hücumlara karşı durma ve iman kurtarma vazifelerini tarikatların gereğince yerine getiremeyeceğine;</span> <span class="Gvdemetni2talik">Risale-i Nur Külliyatı</span><span class="Gvdemetni17">"nda dile getirilen düşüncelerin ise bu vazifeleri gereğince yerine getireceğine inanıyordu.<a class="pcalibre pcalibre1" id="_ftnref348"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn348" title=""><sup class="calibre27"><span class="calibre28">[348]</span></sup></a> Ayrıca Nursi’nin “Zaman tarikat zamanı değil” derken, tarikatlardaki kimi uygulamaların, içinde olunan zamanda, birçok kişiye hitap etmeyeceği kanaatinde olduğunu tahmin edebiliriz. Örneğin tarikatlardaki “şeyhle rabıta” uygulamasını ele alalım. “Rabıta” yapan mürid, abdest alıp, kıbleye dönerek, gözlerini kapar ve şeyhinin iki kaşının ortasını gözünün önüne getirip, Allah’ın isimlerini zikreder... Müridin, “ölünün, ölü yıkayıcısına kendisini teslim ettiği” gibi şeyhine kendini teslim etmesi gerektiğini söyleyen klasik tarikat düsturlarını ve şeyh-mürid ilişkilerini uygulayarak ve savunarak da kitlelere açılmak, kitap okuyarak ve okutarak İslâmi mücadelenin yapılması gerektiğini düşünen bir hareketi yürütmek hayli zordu.<a class="pcalibre pcalibre1" id="_ftnref349"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn349" title=""><sup class="calibre27"><span class="calibre28">[349]</span></sup></a> (Bu kitapta ele alınmayan birçok tarikatın, geliştirdikleri yorumlar ve taktiklerle, tasavvufi felsefe(ler)den ve tarikat olmaktan vazgeçmeden de modernleşme ve küreselleşme süreçlerine çeşitli şekillerde adapte oldukları hatırlanmalıdır.)</span><a class="pcalibre pcalibre1" id="bookmark57"></a></p>

    <h3 class="calibre32" id="calibre_toc_60"><span class="Gvdemetni4"><b class="calibre17"><span class="calibre33">10. Moderniteye Uygun Mekân, Organizasyon ve Taktiklerle Oluşan “Karışım Kimlikler” ve Artan Güç</span></b></span></h3>

    <p class="Gvdemetni16"><span class="Gvdemetni17">Nurculuk, tarikat zikri yerine</span> <span class="Gvdemetni2talik">Risale-i Nur</span> <span class="Gvdemetni17">okumayı, tekke yerine Nurcu evlerini -dershaneleri- geçirerek; Ehli Sünnet’in geleneksel uygulamalarının ve mekânlarının dönüşümünde rol sahibi oldu. Nurculuk’tan önce merkezden bağımsız İslâmi gruplaşmaların ve organizasyonların temel adresi tarikatlardı. Mevlevi dervişler gibi dönerek sema yapmak, Kadiri sufiler gibi topluca sesli bir şekilde “Hu” (O; Allah anlamında) çekerek ritüellerini gerçekleştirmek yerine; Nurcular,</span> <span class="Gvdemetni2talik">Risale-i Nur</span> <span class="Gvdemetni17">okuyarak, okutarak ve dağıtarak -moderniteyle daha uyumlu- ritüellerini/mücadelelerini gerçekleştirdi. Ortak ritüeller, aynı hayat görüşünü paylaşmak, mücadelede beraberlik ve merkezin ortak isimle -Nurcu- “ötekileştirdiği” olmak gibi unsurlarla Nurcular kendi aralarında saflarını sıkılaştırdı. (Nursi’nin ölümünden sonra birbirleriyle ihtilafları olan ama her biri kendi içinde dayanışmaya önem veren birçok grup oluştu.)</span></p>

    <p class="Gvdemetni16"><span class="Gvdemetni17">Nurculuk geleneksel İslâm’ın önemli kurumu tarikatlardan farklı, moderniteye daha yakın yapısıyla, sivil toplum kuruluşlarına benzer fonksiyonlar üstlendi. Nur talebelerinin maddi-manevi ihtiyaçlarını karşılama fonksiyonundan daha fazlasını bu yapılar gerçekleştirdi. Örneğin Demokrat Parti’ye verdikleri destekle, merkezin İslâmi dünya görüşü konusundaki politikalarının yumuşamasında pay sahibi olarak; sivil toplum kuruluşlarının halkın -aşağının- isteklerini devlete -yukarıya- ileterek toplumsal süreçlerde rol oynamasına benzer bir fonksiyonu üstlendiler.<a class="pcalibre pcalibre1" id="_ftnref350"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn350" title=""><sup class="calibre27"><span class="calibre28">[350]</span></sup></a> DP hükümeti, baştan Nurcular’ı bastırmayı düşünmüş olmakla ve kendi iktidarı döneminde Nurcular’a yönelik tutuklamalar yapmakla beraber, daha sonra Nurcular ile olumlu ilişkiler kurma yolunu benimsedi. (Özellikle paranın yüzde 400 devalüe edildiği 1958 yılından sonra, bozulan ekonomik şartlar DP’yi İslâmi kesimin daha da çok desteğini aramaya sürükledi.) 1960’ların başına gelindiğinde DP iktidarı dönemindeki yayılmanın da etkisiyle Nurcular, Türkiye çapında taraftarı olan bir cemaat oluşturdular.<a class="pcalibre pcalibre1" id="_ftnref351"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn351" title=""><sup class="calibre27"><span class="calibre28">[351]</span></sup></a> Nurcular, moderniteyle -kendi dönemlerindeki diğer İslâmi gruplardan- daha uyumlu taktikler, ritüeller, mekânlar oluşturarak moderniteye meydan okudular; bir yandan birçok bireyin kimliğindeki İslâmi unsuru güçlendirirken, diğer yandan geleneksel kimlikleri dönüştürerek “karışım kimliklere” giden yolda önemli açılımlara sebep oldular. Oluşturdukları sosyal hareket, birçok yönüyle, modern sosyal hareketlere benzerdi ama amaçları geleneğe sahip çıkmaktı.</span></p>

    <p class="Gvdemetni16"><span class="Gvdemetni17">Nursi, kendisinin kitaplarını yazdığı ve taktiklerini belirlediği Nurcu hareketin, tarikat faaliyetlerinin yerini alması gerektiğini düşünüyordu. Fakat bunu yaparken, Sünnet’i savunarak bazı sünnetleri terk ettirdiği, İbn Arabi’ye saygı göstererek birçok fikrini dışladığı gibi, tarikatlara ve tarikat kurucularına gerekli saygıyı göstererek, zamanın tarikat zamanı olmadığını söyledi ve İslâmi kesimden önemli bir bölümü tasavvuf ve tarikatların etki alanından çıkardı.<a class="pcalibre pcalibre1" id="_ftnref352"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_043.htm#_ftn352" title=""><sup class="calibre27"><span class="calibre28">[352]</span></sup></a> Nursi’yi, Abduh ve Ankara Okulu’ndan farklı kılan husus buradadır; o, Ehli Sünnet paradigmanın içinde kalmaya özen göstermiş, Ehli Sünnet kültür ve kimliğin en temel öğelerine sahip çıkmış; diğer yandan bu öğelerin bir kısmını Ehli Sünnet Müslümanların hayatından çıkarmıştır. Tarikatların, tasavvufun ve bazı -örneğin erkekleri görünür kılan- sünnetlerin, kültür ve kimlikleri belirlemedeki etkisinin azalmasında Cumhuriyet dönemindeki İslâmi kesimin en önemli karizmatik otoritelerinden olan Nursi’nin etkisi büyüktür. Diğer yandan, bu yaklaşımlarıyla, Ehli Sünnet İslâmi kesimin, kamusal alanda gücünü arttırmasında en önemli aktörlerden birisi -belki de en önemlisi- Nursi olmuştur.</span></p>
  </div>
</body>
</html>
