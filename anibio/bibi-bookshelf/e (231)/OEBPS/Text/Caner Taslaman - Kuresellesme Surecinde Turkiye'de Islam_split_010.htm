<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre24" id="calibre_toc_11"><a class="pcalibre calibre3 pcalibre1" id="bookmark23"><span class="Gvdemetni1"><span class="calibre31">A. 1980’lerden Önce Türkiye Cumhuriyeti’nde Yukarıdan-Aşağı Değişim</span></span></a></h2>

    <h3 class="calibre32" id="calibre_toc_35"><a class="pcalibre pcalibre1" id="bookmark24"><span class="Gvdemetni12"><span class="calibre33">1. Yukarıdan-Aşağı Yoğun Değişim Dönemi ve Patrimonyalizmin Devamı</span></span></a></h3>

    <p class="Gvdemetni16"><span class="Gvdemetni17">Merkezin çevre üzerindeki kontrolünün ve belirleyiciliğinin yüksek olduğu 1920’li ve 1930’lu yıllar, yukarıdan-aşağı değişimin en yüksek oranda yaşandığı dönemdir. Çünkü:</span></p>

    <p class="Gvdemetni16">1- <span class="Gvdemetni17">Cumhuriyet’in kurucu ideolojisi Osmanlı’dan önemli ölçüde farklıydı ve merkez, toplumu yeni ideolojiye göre en hızlı şekilde şekillendirmek istiyordu.</span></p>

    <p class="Gvdemetni16">2- <span class="Gvdemetni17">Uluslararası sisteme (Avrupa merkezli) hâkim olan ideolojiyle Cumhuriyet ideolojisinin çakışması süreci destekliyordu.</span></p>

    <p class="Gvdemetni16">3- <span class="Gvdemetni17">Çok partili sistemin olmaması gibi sebeplerle çevre, merkezde ciddi boyutta bir değişikliğe sebep olamadı ve değişime direnemedi.</span></p>

    <p class="Gvdemetni16">4- <span class="Gvdemetni17">Güçlü bir burjuva sınıfı veya sivil toplum kuruluşları gibi merkeze direnç gösterebilecek güç odakları da yoktu.</span></p>

    <p class="Gvdemetni16">5- <span class="Gvdemetni17">Yukarıdan-aşağı değişimi gerçekleştiren kadro, Kurtuluş Savaşı’nda önemli görevlerde bulunmuştu. Örneğin değişimin en önemli aktörü olan Mustafa Kemal bu savaşın önemli bir komutanıydı. Bu durum, Mustafa Kemal’e yüksek bir karizma, ona ve arkadaşlarına toplum nezdinde itibar veriyordu. “Karizmatik otorite”nin gücü de devrimlerin yukarıdan-aşağı uygulanmasını kolaylaştıran bir faktördü.<a class="pcalibre pcalibre1" id="_ftnref173"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn173" title=""><sup class="calibre27"><span class="calibre28">[173]</span></sup></a></span></p>

    <p class="Gvdemetni16"><span class="Gvdemetni17">Sonuçta merkezin derli toplu örgütsel birliğine ve bu birliğin karizmatik desteğine karşın çevresel güçler derli toplu değildi ve merkeze direnmeleri mümkün değildi.<a class="pcalibre pcalibre1" id="_ftnref174"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn174" title=""><sup class="calibre27"><span class="calibre28">[174]</span></sup></a> Merkeze isyan şeklindeki Şeyh Sait İsyanı gibi bazı meydan okumalar ise bastırıldı.<a class="pcalibre pcalibre1" id="_ftnref175"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn175" title=""><sup class="calibre27"><span class="calibre28">[175]</span></sup></a> Müsait sosyal-siyasi yapıyı, savaşı kazanan komutanın liderliğinin getirdiği karizmayı ve uluslararası sisteme hâkim güçlerin ideolojisiyle çakışmayı değerlendiren ve Osmanlı’daki dine vurgu yapan dünya görüşünden farklı bir ideolojiye geçiş yapan merkez, yaptığı şu devrimsel değişikliklerle toplumu yukarıdan-aşağı değiştirme yoluna gitti:</span></p>

    <p class="Gvdemetni16"><span class="Gvdemetni17">- Saltanatın, hilafetten ayrılarak kaldırılması (1922).</span></p>

    <p class="Gvdemetni16"><span class="Gvdemetni17">- Cumhuriyet’in ilanı (1923).</span></p>

    <p class="Gvdemetni21"><span class="Gvdemetni17">- Ehli Sünnet İslâm’ın en üst kurumu olan halifeliğin kaldırılması (1924).</span></p>

    <p class="Gvdemetni21"><span class="Gvdemetni17">- Osmanlı’daki en yüksek dini makam olan Şeyhülislâmlığın kaldırılması (1924).</span></p>

    <p class="Gvdemetni16"><span class="Gvdemetni17">- Şeriye ve Evkaf Vekâleti’nin kaldırılması (1924).</span></p>

    <p class="Gvdemetni21"><span class="Gvdemetni17">- Ehli Sünnet fıkhına (hukukuna) göre karar veren şeri mahkemelerin kaldırılması (1924).</span></p>

    <p class="Gvdemetni21"><span class="Gvdemetni17">- Ehli Sünnet anlayışlı bir din eğitiminin yapıldığı medreselerin kapatılması (1924).</span></p>

    <p class="Gvdemetni21"><span class="Gvdemetni17">- Tekke, zaviye ve tarikatların kapatılması. Böylece kısmen sivil toplum kuruluşunun vazifelerini yerine getiren bu yapılar kaldırılıp, merkeze karşı oluşabilecek güç odaklarının önü kesilmeye çalışıldı (1925).</span></p>

    <p class="Gvdemetni16"><span class="Gvdemetni17">- Fesi yasaklayan, şapka giyilmesini gerektiren yasanın kabulü (1925). Kadınların kıyafetiyle ilgili böylesi yasalar çıkarılmadıysa da yukarıdan-aşağı değiştirme programında merkezi bir konumda olan kadınların, kıyafetinin değiştirilmesiyle ilgili politikalar da takip edildi.</span></p>

    <p class="Gvdemetni16"><span class="Gvdemetni17">- Hicri takvim yerine miladi takvimin kabulü (1925).</span></p>

    <p class="Gvdemetni16"><span class="Gvdemetni17">- İsviçre Medeni Kanunu’nu esas alan Türk Medeni Kanunu’nun hazırlanması. Kadın konusuyla ilgili önemli yasal değişimler yeni medeni kanunla gerçekleştirildi (1926).</span></p>

    <p class="Gvdemetni16"><span class="Gvdemetni17">- Arap Alfabesi yerine Latin Alfabesi’nin kabulü (1928).</span></p>

    <p class="Gvdemetni16"><span class="Gvdemetni17">- Uluslararası kullanılan rakamların kabulü (1928).</span></p>

    <p class="Gvdemetni16"><span class="Gvdemetni17">- “Devletin dini İslâm’dır” ibaresinin anayasadan çıkarılması ve yemin ifadelerinin değiştirilmesi (1928).</span></p>

    <p class="Gvdemetni16"><span class="Gvdemetni17">- Arapça ve Farsça öğrenimin okul programlarından çıkarılması (1929).</span></p>

    <p class="Gvdemetni16"><span class="Gvdemetni17">- Belediye seçimlerinde kadınlara seçme ve seçilme hakkının verilmesi (1930).</span></p>

    <p class="Gvdemetni16"><span class="Gvdemetni17">- Metrik sistemin kabulü (1931).</span></p>

    <p class="Gvdemetni16"><span class="Gvdemetni17">- Türk Dil Kurumu’nun kuruluşuyla Arapça ve Farsça kökenli kelimelerin Türkçe dilinden çıkarılma sürecinin başlatılması (1932).</span></p>

    <p class="Gvdemetni16"><span class="Gvdemetni17">- Kadınlara milletvekili seçme ve seçilme hakkının tanınması (1934).</span></p>

    <p class="Gvdemetni16"><span class="Gvdemetni17">- Soyadıyla ilgili kanunun kabulü (1934).</span></p>

    <p class="Gvdemetni16"><span class="Gvdemetni17">- Efendi, bey, paşa gibi lakap ve unvanların kaldırılması (1934).</span></p>

    <p class="Gvdemetni16"><span class="Gvdemetni17">- Ortaöğretimde geleneksel Türk müziği öğretimine ve radyoda bu müziğin yayınlarına bir süreliğine son verilmesi (1934).</span></p>

    <p class="Gvdemetni16"><span class="Gvdemetni17">- Tatil gününün Cuma’dan Pazar’a alınması (1935).<a class="pcalibre pcalibre1" id="_ftnref176"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn176" title=""><sup class="calibre27"><span class="calibre28">[176]</span></sup></a></span></p>

    <p class="Gvdemetni16"><span class="Gvdemetni17">Görüldüğü gibi Batı’da, toplumda (aşağıda) ortaya çıkan ihtiyaçların ve yüzlerce yılın birikiminin önemli bir sebebi olduğu modernizm süreci, Cumhuriyet Türkiyesi’nde yukarıdan-aşağı emirle, çok kısa sürede gerçekleştirilmeye çalışılmıştır. Osmanlı’dan Türkiye Cumhuriyeti’ne geçişte merkezin ideolojisinde köklü değişiklikler olsa da merkez, patrimonyal geleneğini sürdürdü. Ali Kazancıgil, Kemalist bürokrasinin Osmanlı bürokrasisinde olduğu gibi; devletin sivil topluma egemenliğini temel almada, meşruiyetle otoritenin, devlet seçkinlerinin tekelinde olduğunu ve sivil seçkinlerle paylaşılamayacağını savunmada, Weber’in patrimonyal gelenek olarak gördüğü yapıyı devam ettirdiğini söyler. Kazancıgil, Osmanlı bürokrasisinden gelen Jön Türkler ve Kemalistlerin bu geleneği sürdürdüğünü, ilk Büyük Millet Meclisi’nin (1920) bürokratik kökenli üyelerinin % 60’a vardığını, Harbiye mezunlarının % 93’ünün ve Mülkiye mezunlarının % 85’inin Cumhuriyet döneminde görev aldığını, bu oranların “bürokratik devamlılık” olgusunu gösterdiğini ifade eder.<a class="pcalibre pcalibre1" id="_ftnref177"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn177" title=""><sup class="calibre27"><span class="calibre28">[177]</span></sup></a> İlk Meclis’te % 20’ye varan orandaki din adamına karşılık daha sonraki meclislerde laikleşme politikaları neticesinde bu oran düşmüş, örneğin dördüncü, beşinci, altıncı ve yedinci meclislerde hiç din adamı olmamıştır.<a class="pcalibre pcalibre1" id="_ftnref178"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn178" title=""><sup class="calibre27"><span class="calibre28">[178]</span></sup></a> İdeolojide laikliğin getirdiği böylesi radikal değişiklikler olmasına karşın, Osmanlı bürokrasisinin Türkiye Cumhuriyeti’ne bıraktığı kadro ve zihniyet mirası, Cumhuriyet döneminde uzun yıllar etkili olmuştur. Cumhuriyet’in ilk dönemlerinde, Osmanlı’da olduğu gibi, merkezin gücünü zayıflatmaktan (bu gücü çevreyle/halkla paylaşmaktan) kaçınılarak, merkezde parçalanma ve kaosa sebebiyet verebileceği endişesiyle kuvvetler ayrılığı ilkesine karşı kuvvetler birliği tercih edilmiştir.<a class="pcalibre pcalibre1" id="_ftnref179"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn179" title=""><sup class="calibre27"><span class="calibre28">[179]</span></sup></a></span></p>

    <p class="Gvdemetni16"><span class="Gvdemetni17">Jön Türkler’in kurduğu Osmanlı İttihat ve Terakki Cemiyeti “kolektif irade”nin merkezi düzeydeki somutlaşmış hali olmak iddiasındaydı; “kolektif irade”nin somutlaşmasının, partilerinde tezahür ettiğinin savunulmasıyla ilgili gelenek Cumhuriyet Halk Fırkası/Partisi (CHP) ile devam etti.<a class="pcalibre pcalibre1" id="_ftnref180"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn180" title=""><sup class="calibre27"><span class="calibre28">[180]</span></sup></a> Jön Türkler’in muhalefeti yok etme geleneği de Cumhuriyet döneminde devam etti. Jön Türkler, Osmanlı döneminde ilk muhalefet partisi olan Fedakâran-ı Millet Fırkası’nı devlete ihanetle suçlayarak bastırmış ve seçimleri yenilemeden kendi baskıcı iktidarlarını kurmuşlardı. CHP iktidarı döneminde ise 1924’te kurulan Terakkiperver Cumhuriyet Fırkası ve 1930’da kurulan Serbest Cumhuriyet Fırkası kapatıldı.<a class="pcalibre pcalibre1" id="_ftnref181"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn181" title=""><sup class="calibre27"><span class="calibre28">[181]</span></sup></a> Bu partilerin kapatılması irtica suçlaması gibi nedenlere bağlanmış olsa da bahsedilen dönemi inceleyen akademisyenlerin birçoğu, asıl nedeni bu partilerin etkili muhalefetine bağlamaktadırlar.<a class="pcalibre pcalibre1" id="_ftnref182"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn182" title=""><sup class="calibre27"><span class="calibre28">[182]</span></sup></a> Böylece padişahtan İttihat Terakki’ye, İttihat Terakki’den CHP’ye “muhalefete tahammülsüzlük” geleneği devam etti. Mardin’in de dikkat çektiği gibi Osmanlı ve Cumhuriyet merkezlerine hâkim olan “sapmaya karşı tahammülsüzlük” eğiliminin “gizli epistemolojik öncülleri”nin araştırılması gerekmektedir.<a class="pcalibre pcalibre1" id="_ftnref183"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn183" title=""><sup class="calibre27"><span class="calibre28">[183]</span></sup></a> Merkeze hâkim olan bu anlayışla şekillenen Cumhuriyet’teki sosyal yapıda, değişimi gerçekleştirecek güç, muhalefeti bastırmış merkezdeki siyasetçi ve bürokratlardaydı. Sonuçta köklü bir değişimin muhtemel tek yönü “siyasetten/bürokrasiden-topluma” yani “yukarıdan-aşağıya” idi.</span></p>

    <h3 class="calibre32" id="calibre_toc_36"><a class="pcalibre pcalibre1" id="bookmark25"><span class="Gvdemetni12"><span class="calibre33">2. Uluslararası Gelişmelerin ve “Oyun Gücü”nün Ortaya Çıkmasıyla Merkezin Kontrolünün Azalması</span></span></a></h3>

    <p class="MsoNoSpacing1"><span class="Gvdemetni17"><span class="calibre37">II. Dünya Savaşı sonrasında, Türkiye Cumhuriyeti’nin siyasi, askeri ve ekonomik yönden önemli derecede bağımlılığının olduğu ABD’nin etkisi gibi dış tesirler, iç dinamiklerle de birleşerek; 1946’daki ilk çok partili seçimlerin gerçekleştirilmesinde etkin olmuştur. Türkiye içindeki İslâm’la ilgili birçok önemli olguyla ilişkili sosyal-siyasi değişikliklerde, dünya sisteminden gelen etkilerin rolünü vurgulamanın önemli olduğu inancındayım. II. Dünya Savaşı’nın galiplerinden olan Sovyetler, savaşın hemen sonrasında, Türkiye’den toprak ve boğazlarda üs istediğini ifade etmiştir.<a class="pcalibre pcalibre1" id="_ftnref184"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn184" title=""><sup class="calibre27"><span class="calibre28">[184]</span></sup></a> Türkiye’nin dış politikasıyla ilgili olarak ortaya çıkan bu tehdit algısı ve II. Dünya Savaşı sonrasındaki yeni uluslararası durum, ABD’nin isteklerinin Türkiye için önemini arttırmıştır. Dışarıdan kaynaklanan bu sebeplerin yanında Recep Peker liderliğindeki sert devletçi politikalar ve halkın savaş döneminde çektiği maddi sıkıntılar iç sebepleri oluşturmuş ve çok partili sisteme geçilmesinde yardımcı olmuşlardır.<a class="pcalibre pcalibre1" id="_ftnref185"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn185" title=""><sup class="calibre27"><span class="calibre28">[185]</span></sup></a> Fakat demokratik bir seçimin en temel öğelerinin gizli oy ve açık tasnif olmasına karşın, 1946 seçimlerinde açık oy ve gizli tasnif uygulandı. Gerçek anlamda çok partili sisteme geçiş 1950 yılında oldu. İktidarı kaybetmeyeceği varsayımıyla hareket eden CHP, muhalefetin demokratik bir ortamda yaşayacağı yasal düzenlemeleri yapmadan 1950 seçimine gitti.<a class="pcalibre pcalibre1" id="_ftnref186"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn186" title=""><sup class="calibre27"><span class="calibre28">[186]</span></sup></a> DP ve çok partili sistemle, merkez-çevre ilişkilerinde yeni bir döneme girilmiş olsa da “muhalefete tahammülsüzlük” olgusunda ciddi bir değişim olmadı.<a class="pcalibre pcalibre1" id="_ftnref187"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn187" title=""><sup class="calibre27"><span class="calibre28">[187]</span></sup></a></span></span></p>

    <p class="Gvdemetni16"><span class="Gvdemetni17">Fakat çok partili sistemle “oyun gücü” ortaya çıktı; böylece çevrenin (aşağısının) merkezde (yukarıda), kullandığı oylarla önemli değişiklikler yapabileceği bir dönem başladı. Anayasanın ve ordu gibi kurumların varlığı, çevrenin oylarıyla yapacağı değişimleri sınırlasa da çevrenin, merkez tarafından şekillendiği, buna karşın merkezin alacağı şekilde önemli etkisi olmadığı sistemde önemli bir farklılaşma ortaya çıktı. Çevrenin talepleri bu dönemden sonra daha önemli olmuştur, fakat çok partili döneme geçilene kadar merkezin çevreye ideolojik aygıtlarıyla -okullar, Halkevleri, Köy Enstitüleri gibi- nüfuz ettiği unutulmamalıdır. (Bir sonraki başlıkta bu ideolojik aygıtları irdeleyeceğim.) Cumhuriyet’in ilanından itibaren -Cumhuriyet’in ideolojik aygıtlarıyla nüfuz etme süreci olmadan- çok partili sisteme geçilseydi, çevrenin devrimlere vereceği reaksiyonların etkisinin, Cumhuriyet’i farklı bir noktaya doğru yönlendirebilme olasılığının olduğu rahatlıkla söylenebilir.</span></p>

    <p class="Gvdemetni16"><span class="Gvdemetni17">Çevrenin “oyun gücu’nü elde etmesinin sebep olduğu değişiklik, DP iktidarı başlamadan kendini gösterdi. Özellikle çevrenin taleplerinin önemli bir bölümünü oluşturduğuna inanılan dinle ilgili konularda önemli açılımlar yapıldı. 1946’daki seçimlerden sonra CHP’nin kendi içinde de din politikası eleştirildi ve değiştirilmeye başlandı.<a class="pcalibre pcalibre1" id="_ftnref188"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn188" title=""><sup class="calibre27"><span class="calibre28">[188]</span></sup></a> İmam-hatip Yetiştirme Kursları açıldı, Ankara İlahiyat Fakültesi kuruldu.<a class="pcalibre pcalibre1" id="_ftnref189"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn189" title=""><sup class="calibre27"><span class="calibre28">[189]</span></sup></a> (Kitabın üçüncü bölümünde incelenecek olan Ankara Okulu özellikle bu fakülteyle bağlantılıdır.) İlkokullara seçmeli din dersi kondu, 1925’teki bir yasayla kapatılan türbelerin 19 tanesi açıldı, hac için Mekke’ye gideceklerin döviz almasına izin verildi.<a class="pcalibre pcalibre1" id="_ftnref190"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn190" title=""><sup class="calibre27"><span class="calibre28">[190]</span></sup></a> Dini konuların dışında, CHP’liler 1946-1950 arasında liberal bir ekonomik sistem yönünde düzenlemeler yapmaya da çalıştılar; 1946’nın 7 Eylül kararları bu yöndeki ilk adımdı, Başbakan Peker hükümetin bütün önlemlerinin rekabet ve liberal sistem ilkelerine dayandığını açıkladı. CHP ve DP’nin seçim bildirgelerinde de temel bir farklılık bulunmamaktaydı.<a class="pcalibre pcalibre1" id="_ftnref191"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn191" title=""><sup class="calibre27"><span class="calibre28">[191]</span></sup></a> Böylece “oyun gücü”nün (sistemde değişikliğin) ortaya çıkmasıyla, DP iktidarı başlamadan yukarıdan-aşağı olan değişim yönünde kısmi değişiklikler ortaya çıktı. Değişime sebep olan olguları, siyasi aktör olarak DP iktidarının icraatlarından daha çok “oyun gücü”ne; oy kullanmanın sistemde oluşturduğu değişikliğe vurgu yaparak açıklamanın önemli olduğu kanaatindeyim. DP iktidarı 1950’de başlamadan CHP tarafından yapılan değişiklikler ve DP kurucu kadrosunun en önemli isimlerinin daha önce CHP’de siyaset yapmış olması gibi olgular bu yaklaşımımı desteklemektedir.</span></p>

    <h3 class="calibre32" id="calibre_toc_37"><a class="pcalibre pcalibre1" id="bookmark26"><span class="Gvdemetni12"><span class="calibre33">3. Ekonomik Yapıdaki Değişimlerle Merkezin Kontrolünün Azalması</span></span></a></h3>

    <p class="Gvdemetni16"><span class="Gvdemetni17">Cumhuriyet’in ilk dönemlerinde merkezin gücü ve çevreyi şekillendirici potansiyeli, sadece çok partili sisteme geçişi engellemek suretiyle muhafaza edilmeye çalışılmadı. Atatürk, birçok milyonerin, hatta milyarderin oluşmasına çalışılacağını beyan etmiş ve 1920’li yıllarda kapitalist mülkiyet ilişkilerine dayalı bir kanun sistemi oluşturulmuştu.<a class="pcalibre pcalibre1" id="_ftnref192"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn192" title=""><sup class="calibre27"><span class="calibre28">[192]</span></sup></a> Fakat iktisadi işlerin ve tüccar zümrenin devletin kontrolünde tutulması, Cumhuriyet’in kuruluşundan sonra da merkezin gerçek politikası olmuştur. Osmanlı’nın son dönemlerinde, Le Play Okulu’ndan etkilenen Prens Sabahaddin gibi, ilerlemenin ancak girişimcilerin inisiyatifiyle gerçekleşebileceğini savunan bir örnek olmuştur. Ona göre bireyci bir toplum yapısına geçmek ve eğitim sistemini bireyci gençler yetiştirecek şekilde kurmak çözümdü. Sabahaddin’e göre İngiltere bu konuda en iyi örnekti.<a class="pcalibre pcalibre1" id="_ftnref193"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn193" title=""><sup class="calibre27"><span class="calibre28">[193]</span></sup></a> Sabahaddin’in, adem-i merkeziyetçi görüşleri ve siyasetin egemenliğindeki merkezi zayıflatıp, çözümü toplumsal alanda arayan yaklaşımı; hem Osmanlı’nın son dönemindeki İttihat ve Terakki iktidarınca (Prens Sabahaddin’in ilk Jön Türk Kongresi’nin organizatörü olduğu hatırlanmalıdır) hem de Cumhuriyet’in kurucu kadrolarınca benimsenmedi.<a class="pcalibre pcalibre1" id="_ftnref194"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn194" title=""><sup class="calibre27"><span class="calibre28">[194]</span></sup></a> Kamu çıkarının bireyden üstün olduğuna dair Ziya Gökalp gibi düşünürlerin savunduğu fikirler daha çok rağbet gördü.<a class="pcalibre pcalibre1" id="_ftnref195"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn195" title=""><sup class="calibre27"><span class="calibre28">[195]</span></sup></a></span></p>

    <p class="Gvdemetni16"><span class="Gvdemetni17">Cumhuriyet merkezinin, iktisadi kontrolle ilgili bu eğilimi, Osmanlı merkezinin davranışsal özelliklerine benzerdir.<a class="pcalibre pcalibre1" id="_ftnref196"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn196" title=""><sup class="calibre27"><span class="calibre28">[196]</span></sup></a> Çağlar Keyder, Cumhuriyet dönemindeki iktisadi yaklaşımda Osmanlı geçmişle temel kopuşun ancak II. Dünya Savaşı’nı izleyen on yıl içerisinde mümkün olduğunu; bu dönemden sonra burjuvazinin, bürokrasinin vesayetinden kurtulduğunu ve Anadolu tarımının üretici yığınlarının, kendilerini bireysel girişimin egemen olduğu bir ortamın içinde bulduklarını söyler.<a class="pcalibre pcalibre1" id="_ftnref197"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn197" title=""><sup class="calibre27"><span class="calibre28">[197]</span></sup></a> II. Dünya Savaşı sonrasında Türkiye’ye Truman Doktrini ve Marshall Planı çerçevesinde yardımlar yapıldı. ABD bu yardımlar karşılığında piyasa ekonomisine geçilmesini talep etti ve Türkiye, ABD önderliğindeki yeni dünya sistemine uyum göstermeye çalıştı.<a class="pcalibre pcalibre1" id="_ftnref198"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn198" title=""><sup class="calibre27"><span class="calibre28">[198]</span></sup></a> CHP iktidarı dönemindeki 1947 Kalkınma Planı, köklü bir ekonomi politikası değişikliğini ifade eder; bu plana göre özel sektör güvenceye alınacaktı, yatırımlar dış kaynaklarla sağlanacaktı -daha önceden mümkün olduğunca yatırımlar ulusal kaynaklarla sağlanmaya çalışılmıştı- ve özelleştirmeler yapılacaktı. Bu plan, ekonomide, küreselleşmeye ve liberal politikalara yaklaşılması anlamını taşıyordu; bu plan tam uygulanamamakla beraber, ekonomiyle ilgili zihniyette önemli bir farklılaşma eğilimini göstermektedir.<a class="pcalibre pcalibre1" id="_ftnref199"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn199" title=""><sup class="calibre27"><span class="calibre28">[199]</span></sup></a> İktisadi zihniyetteki küreselleşme ve liberalizm yönündeki değişiklikleri -birçok kişinin yaptığı gibi- aktör olarak DP’nin eylemlerinden ziyade, uluslararası sistemdeki değişikliklere ve Türkiye’nin bu sistemde ABD’nin olduğu blokta yer almasına bağlamanın daha önemli olduğu kanaatindeyim; nitekim bu zihniyet değişikliğindeki önemli bir dönüm noktası olan 1947 Kalkınma Planı, CHP iktidarı döneminde gerçekleşmiştir.</span></p>

    <p class="Gvdemetni16"><span class="Gvdemetni17">Osmanlı’da, siyasal iktidara sahip olmanın, piyasa ekonomisinde başarılı olmaktan daha önemli bir meta olduğu zihin yapısı hâkimdi. Batı’nın ekonomik ahlakına ve sembolizmine ise paranın ekonomik olduğu kadar siyasal bir araç da olduğu bir anlayış hâkimdi.<a class="pcalibre pcalibre1" id="_ftnref200"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn200" title=""><sup class="calibre27"><span class="calibre28">[200]</span></sup></a> Osmanlı bu yönüyle de sosyal yapıların analizinde “statü” kavramının önemli olduğunu, sadece ekonomi temelli “sınıf’ analizi yapmanın yeterince açıklayıcı olamayacağını söyleyen Weber’in sosyolojisine uygun bir yapı göstermiştir.<a class="pcalibre pcalibre1" id="_ftnref201"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn201" title=""><sup class="calibre27"><span class="calibre28">[201]</span></sup></a> Cumhuriyet Türkiyesi, Osmanlı’dan miras aldığı, bahsedilen zihin yapısını ve buna göre oluşmuş kurumları, uluslararası sistemle etkileşimin belirleyiciliğindeki birikimsel süreçlerin sonucunda değiştirdi. Bu süreçlerin sonucu, merkezden bağımsız olarak sermaye sahiplerinin veya sermayeye sahip olmadan da onu yönlendirmesi mümkün olan cemaatler gibi toplulukların güç kazanması, merkezin yukarıdan-aşağı değişim oluşturma gücünün azalması oldu.</span></p>

    <h3 class="calibre32" id="calibre_toc_38"><a class="pcalibre pcalibre1" id="bookmark27"><span class="Gvdemetni12"><span class="calibre33">4. Sivil Toplum Kuruluşları,</span></span></a><a class="pcalibre pcalibre1" id="bookmark28"></a> <span class="Gvdemetni12"><span class="calibre33">Merkezin Kontrolü ve Kadın Konusu</span></span></h3>

    <p class="Gvdemetni16"><span class="Gvdemetni17">Cumhuriyet’in kuruluşundan sonraki uzunca bir dönemde, merkezin gücünü muhafaza etme ve çevreden gelebilecek potansiyel tehditleri engelleme politikasının sonunda -sivil toplumun devletten bağımsız ekonomik büyüme sağlamasının yanı sıra- bağımsız sivil toplum kuruluşlarının ortaya çıkmasına, yaşamasına ve güçlenmesine de izin verilmedi. Sivil toplum farklı düşünürlerce farklı şekillerde algılanmış bir kavramdır. Tocqueville, devletin sivil topluma müdahalesinin özgürlüklerin yok edilmesi anlamına geleceğini söyleyerek, bu müdahalelere karşı çıkarken;<a class="pcalibre pcalibre1" id="_ftnref202"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn202" title=""><sup class="calibre27"><span class="calibre28">[202]</span></sup></a> diğer yandan Hegel, sivil toplumun devletin müdahalesi ve koruması altında var olabileceğini söylemiş ve felsefesinde önemli bir yeri olan “aşkın devlet” kavramına uygun şekilde bir sivil toplum kavramı oluşturmuştur.<a class="pcalibre pcalibre1" id="_ftnref203"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn203" title=""><sup class="calibre27"><span class="calibre28">[203]</span></sup></a> Benim bu kitapta kullandığım anlamıyla sivil toplum; devletten özerk, gönüllü, özel alanla devlet arasında aracı özelliği olan, örgütlü bir sosyal yapılanma olarak tarif edilebilir.<a class="pcalibre pcalibre1" id="_ftnref204"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn204" title=""><sup class="calibre27"><span class="calibre28">[204]</span></sup></a></span></p>

    <p class="Gvdemetni16"><span class="Gvdemetni17">Ali Yaşar Sarıbay, sivil toplum fikrinin; toplum karşısında birey, kamu karşısında özel, özgecilik karşısında bencillik, duyu karşısında akıl gibi karşıtlıklar arasında bir sentez arayışına bağlı olarak geliştiğini söyler.<a class="pcalibre pcalibre1" id="_ftnref205"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn205" title=""><sup class="calibre27"><span class="calibre28">[205]</span></sup></a> Birçok ülkeyi kapsayan Dünya Değerler Araştırması’nda (The World Values Survey), Tocqueville ve Putnam’ın, gönüllü organizasyonlara üyelikle, demokratik istikrarın birbirleriyle sıkı sıkıya bağlı olduklarına dair hipotezlerini destekleyen sonuçlara ulaşılmıştır.<a class="pcalibre pcalibre1" id="_ftnref206"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn206" title=""><sup class="calibre27"><span class="calibre28">[206]</span></sup></a> Osmanlı, Montesquieu’nün de dikkat çektiği üzere Batı’daki gibi, merkez ile halk arasında aracılık edecek ara tabakalardan (sivil toplumdan) yoksundu.<a class="pcalibre pcalibre1" id="_ftnref207"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn207" title=""><sup class="calibre27"><span class="calibre28">[207]</span></sup></a> Gene de tarikatlar ve ulema-vakıf ilişkisi çerçevesinde, ara yapılar işlevini yerine getiren, halkın maddi-manevi ihtiyaçlarını karşılayan kurumlar mevcuttu.<a class="pcalibre pcalibre1" id="_ftnref208"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn208" title=""><sup class="calibre27"><span class="calibre28">[208]</span></sup></a> Bu kurumlar, maddi açıdan zora düşmüş veya evlenememek gibi sorunları olan bireylerin, sorunlarını giderme gibi sosyal fonksiyonlar üstlenirlerdi. Fakat aşağıdan-yukarı talepleri ileterek yukarının/merkezin politikalarında ciddi bir değişiklik yapılmasına sebep ol(a)mazlardı; sivil toplum, eğer özelle devlet arasında, devletin politikalarında da gereğinde değişikliğe sebep olacak şekilde aracılık rolü olan bir yapı olarak tarif edilecekse, bu kurumların bu tarifin şartlarını gereğince yerine getirdikleri söylenemez. Örneğin bir çevreci örgütün taleplerinin, çevreyi kirletecek bir sanayileşme politikasının durdurulmasını sağlamaya çalışması şeklinde bir fonksiyonu genelde icra etmezlerdi.</span></p>

    <p class="Gvdemetni16"><span class="Gvdemetni17">Cumhuriyet devrimlerinin gerçekleşmesinde de ciddi anlamda bir gücü olmayan sivil toplumdan gelen isteklerin önemli bir rolü olmamıştır. Örneğin devrimlerde merkezi bir öneme sahip olan kadınlarla ilgili konularda -mesela kadınların kamusal alana çıkışının kolaylaştırılmasında- kadın kuruluşlarının belli bir oranda etkisi olmuşsa da tüm süreç içinde bu etki hayli sınırlıdır. Kadınlar Dünyası dergisi gibi; Osmanlı’nın son dönemlerinde bir kadın topluluğunda, feminist savlara yakın olduğu söylenebilecek ve yeni bir bilincin inşa edilmesinde etkili olmuş hareketler olmuştur.<a class="pcalibre pcalibre1" id="_ftnref209"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn209" title=""><sup class="calibre27"><span class="calibre28">[209]</span></sup></a> Fakat merkezce, kadınlar tarafından gerçekleştirilen ilk siyasi parti girişimi kabul edilmemiş, 1924’te kurulan Türk Kadınlar Birliği “kadın haklarının sağlandığı” gerekçesiyle kendini feshetmiştir; daha doğrusu feshetmek zorunda bırakılmıştır. Merkezin kadınlarla ilgili politikalarında bile “patrimonyal bir feminizm” hâkim olmuştur.<a class="pcalibre pcalibre1" id="_ftnref210"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn210" title=""><sup class="calibre27"><span class="calibre28">[210]</span></sup></a> Fatmagül Berktay’ın dikkat çektiği gibi; Türk modernleşmesinde, kadınlara bir yandan Batılılaşma ve modernliğin taşıyıcılığı rolü verilirken, diğer yandan bu rolün sınırları erkeklerce çizilmiştir.<a class="pcalibre pcalibre1" id="_ftnref211"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn211" title=""><sup class="calibre27"><span class="calibre28">[211]</span></sup></a> Toplumdaki kadın hareketlerinin taleplerinden hayli bağımsız bir “yasal feminizm” (feminist talepleri çıkardığı yasalarla karşılamada mahir, feminist idealleri gerçekleştirecek toplumsal dinamikleri oluşturmada aynı ölçüde istekli/başarılı olmayan) çerçevesinde merkezin politikaları belirlenmiştir.</span></p>

    <h3 class="calibre32" id="calibre_toc_39"><a class="pcalibre pcalibre1" id="bookmark29"><span class="Gvdemetni12"><span class="calibre33">5. Uluslararası Sistemden Kaynaklanan Etkilerle Değişim</span></span></a></h3>

    <p class="Gvdemetni16"><span class="Gvdemetni17">Sivil toplum kuruluşları, merkeze karşı tek başına zayıf olan bireyin, kendisiyle ortak menfaatleri veya fikirleri paylaşan bireylerle birleşerek, bir güç odağının parçası olmasına ve tek başına gerçekleştirmesine ve duyurmasına imkân olmayan isteklerini gerçekleştirmesine ve duyurmasına olanaklar sunar. Osmanlı’da bu fonksiyonu icra edecek ciddi anlamda bir sivil toplumun olmaması, “aşağının/çevrenin” taleplerinin “yukarının/merkezin” politikalarını şekillendirememesinin önemli sebeplerindendir. Bu yapıda, merkezi değiştirecek potansiyel güç, çevreden daha çok diğer ülkelerle savaş gibi ilişkilerden ve uluslararası sistemden kaynaklanmıştır. Nitekim Osmanlı modernleşmesine yol açan itici gücün en önemli unsuru da dış ülkelere karşı kaybedilen savaşlardan, bu ülkelere benzeyerek gücünü koruma ve arttırma -devletin bekası- arzusuyla taklide yönelmekten ve uluslararası arenada var olan “güç dengesi sistemi”nde, Osmanlı’yı destekleyerek ayakta tutanların taleplerinden kaynaklanmıştır.<a class="pcalibre pcalibre1" id="_ftnref212"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn212" title=""><sup class="calibre27"><span class="calibre28">[212]</span></sup></a> Cumhuriyet dönemine geçişte merkezin ideolojisinde değişiklik olmuş, teknolojide olduğu gibi kültürel alanda da Batı’ya benzemek ideolojinin bir parçası olmuştur. Böylece Cumhuriyet’in kuruluşundan sonra dış talep ve dayatmalar olmadan, merkezin modernleşme ideolojisini benimsemesiyle, yukarıdan-aşağı yapılan köklü değişikliklerle modernleşme süreci ivme kazanmıştır. Fakat merkezin gücünü çevreyle paylaşması ve yukarıdan-aşağı değiştirme gücünden (patrimonyal yapıdan) feragat etmesi anlamına gelecek farklılaşmaların temel itici gücü yine “dışarıdan” gelmiştir. Daha önce değindiğim gibi çok partili sisteme geçişte ve piyasa ekonomisine daha uygun bir ekonomik yapıya geçişte önemli bir itici güç, II. Dünya Savaşı sonrası ortaya çıkan “iki kutuplu sistemin”<a class="pcalibre pcalibre1" id="_ftnref213"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn213" title=""><sup class="calibre27"><span class="calibre28">[213]</span></sup></a> lideri ABD’ye olan bağımlılığımız olmuştur.<a class="pcalibre pcalibre1" id="_ftnref214"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn214" title=""><sup class="calibre27"><span class="calibre28">[214]</span></sup></a> Cumhuriyet döneminin dış politikasının en az değişen unsuru Lozan’a bağlılık olmuştur; Kurtuluş Savaşı’yla</span> <span class="Gvdemetni2talik">de facto,</span> <span class="Gvdemetni17">Lozan’la</span> <span class="Gvdemetni2talik">de jure</span> <span class="Gvdemetni17">egemenlik altına alınan toprakların,<a class="pcalibre pcalibre1" id="_ftnref215"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn215" title=""><sup class="calibre27"><span class="calibre28">[215]</span></sup></a> II. Dünya Savaşı sonrası Sovyetler tarafından tehdit edildiğiyle ilgili algı, Türkiye’nin, zaten yüzünün dönük olduğu Batı blokunun içinde yer almasında etkili bir unsur olmuştur.</span></p>

    <p class="Gvdemetni16"><span class="Gvdemetni17">Cumhuriyet merkezinin, kontrolü dışında partilerin, muhalefetin, burjuvazinin ve sivil toplumun oluşmasına izin vermeyen, Osmanlı zihniyet ve sistemini devam ettiren eğiliminin kırılmasında “dışarıdan” gelen söz konusu etkilerin belirleyici rolü hayli yüksektir. Cumhuriyet’in ideolojik olarak bir parçası/benzeri olma hedefini koyduğu Batı dünyasında, devlete karşı bireyi yücelten liberal değerlerin hâkim olması, merkezin gücünü muhafaza etme yönünde politikalar benimseyen Kemalistler ve CHP için paradoksal bir durum oluşturuyordu. Osmanlı’dan miras kalan merkezi/devleti güçlendirme eğilimiyle beraber 1920’ler ve 1930’larda uluslararası sistemde ortaya çıkan gelişmeler, devletçilik politikalarının gelişmesine ve merkez-çevre ilişkilerinde önemli bir farklılaşma olamamasına sebep oldu. 1929 buhranı gibi Cumhuriyet’in genç yaşlarında Batı dünyasını yakalayan bir kriz, Cumhuriyet Türkiyesi’nin dünya ekonomisiyle bütünleşme sürecini sekteye uğrattı.<a class="pcalibre pcalibre1" id="_ftnref216"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn216" title=""><sup class="calibre27"><span class="calibre28">[216]</span></sup></a> Fakat Cumhuriyet’in kurucu ideolojisine içkin olan Batı’ya benzeme ideali, kurucu kadro görmezden gelse de aslında bireyi ön plana çıkaran liberalizmin değerlerine uygun politikalar benimsenmesini içinde barındırıyordu.<a class="pcalibre pcalibre1" id="_ftnref217"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn217" title=""><sup class="calibre27"><span class="calibre28">[217]</span></sup></a> Batı’nın ideolojisiyle paradoksal bir şekilde zıt olan ve Cumhuriyet’in kurucularının zihinlerine içkin olan merkezi kuvvetlendirici, seçkinci, devletçi eğilimler; Batı’yla temaslar arttıkça, 1929 buhranı, iki dünya savaşı arasında faşizmin yükselmesi ve II. Dünya Savaşı gibi uluslararası sistem açısından anomali durumları geçtikçe giderek çözüldü.</span></p>

    <p class="Gvdemetni16"><span class="Gvdemetni17">Çok partili sisteme geçişte, pazar ekonomisinin yayılmasında, burjuvazinin merkezden bağımsız olarak gücünü arttırmasında ve sivil toplum kuruluşlarının öneminin artmasına yol açan süreçlerde “dıştan içe” gelen etkilerin izlerini görmek gerekir; elbette bu “dıştan içe” etkiye vurgu yapmak, toplumda gelişen ve bu süreçle birleşen dinamikleri görmezlikten gelmek anlamını taşımamalıdır. Sonuçta merkez-çevre ilişkilerinin değişim sürecini; uluslararası sistemdeki değişimler, anomaliler ve bu sistemin içindeki Osmanlı’nın veya Cumhuriyet’in bu sistemle ilişkileri ve bunlarla beraber iç dinamikler çerçevesinde bütünsel bir bakışla değerlendirmek gerekir.<a class="pcalibre pcalibre1" id="_ftnref218"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn218" title=""><sup class="calibre27"><span class="calibre28">[218]</span></sup></a> Dıştan gelen etkilerin toplumda oluşan dinamiklerle birleşmesi, bahsedilen değişimlerin gerçekleşmesinde etkili olmuştur. 1946’dan itibaren merkez-çevre ilişkilerinde önemli farklılaşmalar yaşanmaya başlamış, daha sonra sosyal olanın siyasal olandan bağımsızlaşmasında ve sivil toplumun gücünü arttırmasında 1980’li yıllarda köklü değişimler gözlenmiştir. (1980’ler ve sonrası üçüncü bölümde ele alınacaktır.) Tüm bu süreçlerde merkezden çevreye, yani siyasal olandan toplumsal olana güç transferi olmuştur; bu güç transferiyse merkezin yukarıdan-aşağı değişim yapma potansiyelini gittikçe azaltmıştır. Bu oluşumlar, Türkiye’deki İslâm ile ilişkili olguları -ilerleyen sayfalarda görüleceği gibi- anlamak için hayati önemdedir.</span></p>
  </div>
</body>
</html>
