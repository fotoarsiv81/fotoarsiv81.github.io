<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="#954F72">
  <div class="WordSection">
    <h2 class="calibre24" id="calibre_toc_9"><a class="pcalibre calibre3 pcalibre1" id="bookmark10"><span class="Gvdemetni1"><span class="calibre31">C. Osmanlı’daki Yönetici Zihniyet</span></span></a></h2>

    <p class="Gvdemetni16"><span class="Gvdemetni4">Türkiye’deki İslâm ile ilgili olguları anlamak için yönetici zihniyete hâkim olan anlayışı ve bu anlayışın hangi süreçlerle nasıl değiştiğini ve ortaya çıktığını belirlemeye çalışacağım. Bunun için bu bölümde, Osmanlı’daki yönetici zihniyeti inceleyeceğim. Böylece 1980’ler öncesi ve sonrasındaki Türkiye ile ilgili aynı konunun işleneceği “C” bölümlerinde ele alınacak yönetici zihniyetle, bu dönem arasındaki farkların ve değişimin boyutlarının anlaşılması kolaylaşacaktır.</span></p>

    <h3 class="calibre32" id="calibre_toc_25"><a class="pcalibre pcalibre1" id="bookmark11"><span class="Gvdemetni12"><span class="calibre33">1. Din-ü Devlet ideolojisi</span></span></a></h3>

    <p class="Gvdemetni16"><span class="Gvdemetni17">Osmanlı’daki yönetici zihniyete “din-ü devlet” ideolojisinin hâkim olduğu klasik bir tanımdır. Buna göre devletin sürekliliğini ve menfaatini sağlamakla beraber “İslâm”a hizmet etmek, “İslâm”a referansla temel ilkeleri belirlemek ve dinsel kaygıları göz önünde bulundurmak; Osmanlı yönetici zihniyetini oluşturan temel prensiplerdir. Bu kısa tanımlamanın yanında devletin menfaatleriyle “İslâm”ın temel prensipleri arasında çatışma çıktığı zaman bunların nasıl çözüldüğü ve İslâm’ın Ehli Sünnet yorumunun ne şekilde olduğu gibi ortaya konulması gerekli önemli hususlar vardır. Tarihi anlama, tarihteki insanların zihin yapılarını ve eylemlerini açıklama faaliyeti olarak, tarihsel bir mesafeyle gerçekleştirilir. Sağlıklı bir yorumlama faaliyeti için eylemde bulunan kişilerin zihin dünyaları ile kavramlarına -mümkün olduğunca- nüfuz etmeye çalışmamız ve onların kavramlarını kendi kavramlarımız arasına katmamız gerekmektedir. Yorumlanan bir metin gibi, yorumlanan zaman dilimi ve tarihteki eylemlerle girişeceğimiz diyalog; “ufukların kesişmesi”<a class="pcalibre pcalibre1" id="_ftnref83"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn83" title=""><sup class="calibre27"><span class="calibre28">[83]</span></sup></a> yani önyargılarımızın onayı veya değiştirilmesi sonucuna bizi götürmelidir. Osmanlı’daki yönetici zihniyetin yorumlanmasında da hermenötikle ilgili bu uyarıların faydalı olacağı kanaatindeyim.</span></p>

    <p class="Gvdemetni16"><span class="Gvdemetni17">Öncelikle Osmanlı’nın “din-ü devlet” ideolojisinde, “din” ve “devlet”in birbirlerine göre konumlarını tespit etmemiz faydalı olacaktır. Osmanlı’daki yönetici zihniyeti ifade eden “din-ü devlet” kavramsallaştırmasında, “din”in devletten önce vurgulanması, teorik olarak “din”in her şeyden üstün bir konumda olduğunu göstermektedir. Fakat birçok Osmanlı tarihi uzmanının vurguladığı gibi pratikteki kimi hususlar için devletin çıkarları dinin üzerine çıkartılmış ve din devletin çıkarları için araçsallaştırılmıştır.<a class="pcalibre pcalibre1" id="_ftnref84"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn84" title=""><sup class="calibre27"><span class="calibre28">[84]</span></sup></a> (Bu konuyla ilgili uygulamalarda Bizans’tan devralınan sezaro-papizm geleneğinin etkileri de vardır.) Bu konudaki en iyi tespiti; İslâmi unsurlarla devletin (padişahın) çıkarlarının kesin bir şekilde karşı karşıya geldiği olguların üzerinden gerçekleştirebiliriz. Bu husustaki iyi bir örnek, bazı padişahların, kendilerine rakip olan/olabilecek kardeşlerini veya çocuklarını, İslâmi yasalar açısından masum bir insanı öldürmek büyük bir günah olarak kabul edilmesine rağmen öldürtmeleridir.<a class="pcalibre pcalibre1" id="_ftnref85"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn85" title=""><sup class="calibre27"><span class="calibre28">[85]</span></sup></a> Bu öldürme faaliyetinin dine uygun olduğuna dair şeyhülislâmdan fetva alınması ise şeyhülislâmların kimi zaman padişahın iradesini gerçekleştiren -padişahların taleplerini kimi zaman İslâmi ilkelerin önünde tutan- bir memur konumunda olduklarını göstermektedir. Yirmi dokuz yıllık süreyle en uzun süre şeyhülislâmlık yapan kişi unvanına sahip Ebusuud, Kanuni’nin, oğlu Bayezid’i -isyan suçundan dolayı- öldürebileceği konusunda fetva vermiş ve bu uzun süreli görevi padişahla kurduğu başarılı ilişkiler sayesinde sürdürmüştür.<a class="pcalibre pcalibre1" id="_ftnref86"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn86" title=""><sup class="calibre27"><span class="calibre28">[86]</span></sup></a> Burada bir isyan suçu olduğu söylenip bu eylem meşrulaştırılmaya çalışılabilir; bu yüzden daha çarpıcı örnekler masumluğu tartışmasız olan çocukların öldürülmesi konusunda ortaya çıkar. “Fatih Kanunnamesi”nde, kendilerine saltanat gelen şehzadelerin masum kardeşlerini, devletin menfaati için öldürebilecekleri ve birçok din bilgininin bunu onayladığı ifade edilir.<a class="pcalibre pcalibre1" id="_ftnref87"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn87" title=""><sup class="calibre27"><span class="calibre28">[87]</span></sup></a></span></p>

    <p class="Gvdemetni16"><span class="Gvdemetni17">Kant, ahlakın ilkelerini öne alıp, siyaseti ahlakın ilkelerine uygun hale getirmeye çalışan ve gereğinde bunun için kişisel menfaatlerini feda eden “ahlaklı siyasetçi” (moral politician) ve ahlaki ilkeleri kendi menfaatine uygun şekilde değiştiren “siyasal ahlakçı” (political moralist) arasında ayırım yapar.<a class="pcalibre pcalibre1" id="_ftnref88"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn88" title=""><sup class="calibre27"><span class="calibre28">[88]</span></sup></a> Osmanlı padişahlarının kimi hususlarda, özellikle kendi tahtları veya -kendi bakış açılarından- “devletin çıkarları” söz konusu olduğunda “siyasal ahlakçı” tanımına uygun davrandıklarını, İslâmi -ve evrensel- en temel ahlaki prensipleri yorumla aştıklarını söylemek doğrudur. Fakat Osmanlı padişahlarının “siyasal ahlakçı” özelliklerinin açığa çıktığı bu kadar apaçık olan örnekleri çoğaltmak zordur.</span></p>

    <p class="Gvdemetni16"><span class="Gvdemetni17">Konumuz açısından ilginç olabilecek diğer bir örnek, bir devletin başka devletlere, karşı devletin saldırgan tutumu olmamasına rağmen cihad ilan edip edemeyeceği hususundadır. Kuran’ın, saldırıya uğramadan karşı tarafa saldırmayı ve ganimetçi bir zihniyetle savaş açmayı yasaklamasına rağmen,<a class="pcalibre pcalibre1" id="_ftnref89"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn89" title=""><sup class="calibre27"><span class="calibre28">[89]</span></sup></a> Ehli Sünnet İslâm’ın mezhepleri arasında, hatta mezheplerin içinde bu konuda farklı görüşler ifade edilmiştir.<a class="pcalibre pcalibre1" id="_ftnref90"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn90" title=""><sup class="calibre27"><span class="calibre28">[90]</span></sup></a> Hz. Muhammed’in vefatından 2-3 yüzyıl sonra kurulan Ehli Sünnet mezhepler, kendi dönemlerinin siyasal çalkantılarından aldıkları farklı etkiler gibi sebepler dolayısıyla farklı birçok görüşü içlerinde barındırırlar. Ehli Sünnet’in meşhur dört mezhebinin (Hanefi, Şafi, Maliki, Hanbeli) birbirlerinden farklı görüşlerinin yanı sıra, bir mezhebin içinde de farklı görüşler vardır. Bu durum, Osmanlı merkezinin durumunu kolaylaştırmış, yapacakları savaşlarda dinin motive ve mobilize edici gücünden faydalanmak isteyen merkezin, karşı devletlere fetih siyaseti için savaş açarken “cihad” kavramını rahatlıkla kullanmasına sebep olmuştur.<a class="pcalibre pcalibre1" id="_ftnref91"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn91" title=""><sup class="calibre27"><span class="calibre28">[91]</span></sup></a> Birçok zaman padişahın bir memuru gibi davranan şeyhülislâmlar, Ehli Sünnet literatürde zaten var olan görüşlerden kimini kimine tercih ederken bir zorluk çekmemişlerdir.</span></p>

    <p class="Gvdemetni16"><span class="Gvdemetni17">Ehli Sünnet literatürdeki bazı konudaki farklı görüşlerin bolluğu, din-ü devlet politikası uygulanırken kolaylaştırıcı bir unsur olmuştur. Din-ü devlet politikasının uygulanmasında, Ehli Sünnet’le ilgili bu özelliğin kolaylaştırıcılığının gereğince altının çizilmediği kanaatindeyim. Bunun önemli bir sebebi, bence, din-ü devlet politikasındaki “din”in kendisine karşılık geldiği Ehli Sünnet inanca nüfuz etmenin gerekliliğiyle ilgili hermenötik kaygının olmaması olmuştur. Ehli Sünnet İslâm’a göre Kuran’ın yanında hadisler ve Ehli Sünnet din adamlarının yorumları (içtihat, kıyas) da dini beraberce oluşturmaktadır. 6200-6300 arası Kuran ayetine karşı yüz binlerce hadis ve birçok içtihadın -bazıları birbirine zıt olan- içinde yer aldığı kalın hacimli mezhep kitapları vardır. Osmanlı’dan çok önce Emevi ve Abbasi devletlerinde (mezheplerin kuruluş sürecinde) ortaya çıkan siyasi ihtiyaçlar da bu hadislerin ve içtihatların oluşumunda etkin olmuştur. Örneğin bir fetih siyasetini mümkün kılacak cihad yorumuna ihtiyaç, daha Emevi ve Abbasi dönemlerinde ortaya çıkmış ve Kuran’ın bu konudaki izahları bazı mezhep yorumlarıyla aşılmıştır. Bu yüzden, Osmanlı fetih siyaseti, din (Ehli Sünnet görüş) ile devletin menfaatlerini karşı karşıya getirmemiş; çocuk katlinde olduğu gibi yepyeni bir yorumla dinsel alanı “din” ile aşmak gerekmemiş, Ehli Sünnet kaynaklardan, Osmanlı’nın döneminin şartlarındaki ihtiyaçlara uygun içtihadın seçilmesi yeterli olmuştur. Ehli Sünnet’teki bazı hususlardaki bahsedilen yorum bolluğu, şeyhülislâmların padişahların menfaatini gözetmesi gibi unsurlarla birleşince din-ü devlet politikasını yürütmek kolaylaşmıştır.</span></p>

    <p class="Gvdemetni16"><span class="Gvdemetni17">Çocuk katli gibi istisnai olaylarda açıkça dinle çelişki çıkınca şeyhülislâm fetvasıyla bu olgunun meşrulaştırılması ve devletin menfaatinin Ehli Sünnet literatürden arzulananın seçilmesinde belirleyici olması; Osmanlı’da “din”e, kimi durumlarda, devletin rasyonel sebepleri için araçsal bir rol biçildiğine delil teşkil etmektedir. Bu durum, uluslararası ilişkiler alanında Hans Morgenthau gibi isimlerin de savunduğu şekilde, devletlerin objektif, rasyonel, duygusal olmayan, güç arttırmayı en merkezi değer kabul eden çıkar hesaplarının belirleyici olduğunu söyleyen realist teorinin,<a class="pcalibre pcalibre1" id="_ftnref92"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn92" title=""><sup class="calibre27"><span class="calibre28">[92]</span></sup></a> Osmanlı’ya da uygulanabileceğini savunmakta kullananlar olabilir. Kanaatime göre, tam da bu noktada, Osmanlı’da dinin oynadığı rolün gereğince anlaşılamamasına sebep olabilecek “engelleyici önyargı”ya dikkat etmek gerekir. Bu “engelleyici önyargı”; dinin araçsallaştırıldığı bazı örneklerden hareketle, dinin, Osmanlı’daki rolünü “salt araçsal” bir role indirgemektir. Yanlışlığına inandığım bu yaklaşıma göre; din-ü devlet ideali görünüşte vardır, aslında var olan sadece devletle ilgili endişelerdir. Bu “engelleyici önyargı”ya sebep olan unsurlardan biri uluslararası ilişkilerde önemli bir paradigma olan ve devletin dinsel veya ideolojik hedeflerini küçümseyen “siyasal realizm” görüşüdür. Diğer bir sebep ise dinin, bir devletin kurucu ilkesi olmadığı içinde bulunduğumuz tarihteki bu zaman dilimindeki, seküler bir eğitim sistemiyle şekillenmiş mevcut pozisyonumuzdan, tarihe bakışımızın neticesinde; tarihteki din-ü devlet söylemindeki “din” kısmında bir sahtelik bulmamıza yol açan, kendi dönemimizle o dönem arasında kurduğumuz engelleyici analojidir.</span></p>

    <p class="Gvdemetni16"><span class="Gvdemetni17">Eğer bu önyargılardan arınırsak, Osmanlı’daki din-ü devlet söyleminin otantik yönünü görebiliriz. Buna göre Osmanlı’daki devletin menfaatini dinin prensiplerinin önüne almış olan kimi uygulamalar, Osmanlı merkezinin dine, siyasal hedefleri için “salt araçsal” bir rol biçtiğini göstermez. Michael Walzer, bir sorunun yaşamsal olduğuyla ilgili algılardan doğan sorunların, bizi “zorunluluk yasası” ile (the rule of necessity) karşı karşıya getireceğini ve zorunluluğun hiçbir yasa tanımayacağım söyler.<a class="pcalibre pcalibre1" id="_ftnref93"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn93" title=""><sup class="calibre27"><span class="calibre28">[93]</span></sup></a> John Rawls, Walzer’in zorunlulukla ilgili görüşlerini tekrarlar ve siyaset teorisinde -Kant ahlakı gibi istisna kabul etmeyen ahlaki görüşlerden farklı olarak- “olağanüstü aciliyet istisnası”na (supreme emergency exemption) yer verir. Buna göre olağanüstü durumlarda, sivillerin savaştan zarar görmemesi gerektiği gibi herkesin uyması gereken yasalar bir kenara bırakılabilir.<a class="pcalibre pcalibre1" id="_ftnref94"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn94" title=""><sup class="calibre27"><span class="calibre28">[94]</span></sup></a> Sonuçta Rawls, “istisnai durumlar”da sivillerin öldürülmesini meşru görmekle bir “adalet teorisi” oluşturmak idealinden ayrılmadığı gibi, Osmanlı padişahları da kendi tahtlarının güvencesiyle devletin menfaatini özdeşleştiren sistemlerinin içerisinde, “istisnai durumlar”da kardeş, çocuk katlini caiz görmekle -İslâmi ve evrensel ahlak kurallarından uzaklaşsalar da- din-ü devlet idealinden ayrılıp, dini sadece ve sadece araçsal rolü olan bir konuma indirgemiş olmazlar. “Güçlü bir devletin koruyucu gücünden yararlanmayan dinin sürekliliği de sağlanamaz”<a class="pcalibre pcalibre1" id="_ftnref95"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn95" title=""><sup class="calibre27"><span class="calibre28">[95]</span></sup></a> düşüncesi, devletin hayati menfaatlerinin dinin prensiplerinin önüne geçirildiği yerde; bu seçimin de din için olduğu gerekçesiyle -meşrulaştırılarak- kabul edilmesine yol açmıştır.</span></p>

    <p class="Gvdemetni16"><span class="Gvdemetni17">Gerek Osmanlı merkezi, gerekse Osmanlı merkezine muhalefet eden -ilerleyen sayfalarda değineceğim- Yeni Osmanlılar ve Jön Türkler gibi aydınların, dinsel söylemi kullanmalarında retorikten ve araçsallaştırmadan daha fazla bir şeyin olduğunu saptamak önemlidir. Çünkü retorik ve araçsallaştırmayla ilgili söylem (“engelleyici önyargılar” ile ilişkili olduğunu düşündüğüm bu söylem), gerek merkezin gerek muhalefetin kimlik ve zihniyetlerinde İslâm’ın oynadığı rolün gereğince tespit edilmesine engel olmakta; çocukluklarından beri dinsel eğitimden geçen ve dini kültürle egzistansiyel dünyaları yoğrulan bu kişilerin, kimliklerinin içerisindeki İslâmi unsurun küçümsenmesine ve eylemlerinde “dinsel” olanın etkisinin yeterince takdir edilememesine yol açmaktadır.</span></p>

    <h3 class="calibre32" id="calibre_toc_26"><a class="pcalibre pcalibre1" id="bookmark12"><span class="Gvdemetni12">2. İslâm İnancına Nüfuzun Önemi</span></a></h3>

    <p class="Gvdemetni16"><span class="Gvdemetni17">Osmanlı merkezinin ve toplumunun hayatında önemli belirleyici rolü olan genel anlamda İslâm’a ve özel anlamda Ehli Sünnet görüşe nüfuz edebilmek için; ontolojisini, eskatolojisini, varoluşsal boyutunu, epistemolojisini ve kaynaklarında tikel konuların (örneğin kadınların kamusal alana çıkması gibi bu kitap açısından önemli konuların) nasıl geçtiğini anlamak önemlidir. Genel anlamda İslâm’ı ve özelde Ehli Sünnet İslâm’ı gereği gibi anlamadan, yani “din-ü devlet” siyasetindeki araçsallıktan çok daha önemli bir rolü olduğuna inandığımız “din”i ve modernleşmeyle ortaya çıkmaya başlayan “karışım kimlikler”in en önemli unsurlarından birisi olan “din”i anlamadan; dinle ilgili olguları sağlıklı bir şekilde yorumlamamız (isabetli hermenötik yaklaşımlarda bulunmamız) mümkün olmayacaktır. İslâm’ın ontolojisine göre Tanrı; her şeyi yaratan, tüm varlığa göre ontolojik önceliği olan Varlık’tır. Tanrı her şeyi yapma kudretine sahiptir, tüm varlık var oluşunu Tanrı’ya borçludur. İslâm’ın eskatolojisine göre bu dünyadaki kısa yaşama karşın, bu dünyadan sonraki yaşam ebedidir ve o hayattaki bireylerin konumları, bu dünyadaki fiillerinin neticesidir. <a class="pcalibre pcalibre1" id="_ftnref96"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn96" title=""><sup class="calibre27"><span class="calibre28">[96]</span></sup></a></span></p>

    <p class="Gvdemetni16"><span class="Gvdemetni17">Din, Durkheim’ın da dikkat çektiği gibi, dünyanın nasıl anlamlandırılacağını ve yorumlanacağını sunarken, bireylerin karakterlerinin içinde şekilleneceği toplumsal bütünlüğü de sağlar.<a class="pcalibre pcalibre1" id="_ftnref97"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn97" title=""><sup class="calibre27"><span class="calibre28">[97]</span></sup></a> Dine bağlanmış birçok bireyin; toplumsal kalıpları benimsemelerinde, imgelerini oluşturmalarında ve hayatlarında rol alan birçok unsuru meşrulaştırmalarında “din” önemli kaynaklardan birisidir.<a class="pcalibre pcalibre1" id="_ftnref98"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn98" title=""><sup class="calibre27"><span class="calibre28">[98]</span></sup></a> Bu bölümde ele alınan Osmanlı merkezinin hanedanıyla muhalif aydınlarının ve Osmanlı çevresindeki bireylerin çoğunluğunun kimliğinin, bahsedilen ontoloji ve eskatolojiyi benimsemiş ailelerde, öğretim kurumlarında ve toplumda şekillendiği; bu ortamın toplumsal kalıpları, imgeleri ve meşrulaştırmalarıyla yoğruldukları unutulmamalıdır. Bu ontoloji ve eskatolojiyi benimseyen bireylerin, dünyayla ilişkilerini şekillendiren egzistansiyel yaklaşımlarının, benimsedikleri bu inançlarıyla ilişkili olması beklenmesi gereken tutarlı durumdur. Bu ontoloji bireye “Tanrı’nın sahibi olduğu bir dünyadasın ve Tanrı’nın varlığı yanında geri kalan tüm varlığın önemi ikincildir” derken, eskatoloji ise “Bu dünya geçici ve gerçek ahiret hayatının yanında önemsizdir” demektedir. Birçok kimse “İslâm”ı sadece bir topluluğa isim olan bir kavram olarak dar anlamda kullanmaktadır; oysa bireylerin eylemlerinin onunla ne kadar örtüştüğü tartışmalı olsa da “İslâm”, öncelikle bahsettiğimiz ontoloji ve eskatolojiyi içeren, egzistansiyel bakış açısı veren bir inanç sistemidir. İslâmi dünya görüşünü benimseyen bireyin, zihin yapısının bir unsuru olan “İslâm”ın kavramsal çözümlemesi, karşımıza bireylerin egzistansiyel dünyasını şekillendiren bahsettiğimiz inançları çıkarır.</span></p>

    <p class="Gvdemetni16"><span class="Gvdemetni17">Mardin, İslâmiyet’in bireylerin fikri kalıplarını nasıl etkilediğini çözümlemenin, toplumsal ve siyasal eylemin anlamlandırılması için şart olduğunu düşünmektedir.<a class="pcalibre pcalibre1" id="_ftnref99"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn99" title=""><sup class="calibre27"><span class="calibre28">[99]</span></sup></a> (Mardin’in, bu şartın gereğince yerine getirilmediği kanaatinde olduğu yazılarından anlaşılmaktadır.) Eğer analiz edilen kişilerin kavramlarına nüfuz etmeye çalışmak hermenötik yaklaşım için zaruri görülüyorsa; yorumlayıcı kişi ister ateist ister agnostik isterse İslâm dışındaki bir dine sahip olsun, davranışları yorumlanan İslâm inancını benimsemiş ve bu kültürle yoğrulmuş bireylerin, benimsedikleri İslâm’ın, kavramsal olarak neleri ihtiva ettiğine olabildiğince nüfuz edilmeye çalışmalıdır. Bana göre, yorumlama faaliyetinde, kavramlara nüfuz etmeyle ilgili bu endişenin yeterince olmaması, Osmanlı’da dinin, çoğunlukla araçsal bir konuma indirgenerek yorumlanmasına sebep olmuştur. Dinin araçsallaşmasıyla ilgili haklı da olan tespitler, haksız bir şekilde adeta din hep araçsal bir roldeymiş gibi yorumlara genişletilmiştir. Oysa Tanrı’yı tüm varlığın üstünde kabul eden ve bu dünya hayatını geçici kabul eden bir ontoloji ve eskatolojiyi benimseyenlerin, dine araçsal bir rol vermesinden çok, geri kalan her şeyi din uğruna araçsallaştırmalarını -teori ile pratik, ilke ile eylem arasındaki mesafeyle ilgili sorunları unutmadan- beklemek gerekir. İslâmi inanç açısından Tanrı’ya göre tüm varlığın ontolojik derecesi çok düşük olduğuna göre, Tanrısal olan dine karşı insani tüm kurum ve isteklerin ontolojik derecesi düşük demektir. Psikolojideki tutarlılık teorileri, doğal durumun, insan düşünce ve eylemleri arasında uyum beklemek olduğunu gösterir. İnsan psikolojisinin karmaşıklığı, psikolojinin fizik gibi bir bilim dalı olarak ele alınmasına ve fizikteki anlamında öngörünün bu alanda olmasına izin vermez. Fakat İslâm inancının analizi, İslâm’ı hayatlarında temel referans noktası yapan bireylerin eylemlerinde; dinsel olanın ontolojik önceliği olması gerektiğine dair bir “ideal tip” davranışı beklememiz gerektiğini de bize söyler ve psikolojideki “bilişsel çelişki” gibi tutarlılık kuramları -ilerleyen sayfalarda bu kuramdan bahsedeceğim- da bunu destekler.<a class="pcalibre pcalibre1" id="_ftnref100"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn100" title=""><sup class="calibre27"><span class="calibre28">[100]</span></sup></a> Diğer yandan, birçok yorumda “ideal tip” (genel beklenti) dinin araçsallaştırılması ve bir retorik unsuru olarak kullanılmasına dönüştürülmüştür; bence, “İslâm”ın toplumsal olanı belirleyiciliğindeki önemini idrak etmeyi önleyen, hayli yaygın olan bu hatalı yaklaşım düzeltilmelidir.</span></p>

    <h3 class="calibre32" id="calibre_toc_27"><a class="pcalibre pcalibre1" id="bookmark13"><span class="Gvdemetni12"><span class="calibre33">3. Osmanlı’daki Yeni Aydınlar, “Karışım Kimlikleri” ve Hermenötik Yaklaşım</span></span></a></h3>

    <p class="Gvdemetni16"><span class="Gvdemetni17">Osmanlı’nın son dönemlerinde, merkezde etkili yeni bir aydın grup ortaya çıkmıştır. Bu aydınların zihniyet yapısını ve kimliklerini analiz etmemiz, Osmanlı’nın son dönemindeki yönetici zihniyete nüfuz etmemiz açısından önemlidir. Batı’nın kültürel yapısı, 19. yüzyılda Fransız Devrimi ile popülerleşmiş özgürlük gibi değerleri, Fransız Devrimi’nin temelindeki fikirleri hazırlayan Rousseau gibi filozofların toplum sözleşmesi kuramları<a class="pcalibre pcalibre1" id="_ftnref101"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn101" title=""><sup class="calibre27"><span class="calibre28">[101]</span></sup></a> ve o dönemin pozitivizm,<a class="pcalibre pcalibre1" id="_ftnref102"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn102" title=""><sup class="calibre27"><span class="calibre28">[102]</span></sup></a> Sosyal Darwinizm<a class="pcalibre pcalibre1" id="_ftnref103"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn103" title=""><sup class="calibre27"><span class="calibre28">[103]</span></sup></a> gibi popüler felsefeleriyle karşılaşan yeni aydın tipinin zihniyet yapısında, bu kültürel ve düşünsel karşılaşmaların önemli etkileri oldu. Batı’yı gören ve Tıbbiye gibi okullarda okuma imkânı bulan kişi sayısı elbette çok düşüktü. Fakat bu az sayıdaki kişiyi önemli kılan faktörlerin başında, bunların Meşrutiyet’in ve Cumhuriyet’in kurulmasında ve bu yeni yapıların merkezlerinde oynadıkları rolle, kendi zihinsel dünya ve habituslarındaki değişimi, özellikle Cumhuriyet döneminde yukarıdan-aşağı bir şekilde, güçlenen ideolojik aygıtlarla milyonlara aktarmaları gelmektedir.</span></p>

    <p class="Gvdemetni16"><span class="Gvdemetni17">Küreselleşme sürecinde İslâmi dünya görüşünü benimseyen kişilerde kendini iyice belli ettiğini savunacağımız “karışım kimlik”<a class="pcalibre pcalibre1" id="_ftnref104"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn104" title=""><sup class="calibre27"><span class="calibre28">[104]</span></sup></a> olgusu, önceden, bahsettiğimiz aydın tiplerinde gözlemlenmiştir. Bahsettiğimiz aydın tipinin homojen olmadığı, bir kısmında Batılı kimliğin, bir kısmında İslâmi kimliğin baskın olduğu, bu dönemi anlatan birçok çalışmadan anlaşılabilir.<a class="pcalibre pcalibre1" id="_ftnref105"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn105" title=""><sup class="calibre27"><span class="calibre28">[105]</span></sup></a> Osmanlı’nın ideolojisine belki de en zıt eğitimin verildiği Tıbbiye’de okuyanların, Tıbbiye’ye girmeden önce İslâmi unsurları hayli yoğun şekilde ihtiva eden ilk ve ortaokullarda okudukları hatırlanmalıdır. Gerek bu aydınların kökenleri gerekse halkın İslâmi kimliği; bu aydınların, Batı’da gördükleri yaşam biçimlerini veya Batılı kaynaklardan edindikleri düşünceleri, halka aktarırken İslâmi referansları kullanmalarının sebeplerindendir. Bahsedilen aydınların kurdukları ve Abdülhamid’e muhalefetin başı olan İttihat ve Terakki’nin marşının sözlerinde Abdülhamid’i “dinsizlik” ile suçlamaları, Abdülhamid’in idamının dinen de gerekli olduğunu gösterebilmek için fetva bulup kullanmaları, onlar için İslâmi referansın önemini göstermektedir.<a class="pcalibre pcalibre1" id="_ftnref106"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn106" title=""><sup class="calibre27"><span class="calibre28">[106]</span></sup></a> İttihat ve Terakki yeri geldiğinde Mevlit okutmak gibi dinsel törenler organize etmiş ve kendi kulüplerinde din adamlarına dini konularda dersler verdirmiştir.<a class="pcalibre pcalibre1" id="_ftnref107"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn107" title=""><sup class="calibre27"><span class="calibre28">[107]</span></sup></a> Manastırlı İsmail Hakkı, Mustafa Sabri Efendi ve Said Nursi gibi İslâmi kesimden önemli birçok kişi; birçok konuşma, yazı ve eylemleriyle İttihat ve Terakki’ye destek vermişlerdir.<a class="pcalibre pcalibre1" id="_ftnref108"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn108" title=""><sup class="calibre27"><span class="calibre28">[108]</span></sup></a></span></p>

    <p class="Gvdemetni16"><span class="Gvdemetni17">İttihat ve Terakkiciler’in söylem ve eylemlerini, birçok kişinin yorumladığı gibi -ki bizce sadece kısmen doğrudur- bahsettiğimiz zümrenin “dini araçsallaştırması” ve “dinsel söylemi retorikleştirerek” halkı ikna etmede kullanması olarak yorumlamak mümkündür. Diğer yandan “araçsallaştırma” ve “retorik” değerlendirmelerini, bu aydınların dinsel söylemi kullanmalarının tüm sebeplerini aktarıyormuş gibi sunan hermenötik bir yaklaşım; bahsedilen kişiler için dinin sadece araçsal ve retoriksel bir yönü olduğunun, bu kişilerin kimlik ve eylemlerinde dinin gerçek bir önemi olmadığının düşünülmesine sebep olmaktadır. Bahsedilen yorumlama biçimi, birçok zaman, bu bireylerin zihniyetlerinde ve “karışım kimlikleri”nde İslâmi unsurun da bir rolü olduğunun görülememesine sebep olmaktadır. Bu tip eylemlerin alternatif ve bence daha doğru bir hermenötik okuması; bu eylemleri gerçekleştirenlerin en azından bir kısmının, aynı zamanda, kendi zihin dünyalarını oluşturan en temel unsurlardan biri olan İslâm nezdinde, kendi inanç dünyaları açısından halifeye karşı eylemleri için bir meşruiyete ihtiyaç duyduklarından, kendilerini de ikna etmiş olan -samimi olarak da inandıkları- Abdülhamid’in tahtan indirilmesinin dini açıdan da olumlu olduğuyla ilgili fetvayı, halkla paylaşıyor olmalarıdır.<a class="pcalibre pcalibre1" id="_ftnref109"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn109" title=""><sup class="calibre27"><span class="calibre28">[109]</span></sup></a></span></p>

    <p class="Gvdemetni16"><span class="Gvdemetni17">Bu tarz hermenötik bir yaklaşım, bu bireylerin kimliklerinde İslami unsurun da etkin olduğunu, bunların sadece Batı’dan -moderniteden- aldıkları etkiyle kimliklerini şekillendirmediklerini anlamamıza katkıda bulunabilir. Üzerinde fazla durulmamış bir konu olsa da şeyhlerin ve tarikat çevrelerinin önemli bir bölümünün İttihatçı olması;<a class="pcalibre pcalibre1" id="_ftnref110"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn110" title=""><sup class="calibre27"><span class="calibre28">[110]</span></sup></a> İttihatçılığı modernite ve sekülarite, Osmanlı merkezini ise İslâmi ideolojiyle özdeşleştiren iki kampçı yaklaşımların kısırlığını anlamamızda yardımcı olabilir.</span></p>

    <p class="Gvdemetni16"><span class="Gvdemetni17">Bu konuda önemli araştırmaları olanların gösterdiği gibi, bahsedilen aydınlar arasında önemli farklar olmakla beraber, bunların birçoğunun zihninin önemli bir yapıtaşı İslâmi inançtır.<a class="pcalibre pcalibre1" id="_ftnref111"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn111" title=""><sup class="calibre27"><span class="calibre28">[111]</span></sup></a> İslâm ise egzistansiyalist açıdan çok kuşatıcı bir inançtır; kişinin, nereden gelip nereye gittiğinden, neden var olduğundan, ahiret mutluluğunu nasıl elde edeceğine kadar en temel konularda inançlar sunar. Osmanlı’daki bahsedilen aydınların dine referanslarını sadece dini araçsallaştırmalarıyla anlamaya çalışmanın altında, Gadamerci şekilde ifade edersem, “engelleyici önyargılar” olduğunu söyleyebilirim.<a class="pcalibre pcalibre1" id="_ftnref112"></a><a class="pcalibre pcalibre1" href="../Text/Caner%20Taslaman%20-%20Kuresellesme%20Surecinde%20Turkiye%27de%20Islam_split_042.htm#_ftn112" title=""><sup class="calibre27"><span class="calibre28">[112]</span></sup></a> “Araçsallaştırma” ile ilgili yorumları yaygınlaştırdığı kanaatinde olduğum “engelleyici önyargılar”dan biri, moderniteyle tanışanların dinsel referanslarından kurtulacağına dair önyargıdır. Bu önyargı, bahsedilen aydınların dinsel referanslarının -modernleştikleri için- gerçek olarak görülmemesi gerektiğine dair bir kanaate sebep olmakta, bu referansların sadece halkı ikna/ kandırmak için kullanılan bir “retorik” olarak yorumlanmasına sebep olmaktadır. İkili ayrımlardan kaynaklanan diğer bir “engelleyici önyargı”; İslâm ile Batı’yı hep çatışan iki dünya olarak ele alarak, Osmanlı’da bahsedilen aydınları bu şema içinde Batı’nın, halifeye bağlıları ise İslâm’ın yanına koymaktan kaynaklanmaktadır. Bu yerleştirmede, padişahın görevine son verilmesini dinen de zaruri olarak değerlendiren İttihatçılar’ın söylemi, salt bir retorik olarak algılanacak; “kampın” Batı tarafına, kısaca “din”in ve halifenin karşısına yerleştirilenlerin dinsel söylemi otomatikman sahteleşecektir! Fakat “karışım kimlikler” ile ilgili yaklaşım, Gadamer’in, yorumlama sürecinde bizi hatalara götürdüğüne dikkat çektiği “engelleyici önyargılar”ın aşılmasında ve ikili ayrımların sürecin karmaşıklığını anlamamızı engellememesinde önemli bir araç olabilir; modernleşenin hatta modernleşmenin öncülüğünü yapanların, Batılı unsurlarla beraber İslâmi unsurları aynı bünyede birleştirmelerinin (ister bu çelişkili olsun, ister olmasın) -gerçek, salt halkı kandırmak için kurgulanmamış- “karışım kimlikleri”nden kaynaklanan bir olgu olarak da yorumlanabilmesine olanak sunar.</span></p>

    <p class="MsoNormal"><span class="calibre6">&nbsp;</span></p>
  </div>
</body>
</html>
