<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre1">
  <h2 class="sgc1 sigil_not_in_toc">36</h2>

  <h2 class="sgc1" id="sigil_toc_id_36" title="36 BİOT GÖZCÜSÜ">BİOT GÖZCÜSÜ</h2>

  <p class="calibre">Çavuş Pieter Rousseau bu işi neden gönüllü olarak istediğini bilmiyordu. Bir bakıma bu, çocukluk rüyalarının gerçekleşmesi gibiydi. Beş, altı yaşından beri teleskoplar onu adeta büyülemişti ve gençliğinin büyük kısmı her tür ve büyüklükte mercek toplamakla geçmişti. Bunları kartondan yaptığı borulara yerleştirerek gittikçe daha güçlü teleskoplar yapmış, böylece Ay'ı, gezegenleri, yakın uzay istasyonlarını ve evinin otuz kilometre çevresindeki araziyi yakından tanır hale gelmişti.</p>

  <p class="calibre">Kolorado Dağları arasında, her yönü harikulade ve bitmez tükenmez manzaralarla dolu olan doğum yeri yönünden de şanslı sayılırdı. Tam bir güven ve rahatlık içinde, her yıl bir sürü dikkatsiz dağcının hayatına mal olan dorukları inceliyor; her kayanın, her ağacın yerini ezbere biliyordu. Yeterince çevreyi tanımasına rağmen, daha ötesini de düşünebiliyor, teleskopunun ulaştığı yerlerin dışında, her tepenin arkasında, olağanüstü yaratıklarla dolu dünyaların olduğunu düşlüyordu. Uzun yıllar merceklerinin ona yaklaştırdığı yerleri gezmemişti, çünkü gerçeklerin düşlerle bağdaşmayacağını çok iyi biliyordu.</p>

  <p class="calibre">Şimdi ise; Rama'nın ekseninden gençliğinin en çılgın düşlerinin ötesinde harikaları gözleme şansını bulmuştu. Önünde bütün bir dünya uzanıyordu — bunun küçük bir dünya olduğu gerçekti, fakat, ölü ve hiç değişmeyen bir yer bile olsa, dört bin kilometre karelik bir alanı incelemek bir insanın bütün ömrünü alabilirdi.</p>

  <p class="calibre">Oysa, artık bütün sonsuz değişimleriyle yaşam Rama' ya gelmişti. Eğer bu biyolojik robotlar canlı değillerse, çok iyi birer taklit oldukları ortadaydı.</p>

  <p class="calibre">'Biot' kelimesini kimin bulduğunu kimse bilmiyordu. Sanki bir anda kendiliğinden ortaya çıkmış ve herkes tarafından kullanılmaya başlanmıştı. Bu duruma göre ana girişte Pieter, 'Şef Biot Gözcüsü' oluyordu. Ve onları inceledikçe davranışlarını anlamaya başladığına inanıyordu.</p>

  <p class="calibre">Örümcekler hareketli alıcılardı. Görme duyusunu — belki de dokunma duyusu ile birlikte — kullanarak Rama' nın bütün içini inceliyorlardı. Bazen yüzlercesi tam hızla sağa sola koşuşuyor fakat bir iki gün içinde de yok oluyorlardı. Şimdi ortalıkta bir tane bile görmek çok zordu.</p>

  <p class="calibre">Onların yerine çok ilginç ve etkileyici yaratıklarla dolu bir hayvanlar kolleksiyonu ortaya çıkmıştı. Herbirine uygun bir isim bulmak pek zor olmamıştı. Büyük, yastık gibi yumuşak ayaklı ve Rama'nın altı yapay güneşinin üzerinde dolaşarak onu cilalar ve temizler gibi davranan 'Pencere silicileri' vardı. Bunların büyük gölgeleri dünyanın öbür yanında korkunç şekiller yaratıyor, bazen de belirli bölgelerde geçici Güneş tutulmalarına yol açıyordu.</p>

  <p class="calibre">Yusufçuk'u parçalayan yengeç 'leş yiyiciydi'. Ona benzeyen bir sürü hayvan Alfa Kampı'na yaklaşarak düzenli şekilde çevreye yığılan çöpleri taşmaya başlamışlardı. Eğer Norton ve Mercer onların önüne kararlı bir şekilde dikilip geri çekilmeye zorlamasalar, her şeyi taşımaya kalkacaklardı. Uzlaşma oldukça kaygı verici fakat temiz şekilde olmuştu. Bundan sonra leş yiyiciler nelere dokunmalarına izin verildiğini anlamışlar ve muntazam aralıklarla kampa uğrayarak hizmetlerine gerek olup olmadığını kontrol etmeye başlamışlardı. Bu, en uygun ve yararlı anlaşma olmuştu ve leş yiyicilerin veya çevrede onları kontrol eden varlığın çok yüksek zekâ düzeyi olduğunu kanıtlamıştı.</p>

  <p class="calibre">Rama'da çöp temizlemek çok kolaydı. Her şey, belki de yeniden kullanılabilecek parçalara ayrılmak üzere, denize atılıyordu. İşlem çok hızlıydı. Resolution, Ruby Barnes'i büyük üzüntüye boğarak, bir gecede yok olmuştu. Norton, kızı teknenin görevini mükemmel bir şekilde yerine getirdiği ve artık onu kimsenin kullanmasına nasıl olsa izin veremeyeceğini söyleyerek teselli etmişti. Çünkü köpekbalıkları, leş yiyicileri kadar anlayışlı olmayabilirlerdi.</p>

  <p class="calibre">Bilinmeyen bir gezegeni bulan hiçbir astronom, yeni tip bir biot görüp, teleskopuyla onun güzel bir resmini çeken Pieter kadar mutlu olamazdı. Ne yazık ki en ilginç örneklerin güney kıtasında olduğu görülüyordu. Bunlar orada, boynuzların çevresinde anlaşılmaz şeyler yapıyorlardı. Emici ayakları olan kırkayak türünden bir hayvanın zaman zaman Büyük Boynuz'u incelediği görülüyordu. Pieter bir an için küçük boynuzların çevresinde hipopotam ile buldozer arasında bir köprü oluşturan iri yarı bir hayvan gördüğüne emindi. Hatta orada hareketli bir vinç görevi yapan çifte boyunlu bir zürafa bile vardı.</p>

  <p class="calibre">Rama'nın da, her uzay gemisi gibi, yaptığı uzun yolculuktan sonra denenmeye, kontrola ve tamire ihtiyacı olduğu ortadaydı. Mürettebatı da bütün güçleriyle buna çalışıyorlardı. Acaba yolcular ne zaman ortaya çıkacaktı?</p>

  <p class="calibre">Biotları sınıflandırmak Pieter'in tek görevi değildi. Bir görevi de her an Rama düzlüğünde keşif görevi yapan iki veya üç grubu da izleyerek başlarına bir dert gelmemesini sağlamak ve onlara bir şey yaklaşacak olursa haber vermekti. Her altı saatte bir bu işe ayrılabilen başka arkadaşıyla yer değiştiriyordu. Birkaç kez on iki saatten fazla görevde kaldığı olmuştu. Bunun sonucu olarak da Rama'nın coğrafyasını herkesten çok iyi biliyordu. Artık Rama, onun için gençliğinin Kolorado Dağlan kadar tanıdıktı.</p>

  <p class="calibre">Jerry Kirchoff Alfa hava deliğinde göründüğü zaman, Pieter olağanüstü bir şey olduğunu hemen anlamıştı. Uyku devrelerinde personel değişimi yapılmazdı ve şimdi görev saatine göre gece yarısını geçiyordu. Sonra birden Jerry'nin gemide kalan tek yetkili subay olduğunu hatırladı ve bu kural dışı duruma büsbütün şaşırdı.</p>

  <p class="calibre">«Jerry... gemide yetkili kim var?»</p>

  <p class="calibre">İkinci Kaptan soğuk bir şekilde:</p>

  <p class="calibre">«Ben,» diye cevap verdi ve başlığının önünü açarken ekledi: «Görevde iken köprüden ayrılacağımı düşünmezsin değil mi?»</p>

  <p class="calibre">Elbisesinin cebini açarak üstünde 'konsantre portakal suyu. Beş litre için' yazılı küçük bir teneke kutu çıkardı.</p>

  <p class="calibre">«Bu işi iyi beceriyorsun Pieter,» dedi. «Kaptan bunu bekliyor.»</p>

  <p class="calibre">Pieter kutuyu eliyle tarttı.</p>

  <p class="calibre">«Umarım içine yeterli ağırlık koymuşsundur, çünkü bazen birinci platforma takılıp kalıyorlar.»</p>

  <p class="calibre">«Eh... uzman sensin.»</p>

  <p class="calibre">Bu doğruydu. Ana girişteki gözcüler, unutulmuş veya acele gerek duyulan bazı küçük maddeleri aşağıya fırlatmakta bol pratik yapmak fırsatını bulmuşlardı. Bu işin ana noktası; atılan maddeyi düşük basınç bölgesinde bir yere takılmadan geçirebilecek ve yana çekim etkisinin sekiz kilometrelik düşüşte onu kampın çok açığına çekmemesini sağlayabilecek bir atış yapmaktı.</p>

  <p class="calibre">Pieter yere sağlamca bastı, teneke kutuyu sıkıca kavrayarak bütün hızıyla uçurumdan aşağıya fırlattı. Doğru Kamp Alfa'yı hedef almamış, atışını otuz derece kadar yukarıdan yapmıştı.</p>

  <p class="calibre">Hava sürtünmesi hemen kutuyu yakalayarak ilk hızını kesti ve çekim gücü etkisini göstererek kutuyu artan bir hızla aşağı çekmeye başladı. Kutu ilk merdivenlere düştü, çarparak yavaş bir sıçrama ile ilk terastan kurtuldu.</p>

  <p class="calibre">«Artık tamam,» dedi Pieter. «Bir iddiaya var mısın?»</p>

  <p class="calibre">«Hayır, sen ne olacağını biliyorsun.»</p>

  <p class="calibre">«Hiç sporcu değilsin. Fakat sana ne olacağını söyleyeyim. Kampın üç yüz metre yakınına düşecek.»</p>

  <p class="calibre">«Bu pek yakın değil gibi geldi bana.»</p>

  <p class="calibre">«Bu işi ara sıra denemelisin. Bir kere Joe'nin birkaç kilometre uzağa atış yaptığını gördüm.»</p>

  <p class="calibre">Kutu artık çekime iyice yakalanmış ve kuzey kubbesinin eğimine uygun bir eğri çizerek aşağı düşmeye başlamıştı. ikinci terasa vardığı zaman ise bu çekim ve sürtünmede kazanabileceği en yüksek hıza — saatte yirmi otuz kilometre arası — ulaşmıştı.</p>

  <p class="calibre">Pieter teleskopun arkasına geçerek kutuyu izlemeye çalıştı.</p>

  <p class="calibre">«Şimdi göreceğiz. On dakikaya kadar aşağıya varmış olacak. Ah, işte Kaptan gözüktü... bu açıdan hepsini tanımaya alıştım artık... şimdi bize bakıyor.»</p>

  <p class="calibre">«Bu teleskop sana bir güç kazandırmış gibi geldi bana.»</p>

  <p class="calibre">«Oh, evet, Rama'da aynı anda neler olduğunu tek bilen benim. Hiç değilse bildiğimi sanıyorum.»</p>

  <p class="calibre">Bir süre daha kutunun düşüşünü izleyen Pieter: «Keşke iddiaya girseydin,» dedi. «Kaptan yalnız elli metre yürümek zorunda... kutuyu gördü... görev tamam.» «Teşekkür ederim Pieter, iyi iş başardın. Şimdi tekrar uykuna dönebilirsin.»</p>

  <p class="calibre">«Uyku mu? Ne diyorsun saat O4'e kadar nöbetteyim.» «Üzgünüm, herhalde uykudasın. Yoksa benim buraya geldiğimi ve bütün bu olanları rüyanda nasıl görebilirdin?» «UZAY ARAŞTIRMA'DAN — UZAY ARAŞTIRMA GEMİSİ ENDEAVOUR'UN KAPTANINA. AAA ÖNCELİKLİ. OKUNUP YOK EDİLECEK. KAYDI OLMAYACAK. UZAY MUHAFIZLIĞI'NIN BİLDİRDİĞİNE GÖRE ON ON İKİ GÜN ÖNCE MERKÜR'DEN RAMA YÖNÜNDE ULTRA YÜKSEK HIZDA BÎR ARAÇ HAVALANMIŞ BULUNUYOR. EĞER BİR YÖRÜNGE DEĞİŞİKLİĞİ OLMAZSA VARIŞ 322. GÜN SAAT 15 OLACAK. BUNDAN EVVEL RAMA'Y! BOŞALTMANIZ GEREKEBİLİR. TEKRAR BİLGİ VERECEĞİZ — BAŞKUMANDAN.» Norton tarihi aklında tutabilmek için mesajı en az on kez okudu. Rama'nm içinde zamanı izleyebilmek çok zordu. Takvimli saatine bakınca 315. günde olduklarını gördü. Demek ki kendilerine bir haftalık bir süre kalıyordu.</p>

  <p class="calibre">Bu haber, içinde yazılı olanlar yönünden değil fakat ima ettiği şeyler yönünden tüyler ürperticiydi. Merkürlüler gizli şekilde bir araç havalandırmışlardı. Bu uzay hukukuna zıt bir tutum oluyordu. Sonuç çok açıktı. Bu araç ancak bir mermi olabilirdi.</p>

  <p class="calibre">Fakat niçin? Endeavour'u tehlikeye atmayı göze almaları anlaşılmaz şeydi .Belki de Merkürlülerden geniş bilgi içeren bir uyarı alacaktı. Acil bir durumda birkaç saat içinde Rama'dan ayrılabilirdi. Fakat bunu son derece sert bir protesto ve Başkumandan'ın direkt emri ile yapacaktı.</p>

  <p class="calibre">Yavaş ve düşünceli bir şekilde yaşam destek sistemi boyunca yürüyerek mesajı elektrosanın içine attı. Makinenin içinde laser ışığının parlak alevi güvenlik önleminin yerine geldiğini bildiriyordu, içinden bütün problemlerin böyle çabuk ve temiz şekilde halledilmemesinin çok kötü olduğunu düşündü.</p>
</body>
</html>
