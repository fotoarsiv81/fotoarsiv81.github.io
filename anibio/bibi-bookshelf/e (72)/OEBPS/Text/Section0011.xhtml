<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre1">
  <h2 class="sgc1 sigil_not_in_toc">10</h2>

  <h2 class="sgc1" id="sigil_toc_id_10" title="10 KARANLIĞA İNİŞ">KARANLIĞA İNİŞ</h2>

  <p class="calibre">Kumandan Norton bu işi aslında kendisi yapmayı şiddetle arzu ediyordu Fakat kaptan olarak ilk görevi gemisini düşünmekti. Bu ilk incelemede çok kötü giden bir durum olursa gemiyi kurtarmaya koşmak zorunda kalabilirdi.</p>

  <p class="calibre">O zaman ikinci kaptanlardan Kari Mercer tek seçeneği oluyordu. Norton içinden Karl'm bu görev için daha uygun olduğunu düşündü.</p>

  <p class="calibre">Yaşam destek sistemleri üzerinde bir uzman olan Mercer bu konudaki standart ders kitaplarının çoğunu yazmıştı. Sayısız tip malzemeyi en tehlikeli şartlar altında sık sık şahsen incelemişti ve onun biyolojik geri itilim kontrolü çok ünlüydü. Bir saniye içinde nabız atışlarının sayısını yüzde elli düşürebilir, ve solunumunu on dakikalık bir süre için durdurabilirdi. Bu faydalı küçük hileler onun hayatını birkaç kez kurtarmıştı.</p>

  <p class="calibre">Bütün bu yetenek ve bilgisine rağmen Mercer düş gücünden yoksundu. Ona göre en tehlikeli deneyler ve görevler yalnız yapılması gereken işlerdi. Hiçbir zaman gereksiz risklere girmez, ve cesaret denilen bir şeyin varlığını düşünmezdi.</p>

  <p class="calibre">Masasının üzerinde duran iki vecize onun hayat hakkındaki felsefesini çok güzel açıklıyordu. Bir tanesi «Ne Unuttun?» diye soruyor, diğeri ise «Cesareti Yok Et» öğüdünü veriyordu. Aslında Mercer filodaki en cesur insan olarak tanınırdı ve bu da onu sinirlendiren tek şeydi.</p>

  <p class="calibre">Mercer onunla gelecek ikinci adamı düşünmeden seçti. Ayrılmaz arkadaşı Teğmen Joe Calvert. Bu iki adamın ortak yönlerinin ne olduğunu anlamak zordu. Narin yapılı, oldukça uzun ve sıska bir insan olan Uçuş Subayı Calvert, eski sinema sanatına karşı büyük ilgisini paylaşmayan, temkinli ve kolay heyecanlanmayan arkadaşından on yaş gençti.</p>

  <p class="calibre">Fakat şimşeğin nerede çakacağını kimse bilemez. Yıllar önce Mercer ve Calvert çok sağlam bir dostluk kurmuşlardı. Bu her zaman rastlanan bir şeydi. Az rastlanan şey, onların dünyada ikisine de birer çocuk doğurmuş olan aynı eşi paylaşmakta oluşlarıydı. Kumandan Norton bu olağanüstü kadınla bir gün tanışmayı ümidediyordu. Üçgen en az beş yıldır gayet uyumlu bir şekilde devam etmekteydi ve bozulacağa da benzemiyordu.</p>

  <p class="calibre">Bir keşif takımı için iki kişi yeterli değildi; uzun deneyler üç kişinin en uygun ekip olduğunu göstermişti. Bir kişi kaybedilse bile geriye kalan iki kişinin tehlikeden kaçma şansları olabilirdi. Halbuki kalan bir kişi olursa panik onu da yok edebilirdi. Uzun süre düşündükten sonra Norton teknik çavuş Willard Myron'u seçti. Herşeyi işletebilen işlemiyor ise daha iyisini yapabilen bir mekanik dahi. Myron yabancı bir malzemenin parçalarını tanıyabilecek en iyi adamdı. Astrotek'teki doçentlik görevinden aldığı uzun bir izinden sonra çavuş tekrar yeryüzünde bir görev almak istememiş, gerekçe olarak da daha yetenekli meslektaşlarına engel olmak istemediğini ileri sürmüştü. Hiç kimse bu açıklamayı ciddiye almamıştı, genel kanı Will' de hırs diye birşey bulunmadığı yolundaydı. Uzayda çavuş olmayı seviyordu, fakat Profesör Myron olamazdı. Önündeki sayısız çavuş gibi o da güç ve sorumluluk arasındaki ideal uzlaşmayı seçmişti.</p>

  <p class="calibre">Son hava deliğinden süzülüp Rama'nın ağırlıksız ekseninde yüzmeye başladıkları zaman Teğmen Calvert kendini, sık sık olduğu gibi, bir film sahnesinin içinde buldu. Bu alışkanlığını tedavi ettirmesi gerektiğini arasıra düşünürdü, fakat hayale dalmanın ona bir zarar vermediği gerçekti, hatta bazen çok kötü ve sıkıcı durumları ilginç hale getirmeye bile yarıyordu kim bilir? Belki de bir gün hayatını kurtarmaya da yarıyabilirdi. Fairbanks, Connery veya Hiroshi'nin benzer durumlarda neler yaptıklarını hatırlayabilirdi...</p>

  <p class="calibre">«Bu kez yirminci yüzyılın birinci yarısındaki savaşlardan birinin içine girmek üzereydi; Mercer üç kişilik keşif heyetini bilnmeyen topraklara götüren çavuştu. Kendilerini çok büyük bir bomba çukurunun dibinde farzetmek zor değildi. Sanki bombanın şiddeti çukurun etrafında birtakım setler oluşturmuştu.»</p>

  <p class="calibre">Krater aralıklı bir şekilde yerleştirilmiş üç tane plazma ışıldağı ile aydınlatılmıştı. Bunlar Rama'nın giriş bölümünü hemen hemen hiçbir gölgeye yol açmayacak şekilde aydınlatıyordu. Fakat bu aydınlığın arkasında en uzak terasın kenarından itibaren . karanlık ve sır vardı.</p>

  <p class="calibre">Zihninden Calvert orada neler bulunduğunu biliyordu. Önce bir kilometre genişliğinde daire bir düzlük vardı. Burayı tıpkı geniş demiryoluna benzeyen üç ayrı merdiven sanki üç simetrik parçaya ayırıyordu. Merdivenlerin basamakları dairenin yüzeyine hiçbir çıkıntı meydana getirmeyecek şekilde birleştirilmişti. Düzenleme o derece simetrikti ki, merdivenlerden herhangi biri seçilebilirdi. İçeri girdikleri hava deliğine en yakın olan Alfa, iniş için seçilmiş, hava deliğine de Alfa hava deliği adı verilmişti.</p>

  <p class="calibre">Merdivenlerin basamaklarının birbirinden oldukça aralıklı olması onlar için problem teşkil etmiyordu. Eksenden yarım kilometre uzaklaştıkları halde çekim hâlâ Dünya'nın on üçte biri kadardı. Her biri en az yüz kilo kadar ağırlıkta teçhizat ve yaşam destek cihazı taşıdıkları halde inişte hiç bir güçlük çekmiyorlardı.</p>

  <p class="calibre">Kumandan Norton ve destek takımı Alfa hava deliğinden kraterin dibine kadar uzatılmış emniyet ipleri boyunca onlarla birlikte geldiler. Buradan sonra, ışıldakların aydınlatabildiği alanın dışında, Rama'nın karanlığı önlerinde uzanıyordu. Başlıklarının oynaşan ışıkları altında görülebilen tek şey merdivenin ilk birkaç yüz metresiydi. Daha ötede herşey yavaş yavaş şekilsizleşerek kayboluyordu.</p>

  <p class="calibre">«Ve şimdi» Kari Mercer kendi kendine söylendi «ilk kararımı vermek zorundayım. Bu merdivenleri yukarı mı çıkacağım yoksa aşağı mı ineceğim?»</p>

  <p class="calibre">Bu soru önemsiz değildi. Esas olarak hâlâ sıfır çekim gücü içindeydiler ve bir insan bu durumda her iki fikri de kabul edebilirdi. Biraz gayretle Mercer kendini, yatay bir düzlük üstünde olduğuna veya dikey bir duvarla karşı karşıya bulunduğuna veya bir uçurumun kenarında durmakta olduğuna inandırabilirdi. Karmaşık bir görev almış bir sürü astronotun yanlış koordinatlar seçiş nedeniyle ciddi psikolojik problemlerle karşılaştıkları bilinen bir şeydi.</p>

  <p class="calibre">Mercer başı önde olarak yüzer gibi gitmeye karar verdi. Başka türlü bir iniş çok hantalca olacaktı, ayrıca bu yolla önünde neler bulunduğunu kolaylıkla görebilecekti. Böylece ilk birkaç yüz metrede yukarı tırmanmakta olduğu düşüncesine kapılacak, ancak gittikçe artan çekim gücü onu bu fikrinden ayırmaya ve tam zıt şekilde düşünmeye zorlayacaktı.</p>

  <p class="calibre">İlk basamağı kavradı ve kendini yavaşça merdivenler boyunca çekmeye başladı. Hareket tıpkı deniz dibinde yüzüyormuşçasına kolaydı ayrıca burada arkasında suyun girdabının yarattığı hafif çekim de yoktu. O kadar kolay ilerliyordu ki, içinde çok daha hızlı gitmek arzusu uyandı. Fakat Mercer böyle alışılmışın dışı durumlarda acele etmeyecek kadar tecrübeliydi.</p>

  <p class="calibre">Başlığındaki kulaklıklardan iki arkadaşının muntazam soluklarını duyuyordu. Bu, onların durumunun iyi olduğunu gösterdiğinden gereksiz konuşmalarla vakit kaybetmedi. Arkaya bakmak için büyük arzu duymasına rağmen merdivenin ucundaki platforma ininceye kadar riske girmemeye karar verdi.</p>

  <p class="calibre">Basamaklar düzenli olarak yarımşar metre aralıklarla yerleştirilmişti. Tırmanmanın ilk bölümünde Mercer birkaç tanesini atlayarak geçmiş, fakat onları dikkatle saymayı ihmal etmemişti, iki yüzüncü basamak yakınlarında ağırlığı ilk olarak belirgin şekilde hissetmeye başladı. Rama'nın dönüşü kendini belli etmeye başlamıştı.</p>

  <p class="calibre">Dört yüzüncü basamakta hissettiği ağırlığın yaklaşık olarak beş kilo olduğunu hesapladı. Bu, ona bir zorluk çıkarmıyordu, fakat sıkı bir şekilde aşağı doğru çekilirken artık yukarı tırmandığını düşünmek gittikçe zorlaşıyordu.</p>

  <p class="calibre">Beş yüzüncü basamak dinlenmek için uygun bir yerdi. Rama'nın hâlâ onlara bir zorluk çıkarmamasına ve kollarını yalnız kendisine yön vermek için kullanmasına rağmen, Mercer kol adalelerinin yorulduğunu hissediyordu.</p>

  <p class="calibre">«Hersey yolunda kaptan» diye raporunu verdi, «ilk terasa olan yarı yolu geçtik sayılır. Joe, Will... nasılsınız?»</p>

  <p class="calibre">Joe Calvert cevap verdi:</p>

  <p class="calibre">«iyiyim... Neden durdun?»</p>

  <p class="calibre">Çavuş Myron ekledi:</p>

  <p class="calibre">«Ben de iyiyim, fakat yan çekim gücüne dikkat edin, gittikçe artmaya başladı.»</p>

  <p class="calibre">Mercer de bunun farkına varmıştı. Basamakları tutmayı bıraktığı zaman sağa doğru çekildiğini hissediyordu. Bunun Rama'nın dönmesinin bir etkisi olduğunu çok iyi biliyordu, fakat gene de esrarengiz bir gücün onu hafifçe merdivenlerden uzağa ittiği fikrine kapılıyordu.</p>

  <p class="calibre">Belki de artık merdivenleri ayakları üzerinde inme zamanı gelmişti. Şimdi artık «aşağı» sözcüğü fiziksel bir anlam kazanmaya başlıyordu. Birkaç saniyelik bir denge bozulmasını göze almaya karar verdi.</p>

  <p class="calibre">«Dikkat geriye dönüyorum...»</p>

  <p class="calibre">Merdiveni sıkı bir şekilde tutarak kolları yardımıyla kendini yüz seksen derece döndürdü. Arkadaşlarının ışıkları nedeniyle bir an hiçbir şey göremedi, sonra çok yukarılarda şimdi artık gerçekten yukarıda platformun kenarında çok hafif bir aydınlık gördü: Bu aydınlıkta onu dikkatle izleyen Kumandan Norton ve destek takımının siluetleri gözüküyordu. Çok uzakta ve çok ufak görünüyorlardı. Güven verici şekilde onlara elini salladı.</p>

  <p class="calibre">Ellerini merdivenlerden ayırarak Rama'nın artık hissedilmeye başlanan çekim gücüne kendini bıraktı. Bir basamaktan diğerine düşüş iki saniyeden fazla zaman alıyordu. Dünya'da aynı sürede bir insan otuz metre düşerdi.</p>

  <p class="calibre">Düşme hızı o derece sıkıcı bir yavaşlıktaydı ki Mercer elleri yardımıyla birkaç merdiven atlayarak hızlanmayı ve böylece zaman kazanmayı tercih etti. Çok hızlandığını hissettiği zaman ayaklan yardımıyla kendini frenliyordu.</p>

  <p class="calibre">Yedi yüzüncü basamakta bir daha durarak başlığının ışığını aşağıya çevirdi; tıpkı hesapladığı gibi ilk teras ve ondan başlayan daha sık basamaklar elli metre kadar aşağıdaydı.</p>

  <p class="calibre">Birkaç dakika sonra son basamağa gelmişlerdi. Aylarca uzayda dolaştıktan sonra sert bir yüzey üzerinde dimdik durmak ve ayaklarının altında bu sertliği hissetmek çok garip bir histi. Ağırlıkları şimdi on kilodan azdı, fakat bu bile sağlamca durdukları hissini duymalarına yetiyordu. Mercer gözlerini kapatarak bir an için Dünya'nın üzerinde olduğunu düşündü.</p>

  <p class="calibre">Üzerinde durdukları set veya platform on metre kadar genişlikteydi, her iki taraftan yukarı doğru eğriliyor ve karanlıkta kayboluyordu. Mercer onun tam bir daire çevirdiğini biliyordu. Eğer onun üzerinde yürüse, beş kilometre sonra tam bir tur attıktan sonra yürümeye başladığını noktaya gelecekti, yani Rama'nm içinde ufak bir tur atmış olacaktı.</p>

  <p class="calibre">Fakat, buradaki çekim gücünün azlığı nedeniyle gerçek bir yürüyüş imkansızdı. İnsan ancak dev adımlarla ilerliyebileceğinden bu yürüyüş çok tehlikeli olabilirdi.</p>

  <p class="calibre">Işıklarının erişebildiği yerden daha uzaklara kadar uzanarak karanlıkta kaybolan basamaklardan iniş çok kolay gözüküyordu. Fakat her iki taraftan başlayarak aşağı uzanan merdiven parmaklıklarına tutunmak şarttı, çünkü dikkatsiz bir adım insanın boşluğa uçarak yüz metre kadar aşağıdaki diğer rampaya düşmesine yol açabilirdi. Düşüş nedeniyle çarpma, ağırlıksızlıktan dolayı, fazla sert olmayacaktı, fakat sonuçları zararsız olmayabilirdi Rama'nın dönüşü merdiveni sola çekmiş olacak böylece düşen vücut hiçbir engele rastlamadan yaklaşık yedi kilometre aşağıdaki düzlüğe çarpacaktı.</p>

  <p class="calibre">Mercer, kayarak inmenin cehennemi bir şey olacağını düşündü. Bu çekim gücünde bile en az hızın saatte birkaç yüz kilometre olacağı belliydi. Başı önde olarak böyle bir inişte belki yeterli bir sürtünme sağlanarak hız azaltılabilirdi. Bu sağlanabilirse Rama'nın en alt yüzüne inebilmek için belki de en uygun yol bu olacaktı. Fakat önceden çok dikkatli bir deneme yapılması şarttı.</p>

  <p class="calibre">«Kaptan» dedi. «Merdivenden inmekte bir sakınca görmüyorum. Razı olursanız ikinci platforma kadar inişe devam etmek ve merdivendeki iniş hızımızı ölçmek istiyorum.»</p>

  <p class="calibre">Norton tereddütsüz cevapladı.</p>

  <p class="calibre">«Devam et» lüzum olmamasına rağmen ekledi, «dikkatli ol.»</p>

  <p class="calibre">Mercer'in işin esasını anlaması çok uzun sürmedi. Bu on ikide bir çekim düzeyinde basamakları normal şekilde inmeye imkan yoktu. Böyle bir iniş yavaş çekilmiş bir filme benzeyen son derece yorucu bir takım hareketlerle oluyordu; tek çare basamakları hiç düşünmeden iki eliyle merdiven parmaklıklarını kavrayarak kendini aşağı doğru çekmekti.</p>

  <p class="calibre">Çalvert de aynı sonuca varmıştı. Mercer'e seslendi: «Bu basamaklar yukarı çıkmak için yapılmış, aşağı inmek için değil. Bu merdivenleri çekim gücüne karşı hareket ederken rahatça kullanabilirsin, fakat aşağı iniş çok rahatsız edici. Alay edebilirsiniz, fakat bence en iyi iniş yolu merdiven parmaklıklarından kayarak inmek.»</p>

  <p class="calibre">«Bu saçma» diyerek çavuş Myron itiraz etti:«Rama' lıların böyle bir davranışta bulunduklarını sanmıyorum.»</p>

  <p class="calibre">«Ben aslında onların bu merdivenleri kullandıklarını hiç sanmıyorum bunların acil bir durum için yapıldıkları belli. Buralara çıkmak için mekanik bir taşıma sistemi kullanmış olmalılar. Belki telle çekilen bir vagon. Bu da giriş tünelindeki olukları açıklayabilir.»</p>

  <p class="calibre">«Ben onları hep su olduğu gibi düşündüm. Her ikisi de olabilir. Acaba burada hiç yağmur yağıyor mu?»</p>

  <p class="calibre">Mercer «Olabilir» dedi. «Bence Joe haklı. Bir deneyelim bakalım... ben gidiyorum.»</p>

  <p class="calibre">El veya ele benzeyen şeyler için yapılmış olan merdiven parmaklığı, aralıklı şekilde yerleştirilmiş bir metre yüksekliğinde direklerle desteklenmiş pürüzsüz, yassı metal bir çubuktu. Mercer onun üzerine ata biner gibi oturdu, elleriyle sağlayabileceği frenleme gücünü bir ölçtükten sonra kendini bırakarak kaymaya başladı.</p>

  <p class="calibre">Sessiz bir şekilde ve yavaşça, başlık lambasının ışığının aydınlığı altında, hız alarak karanlığa doğru elli metre kadar indikten sonra arkadaşlarını da çağırdı.</p>

  <p class="calibre">Açıkça belli etmemelerine rağmen kendilerini çocuk gibi hissediyorlardı. İki dakikadan kısa bir sürede güven ve rahatlık içinde bir kilometre yol indiler. Hızlı gittiklerini hissettikleri anda kaydıkları çubuğu elleriyle sıkarak gerekli fren ve yavaşlamayı yapıyorlardı. İkinci platforma indikleri zaman Kumandan Norton onlara seslendi:</p>

  <p class="calibre">«İyice eğlendiğinizi umarım. Fakat geriye tırmanış o kadar kolay olmayacak.» Artan çekim gücünü denemek için platformda aşağı yukarı dolaşan Mercer, «Bende bunu denemek istiyorum» dedi. «Burada çekim gücü Dünya'nın onda biri kadar insan farkı hemen hissediyor.»</p>

  <p class="calibre">Platformun sonuna kadar yürüdü daha doğrusu kaydı, ve başlığının ışığını merdivenin aşağı inen kısmına çevirdi. Işığın eriştiği yere kadar merdiven az önce indiklerinin aynısı gibi gözüküyordu. Aslında daha önce alınmış fotoğraflar dikkatle incelendiği zaman artan çekim oranında basamakların yüksekliklerinin yavaş yavaş azaldığı görülmüştü. Basamaklar bu uzun çıkışın her noktasında, her basamak için aynı çabayı gerektirecek şekilde ayarlanmıştı.</p>

  <p class="calibre">Mercer yukarı, şimdi onlardan yaklaşık iki kilometre yukarıda olan Rama'nın giriş deliğine baktı. Çok hafif bir ışık ve önünde küçük siluetlerle delik, korkunç şekilde uzak görünüyordu.</p>

  <p class="calibre">İlk defa olarak bu olağanüstü merdivenin tümünü görmediğine çok memnun oldu. Düş gücünün noksanlığına ve sağlam sinirlerine rağmen kendini on altı kilometre yüksekliğinde dikey bir tabağın tam ortasında bulunan ve yukarı tırmanmaya çalışan bir böcek gibi görünce nasıl davranacağını bilemiyordu. Şu ana kadar karanlığa bir sıkıntı gözüyle bakmıştı, şimdi ise .karanlıktan çok memnundu. Norton'a rapor verdi:</p>

  <p class="calibre">«Sıcaklıkta bir değişiklik yok, hâlâ donma noktasının biraz altında. Fakat hava basıncı tahmin ettiğimiz gibi artıyor üç yüz milibar civarında. Bu kadar az oksijen kapsayan bir yerde bile nefes alınabileceğini tahmin ediyorum. Daha aşağılarda solunum hiç problem olmayacak ve bu da araştırmalarımızı son derece kolaylaştıracak. Ne buluş değil mi? solunum aygıtı kullanmadan üzerinde yaşayabileceğimiz bir dünya! Bu havadan bir soluk alacağım.»</p>

  <p class="calibre">Yukarıda Kumandan Norton rahatsız bir şekilde kımıldandı. Fakat Mercer ne yaptığını çokiyi biliyordu. Kendini garantiye almak için gerekli bütün testleri yapmıştı.</p>

  <p class="calibre">Mercer başlıktaki basıncı eşitledi, emniyet mandalını açtı ve camı biraz araladı, önce tedbirli bir soluk aldı... Sonra derin bir soluk daha.</p>

  <p class="calibre">Rama'nın havası tıpkı fiziksel çürümenin binlerce yıl önce bittiği bir mezar gibi ölü ve küf kokuluydu. Mercer'in yıllardır yaşam destek sistemlerini en zor şartlar altında inceleyerek yetişmiş ultra hassas burnu bile tanınabilecek en küçük bir koku alamıyordu. Sadece kokuda madensel bir tat vardı. Mercer birdenbire Ay'a inen ilk astronotların Ay Modülü'nü yeniden basınçlarken yanık barut kokusu duyduklarını rapor ettiklerini hatırladı. «Kartal»m kabini, onu dolduran havaya bulaşan Ay tozu nedeniyle Rama gibi kokuyor olmalıydı.</p>

  <p class="calibre">Başlığını yeniden kapayarak kilitledi ve ciğerlerindeki yabancı havayı boşalttı. Bu havayla yaşamını devam ettiremezdi. Hatta Everest'in zirvesindeki havaya alışık bir dağcı bile burada çabucak ölürdü. Fakat birkaç kilometre daha aşağıda durum herhalde çok farklıydı.</p>

  <p class="calibre">Artık burada yapacağı birşey kalmış mıydı? Alışık olmadığı hafif bir çekim gücünün verdiği tatlı rahatlık dışında başka bir şey yoktu. Az sonra çekim olmayan giriş tüneline döneceklerinden buraya pek alışmakta istemiyordu, «Geri dönüyoruz kaptan» dedi. «Bütün yolu sonuna kadar gitmeye hazırlanıncaya kadar artık daha fazla ilerlememize gerek yok.»</p>

  <p class="calibre">«Tamam, dönüşünüzü zamanla ölçüyoruz, fakat acele etmeyin.»</p>

  <p class="calibre">Merdivenleri üçer dörder zıplayarak çıkmaya başlayınca Mercer, Calvert'in çok haklı olduğunu bir kere daha kabul etti. Bu merdivenler aşağı değil, yukarı doğru yürümek için yapılmıştı. Bir insan arkasına bakmadıkça ve yükselen eğrinin baş döndürücü uçurumunu düşünmedikçe tırmanış çok kolay bir deneme oluyordu. Fakat, iki yüz adımdan sonra baldır kaslarında bazı ağrılar hissetmeye başladı ve yavaşlamaya karar verdi. Arkasındakiler de aynı şeyi yaptılar. Omuzunun üzerinden geriye kısa bir bakış atınca onların epeyce geride kalmış olduklarını gördü.</p>

  <p class="calibre">Tırmanış tümüyle olaysız geçiyordu, önlerinde yalnız sonsuzmuşçasına uzanan merdivenler vardı. En üst platformun hemen dibindeki basamakta bir kez daha durdukları zaman artık açıkça yorgunluktan sallanıyorlardı. On dakika dinlendikten sonra son dikey kilometreyi de çıkmaya başladılar.</p>

  <p class="calibre">Zıpla bir basamak yakala zıpla yakala zıpla yakala... bu iş kolay, fakat o derece sıkıcı bir tekrarlamaydı ki dikkatsizlik tehlikesi yaratıyordu. Merdivenin yarısında beş dakika daha dinlendiler. Artık bacakları kadar kolları da ağrımaya başlamıştı. Mercer bir kez daha tırmandıkları bu dikey merdivenlerin sadece bir bölümünü görmelerinin ne kadar iyi bir şey olduğunu düşündü. Merdivenin, ışıklarının ulaştığı yerin az ötesine kadar uzandığına ve biraz sonra biteceğine kendini inandırmak zor değildi.</p>

  <p class="calibre">Zıpla . bir basamak yakala zıpla... sonra birdenbire merdivenler gerçekten bitiverdi. Artık tekrar ağırlıksız eksen dünyasında ve kendilerini endişeyle bekleyen arkadaşlarının arasındaydılar. Bütün yolculuk bir saatten biraz az sürmüştü ve hepsi alçakgönüllü bir başarı duygusu içindeydiler.</p>

  <p class="calibre">Fakat kendilerinden böyle memnun olmaları için henüz çok erkendi. Çünkü, bütün bu çabaya rağmen bu dev merdivenin ancak sekizde birini yürümüşlerdi.</p>
</body>
</html>
