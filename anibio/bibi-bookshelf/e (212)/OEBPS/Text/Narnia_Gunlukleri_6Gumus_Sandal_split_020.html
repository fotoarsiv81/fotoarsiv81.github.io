<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Narnia Günlükleri 6Gümüş Sandalye</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="calibre13" id="filepos346501"><span class="calibre3"><span class="calibre5">Yaraların İyileşmesi</span></span></p>

  <p class="calibre4"><span class="calibre17"><span class="italic"><span class="calibre5">J</span></span></span><span class="calibre5">ill ertesi sabah uyanıp da kendini bir mağarada bulduğunda, bir an için yeraltında olduğunu düşünüp korktu. Üstünde kürk bir manto olduğunu, ot bir yatakta yattığını, taş ocakta (sanki az önce yakılmış gibi) çıtırdayarak yanan odunları ve mağaranın ağzından gelen sabah güneşini gördüğünde mutlu gerçeği hatırladı. Bir önceki gece, çok uykuları olmasına rağmen, mağarada toplanıp nefis bir akşam yemeği yemişlerdi. Cücelerin kendilerinden büyük tavalarla ateşin etrafına toplanmasını, cızırtıları ve sosislerin harika kokusunu hayal meyal hatırlıyordu. Bunlar, yarısı soya fasulyesi ve ekmekle doldurulmuş berbat sosisler değil, gerçekten etli, baharatlı, pişerken yarılan ve iyi pişen sosislerdi. Kocaman bardaklarla köpüklü kakaolar içmişler; közlenmiş patatesler, kestane kebaplar, ortası üzümle doldurulup fırınlanmış elmalar ve tüm bu sıcak şeylerden sonra, biraz kendilerine gelmek için dondurma yemişlerdi.</span></p>

  <p class="calibre6"><span class="calibre5">Jill oturup etrafına bakındı. Suratsız ve Eustace fazla uzağında değildi ve ikisi de mışıl mışıl uyuyordu.</span></p>

  <p class="calibre6"><span class="calibre5">“Hey, siz ikiniz!” diye bağırdı Jill yüksek sesle. “Hiç uyanmayacak mısınız?”</span></p>

  <p class="calibre6"><span class="calibre5">“Şşşşt, şşşşt!” diye uykulu bir ses duyuldu yukarılardan bir yerden. “Sakin olma zamanıdır. İyi bir uyku çek, evet, evet. İş çıkarma. Pu-huuu!”</span></p>

  <p class="calibre6"><span class="calibre5">“Hey, sanırım bu—” dedi Jill, mağaranın bir köşesindeki dolaplı saatin üstüne tünemiş beyaz ve kabarık tüy yığınına bakarak, “sanırım bu Bay Pasparlak!”</span></p>

  <p class="calibre6"><span class="calibre5">“Doğru, doğru” dedi Baykuş, başını kanadının altından çıkarıp bir gözünü açarak. “Saat iki civarında Prens’e bir mesaj getirdim. Sincaplar iyi haberi verdi bize. Prens için bir mesaj. Prens gitti. Siz de arkadan gideceksiniz. İyi günler” dedi ve başı tekrar kanadın altında kayboldu.</span></p>

  <p class="calibre6"><span class="calibre5">Jill Baykuş’tan daha fazla bilgi alamayacağını anlayınca kalktı ve yıkanıp kahvaltı edebilme umuduyla etrafa bakınmaya başladı. Tam o sırada küçük bir Faun, toynaklarının taş zeminde çıkardığı trik-trak sesleriyle koşarak mağaraya geldi.</span></p>

  <p class="calibre6"><span class="calibre5">“Ah! Sonunda uyandın Havvakızı” dedi. “Âdemoğlunu uyandırsan iyi olur. Birkaç dakika içinde gitmeniz gerekiyor, iki Sentor nezaket gösterip, Cair Paravel’e kadar sırtlarına binebileceğinizi söyledi.” Alçak bir sesle ekledi, “Bir Sentor’a binmenin çok özel bir şeref olduğunu anlamalısınız. Daha önce kimsenin bunu yaptığını sanmıyorum. Onları bekletmeye gelmez.”</span></p>

  <p class="calibre6"><span class="calibre5">Eustace ve Suratsız uyandırıldıkları an, “Prens nerede?” diye sordular.</span></p>

  <p class="calibre6"><span class="calibre5">“Cair Paravel’deki babasını, Kral’ı görmeye gitti” dedi ismi Orruns olan Faun. “Ekselanslarının gemisi her an limana girebilir. Öyle görünüyor ki Kral fazla uzaklaşmadan Aslan’la karşılaşmış. Düşünde mi yoksa gerçekten mi bilmiyorum. Aslan, Narnia’ya ulaştığında uzun süredir kayıp olan oğlunu onu beklerken bulacağını söyleyip onu geri göndermiş.”</span></p>

  <p class="calibre6"><span class="calibre5">Eustace kalktı, Jill’le birlikte kahvaltı için Orruns’a yardım etmeye başladılar. Suratsız’a yatakta kalması söylenmişti. Bulutoğlu ismindeki ünlü bir doktor ya da (Orruns’un deyişiyle) “sülük” olan bir Sentor onun yanık ayağına bakmaya geliyordu.</span></p>

  <p class="calibre6"><span class="calibre5">“Ah!” dedi Suratsız, huzurlu bir ses tonuyla, “bacağımı dizimden kesmek isterse hiç şaşmam. Görürsünüz.” Yatakta kalmaktan memnundu.</span></p>

  <p class="calibre6"><span class="calibre5">Kahvaltı sahanda yumurta ve kızarmış ekmekten ibaretti. Eustace sanki gece yarısı tıka basa yememiş gibi saldırmıştı.</span></p>

  <p class="calibre6"><span class="calibre5">“Bana bak Âdemoğlu” dedi Faun, Eustace’in lokmalarına dehşetle bakarak. “Bu kadar acele etmene gerek yok. Sentorların kahvaltılarını bitirdiklerini sanmıyorum.”</span></p>

  <p class="calibre6"><span class="calibre5">“O zaman çok geç kalkmış olmalılar” dedi Eustace. “Bahse girerim saat onu geçmiştir.”</span></p>

  <p class="calibre6"><span class="calibre5">“Ah, hayır” dedi Orruns. “Şafaktan önce kalktılar.”</span></p>

  <p class="calibre6"><span class="calibre5">“O zaman kahvaltı etmek için uzun bir süre beklemiş olmalılar” dedi Eustace.</span></p>

  <p class="calibre6"><span class="calibre5">“Hayır, beklemediler” dedi Orruns. “Uyandıkları an yemeye başladılar.”</span></p>

  <p class="calibre6"><span class="calibre5">“Yapma!” dedi Eustace. “Kahvaltıda çok mu fazla yerler?”</span></p>

  <p class="calibre6"><span class="calibre5">“Âdemoğlu anlamıyor musun? Bir Sentor’un hem insan midesi, hem de at midesi vardır. Kuşkusuz ikisi de kahvaltı ister. Bu yüzden ilk önce sütlü lapa, balık, böbrek, domuz, yumurta, soğuk jambon, kızarmış ekmek ve marmelat yer ve kahve ile bira içer. Ondan sonra bir saat kadar otlayıp, üzerine sıcak lapa, biraz yulaf ve bir kese şeker yiyerek at kısmının bakımını yapar. Bunun için, bir Sentor’dan hafta sonunu sizinle geçirmesini istemek çok masraflı bir şeydir. Gerçekten çok masraflı bir şey.”</span></p>

  <p class="calibre6"><span class="calibre5">O anda mağaranın ağzından toynak sesleri geldi, çocuklar o yöne baktı. İki Sentor mağaranın içine bakmak için başlarını eğmiş onları bekliyordu. Birinin sakalı siyah, diğerininki altın sarısıydı ve sakalları muhteşem göğüslerinin üzerinden aşağıya dökülüyordu. Çocuklar en kibar hallerini takındı ve kahvaltılarını çabucak bitirdiler. Kimse, Sentorları gördüğünde onların gülünç olduğunu düşünmez. Kafaları yıldızlardan öğrendikleri antik bilgilerle doludur, ciddi ve heybetli yaratıklardır, kolay kolay mutlu edilemez ve kızdırılamazlar; ama kızgınlıkları kocaman bir dalgaya benzer.</span></p>

  <p class="calibre6"><span class="calibre5">“Elveda sevgili Suratsız” dedi Jill, Kıllıkıpırdak’ın yatağına yaklaşarak. “Sana oyunbozan dediğimiz için üzgünüm.”</span></p>

  <p class="calibre6"><span class="calibre5">“Ben de” dedi Eustace. “Bu dünyadaki en iyi dostumuz sendin.”</span></p>

  <p class="calibre6"><span class="calibre5">“Umarım tekrar karşılaşırız” diye ekledi Jill.</span></p>

  <p class="calibre6"><span class="calibre5">“Öyle bir şansımız olmadığını söylemeliyim” diye cevapladı Suratsız. “Eski kulübemi göreceğimi de pek sanmıyorum. Prens iyi bir delikanlı, ama çok güçsüz olduğunu düşünmüyor musunuz? Yeraltında yaşarken sağlığını kaybetmişse şaşmam. Her an patlayacakmış gibi görünüyor.”</span></p>

  <p class="calibre6"><span class="calibre5">“Suratsız!” dedi Jill. “Sen yaşlı bir sahtekârsın. Cenaze törenindeymişiz gibi hüzünlü şeyler söylüyorsun, ama aslında mutlu olduğunu biliyorum. Gerçekte bir aslan kadar cesur olduğun halde her şeyden korkuyormuş gibi konuşuyorsun.”</span></p>

  <p class="calibre6"><span class="calibre5">“Cenaze töreni dedin de—” diye başladı Suratsız, ama Jill toynaklarını yere vuran Sentorları duyduğunda, ince boynuna kollarını dolayıp çamura bulanmış gibi görünen yüzünü öperek onu şaşırttı; Jill bunu yaparken Eustace de kuvvetle elini sıkıyordu. Sonra ikisi de Sentorlara doğru koştu ve yeniden yatağına yatan Suratsız kendi kendine, “Yakışıklı bir delikanlı olmama rağmen, Jill’in bunu yapacağını rüyamda görsem inanmazdım” diye söylendi.</span></p>

  <p class="calibre6"><span class="calibre5">Bir Sentor’a binmek kuşkusuz büyük bir şereftir (Jill ve Eustace hariç dünyada yaşayan hiç kimse bunu yapmamıştır), ancak hiç rahat değildir. Çünkü insan ölüme susamadıysa bir Sentor’u eyerlemeyi düşünmez, onun çıplak sırtına binmekse hiç eğlenceli değildir; hele Eustace gibi ata binmeyi iyi bilmiyorsanız. Sentorlar çok ciddi ve son derece kibardır. Narnia ormanlarında ilerlerken başlarını çevirmeden konuşuyorlar, çocuklara şifalı bitkileri ve köklerini, gezegenlerin etkileşimlerini, anlamlarıyla birlikte Aslan’ın dokuz ismini ve buna benzer şeyleri anlatıyorlardı. Yolculuğun biraz sarsıcı olması pek ciddi bir sorun değildi aslında. Yamaçların ve açık alanların kar altında parıldayışını görmek, insana günaydın diyen kuşlar ve sincaplarla karşılaşmak, tekrar Narnia havasını içlerine çekmek ve Narnia ağaçlarının hışırtısını duyabilmek için, her şeylerini feda etmeye hazırdı çocuklar. Kış güneşinde pırıl pırıl akan masmavi nehre (sıcacık ve kırmızı kiremitli küçük Beruna kasabasındaki nehir) ulaştılar ve Narnia’da balıkçılık yapan Kıllıkıpırdaklar tarafından bir mavna ile karşı kıyıya götürüldüler. Nehrin güney yakasında ilerleyerek kısa süre sonra Cair Paravel’e vardılar. Narnia’ya ilk ayak bastıklarında gördükleri o parlak gemiyi büyük bir kuş gibi nehirden yukarıya süzülürken gördüler. Tüm saray iskeleyle kale arasındaki yeşillikte Kral Caspian’ı karşılamak için toplanmıştı. Siyah elbiselerini çıkarmış ve gümüş zırhının üzerine kırmızı bir pelerin giymiş olan Rilian, suyun kenarında durmuş babasını bekliyordu; Cüce Yaygaracı yanında, küçük eşek arabasında oturuyordu. Çocuklar o kalabalıktan geçip prense ulaşma şanslarının olmadığını anladılar. Sentorlara, sırtlarında biraz daha oturarak olup biteni yukarıdan seyredip seyredemeyeceklerini sordular, bunu yaparken biraz utanmışlardı. Sentorlar bunu yapabileceklerini söyledi.</span></p>

  <p class="calibre6"><span class="calibre5">Suyun üzerinde, gümüş trompetlerin geminin güvertesinden gelen ihtişamlı sesi duyuldu; gemiciler halatları fırlattı ve fareler (tabii ki konuşan fareler) ve Kıllıkıpırdaklar halatları iskeleye bağladı; gemi iskeleye yanaştı, kalabalıkta bir yerlerde gizlenmiş müzisyenler ağırbaşlı bir marş çalmaya başladı. Çok geçmeden kralın kalyonu demir atmıştı, fareler pasarellayı sürdüler.</span></p>

  <p class="calibre6"><span class="calibre5">Jill yaşlı kralın iskeleye inmesini bekliyordu. Ama bir sorun varmış gibi görünüyordu. Soluk yüzlü bir lord karaya çıktı ve Prens ile Yaygaracı’nın önünde diz çöktü. Birkaç dakika baş başa konuştular, hiç kimse ne dediklerini duymamıştı. Müzik çalmaya devam ediyor, herkesin kaygılanmaya başladığı hissedilebiliyordu. Sonra güvertede, bir şey taşıyan dört şövalye görüldü. İskeleye inmeye başladıklarında taşıdıkları şeyin ne olduğu anlaşılmıştı. Solgun ve hareketsiz bir halde yatağında yatan yaşlı kraldı bu. Yatağı yere koydular. Prens eğilip kralı kucakladı. Kral Caspian’ın oğlunu kutsamak üzere kolunu kaldırdığını görebiliyorlardı. Herkes tezahürata başladı, ama bu gönülsüz, kırık kalple yapılan bir tezahürattı, çünkü herkes yolunda gitmeyen bir şeyler olduğunu anlamıştı. Sonra Kral’ın başı aniden yastığına düştü, müzisyenler sustu, ortalık ölüm sessizliğine büründü. Prens, yatağın yanında diz çökerek başını Kral’ın başının üzerine koydu ve ağlamaya başladı.</span></p>

  <p class="calibre6"><span class="calibre5">Fısıltılar ve gidip gelmeler oldu. Sonra Jill ve Eustace şapka, bone, miğfer ve külah takmakta olan herkesin başlıklarını çıkardığını fark etti. Kalenin üzerinden bir hışırtı duydular; üzerinde altın Aslan arması olan büyük sancak yarıya indiriliyordu. İnleyen telli çalgılar ve hüzünlü borular tekrar çalmaya başladı; bu kez insanı hüngür hüngür ağlatacak bir melodi çalıyorlardı.</span></p>

  <p class="calibre6"><span class="calibre5">Sentorların sırtından indiler. Sentorlar bunu hiç fark etmemişti.</span></p>

  <p class="calibre6"><span class="calibre5">“Keşke evde olsaydım” dedi Jill.</span></p>

  <p class="calibre6"><span class="calibre5">Eustace bir şey söylemeden başını salladı ve dudaklarını ısırdı.</span></p>

  <p class="calibre6"><span class="calibre5">“Ben geldim” dedi derin bir ses, arkalarından.</span></p>

  <p class="calibre6"><span class="calibre5">Döndüler ve Aslan’ı gördüler; öylesine parlak, gerçek ve güçlüydü ki, onunla kıyaslandığında her şey soluk ve karanlık kalıyordu. Çok geçmeden Jill ölü Narnia Kralı’nı unuttu ve Eustace’i uçurumdan nasıl düşürdüğünü, neredeyse tüm işaretleri nasıl yüzlerine gözlerine bulaştırdıklarını, birbirlerini terslemelerini ve kavgalarını hatırladı. “Özür dilerim” demek istedi, ama konuşamadı. Sonra Aslan gözleriyle onları kendisine doğru çekti, eğildi ve diliyle yüzlerine dokunarak, “Artık bunları düşünmeyin. Ben her zaman azarlamam. Size verdiğim görevi layıkıyla yerine getirdiniz” dedi.</span></p>

  <p class="calibre6"><span class="calibre5">“Lütfen, Aslan” dedi Jill, “artık eve dönebilir miyiz?”</span></p>

  <p class="calibre6"><span class="calibre5">“Evet. Sizi eve götürmek için geldim” dedi Aslan. Sonra ağzını açtı ve üflemeye başladı. Bu kez havada uçuyorlarmış gibi bir his yoktu; onun yerine sanki onlar kıpırdamadan duruyormuş, Aslan’ın vahşi nefesi gemiyi, ölü kralı, kaleyi, karları ve kış havasını uzaklara üflüyormuş gibi görünüyordu. Tüm bunlar, döne döne yükselen bir duman gibi havaya süzüldü ve çocuklar kendilerini ağaçlar arasında düzgün bir çimlikte, temiz ve berrak bir derenin yanında, yaz güneşinin parlak ışığında dikilirken buldular. Sonra dünyanın sonunun çok yükseğinde ve ötesinde olan Aslan Dağı’nda olduklarını anladılar. Ancak garip olan şey, nereden geldiğini bilmemelerine rağmen, Kral Caspian’ın cenaze müziğinin hâlâ devam etmesiydi. Derenin yanında, önlerinde Aslan yürüyorlardı; Aslan öylesine güzelleşmiş ve müzik öylesine dokunaklı bir hale gelmişti ki, Jill gözlerindeki yaşların nedeninin hangisi olduğunu bilemiyordu.</span></p>

  <p class="calibre6"><span class="calibre5">Sonra Aslan durdu ve çocuklar dereye baktı. Orada, dere yatağının altın rengi çakıllarının üzerinde Kral Caspian yatıyordu. Su, Kral’ın bedeninin üzerinden cam gibi akıyordu. Uzun beyaz sakalı bir su yosunu gibi dalgalanıyordu. Üçü de orada durup ağladı. Aslan bile ağladı; dünya büyüklüğündeki bir elmastan bile daha değerli olan büyük Aslan gözyaşları döktü. Jill, Eustace’in ağlarken ne bir çocuğa ne de bir delikanlıya benzediğini düşündü; gerçekten de söylendiği gibi, o dağda insanların hangi yaşta olduklarını anlamak imkânsızdı.</span></p>

  <p class="calibre6"><span class="calibre5">“Âdemoğlu” dedi Aslan, “şu çalılığa git ve oradan bir diken koparıp bana getir.”</span></p>

  <p class="calibre6"><span class="calibre5">Eustace itaat etti. Diken yaklaşık yirmi beş santimdi ve bir hançer kadar keskindi.</span></p>

  <p class="calibre6"><span class="calibre5">“Onu pençeme batır Âdemoğlu” dedi Aslan ve sağ ön pençesini kaldırıp Eustace’e uzattı.</span></p>

  <p class="calibre6"><span class="calibre5">“Bunu yapmak zorunda mıyım?” dedi Eustace.</span></p>

  <p class="calibre6"><span class="calibre5">“Evet” dedi Aslan.</span></p>

  <p class="calibre6"><span class="calibre5">Eustace dişlerini sıktı ve dikeni Aslan’ın pençesine batırdı. Gördüğünüz ya da hayal edebileceğiniz tüm kırmızılıklardan daha kırmızı, kocaman bir kan damlası düştü. Akan kan dereye karışıp kralın vücuduna ulaştı. Aynı anda hüzünlü müzik durdu ve ölü kral değişmeye başladı. Beyaz sakalı grileşti, griden sarıya dönüştü ve kısalıp tamamıyla yok oldu; çökmüş yanakları tombullaşıp gençleşti, kırışıklar kayboldu, gözleri açıldı ve gülmeye başladı. Sıçrayıp gencecik bir adam ya da küçük bir oğlan çocuğu olarak ayağa kalktı. Jill hangisi olduğuna karar veremiyordu çünkü Aslan’ın ülkesinde insanların belirli bir yaşı yoktu. Bu dünyada bile, kuşkusuz yalnızca aptal çocuklar çocuk gibi, yalnızca aptal yetişkinler yetişkin gibi davranır. Aslan’a koşup kollarını kocaman boynuna doladı ve Aslan’a bir kralın güçlü öpücüklerini verdi, Aslan da ona bir aslanın vahşi öpücüklerini.</span></p>

  <p class="calibre6"><span class="calibre5">Sonunda Caspian diğerlerine döndü. Şaşkınlık ve neşeyle kocaman bir kahkaha patlattı.</span></p>

  <p class="calibre6"><span class="calibre5">“Hey! Eustace!” dedi. “Eustace! Her şeye rağmen Dünyanın Sonu’na ulaştın ha? Denizyılanıyla kavgada kırdığın ikinci kılıcıma ne oldu?</span></p>

  <p class="calibre6"><span class="calibre5">Eustace kollarını açarak ona doğru bir adım attı, ama ürkmüş bir ifadeyle geri çekildi.</span></p>

  <p class="calibre6"><span class="calibre5">“Bana bak! Bence—” diye kekeledi. “Her şey iyi hoş. Peki sen – Yani sen—”</span></p>

  <p class="calibre6"><span class="calibre5">“Aaa, eşeklik etme” dedi Caspian.</span></p>

  <p class="calibre6"><span class="calibre5">“Ama” dedi Eustace, Aslan’a bakarak. “O ölmemiş miydi?”</span></p>

  <p class="calibre6"><span class="calibre5">“Evet” dedi Aslan çok alçak bir sesle, güler gibi (Jill öyle düşünüyordu). “Öldü. Birçok insan ölmüştür, biliyorsun. Ben bile öldüm. Ölmeyen çok az insan var.”</span></p>

  <p class="calibre6"><span class="calibre5">“Ah” dedi Caspian. “Seni rahatsız eden şeyi anlıyorum. Benim hayalet ya da saçma sapan bir şey olduğumu düşünüyorsun. Anlamıyor musun? Şimdi Narnia’da görünseydim hayalet olurdum. Ben artık Narnia’da yaşamıyorum. Ama kimse kendi ülkesinde hayalet olamaz. Sizin dünyanıza gelseydim belki hayalet olurdum. Bilmiyorum. Ancak burada olduğunuza göre sanırım orası sizin dünyanız da değil artık.”</span></p>

  <p class="calibre6"><span class="calibre5">Çocukların içlerinde büyük bir umut belirdi. Aslan başını salladı. “Hayır canlarım” dedi. “Beni tekrar gördüğünüzde buraya kalmak için gelmiş olacaksınız. Yalnız şimdi değil. Bir süre için kendi dünyanıza geri dönmelisiniz.”</span></p>

  <p class="calibre6"><span class="calibre5">“Efendim” dedi Caspian, “her zaman onların dünyasına bir göz atmak istemişimdir. Yanlış olur mu acaba?”</span></p>

  <p class="calibre6"><span class="calibre5">“Artık öldüğün için yanlış şeyler isteyemezsin oğlum” dedi Aslan. “Onların dünyasını onların zamanıyla beş dakikalığına göreceksin. Orada işleri yoluna koyman bundan uzun sürmez.” Sonra Aslan, Jill ve Eustace’in nereye gittiklerini ve Uygulama Okulu hakkındaki her şeyi Caspian’a anlattı. Çocuklardan fazlasını biliyor gibi görünüyordu.</span></p>

  <p class="calibre6"><span class="calibre5">“Kızım” dedi Aslan, Jill’e, “şu çalıdan ince bir dal kopar.” Jill dalı kopardı; eline alır almaz dal yeni ve güzel bir binici kırbacına dönüştü.</span></p>

  <p class="calibre6"><span class="calibre5">“Şimdi, Âdemoğulları, kılıçlarınızı çekin” dedi Aslan. “Keskin olmayan kısmını kullanın, çünkü karşınıza korkaklar ve çocuklar çıkacak, savaşçılar değil.”</span></p>

  <p class="calibre6"><span class="calibre5">“Sen de bizimle geliyor musun Aslan?” dedi Jill.</span></p>

  <p class="calibre6"><span class="calibre5">“Onlar sadece arkamdan görecekler beni” dedi Aslan.</span></p>

  <p class="calibre6"><span class="calibre5">Onları aceleyle ormanın içine götürdü, birkaç adımdan sonra Uygulama Okulu’nun duvarı önlerinde göründü. Sonra Aslan öyle bir kükredi ki, gökyüzündeki güneş titredi ve duvarda on metrelik bir aralık oluştu. Aralıktan, maceraları başlamadan önce gördükleri aynı donuk sonbahar göğünün altında, okulun çalılıklarına ve spor salonunun çatısına bakıyorlardı. Aslan, Jill ve Eustace’e dönüp üzerlerine soludu ve alınlarına diliyle dokundu. Sonra duvarda açtığı aralığın ortasına uzandı ve altın rengi sırtını İngiltere’ye, soylu yüzünü kendi topraklarına çevirdi. Aynı anda Jill, gayet iyi tanıdığı birkaç kişinin defneler arasından onlara doğru koştuğunu gördü. Çetenin çoğu oradaydı; Adela Pennyfather, Cholmondely Major, Edith Winterblott, Sivilceli Sorner, Koca Bannister ve iğrenç Garret ikizleri. Aniden durdular. Yüzleri değişti ve tüm huysuzlukları, kibirleri, zalimlikleri ve sinsilikleri bir dehşet ifadesine dönüşerek kayboldu. Çünkü duvarın göçmüş olduğunu, fil kadar büyük bir aslanın orada yattığını ve silahlı, pırıltılı elbiseler giymiş üç kişinin üstlerine üstlerine geldiğini görmüşlerdi. Aslan’ın verdiği güçle, Jill kırbacını kızlara, Caspian ve Eustace kılıçlarını oğlanlara öyle bir vuruyordu ki, iki dakika sonra tüm kabadayılar çılgınlar gibi koşuşturmaya, “Cinayet! Faşistler! Aslanlar! Bu adil değil” diye bağırmaya başladı. Sonra müdür (bu arada, müdür değil, ‘müdire’ demek gerek, çünkü o bir kadındı) neler olduğunu anlamak için koşarak geldi. Aslan’ı, göçmüş duvarı, Caspian’ı, Jill’i ve Eustace’i (ki onları tanıyamamıştı) görünce çılgın gibi gerisin geri okula döndü. Polise telefon ederek sirkten kaçmış bir aslan ve duvarları yıkan, kılıçları olan firar etmiş mahkûmlarla ilgili hikâyeler anlattı. Bu karmaşanın ortasında Jill ve Eustace sessizce okula girip parıltılı elbiselerini sıradan elbiselerle değiştirdiler ve Caspian kendi dünyasına geri döndü. Duvar Aslan’ın sözleriyle tekrar yerli yerine oturmuş, aralık kapanmıştı. Polis geldiğinde ne aslan, ne göçmüş duvar ne de firari mahkûm bulabildi, ama müdirenin deli gibi davrandığını görünce bir soruşturma açtılar. Soruşturmada bir sürü şey ortaya çıktı ve yaklaşık on kişi okuldan atıldı. Müdirenin arkadaşları, onun işe yaramadığını görünce diğer müdürlerin işlerine karışsın diye onu müfettiş yaptılar. Bunda da pek başarılı olamadığını öğrendiklerinde onu parlamentoya soktular, o da ömrünün sonuna kadar mutlulukla yaşadı.</span></p>

  <p class="calibre6"><span class="calibre5">Eustace şık elbiselerini bir gece gizlice okulun bahçesine gömdü, ama Jill kendi elbiselerini eve götürdü ve daha sonraki tatillerde, kıyafet balolarında giydi. O günden sonra Uygulama Okulu’nda her şey iyiye gitti ve oldukça iyi bir okul oldu. Jill ve Eustace her zaman dost kaldı.</span></p>

  <p class="calibre6"><span class="calibre5">Uzaklarda, Narnia’da, Kral Rilian babası Denizci Caspian’ı gömdü ve onun için yas tuttu. Kendisi Narnia’yı güzelce yönetti, onun devrinde ülke mutluydu, ama Suratsız (ayağı üç hafta içinde tamamen iyileşti) güneşli sabahların ardından her zaman yağmurlu akşamlar geleceğini, iyi günlerin sonsuza kadar sürmesinin beklenemeyeceğini söylüyordu. Yamaçtaki oyuk açık bırakılmıştı. Narnialılar sıcak yaz günlerinde, fenerler ve gemilerle oraya girip suya iner, şarkılar söyleyip, gemileriyle serin ve karanlık yeraltı denizinde yolculuk eder, sonra geri gelir ve fersahlarca derinlerdeki şehirler hakkında hikâyeler anlatırlar. Eğer Narnia’ya gitme şansınız olursa o mağaralara göz atmayı unutmayın.</span></p>

  <p class="calibre4"><span class="calibre3"><span class="calibre5">C.S. Lewis’in önerdiği okuma sırasıyla Narnia Günlükleri:</span></span></p>

  <p class="calibre56"><span class="calibre5">Büyücünün Yeğeni</span></p>

  <p class="calibre48"><span class="calibre5">Aslan, Cadı ve Dolap</span></p>

  <p class="calibre48"><span class="calibre5">At ve Çocuk</span></p>

  <p class="calibre48"><span class="calibre5">Prens Caspian</span></p>

  <p class="calibre48"><span class="calibre5">Şafak Yıldızı’nın Yolculuğu</span></p>

  <p class="calibre48"><span class="calibre5">Gümüş Sandalye</span></p>

  <p class="calibre48"><span class="calibre5">Son Savaş</span></p>

  <div class="mbppagebreak" id="calibre_pb_20"/>
</body>
</html>
