<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page275" title="275"></span>

      <h1 class="baslik">113</h1>

      <h2 class="baslik1">1921 yazı, Viyana</h2>
    </div>

    <p>1921 yılının 28 Haziran sabahı Yunanlılar bir yıldır işgal altında tuttukları İzmit’i terk etmek zorunda kaldı. İngiliz, Fransız torpidoları da çaresizce Körfez’den uzaklaştı.</p>

    <p>Şehri kurtaran kolordu, bini aşkın ölü, yakılmış evler, tecavüze uğramış gelinler, süngülenmiş bebekler bulmuştu; ama kilit önemdeki bir istasyonu, Türk karargâhına dönüştürmeyi başarmıştı.</p>

    <p>Lakin bu zaferlerin yankısı Avrupa basınında yer bulmuyor, orada daha çok işgalin yayılışı haber oluyordu.</p>

    <p>Hamid, Viyana’da, bu şartlar altında, kendisini etkilemiş yazarların ruhlarını konuşturduğu eseri <em>Ruhlar</em>’ı kaleme aldı.</p>

    <p>Yahya Kemal’e göre “hıçkırıklar ve gülücüklerle sarmaşık bir felsefe”ydi <em>Ruhlar</em>...</p>

    <p>“Abdülhak Hamid Bey ihtiyarlamış bir şark hükümdarı, maskara ve feylesof bir nedimin güft ü gûlarıyla<a class="si-noteref epub-type_noteref" href="#f53" id="ref_f53">*</a> nasıl vakit geçirirse, Kanbur’la da öyle, usanç getirmeksizin vakit geçiriyor,” diye yazdı.</p>

    <p>Semada geçen bu oyunda son devrin “uğultusu işitilmekte”, Harb-i Umumi’nin acısı hatırlanmaktaydı.</p>

    <p>Ancak <em>Ruhlar</em>’da bunlar kadar, yitik bir sevda hikâyesinin kahramanları da vardı sanki...</p>

    <p>Ve “bir güzel hayal” olan Dilşâd’ın ruhu ile “çirkin Kanbur”un ruhunun buluşmasında, sanki Hamid ile Lüsyen’in pişmanlıkları konuşmaktaydı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f53">
      <a class="si-backref" href="#ref_f53">*</a> <span class="si-footnote-text">Dedikodularıyla.</span>
    </div>
  </div>
</body>
</html>
