<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page324" title="324"></span>

      <h1 class="baslik">135</h1>

      <h2 class="baslik1">Mart 1924, İstanbul</h2>
    </div>

    <p>Ankara’da Cumhuriyet meşalesi yakılmış, ancak İstanbul’da Hilafet’e dokunulmamıştı.</p>

    <p>Bu iki kudret arasında bir bilek güreşi alttan alta devam ediyordu.</p>

    <p>Hilafet tahtı, kaderini onu “tarihî bir hatıra” olarak gören Ankara’dan gelecek karara bağlamıştı.</p>

    <p>Beklenen karar, 3 Mart günü geldi.</p>

    <p>Eller kalktı ve dört yüz senelik halifelik makamı birkaç saat içinde ilga edildi.</p>

    <p>İstanbul Valisi Haydar Bey, geceyarısı Dolmabahçe Sarayı’na gidip kararı Abdülmecid Efendi’ye tebliğ etti.</p>

    <p>Son Halife heyecan içinde dinledi.</p>

    <p>Valinin tebligatı bitince de hiçbir şey söylemeden salondan ayrılarak yandaki odaya çekildi.</p>

    <p>Huzurda tek başına kalan Haydar Bey endişeye kapıldı.</p>

    <p>Acaba Halife ne yapmayı planlıyordu?</p>

    <p>Dışarıda emniyet müdürleri beklemedeydi. Eller tetikteydi.</p>

    <p>Ama korktuğu gibi olmadı. Abdülmecid Efendi az sonra elinde bazı gazete kupürleri ve telgraflarla geri geldi; kendisinin Kuvvacılara verdiği desteği, belgelerle ortaya koydu.</p>

    <p>Lakin artık çok geçti.</p>

    <p>Vali Haydar Bey, “Milletin kararıdır,” dedi.</p>

    <p>Şehri terk etmesi için iki saat vakti olduğunu, saraydan ne isterse birlikte götürebileceğini söyledi.</p>

    <p>Halife, çarnaçar hazırlığa girişti ve sabah, ailesiyle birlikte Sirkeci’den kalkan bir trenle İstanbul’dan ayrıldı.</p>

    <p>Hamid için çifte yıkımdı bu...</p>

    <p><span class="epub-type_pagebreak" id="page325" title="325"></span>Halife Abdülmecid Efendi şahsi dostu ve hamisi idi. İki sanat adamı gibi görüşür, konuşurlardı.</p>

    <p>Halife, Saray’daki atölyesinde Şair-i Âzam’a poz verdirip boydan yağlıboya bir resmini yapmıştı. Günler süren çalışmalar sırasında daha da yakınlaşmış, sırdaş olmuşlardı.</p>

    <div class="image1 html5_figure">
      <img alt="" src="../Images/r26.jpg" />

      <div class="rsm-metni html5_figcaption">
        Şair ile Halife, Dolmabahçe Sarayı’ndaki resim atölyesinde.
      </div>
    </div>

    <p>Gelini ve iki torunu ile birlikte oturmakta olduğu Dolmabahçe Sarayı’ndaki üç odalı daire onun ihsanıydı.</p>

    <p>Hanedan’ın yüz elli beş üyesi sürgüne giderken kendisi de, en azından oturduğu daireden sürülecekti.</p>

    <p>Acaba Halife’nin gözden düştüğü bu devirde, Halife’nin dostu sıfatıyla onun sarayında oturan bu yaşlı şair de itibarsızlaştırılacak mıydı?</p>

    <p>Hayır!</p>

    <p>İstanbul Belediyesi, Hamid’i unutmadı.</p>

    <p>Şair’e önce Pera Palas’ta bir daire tahsis edildi; sonra da devrin gözde semtlerinden Maçka’da sekiz katlı, yeni bir apartmanda daire kiralandı.</p>

    <p>İtalyan Sefareti’nin tam karşısındaki Maçka Palas, iki <span class="epub-type_pagebreak" id="page326" title="326"></span>sene evvel zengin bir İtalyan tüccar tarafından yaptırılmıştı.</p>

    <p>Asansörü, kaloriferi, havagazı, telefonu olan, arka cephesinde bir tenis kortu bulunan, mermer merdivenlerine kırmızı halılar serilen, göz alıcı, modern bir apartmandı.</p>

    <p>Kiracıların çoğu karşıdaki İtalyan sefaretinin diplomatlarıydı. Bu nedenle binanın önünde Türk ve İtalyan bayrakları asılıydı.</p>

    <p>Ancak Ankara başkent ilan edilince diplomatların da taşınması gerekmiş, daireler elde kalmış, kiralar kırk elli liraya kadar inmişti.</p>

    <p>Hamid’in kirası belediye tarafından ödeniyordu.</p>

    <p>Fakat saraydan buraya nakledildiği için eşyası yoktu. Buna da Vali Haydar Bey çare buldu.</p>

    <p>Dolmabahçe’deki dairesinde kendi emrine tahsis edilmiş olan eşyalar, valinin talimatıyla yeni evine gönderildi.</p>

    <p>Hamid yine, yeni bir yıkımdan hasarsız kurtulmayı becermişti.</p>

    <p>Gelini ve torunlarıyla yeni adresine taşındı.</p>

    <div class="image1 html5_figure">
      <img alt="" src="../Images/r27.jpg" />

      <div class="rsm-metni html5_figcaption">
        1923’te basılmış bir Maçka Palas kartpostalı.
      </div>
    </div>

    <p><span class="epub-type_pagebreak" id="page327" title="327"></span>Maçka Palas, dört numara...</p>

    <p>Alt kattaki, Küçükçiftlik vadisine bakan bu küçük daire, yalılarda başlayıp köşklere, konaklara, villalara, saraylara uzanmış upuzun bir ömrün son sığınağı, Şair-i Âzam’ ın son durağı olacaktı.</p>
  </div>
</body>
</html>
