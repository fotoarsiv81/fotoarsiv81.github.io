<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page91" title="91"></span>

      <h1 class="baslik">32</h1>

      <h2 class="baslik1">1913 baharı, İstanbul</h2>
    </div>

    <p>Hamid, bohem hayatına kavuşmuş iken, Lüsyen kendi tabiriyle “eğlence ve aydınlanmadan mahrum bir mahpus hayatı” sürüyordu.</p>

    <p>Doğup büyüdüğü diyarı hiç ardına bakmadan terk etmiş, ömrünün kalan kısmı için kendini gönüllü bir mahkûmiyetin kollarına atmıştı.</p>

    <p>Peşinden geldiği adamın aksine, her türlü eğlenceden, dost refakatinden, gezip tozma hürriyetinden mahrumdu.</p>

    <p>Bazı sabahlar Hamid’le Tepebaşı’nda ya da tozlu Taksim bahçesinde geziniyor, arada Şişli’ye veya İstanbul’un kenar mahallerine doğru arabayla kaçamak yapıyorlardı, ama bunlar denizde damla sayılırdı.</p>

    <p>Gününün çoğu ya kutu kadar odada yalnız kalarak veya usandırıcı lokanta toplantılarında mahzun olarak geçiyordu.</p>

    <p>Beyoğlu’na alışverişe çıkacak olsa, yanına çarşaflı iki kalfa veriliyordu.</p>

    <p>Örtünmeyi ilk günden reddetmişti. Şair de buna hiç itiraz etmemişti.</p>

    <p>Lakin çarşafsız bir kadının sokağa çıkması –ecnebi bile olsa– garipsenen bir durumdu.</p>

    <p>En şık dükkânlardan da alışveriş etse mağaza sahipleri veya tezgâhtarları –çoğu azınlıktan olmasına rağmen– çarşaflı kadınlara daha çok hürmet ediyorlar, kendisine de, “Buyurun Matmazel,” diyerek taşıması için aldıkları paketleri veriyorlardı.</p>

    <p>Lüsyen, İstanbul’da hürmet görmek için çarşafa girmek gerektiğini anlamıştı.</p>

    <p><span class="epub-type_pagebreak" id="page92" title="92"></span>O yüzden sokağa çıkarken kendi isteğiyle hiç olmazsa kısa bir süre için çarşafa giriyordu.</p>

    <p>Lakin sokağa çıkmasına bir engel daha vardı:</p>

    <p>Gün boyu onu yalnız bırakmakta hiçbir sakınca görmeyen Hamid, Lüsyen odasında olmadığında hiddetleniyor, bir zorbaya dönüşüyordu; ancak Lüsyen’in dönüşüyle dizginlenebilen, kıskanç bir zorba...</p>

    <p>Sevdiği kadının uzaklığı onu ne kadar asabileştiriyorsa, varlığı onca sakinleştiriyordu. Öyle ki o ilk fırtınayı yaşayanlar, ardından gelen sükût adamını tanımakta güçlük çekiyorlardı.</p>

    <p>Buna karşılık, Lüsyen için, “Lüsyensiz Hamid” bir meçhuldü.</p>

    <p>Onu hiç tanımamıştı ki...</p>

    <p>Hamid’in bir hayran bulutunun rüzgârına kapılıp gittiği akşamlarda saat sekizden sonra otel odasına tıkılıyor, pencerede ak sakallı prensinin dönüşünü bekliyordu.</p>

    <p>Sarhoş prens, çoğu zaman şafakla eve dönüyor; yatıp sızıyordu.</p>

    <p>Lüsyen, Hamid’in yokluğunun ve kıskançlığının yarattığı tenhalıktan bunalsa da, “müphem ve bedenî bir sıkıntı” içine girse de, hatta sararıp solsa da, erkeğinin alakasını her daim üzerinde hissetmek, ona iyi geliyordu.</p>

    <p>En azından başta böyleydi.</p>

    <p>Toprağına, dinine, diline, âdetine aşina olmadığı bir diyardaki yeni hayatının yegâne gıdası, bu alakaydı.</p>

    <p>“Siz” diye hitap ettiği, “Efendim” diye yücelttiği bu pederşahi adam, yüreğinde babasının boşalttığı derin oyukları şefkat, hürmet, muhabbet karışımı bir merhemle dolduruyor, onu müşfik okşayışlarla sarmalıyordu.</p>

    <p>Hayatını paylaştığı şairin kendi ülkesinde gördüğü iltifattan da çok etkilenmişti Lüsyen...</p>

    <p>Böylesine hürmet edilen bir abidenin, kendisinden kırk iki yaş küçük bir kız çocuğuna –onun yanında böyle hissediyordu gerçekten de– danışması, ona seranatlar yazması, çorak gönlünün sünger çektiği sevdayı onda yeniden bulduğunu söylemesi, nefsini okşuyordu.</p>

    <p><span class="epub-type_pagebreak" id="page93" title="93"></span>O serenatların yazıldığı dili öğrenmeye, ayak bastığı yeni toprağı tanımaya, hayatını paylaştığı adamın eski sırlarına vâkıf olmaya, onun doğup büyüdüğü yerleri gezip görmeye hudutsuz bir heves duyuyordu.</p>

    <p>Bir gün çıkagelen bir kadın, hem bu hevesi tatmin, hem Lüsyen’i otel esaretinden tahliye edecek bir çare önerdi.</p>

    <p>Kadının adı Naciye idi.</p>

    <p>Bulduğu çare ise, yeni evli çifti, Bebek’te Hamid’in doğup on üç yaşına kadar yaşadığı, şimdi satılmış olan Hekimbaşıların pembe yalısına bitişik bir köşke taşımaktı...</p>
  </div>
</body>
</html>
