<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="f-italik html5_section">
    <span class="epub-type_pagebreak" id="page369" title="369"></span>

    <h1 class="baslik">152</h1>

    <p class="p-right">Milano, 9 Nisan 1926</p>
    <hr class="margin" />

    <p>Efendiciğim,</p>
    <hr class="margin" />

    <p>Mektubunuzu şimdi aldım. Hasta olduğunuzu söylüyorsunuz ve bu durumun suçlusu benmişim gibi azarlıyorsunuz beni!..</p>

    <p>Sizin hatanız bu ve bu kötü haberin beni çok üzmesine rağmen, size son mektubumda söylediklerimi tekrar etmekten başka yapacağım bir şey yok:</p>

    <p>Kaçın!</p>

    <p>Son günlerde etrafınızı çeviren insanlardan kaçın!</p>

    <p>İstanbul’dan aldığım haberlerle sizin inkâr ettiğiniz ama sürdürdüğünüz yaşam biçimini biliyordum. Çevrenizde kimler vardı? Onları da biliyordum; ne yazık ki onlardan size hayır gelmeyeceğini de biliyordum!</p>

    <p>Bazı insanların yaşamları boyunca yaptıkları uğursuz etkiyi bir yana bırakalım, bunların sizin sağlığınızı da etkileyeceği çok açıktı ne yazık ki...</p>

    <p>Sürekli dışarda olmanız ne anlama geliyor?</p>

    <p>Geceleri başka evlerde kalmak?..</p>

    <p>Dost meclisleri?..</p>

    <p>Her türlü aşırılık?..</p>

    <p>Sizi bu işlere sürükleyenler arasında yalnızca Süleyman Nazif’i ayıplıyorum, çünkü o iki kez suçlu... Niçin sizin ahlaksal değerinizi bildiği halde, bulunmanızın bile günah sayılacağı bu yerlere götürüyor?</p>

    <p>Ah size uygulatmak istediğim tedaviler ne kadar uzaklarda!..</p>

    <p><span class="epub-type_pagebreak" id="page370" title="370"></span>Ah işte sonuç!..</p>

    <p>Çevrenizdeki bu insanlar, zayıflıklarınızı ve anormalliklerinizi okşayarak öldürüyorlar sizi...</p>

    <p>Onları nasıl nitelemem gerektiğini bilmiyorum ve “katil” kelimesi çıkıveriyor kalemimden kolayca...</p>

    <p>Çevremizin ne kadar derin bir etkisi oluyor üstümüzde... Bizi çevreleyen şeylerin iyi ya da kötü olmasına göre, kanat çırparak gidiyoruz iyiliğe ya da kötülüğe doğru... Çokluğun birlikten intikamı bu, yapacak bir şey yok. İyi bir birlik, eğer kötü unsurlarla çevrilmişse ilk misyonundan sapıverir.</p>

    <p>Nasıl bu kadar zayıf ve düşüncesiz olabiliyorsunuz? Yaptığınız bu aptallıklar sizi aşağılıyor. Bırakalım bunu bir tarafa, bedeninizde yaptığınız tahribatı düşünsenize biraz... Benim tanıdığım, uyumu seven, çirkinlikten kaçan siz yok musunuz artık?..</p>

    <p>Allah aşkına vazgeçin bu çılgınlıklardan, kendinize bakın ve sizi maddi manevi açıdan küçülten bu saçmalıklardan kaçınacağınıza dair söz verin kendi kendinize...</p>

    <p>Rahatsızlığınız beni o kadar üzüyor ki, sizi daha fazla azarlamaktan vazgeçmeliyim; yoksa sayfalar doldurabilirim böyle eleştiri ve şikâyetlerle...</p>

    <p>Allah’a emanet ettim sizi...</p>

    <p class="p-right">L.</p>
  </div>
</body>
</html>
