<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page61" title="61"></span>

      <h1 class="baslik">20</h1>

      <h2 class="baslik1">Ocak 1913, Viyana</h2>
    </div>

    <p>Hamid ile Lüsyen’i İstanbul baharına taşıyan tren Belçika’dan yola çıktığında ikisi de heyecan içindeydi.</p>

    <p>Birinin mazisinin şehri, diğerine istikbal olacaktı.</p>

    <p>Buna yürekten inanıyorlardı.</p>

    <p>Geride bırakılanların kederi, ufukta görünenlerin heyecanı ile birleşince Lüsyen’in narin bedeni bu yükü taşıyamadı.</p>

    <p>Kendisini maddeten bitmiş hissediyordu.</p>

    <p>Dengesi bozulmuş, takati tükenmişti.</p>

    <p>Yatağa düştü.</p>

    <p>Acilen bir sanatoryuma yatırılması gerektiğini söylediler.</p>

    <p>Viyana’da trenden indiler.</p>

    <p>Her taraf kar içindeydi.</p>

    <p>Lüsyen bir kızağa taşındı ve önce bir otele, oradan da sağlık yurduna götürüldü.</p>

    <p>Seneler sonra bu ıstıraplı yolculuğu şöyle hatırlayacaktı:</p>

    <p>“Viyana ile birlikte zihnimde canlanan hayal, şık giyinmiş bir kalabalığın belirsiz hayaline karışır; muhteşem bir dekor, beyaz kar tanelerinin bulandırdığı caddeler, Abdülhak Hamid’in mustarip çehresi, heyecanla solmuş yanakları, bana emniyet vermek isteyen gülüşüne rağmen garip bir surette kalkarak bunu yalanlayan sağ kaşı, kürkünün ona mahsus tatlı kokusu, –ki şimdi bile bu satırları yazarken duyuyorum– ve her zaman bütün bunlara hâkim olarak buzları çatırdayan patenlerin firari görüntüsü, atların ahenkli sallanan çıngıraklarının musikisi...”</p>

    <p><span class="epub-type_pagebreak" id="page62" title="62"></span>Birkaç hafta süren ve Astoria Oteli’nde başlayıp Metropol Oteli’nde biten nekahet günlerinin kazancı, Lüsyen’in tanıştığı yeni Türk dostlar oldu.</p>

    <p>Bunlardan biri, o günlerde Viyana’dan geçerken Abdülhak Hamid’le buluşan Hüseyin Cahit’ti.</p>

    <p>İttihat ve Terakki’nin adeta kalemşoru olan bu edebiyatçı, Meclis-i Mebusan’da geçirdiği dört seneden sonra İttihatçıları eleştirir olmuştu. O da birçokları gibi gidişattan endişeliydi.</p>

    <p>Viyana buluşmasından edindiği intibaları, daha sonra şöyle yazacaktı:</p>

    <p>“Altmış iki yaşında olduğunu söyleyen Hamid, daima mümtaz bir zarafetle kullandığı tek gözlüğünün bir hususiyet bahşettiği sevimli çehresinde, zarif sakalına serpilmiş ak tellere rağmen, o kadar genç, o kadar cazibeliydi ki, onun büyüsüne bir uydu gibi kapılmış olan genç kadın, yakınan bakışlarla bu ihtiyarlık kuruntusunu yalanlıyordu. Hamid o yaşta seviyor, aşk ilham ediyor ve çalışıyordu.”</p>

    <p>Viyana’da Lüsyen’in hastalığıyla yakından ilgilenenlerden biri de Doktor Adnan’dı. Tıp uzmanlığını Berlin’de tamamlamış, Trablusgarp Harbi’ne Hilal-i Ahmer <a class="si-noteref epub-type_noteref" href="#f10" id="ref_f10">*</a> müfettişi olarak katılmıştı. Harbin kokusu hâlâ üstündeydi.</p>

    <p>Birkaç “Harbiyeli” ve bir “Tıbbiyeli”den sonra bir de “Mülkiyeli” ile tanıştı Lüsyen... Ali Kemal de Hamid gibi Brüksel’de, Osmanlı Sefareti’nde bir süre diplomatlık yapmıştı. Daha ziyade İngilizlere yakın duran bu ateşli gazeteci de Lüsyen’i etkiledi.</p>

    <p>Ama herhalde en çok etkilendiği Türk, sefaretin imamı Edremitli Recai Hoca oldu. Bir gün keyifli bir yemeğin sonunda, yanık sesiyle, “Erzincan’da bir kuş var / Kanadında gümüş var” diye bir türkü söylemiş, Hamid’le Lüsyen’i kanadı gümüşten bir kuşla hasretini çektikleri topraklara uçurmuştu.</p>

    <p><span class="epub-type_pagebreak" id="page63" title="63"></span>Bu kadro, ellerinde çiçekler taşıyarak ve nezakette birbiriyle yarışarak güzel hastanın yatağı etrafında dolaşıp durdu.</p>

    <p>Lüsyen ilk Türkçe kelimelerini onlardan öğrendi.</p>

    <p>Telaffuzunun düzelmekte olduğunu ise, kahkahaların azalmasından anladı.</p>

    <p>“Harp,” öğrendiği ilk kelimelerden biriydi ve en sık duyacaklarından biri olacaktı.</p>

    <p>Londra’da zorlu bir diplomasi sınavında bıraktıkları Osmanlı paşaları, Edirne’nin verilmesinde ısrar eden Balkanlıların ağır şartlarını kabul edemeyeceklerini söyleyerek masadan kalkmışlardı.</p>

    <p>Bu, harp yeniden başlayacak demekti.</p>

    <p>Avrupa gazeteleri, “Yorgun Osmanlı harbe devam ederse bu sefer İstanbul ve Asya topraklarını da kaybedebilir,” diye yazıyordu.</p>

    <p>İstanbul...</p>

    <p>Kaybedilmesinden söz edilen bir şehre gidiyorlardı.</p>

    <p>Üstelik Hamid, nerede ikamet edip ne iş yapacağını da bilmiyordu.</p>

    <p>Geri çağrılırken kendisine Âyan azalığı vaat edilmişti, ama o kargaşada hiç haber çıkmamıştı.</p>

    <p>Parası tükenmeye yüz tutmuş, otelin masraflarını rehinciden aldığı borçla öder olmuştu.</p>

    <p>Viyana Büyükelçisi Hüseyin Hilmi Paşa’ya durumunu anlatmış, o da gereği için Hariciye nazırına bir mektup yazmıştı. Brüksel memuriyetine iade edilebilse, bunu dahi teselli sayacaktı.</p>

    <p>Neyi beklediklerini bilmeden, ama mutlaka bir şey olacakmış gibi bekliyorlardı.</p>

    <p>Çok geçmeden beklenmeyen bir şey oldu:</p>

    <p>Bâbıâli, trajik bir darbeyle sarsıldı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f10">
      <a class="si-backref" href="#ref_f10">*</a> <span class="si-footnote-text">Kızılay Derneği’nin 1947’den önceki ismi.</span>
    </div>
  </div>
</body>
</html>
