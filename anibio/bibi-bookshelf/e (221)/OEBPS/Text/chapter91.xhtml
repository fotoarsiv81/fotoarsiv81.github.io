<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page239" title="239"></span>

    <h1 class="baslik">91</h1>

    <p>Nikâhımızın kıyıldığı günün akşamıydı. Hep birlikte oturduğumuz Pera Palas Oteli’nde dostlar arası bir düğün ziyafetinden sonra Beyefendi kulağıma eğilip demişti ki:</p>

    <p>“Sen git, odana çekil. Yeni kocanla ben bu gece kendi aramızda âlem yapacağız. O, bekârlığa vedanın ilk gününü, ben de evliliğimin son gününü birlikte kutlayacağız. Ne vakit döneceğimiz belli olmaz. Sen yatağına girer, uyursun. Fakat sakın, ara kapıyı kilitleyeyim deme... Ben yatmadan evvel seni bir daha görmek ve mesut olman için dua etmek isterim.”</p>

    <p>Bunun üzerine her ikisi de beni otelde yapayalnız bırakarak kol kola çıkıp gitmişti.</p>

    <p>Ben, Beyefendi’nin talimatına göre hemen odama çıkıp yatağıma girdim, ama uyuyabilirsen uyu... Bir sağa bir sola dönüyor, durumumun acayipliğinin içinden bir türlü çıkamıyordum.</p>

    <p>Böylece saatler geçti, nihayet uyuyakalmışım.</p>

    <p>Sanırım sabaha karşı idi; koridordan yankılanan birtakım konuşmalar, gülüşmeler ve kahkahalarla uyandım. Bu konuşma ve gülüşmeler arasında önce yeni kocamın, “<em>Bonne nuit... bonne nuit</em>...”<a class="si-noteref epub-type_noteref" href="#f47" id="ref_f47">*</a> diye bağırarak sağ bitişiğimdeki odasına, biraz sonra da eski kocamın Türkçe bir şeyler söyleyerek sol bitişiğimdeki odasına girdiğini işittim. Fakat hiçbir şey duymamış ve uykudaymışım gibi yaptım. Nitekim bir çeyrek, yirmi dakika sonra Beyefendi ara kapıyı açıp bana bakınca uyumakta olduğumdan sanırım hiç şüphe etmemişti ki, yavaş sesle küfürler savurmaya başladı.</p>

    <p><span class="epub-type_pagebreak" id="page240" title="240"></span>“Orospu!.. Tu sana!..”</p>

    <p>Bu küfürleri ikide bir kesip ellerini havaya kaldırıyor, birtakım dualar mırıldanarak üzerime üfürüyordu.</p>

    <p>Zilzurna sarhoştu ve ayakta duracak hali yoktu.</p>

    <p>Doğrusu bu hali pek içime dokunmuştu.</p>

    <p>Fakat ne yapabilirdim?</p>

    <p>Olan olmuştu ve onun arzusuyla olmuştu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f47">
      <a class="si-backref" href="#ref_f47">*</a> <span class="si-footnote-text">“İyi geceler... iyi geceler...”</span>
    </div>
  </div>
</body>
</html>
