<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page144" title="144"></span>

      <h1 class="baslik">53</h1>

      <h2 class="baslik1">Kasım 1916, Sıraselviler</h2>
    </div>

    <div class="image1 html5_figure">
      <img alt="" src="../Images/r17.jpg" />

      <div class="rsm-metni html5_figcaption">
        Şehzade Abdülmecid Efendi’nin Bağlarbaşı’ndaki köşkünden yemek hatırası. (Aşiyan Müzesi, İstanbul)
      </div>
    </div>

    <p>10 Kasım 1916 günü Şehzade Abdülmecid Efendi, Bağlarbaşı’ndaki sarayında Abdülhak Hamid şerefine bir öğle yemeği verdi.</p>

    <p>Yemeğe devrin ileri gelen ilim, fikir ve sanat adamları ile edebiyat çevresi çağrıldı.</p>

    <p>Şehzade, sanata, edebiyata meraklıydı. Kendisi de ressam ve müzisyendi. Altı dil bilen bir münevver ve aynı zamanda sanatçı hamisiydi.</p>

    <p>Davetin gerekçesi, Şair-i Âzam’ın otuz sene evvel Londra’da yazdığı ve “en edebî kıyafetli eseri” saydığı dört <span class="epub-type_pagebreak" id="page145" title="145"></span>yüz doksan altı sayfalık <em>Finten</em>’in kitap şeklinde yayımlanmış oluşuydu.</p>

    <p>Yemeğin mönüsünde kremalı bezelye çorbası, peynirli Alipaşa böreği, mayonezli levrek balığı, kuşkonmaz, taze fasulye, Acem pilavı, badem krem, dondurma ve meyve vardı.</p>

    <p>Tabii bolca da edebiyat sohbeti...</p>

    <p>Hamid, umumiyetle <em>Finten</em>’den söz etti. Eserinin başına gelenleri mizahi bir dille anlattı:</p>

    <p>Bu piyesi, 1887’de Londra elçiliğinde başkatipken tamamlamıştı.</p>

    <p>Aynı sene <em>Zeynep</em>’i de yazıp bitirmiş, ikisini birlikte Maarif’ten yayın izni alması için Bâbıâli’de bir kitapçıya göndermişti.</p>

    <p>Bir müddet sonra da “gazab-ı Şâhâne”ye<a class="si-noteref epub-type_noteref" href="#f33" id="ref_f33">*</a> uğrayarak Londra’daki görevinden alındığını öğrenmişti.</p>

    <p>Azlin sebebi, <em>Zeynep</em>’te “devlet ve hanedanla eğlenildiği” iddiası idi.</p>

    <p>Hemen İstanbul’a dönüp doğruca Maarif Nezareti’ne gitmiş ve iki eserinin iki müfettiş tarafından incelendiğini öğrenmişti.</p>

    <p><em>Finten</em>’i Encümen-i Teftiş ve Muayene azasından Murad Bey inceliyordu.</p>

    <p><em>Zeynep</em> ise aynı encümenden Selâhi Bey’e emanet edilmişti; ama ortada yoktu.</p>

    <p>Sorduğunda “Onu aramayın, zindanda,” demişlerdi.</p>

    <p>Hamid, eserinin hapsedilme sebebini hayretle öğrenmişti.</p>

    <p>Bir jurnalci, eserde geçen “murada ermek” ibaresiyle Padişah’ın biraderi Murad’ın kastedildiğini ihbar etmişti.</p>

    <p>Halbuki <em>Zeynep</em>, bir aşk masalıydı ve Hamid, o cümleyi kurarken, hiç kimseyi “murad etmemişti”.</p>

    <p>Lakin eserde zorba bir hükümdardan bahsediliyordu <span class="epub-type_pagebreak" id="page146" title="146"></span>ki muhtemelen piyesin zindana düşmesinin asıl sebebi buydu.</p>

    <p>Tam Hamid, <em>Zeynep</em>’in yayımlanmasından ümidi kesmişken, hiç akla gelmeyecek bir hadise olmuştu:</p>

    <p>O günlerde saraya Londra’dan Sultan Abdülhamid Han’ı hedef alan bir suikast mektubu gönderilmişti.</p>

    <p>Mektubun altında “Jack the Ripper” imzası vardı.</p>

    <p>Saray, suikast ihbarını ciddiye almış ve Hamid’i, mektubun kimin tarafından yazıldığını araştırmakla görevlendirmişti. Emirle beraber iki yüz elli liralık bir de çek gönderilmişti. Bunun iki yüz lirası Sultan’ın ihsanıydı. Kalan elli lira ise araştırma masraflarına harcanacaktı.</p>

    <p>Hamid, talimatı alınca şaşırmıştı. Çünkü mektuptaki imza, haftalardır Londra’yı ayağa kaldıran isme aitti:</p>

    <p>Jack the Ripper...</p>

    <p>Nam-ı diğer Karındeşen Jack...</p>

    <p>Bu esrarengiz cani, gece karanlığında Londra sokaklarında yirmiden fazla kadını bıçakla deşerek öldürmüş, bütün aramalara rağmen bulunamamıştı.</p>

    <p>Şimdi İngiliz polisinin yedi milyonluk Londra’da arayıp bulamadığı caniyi, Abdülhak Hamid’in bulması isteniyordu.</p>

    <p>Hamid resmî makamlara müracaat ettiyse de bir şey bulamamış, lakin aynı imzayı taşıyan, aynı mealde bir mektubun Rus Çarı’na da gönderildiğini tespit etmişti.</p>

    <p>Bu tespit, sarayın hiddetini bir nebze yatıştırmıştı. Bu sayede hem Zât-ı Şâhâne’nin ihsanıyla yeniden Londra’ya tayin edilmiş, hem de <em>Zeynep</em>’ini zindandan kurtarmayı başarmıştı.</p>

    <p>İşte o sıkıntılı devirde, amcası Sultan II. Abdülhamid Han tarafından sarayda kapalı bir hayata mahkûm edilmiş olan Şehzade Abdülmecid Efendi, kendisine el uzatmıştı.</p>

    <p>Sekiz yaşında babası Sultan Abdülaziz’i, kırk sekiz yaşında da ağabeyi Veliaht Yusuf İzzeddin Efendi’yi aynı kadere kurban verip, kesilmiş bileklerinden akan kanlarla kaybeden ve kendisi de amcasının baskısından şikâyetçi olan bu sanatkâr Şehzade, ortak tanıdıkları bir kadın ara<span class="epub-type_pagebreak" id="page147" title="147"></span>cılığıyla kendisine bir teselli mesajı göndermişti.</p>

    <p>Hatta, “Bende Kemal ile Ekrem’in resimleri varsa da Hamid’inki yoktur, onun da bir tasvirini isterim,” demişti de Hamid Londra’ya döner dönmez bir fotoğraf çektirip Şehzade’ye iletmişti.</p>

    <p>Maaşının yetmediği zorlu günlerde, Şair’in ev sahibi olmasına önayak olan da yine Şehzade Abdülmecid Efendi idi.</p>

    <p>Nihayet o günler geride kalmış, baskı rejiminin engellerini aşıp bu yeni devre gelmişlerdi.</p>

    <p>Dün kitapları Sultan II. Abdülhamid tarafından zindana atılan Şair şerefine şimdi yeğeni Şehzade Abdülmecid yemek veriyordu.</p>

    <p>Yemekte Hamid’e, “Sırada yeni eser var mı?” diye sordular:</p>

    <p>Aruzla yazdığı <em>Tarhan</em> ile Bebek’te yeni tamamladığı <em>Tayflar Geçidi</em>’ni basıma hazırladığını söyledi. Ayrıca 1881’de Rize’de Endülüs tarihinden faydalanarak kaleme aldığı ve <em>Vakit</em>’teki tefrikası yarım kalan <em>İbn Musa</em>’yı yayımlayacaktı.</p>

    <p>Hummalı bir çalışmayla yayımlanmamış eserlerini elden geçiriyordu. Bazısını budalaca bulup yırtıp atmak istiyor, bazısını “dişi bir aslanın yavrusunu koruyuşu gibi” muhafaza ediyor, bazen de yepyeni bir eserin heyecanıyla kaleme sarılıyordu.</p>

    <p>Yemekteki herkes biliyordu ki, Şair-i Âzam’ın şahlanışının kırbacı Lüsyen’di.</p>

    <p>Hamid, “mülhimesi”ne<a class="si-noteref epub-type_noteref" href="#f34" id="ref_f34">**</a> karşı hissettiği minnettarlığı, <em>Tayflar Geçidi</em>’ni ona ithaf ederken yazdığı mısralarda dile getirmişti:</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f33">
      <a class="si-backref" href="#ref_f33">*</a> <span class="si-footnote-text">Padişah’ın öfkesi.</span>
    </div>

    <div class="si-footnote html5_aside epub-type_footnote" id="f34">
      <a class="si-backref" href="#ref_f34">**</a> <span class="si-footnote-text">İlham kaynağına.</span>
    </div>
  </div>
</body>
</html>
