<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page487" title="487"></span>

      <h1 class="baslik">196</h1>

      <h2 class="baslik1">Şubat 1937, İstanbul</h2>
    </div>

    <p>6 Şubat 1937 günü Maçka Palas’tan Meclis’e yollanan telgrafta şu satırlar yazılıydı:</p>

    <blockquote class="alinti">
      <p>Rahatsızlığım seyahate mâni olduğundan yarın şerefyap olamayacağımı arz ile aff-ı devletinizi temenni ederim.<a class="si-noteref epub-type_noteref" href="#f3" id="ref_f3">*</a></p>
    </blockquote>

    <p>Abdülhak Hamid’in, Meclis’e son mesajıydı bu...</p>
    <hr class="margin" />

    <p>Seksen beş yaşına girmişti. Ancak ne yeni yaşını kutlayacak, ne Meclis’e katılacak hali kalmıştı.</p>

    <p>Yürüyemiyordu ki...</p>

    <p>Ziyaretine gelen Hasan Âli’ye, “Ayaklarım yürümüyor. Gözlerim görmediğinden okuyamıyorum; ellerim titriyor, yazamıyorum; gözüme uyku girmiyor; uyumuyor, uyukluyorum,” demişti.</p>

    <p>Ziyaretçileri onu hep şömine başındaki kadife koltuğunda, devrik kenarlı dik yakalığı olan koyu renk kostümü içinde düğmeli potinlerini gösterecek şekilde bacak bacak üstüne atmış haliyle hatırlıyorlardı.</p>

    <p>Oysa artık misafirlerini özürler dileyerek ropdöşambrıyla karşılıyor; eteğinin altından, yalnız kemikten ibaret kalmışa benzeyen bacakları görünüyordu.</p>

    <p>Titremesine mâni olamadığı çilli ellerini incelerken sessizce dostlarının sohbetlerini dinliyor, nadiren lafa giriyor, girdiğinde de daha ziyade ölüme lanet ediyordu.</p>

    <p>O kış ziyaretine gelen Nurettin Sevin’e de yürüyeme<span class="epub-type_pagebreak" id="page488" title="488"></span>diğinden yakınmış, “İnsanlar galiba yavaş yavaş ayaklarından ölüyor,” demişti.</p>

    <p>Hayat, sanki ayaklarının altından çekiliyor, ecel ayak bileklerinden dizkapaklarına, oradan baldırlarına yürüyerek vücudundan beynine doğru ilerliyordu.</p>

    <p>Lakin aklı yerindeydi; ve ona en çok da bu dokunuyordu:</p>

    <p>“Ben,” diyordu, “hayatımızın bundan ibaret olduğuna inanmak istemiyorum. Bu kadar şeyleri düşünebilen, düşündürebilen, düşündüklerini başkalarına bırakan ve fikirleriyle onların arasında yaşayabilen bir dimağ, nasıl sadece toprak oluverir? Ben faniliğe, yok olmaya inanamıyorum. Ruhun cisimden ayrı, yalnız başına kalmasına aklım ermiyor.”</p>

    <p>Gençlik çağından beri ölümle cenkleşiyordu.</p>

    <p>En yakınlarını sırayla kendisinden koparıp onu dirhem dirhem eksilten ölüme karşı tek bir savunma taktiği vardı:</p>

    <p>Ecelin, ebedi bir yok oluş olduğuna inanmamak...</p>

    <p>“Çıplak bir ruh olup kalmaktan ne çıkar,” diyordu:</p>

    <p>“Ben ahrette de dünyadaki cismimle yaşamak isterim: Cismin ebediyetiyle tamamlanmayan ruhun ebediyeti, yarım yamalak bir ebediyet olur.”</p>

    <p>Lakin orada da hissi başka, zihni başka çalışıyor, birlikte uzun bir ömür sürmüş ikizlerinin, yani cismiyle ruhunun ecelle ayrılacağını pekâlâ biliyordu.</p>

    <p>Toprağa karıştığında, ruhu terk eden cisim, kim bilir ne hal alıyordu?</p>

    <p>Bunu gençlik yıllarında Çamlıca’daki köşkte gözlemişti.</p>

    <p>Bahçede bulduğu bir fare ölüsünü alıp bir cam kapakla kapatmış, bu fanusun içinde farenin çürüyüşünü günbegün izlemişti.</p>

    <p>Etin kurtlanışını, kurtların önce fare ölüsünü, sonra birbirlerini yiyişini, sona kalan iki kurdun çatlayıp bitişini, farenin mahvolup gidişini dehşete kapılarak seyrederken tenin faniliğine ve bu korkunç finale isyan etmişti.</p>

    <p><span class="epub-type_pagebreak" id="page489" title="489"></span>“Büyük muamma”nın meçhulünde yok olma ihtimaline karşı elindeki yegâne silah, yazarak onunla hesaplaşmak, mısralarıyla ölüm engelini aşmak, ebediyete intikal ettikten sonra edebiyatla yaşamaktı.</p>

    <p>Ne var ki, insanoğlunun hafızası da canı çekilmiş bir ten gibi kurtlanıyordu.</p>

    <p>Yeni dil, onun nesiller boyu yaşayacağını ümit ettiği sanatını daha kendi devrinde eskitmiş, yazarını da ölmeden tarihin arşivine hapsetmişti.</p>

    <p>İsyanı biraz da bunaydı.</p>

    <p>Nurettin Sevin’e, “Ah şimdi sizin yaşınızda olmak isterdim!” demişti iç çekerek, “eserlerimi benden sonrakilerin anlayacağı dilde yazabilmek için...”</p>

    <p>Artık bunun için çok geçti.</p>

    <p>Bir gün sohbetin orta yerinde çıkagelen bir öksürük nöbetinin nihayetinde çevresindekilere hazzetmediği bir hayranından bahisle, “Benim öksürüğüm de onun Türkçesine benziyor; herkesi rahatsız ediyor,” dedi.</p>

    <p>Sonra biraz düşünüp üzüntüyle ekledi:</p>

    <p>“Ama şimdi anlaşılmayan onun Türkçesi değil, benim Türkçem... Yeni nesiller beni anlamıyorsa ne yapayım. Fransızları, İngilizleri, Almanları tercüme edip anlıyorlar; beni de Çince yazdım farz etsinler, eserlerimi Türkçeye tercüme edip ne dediğimi anlasınlar.”</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f3">
      <a class="si-backref" href="#ref_f3">***</a> <span class="si-footnote-text">Rahatsızlığım seyahate engel olduğundan yarın sizinle buluşmaktan şeref duyamayacağımı belirterek affınızı dilerim.</span>
    </div>
  </div>
</body>
</html>
