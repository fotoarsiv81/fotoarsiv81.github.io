<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page320" title="320"></span>

      <h1 class="baslik">133</h1>

      <h2 class="baslik1">1924, İstanbul</h2>
    </div>

    <p>O günlerde Hamid’in –Lüsyen’e pek yer vermediği– hatıraları <em>İkdam</em>’da yayımlanıyordu.</p>

    <p>Bir yandan da <em>Servet-i Fünun</em>’da tefrika edilecek <em>Yabancı Dostlar</em>’ı yazıyordu.</p>

    <p><em>Yaba</em><em>ncı Dostlar</em>, Hamid’deki “kalabalığın” yarattığı ahengin, kâğıda dökülmüş haliydi adeta...</p>

    <p>Eserin birinci kısmını yeni devri selamlamak istercesine, “istenirse öyle yazmanın da elden geleceğini” ispatlar gibi, örnek olarak ve alışılmadık şekilde saf bir Türkçe ile yazmış, sonraki fasılda “meydan okur gibi” yeni terk edilmiş, eski ağır üslubuna dönmüştü.</p>

    <p>Adeta eskiyen dilini, şartların baskısından evvel kendi eliyle buruşturup atıyor, yeni tünediği ağaca uygun deri giyinen bir bukalemun gibi yeni asrın dilini konuşuyordu.</p>

    <p>Neşredilirken piyesin girişine yazdığı yazıda “saf Türkçe ile saf olmayan Türkçenin kıyaslamasıyla, hangisinin tercih edileceğini” okurun takdirine bıraktı, “Kendi reyimi kendime bırakmak isterim,” dedi.</p>

    <p>“Hamidesk” bir nabız yoklamasıydı bu...</p>

    <p>Nehrin akışı istikametinde kulaç atacaktı.</p>

    <p>Kendini eski ile yeni arasına boylu boyunca uzatıyor, bir koluyla maziye, diğeriyle istikbale tutunuyor; ardından geleceklere köprü olduğu gibi, kendini de kökleri derinde, dalları ise her dem taze bir çınar gibi ölümsüzleştiriyordu.</p>

    <p><em>Yabancı Dostlar</em> piyesini Viyana’daki yalnızlık günlerinde buluştuğu Mısırlı Aliye Hanım’ın ilhamıyla yazmaya koyulmuştu.</p>

    <p>Onunla hem bunca dost olup hem bu kadar yabancı kalmalarına hayret etmişti.</p>

    <p><span class="epub-type_pagebreak" id="page321" title="321"></span>Fakat eseri kaleme alırken Mısırlı Aliye’nin siyah saçlarını altın sırmaya boyamış, onu uçuk benizli, incecik, kibar, “hünsa”<a class="si-noteref epub-type_noteref" href="#f7" id="ref_f7">*</a> bir İngiliz güzeline dönüştürmüştü.</p>

    <p>Kendisine ise şık, kır saçlı, ihtiyar, cinsel gücünü kaybetmiş, sarhoş bir şair rolünü vermişti.</p>

    <p>Cenab’a göre Şair’in şahsiyetini en çok ele veren eserdi bu:</p>

    <p>“Üstad’ın ruhu ve aklı, bu son nefesinde, her yabancı örtüden sıyrılmış, çırılçıplak, şeffaf bir belagat<a class="si-noteref epub-type_noteref" href="#f8" id="ref_f8">**</a> billuru arasından görülüyor”du.</p>

    <p>Ecel korkusuyla yaşama sevinci buluşmuştu <em>Yabancı Dostlar</em>’da...</p>

    <p>Şehvetin cazibesi ile iktidarsızlığın kasveti...</p>

    <p>İngiliz hayranlığı ile İngiltere nefreti...</p>

    <p>Doğulu bir zevce adayı ile merhum İngiliz zevcenin hayali...</p>

    <p>Ve nihayet yeni Türkçe ile eski kendi dili...</p>

    <p>Piyeste konuşan şık ve yaşlı erkeğin sözleri, Hamid’i tanıyanlara onun “sayıklaması” gibi geldi:</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f7">
      <a class="si-backref" href="#ref_f7">*</a> <span class="si-footnote-text">Çift cinsiyetli.</span>
    </div>

    <div class="si-footnote html5_aside epub-type_footnote" id="f8">
      <a class="si-backref" href="#ref_f8">**</a> <span class="si-footnote-text">Güzel söz söyleme.</span>
    </div>
  </div>
</body>
</html>
