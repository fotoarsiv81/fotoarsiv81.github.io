<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page506" title="506"></span>

    <h1 class="baslik">203</h1>

    <div class="image1 html5_figure">
      <img alt="" src="../Images/r59.jpg" />

      <div class="rsm-metni html5_figcaption">
        Hamid’in tabutu gençliğin elleri üzerinde taşınırken.
      </div>
    </div>

    <p><em>Boşalan salonda yapayalnızım. Pencerenin önünde Hamid’in arkasında giden gençliğe bakıyorum. Başımı çeviri</em><em>r çevirmez, kapkara bir çerçeve içindeki sapsarı yüz ile, so</em><em>kağa atılmak ister gibi heyecan ve telaşla koşan Bayan Lüsyen’i görüyorum.</em></p>

    <p>“Gitti...”</p>

    <p>O da gidiyor.</p>

    <p>Ve tam kapıdan çıkarken Profesör Besim Ömer salona giriyor.</p>

    <p>“Ah doktor!..”</p>

    <p>Ve atıyor kendini, Hamid’in bu en eski, en candan arkadaşının kollarına...</p>

    <div class="image1 html5_figure">
      <span class="epub-type_pagebreak" id="page507" title="507"></span> <img alt="" src="../Images/r60.jpg" />

      <div class="rsm-metni html5_figcaption">
        Cemaat, Hamid’in naaşının başında...
      </div>
    </div>

    <p>Gözyaşı?</p>

    <p>Hayır, o yok. Fakat keşke ağlayabilse...</p>

    <p><em>O, o sapsarı benzi, o gam dolu bakışları, o bir türlü söz söylemeyen, titrek ve solgun dudakları ile matemin cisimleşm</em><em>iş hali...</em></p>

    <p>Torunları Hafide ile Zehra’nın kollarında, yüzünü siyah bir ipekle örterek merdivenleri iniyor ve on binlerce başın üstünde bir demet çiçek gibi giden tabutu görünce, gördüğüne inanamayan bir insan gibi gözleri alabildiğine açılıyor, açılıyor, hayretle uzun uzun bakıyor.</p>

    <p>“Otomobile binelim,” diyorlar.</p>

    <p>“Hayır! Yanına gidelim.”</p>

    <p><em>Teşvikiye Camisi’nin avlusunda, musalla taşındaki tabutun ayakucunda balmumundan bir heykel gibi dimdik ve cansız...</em></p>

    <p>Namazdan sonra tezkiye edilirken ak sakallı imam, gür sesiyle bağırıyor:</p>

    <p>“Bay Abdülhak Hamid’i nasıl bilirdiniz?”</p>

    <p>Ah o anda, bu tabutun önündeki, bu karalara bürünmüş kadının nasıl sarsıldığını, sonra omuzlarının çökerek nasıl ufalıverdiğini ve ellerini açarak kim bilir kime ve neye yalvarır bir halde, kendinden geçmiş, kendini büsbütün unutmuş bir vaziyette, matemin, kederin, gamın kucağına atıldığını görseydiniz.</p>

    <p><span class="epub-type_pagebreak" id="page508" title="508"></span>Kalabalık o kadar aşılmaz bir halde ki, Vali ellerinden tutarak Bayan Lüsyen’e yol açmak istiyor. Fakat o da dört bir taraftan sarılıyor.</p>

    <p>Ve caddeye, Chopin’in sesi bir hıçkırık gibi kesik kesik, hüzün yayıyor.</p>

    <p><em>Hamid’i toprağa mümkün olduğu kadar geç bırakmak ist</em><em>iyormuşuz gibi, adımlarımız geri geri gidiyor.</em></p>

    <p><em>Teşvikiye Karakolu’nun önünde Bayan Lüsyen, “Artık da</em><em>yanamayacağım,” diyor ve torunlarının kolunda titreye titreye kendini karakola atıyor. Fakat komiserin odasına girer girmez gene pencereye koşuyor ve dudaklarını ısırarak, gözlerini açıp kapayarak, yumruklarını sıkarak, “Gidiyor!.. Gidiyor!..” diye inliyor.</em></p>

    <p>Sonra çöküyor bir koltuğa ve bileklerine kelepçe geçirilmiş bir mahkûm gibi ellerini dizleri arasından sarkıtarak eğiliyor ve gözlerini sabit bir noktaya dikerek öylece dalıp kalıyor.</p>

    <p>“Kalkalım... Bir otomobil...”</p>

    <p>Yan sokaklardan aşarak Mecidiyeköyü’ne ulaşıyor ve orada otomobilde yüzü avuçlarında, sessiz Hamid’in son geçişine bakıyor.</p>

    <div class="image1 html5_figure">
      <img alt="" src="../Images/r61.jpg" />

      <div class="rsm-metni html5_figcaption">
        Bomboş Zincirlikuyu’da Hamid’in çelenklerle örtülmüş “makber”i...
      </div>
    </div>

    <p><span class="epub-type_pagebreak" id="page509" title="509"></span>Hamid geçiyor. Ve arkasında bütün bir memleket, bütün bir millet...</p>

    <p>Ve o, elli bin kişinin etrafında toplandığı ebedî medfenine son ve sonsuz uykusuna dalarken, bir otomobil Lüsyen’i uçurur gibi ondan uzaklaştırıyor.</p>

    <p>Yığılmış çelenklerle bir bahçeyi andıran tek ve taze mezar ağır ağır çöken akşamın karartısında eriyor.</p>

    <p>Şehre inen yollarda onsuz kalanların kapkara gölgeleri titreşiyor.</p>

    <p>Ve şehir, bir matem havası içinde yüzüyor.</p>
  </div>
</body>
</html>
