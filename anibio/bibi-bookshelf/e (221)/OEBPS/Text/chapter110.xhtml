<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="f-italik html5_section">
    <span class="epub-type_pagebreak" id="page270" title="270"></span>

    <h1 class="baslik">110</h1>

    <p class="p-right">Venedik, 11 Mayıs 1921</p>
    <hr class="margin" />

    <p>Efendiciğim,</p>
    <hr class="margin" />

    <p>Dün geçen ayın 29’unda attığınız mektubunuzu aldım. Budalaca bir duyguyla sizinle ilgili endişeler duyarak telgraf çekecektim size az daha... “Budalaca” diyorum, çünkü bir kez daha kanıtlıyorsunuz ki, size karşı duyduğum o sonsuz sevgiyi hak etmiyorsunuz. Çok sevilen insanlar gibi siz de hainsiniz. Acı ve eziyet çekinceye kadar sevdiğim bir varlık olan siz, benden kuşkulanan tek insansınız; ne tuhaf bir şey bu...</p>

    <p>Ötekiler o kadar çabuk ve öylesine bir içtenlikle inanıyorlar ki bana, yalanın çekiciliğini de alıyorlar elimden...</p>

    <p>Hiçbir zaman içten olmamak gerekirdi, en yüce bilgelik olurdu bu...</p>

    <p>Neyse, ben bu mektubun başından sonuna kadar azarlayabilirdim sizi ve gene de ikna etmeyi başaramazdım. Dolayısıyla doğrudan doğruya olup biteni söylemek daha doğru olacak:</p>

    <p>Benim sizden biraz daha geç gelmenizi istememin nedeni, tamamen düzene kavuşmuş bir evde rahat etmeniz içindi. Bu vesileyle, bana, Napoli’ye gönderdiğiniz ve taşınma ve yerleşmemden şikâyetlerinizi içeren (hem de nasıl bir ifadeyle) mektubunuzu hatırlıyor musunuz? Oysa o dönemde son derece eğreti durumda olduğumuzu çok iyi biliyordunuz.</p>

    <p>İşte size daha önce söylemiş olduğum ve bir kez daha söylediğim gerçek...</p>

    <p><span class="epub-type_pagebreak" id="page271" title="271"></span>Bir kez daha söylüyorum, çünkü kuşkuculuğunuzla mecbur ediyorsunuz beni buna...</p>

    <p>Eğer sizin yerinize bir başkası olsa, bu kuşkuculuğu hakaret telakki ederdim.</p>

    <p>Şimdi bütün bu esrar aydınlığa kavuştuğuna göre çabuk gelin. Bekliyorum sizi... Çok büyük bir zevk vereceksiniz bana; bu benim için belki de tek gerçek zevk olacaktır.</p>

    <p>(...)</p>

    <p>Hazretim ve hasretim, yazın bana...</p>

    <p>Biliniz ki sizi dünyada her şeyden daha çok seviyorum ben...</p>

    <p>Benden asla şüphelenmeyin.</p>

    <p>Güzel ellerinizden öpüyorum.</p>

    <p class="p-right">Lüsyen</p>
  </div>
</body>
</html>
