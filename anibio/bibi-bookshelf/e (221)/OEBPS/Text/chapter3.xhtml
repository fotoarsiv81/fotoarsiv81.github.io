<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <span class="epub-type_pagebreak" id="page15" title="15"></span>

    <div class="html5_header">
      <h1 class="baslik">3</h1>

      <h2 class="baslik1">Mayıs 1912, Brüksel</h2>
    </div>

    <p>Yemeğin ertesi günü tekrar buluştular.</p>

    <p>Sonra her gün buluştular.</p>

    <p>Hamid, bunca yıldır görevli olduğu Brüksel’i doğru dürüst görmemişti bile...</p>

    <p>Sık sık Brüksel’den Londra’ya gittiği söyleniyordu. O düzeltiyordu:</p>

    <p>“Ben sık sık Londra’dan Brüksel’e gelirim.”</p>

    <p>İlk günden ısınamadığı bu şehre, şimdi on sekiz yaşında bir kızın gözleriyle bakacak, sevmeye çalışacaktı.</p>

    <p>Lüsyen onu şehrin kalabalığından kaçırıp Cambre Ormanı’na götürdü.</p>

    <p>Kır kafelerinde birlikte çay içip yemekler yediler.</p>

    <p>Parkın gölgelerinde, birbirine denk olmayan adımlarla saatlerce yürüyüp hayatlarının sevinçli ve kederli kırıntılarını ortaya döktüler. Bitmek bilmez sorularla zevklerini karşılaştırıp müşterek noktaların fazlalığına şaştılar.</p>

    <p>Dışarıdan bakanlar, şık bir dedenin, tatlı tatlı konuşarak yetişme çağındaki torununu gezdirdiğini düşünebilirdi.</p>

    <p>Ama ne gam!</p>

    <p>Onlar böyle hissetmedikten sonra...</p>

    <p>Hiç bitmesin istenen bu saatlerin bir kıvamında ikilinin ahenksiz adımları birbirine uydu ve yaşlı sefir, âşık şaire dönüşüp genç kızın elinden tuttu.</p>

    <p>Ellerinden evvel, yürekleri tutuşmuştu zaten...</p>

    <p>O an, birbirlerine itiraf etmeden, bunun ilelebet sürecek bir bağ olduğuna adeta iman etmişlerdi.</p>

    <p>Lüsyen, upuzun hayatını kısa mısralarla özetleyen bu romantik adama kısacık ömrünü uzun ayrıntılarla anlattı.</p>

    <p>Bir yandan da şehrinin en sevdiği köşelerini gezdirdi.</p>

    <p><span class="epub-type_pagebreak" id="page16" title="16"></span>Hamid’in ona gösterebilecekleri ise sınırlıydı:</p>

    <p>Makam odasında raflardaki kitapları, duvarındaki İstanbul gravürleri, bir de yemek odasındaki masanın üzerinde harp nizamında duran kurşun askerleri...</p>

    <p>Bunlar, onun her gittiği ülkeden alarak biriktirdiği ve her gittiği yere karton kutular içinde itinayla naklettiği oyuncaklarıydı.</p>

    <p>Onları Lüsyen’e takdim ederken bahçeye açılan pencereden elini uzatıp bir dal koparmış, harp alanındaki bir burnun arkasına saplayarak bir koruluk teşkil etmiş, sonra da odadaki askeri ataşeyle, bu ormanın harekâtı gizlemeye yetip yetmeyeceğini tartışıp iki dal parçası daha yerleştirmeye razı olmuştu.</p>

    <p>“Koca bebek”, bu oyuncak düşkünlüğüne ağabeyi Nasuhi Bey yüzünden kapılmıştı.</p>

    <p>Anlattı:</p>

    <div class="image1 html5_figure">
      <img alt="" src="../Images/r2.jpg" />

      <div class="rsm-metni html5_figcaption">
        Hamid’in babası Hayrullah Efendi, Bebek’teki Hekimbaşı Yalısı’nın bahçesinde oğulları Abdülhak ve Nasuhi ile birlikte. (Aşiyan Müzesi, İstanbul)
      </div>
    </div>

    <p>“Çocukken ağabeyim, odasındaki büyük masanın üstünde kurşundan yapılmış İngiliz, Fransız, Türk askerlerini <span class="epub-type_pagebreak" id="page17" title="17"></span>Ruslarla çarpıştırarak Kırım Savaşı’nı sahnelerdi; ben de kapı aralığından onun süvari hücumlarını, top atışını, kaleler fethedişini gözlerdim. Askerliğe böylece merak saldım. O zamandan beri nereye gitsem, ordumla giderim.”</p>

    <p>Bunları söylerken yutkundu, gözleri doldu; ağabeyini daha birkaç hafta evvel kaybetmişti.</p>

    <p>Bu çocuk ruhlu ihtiyar ve onun yaslı gözlerinde yeşeren bahar, Lüsyen’i tesiri altına almıştı.</p>

    <p>Hamid’e, neden buradaki görevi başında bulunmak yerine daha çok Londra’da kaldığını sordu.</p>

    <p>“Beni aşağılayanları aşağılamak için,” dedi Hamid, “Maaşımı kesintiye uğratıyorlar. Ben de kendimce direnip iş bırakıyorum.”</p>

    <p>Bu konuda doluydu.</p>

    <p>Hakkının verilmediğini düşünüyordu.</p>

    <p>Halbuki kendisinden evvel nice şair, Devlet-i Âli’nin ihsanına mazhar olmuştu:</p>

    <p>Halep valisi sadrazam olunca Nâbî’yi yanına almıştı.</p>

    <p>Öksüz Safa’ya Meclis kaleminde görev verilmişti.</p>

    <p>Şair Âsım’ı Maliye’de memuriyetle taltif etmişlerdi.</p>

    <p>Kendisine gelince, maaşından on bir bin kuruş kesip “birtakım öküzlerle keçilerin aylıklarına katmış”lardı.</p>

    <p>Belçika sefirliği ne memuriyet kıdemine ne de “şimdi herkesin baş tacı ettiği hürriyete halkı hazırlamakla yaptığı hizmete” uygun bir mevki idi.</p>

    <p>Brüksel’i ihmali ondandı.</p>

    <p>“Kaldı ki Londra benim ikinci vatanım,” dedi.</p>

    <p>Londra’ya hayrandı.</p>

    <p>Beyti okuyup tercüme etti:</p>

    <blockquote class="alinti">
      <p>Her tarafı şu’le-i şevk-ı hayat</p>

      <p>Yâda, mekabirde de gelmez memat</p>
    </blockquote>

    <p>“Bu şehrin her yerini hayat şevkinin ışığı sarmış / Ki orda ölüm gelmez insanın aklına, mezarda bile...”</p>

    <p>Bu gri şehre ilk kez 1885 sonunda başkâtip olarak gitmiş, kesintilerle yirmi altı sene geçirmişti.</p>

    <p><span class="epub-type_pagebreak" id="page18" title="18"></span>Brüksel renksizdi. Havası kötüydü. Aldığı maaş da yetersizdi.</p>

    <p>Londra öyle mi ya?</p>

    <p>Lüsyen, “Londra da güneşsiz değil mi?” diyecek oldu; bu sefer de <em>Finten</em>’den bir replikle cevapladı Hamid:</p>

    <blockquote class="alinti">
      <p>Yıldızlarının çokluğundan güneşin yokluğu hissedilmez.</p>
    </blockquote>

    <p>İngiliz başkentinde yaşarken başka yerlere kaçma ihtiyacında değildi.</p>

    <p>İzlediği oyunlar, dolaştığı yemyeşil parklar, kırlarda, barlarda karşılaştığı kadınlar ona ilham veriyordu.</p>

    <p>O yüzden salı, çarşamba, perşembe günlerini Brüksel’ de geçiriyor; haftayı Londra’da noktalıyordu.</p>

    <p>Brüksel, onun için Londra’da geçireceği hafta sonunu, biraz da çok arzu ettiği İngiliz Elçiliği’ne tayinini beklediği alelade bir duraktı.</p>

    <p>Laf, ilham kaynağı kadınlardan açılınca Hamid, yemekte anlatmadığı son eşinden söz etti. Çok sevdiği önceki eşini kaybedince, onun acısını unutabilsin diye, ağabeyi Nasuhi’nin ısrarıyla, Brüksel’e gelmeden Cemile Hanım’ la evlenmişti.</p>

    <p>“Hemen imam çağırıp beni komşumun kızıyla nikâhladılar. Nikâhlımla Beyoğlu’nda bir otele gidip iki gece kaldık. İkinci gecenin sabahı uyandığım zaman ne göreyim: Biçare kız bana yaranmak için elbiselerimi süpürmüyor mu? Bu hale tahammül edemeyip hemen kaçtım,” dedi tebessümle...</p>

    <p>Brüksel’e döner dönmez, zaten hiç hoşlanmadığı bu kadına ayrıldığını bildirmişti. Şimdilerde onun nafaka talebiyle uğraşıyordu.</p>

    <p>Ya şu “kaybedilen eş”?..</p>

    <p>Ciddileşti Hamid... O yarayı da açtı ve cüretkâr itiraflara başladı:</p>

    <p>Nelly Clower da ilk tanıştıklarında yirmi yaşında bir kızdı.</p>

    <div class="image html5_figure">
      <img alt="" src="../Images/r3.jpg" />

      <div class="rsm-metni html5_figcaption">
        Hamid’in İngiliz eşi Nelly.
      </div>
    </div>

    <p>Tilbury Oteli’nin yemek salonuna ailesiyle birlikte gel<span class="epub-type_pagebreak" id="page19" title="19"></span>miş, başında küçük bir şapka, belinde enli bir kemerle Hamid’in yemek yediği masanın tam karşısına oturmuştu.</p>

    <p>O yemekten bir hafta sonra evlenmişlerdi.</p>

    <p>Evlilikleri yirmi yıl sürmüştü.</p>

    <p>Sonra?</p>

    <p>Bütün saadetini zayıf bir ciğer alıp götürmüştü.</p>

    <p>Vereme tutulmuştu Nelly...</p>

    <p>Tıpkı Hamid’in ilk eşi Fatma Hanım gibi...</p>

    <p>Brüksel’in havası hastalığına yaramadığından elçiliğe tayin edildiğinde eşini İngiltere’de, Londra yakınlarındaki Isleworth’daki sanatoryumda bırakmak zorunda kalmıştı.</p>

    <p>Üç yıl boyunca “kıl inceliğinde bir ümide sarılarak” onun için gidip gelmişti İngiltere’ye...</p>

    <p>Her gidişinde Isleworth Hastanesi Veremliler Koğuşu’nda eşini ziyaret etmişti.</p>

    <p>Sonra 1911’in bir Şubat günü, kollarında ölen Nelly’yi İngiliz toprağına vermişti.</p>

    <p>Kırk bir yaşında ölen eşinin ardından büyük bir eser değil, sadece hüzünlü mısralar yazabilmişti:</p>

    <blockquote class="alinti">
      <p><span class="epub-type_pagebreak" id="page20" title="20"></span>Sen Nelly, gittin öyle bensiz</p>

      <p>Gönlüm acaba yaşar mı sensiz...</p>
    </blockquote>

    <p>Yaşamıştı.</p>

    <p>Hem de daha Nelly ölmeden Florance Ashley adlı bir İrlandalı kadınla ilişkiye girmiş, dile düşen bu yasak aşkın, eşinin vefatını hızlandırdığına dair suçluluk duygusunu da derinden hissetmişti.</p>

    <p>Ne çare ki, yalnızlık korkusu, Hamid’de suçluluk duygusundan baskındı.</p>

    <p>Yalnızlık, Hamid’in yalnız başına baş edebileceği bir felaket değildi.</p>

    <p>Yüreği gibi kalemi de, her daim “uhrevi bir rüzgâr”a, kendisine ilham verecek bir periye muhtaçtı.</p>

    <p>O yüzden, tıpkı yıllar önce yine Londra’da kaleme aldığı tiyatro eseri <em>Finten</em>’de konuşturduğu ruh gibi, “daha gözlerinin yaşı kurumadan” başka bir kadının koruyucu kucağına atılmış, Nelly’nin ölümünden beş ay sonra İstanbul’da yeniden evlenmişti.</p>

    <div class="image html5_figure">
      <img alt="" src="../Images/r4.jpg" />

      <div class="rsm-metni html5_figcaption">
        Hamid’in dedesi Hekimbaşı Abdülhak Molla. (Aşiyan Müzesi, İstanbul)
      </div>
    </div>

    <div class="image html5_figure">
      <img alt="" src="../Images/r5.jpg" />

      <div class="rsm-metni html5_figcaption">
        Hamid’in babası Hayrullah Efendi. (Aşiyan Müzesi, İstanbul)
      </div>
    </div>

    <p>“Bu bize dede mirası,” dedi Hamid, kabahati genlerine atmış olmanın muzırlığıyla gülerek. “Dedemiz Abdülhak <span class="epub-type_pagebreak" id="page21" title="21"></span>Molla da benim gibi hırçın ve geçimsiz bir ihtiyarmış. Aldığı hanımı birkaç aya kalmaz boşar, yenisiyle evlenirmiş. Ben, dokuzuncu neneden olmayım. İşlediğim günahlar, hep kadın âlemlerinde işlenmiştir. Bizde, ‘Âşıkı olmayan dilber, hastası olmayan tabip gibidir’.”</p>

    <p>Lüsyen, bu samimi itirafnameyi, bu hazin ama aynı ölçüde tedirgin edici tarihçeyi biraz şefkat, biraz endişe ile dinliyor, anlatılanlarda hem Hamid’in karakterinden, hem kendi istikbalinden izler arıyordu.</p>

    <p>Acıyla şevkin, kederle hazzın birbirini takip ederek, hatta yek diğerini besleyerek çoğaldığı bir meddücezir oyunuydu bu; ki başrolünde, yaralarını ancak daha çok hazla sarabilen bir şair oynuyordu.</p>

    <p>Hamid daha üç ay önce Nelly’yi kaybetmesinin ilk yıldönümünde İngiltere’ye gidip eşinin mezarına çiçekler koymuştu.</p>

    <p>O ara eniştesi Sâhib Bey’in matemindeydi.</p>

    <p>Ve şimdi üstüne bir de ikinci baba bildiği, biricik ağabeyi Abdülhalik Nâsuhi Bey’in acısı eklenmişti.</p>

    <p>Azrail, etrafında raks ediyordu.</p>

    <p>Yaslı yüreği yorulmuştu. Elem, onu en büyük meziyetinden vurmuş, artık yazamaz olmuştu.</p>

    <p>İşte ömrünün bu kara kışında, bu çileli devrin tam ortasında, mevsimsiz bir ilkbahar gibi çıkagelmişti Lüsyen...</p>

    <p>Ve Hamid’i, yakınlarını gömerken, kendisini de hazırladığı kabirden çekip çıkarmıştı.</p>

    <p>Zamanla Şair’in Londra kaçamakları seyrekleşti.</p>

    <p>Orada aradığı şey, Brüksel’deki bu kızda vardı:</p>

    <p>İlhamsa ilham; ihtirassa ihtiras...</p>

    <p>İhtirasla, hatta doyurulmamış bir ihtiyaçla buluşup konuşuyorlardı.</p>
  </div>
</body>
</html>
