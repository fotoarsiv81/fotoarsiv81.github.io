<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page197" title="197"></span>

      <h1 class="baslik">74</h1>

      <h2 class="baslik1">1919, Türkiye yolunda</h2>
    </div>

    <p>Evlerine bakmaya geldiğinde, “Harbin sonu vahim olacak,” diyen Paşa, Bandırma Vapuru’yla İstanbul’dan Samsun’a, daha doğrusu işgalden istiklale yelken açarken, bir başka vapur da Abdülhak Hamid ile Lüsyen’i Trieste’den Türkiye’ye, daha doğrusu harp cinnetinden işgal felaketine taşıyordu.</p>

    <p>Dövüşte yokken, teslimde İstanbul’a dönmek can yakıcıydı.</p>

    <p>Bir meçhulden, bir başka meçhule gidiyorlardı. Kaçtıkları işgalci onları İstanbul açıklarındaki zırhlılarda bekliyordu.</p>

    <p>Gemileri, Avrupa’nın sınır dışı ettiği Türklerle doluydu:</p>

    <p>Galiçya’dan gelen askerler, talebeler, işadamları...</p>

    <p>Yabancı bayrak altında seyyar bir mülteci ailesi, adeta anavatana doğru yüzen bir vatan parçasına binmiş, Türkiye’ye dönüyordu.</p>

    <p>Hamid, gerçek kimliğini gizlemişti.</p>

    <p>Kayıtlara göre o bir “Dâr-ül-fünûn talebesi”ydi; hayli yaşlı bir öğrenci...</p>

    <p>Lüsyen ise güverte subaylarına göre bir “Estudiantina Turca...” Yani Türk üniversitesinde tahsil gören bir kız...</p>

    <p>“Hangi üniversitedensiniz?” diye sorduklarında rastgele bir isim uyduruyordu.</p>

    <p>Sonra içini acıtan o soru geliyordu:</p>

    <p>“Peki ya muhterem pederiniz?”</p>

    <p>“O da aynı üniversiteden...”</p>

    <p>“Hangi bölümden?”</p>

    <p>“Türk edebiyatı...”</p>

    <p><span class="epub-type_pagebreak" id="page198" title="198"></span>Güverte subayı, İtalya’yı nasıl bulduğunu sorunca çok sevdiğini söyledi Lüsyen...</p>

    <p>“İnşallah yeniden dönersiniz,” dedi subay...</p>

    <p>Bu dilek, tahmin etmediği kadar erken gerçekleşecekti; hem de aklına bile getiremeyeceği şartlar altında...</p>
    <hr class="margin" />

    <p>Deniz yolu tehlikeliydi. Başıboş dolanan harp artığı mayınlardan sakınmak için mümkün olduğunca yavaş gidiyor, akşamları ya ıssız bir koya sığınıyor veya kuytu bir limanda demirliyorlardı.</p>

    <p>Arada denize bırakılmış boş bir portakal sandığı bile paniğe neden oluyor, çalan sirenlerle can simitleri boyunlara geçiriliyordu.</p>

    <p>Tabii Abdülhak Hamid’in boynu hariç...</p>

    <p>Serkeş Hamid, yine “o pis şey”i başından geçirmemekte direniyor, “Bu aletler bir işe yaramaz. Suya düştükten sonra dibe gideyim daha iyi,” diye söyleniyordu.</p>

    <p>Zavallı Lüsyen yine bütün enerjisini kendini kollamaktan çok, “pederi” zannedilen adamı ikna etmeye harcıyor, vapur güvertesinde simit mecburiyetinden kaçan bu “huysuz çocuğun” peşinden koşuyor, onu kucaklamakla azarlamak arasında gidip geliyordu.</p>

    <p>Gerçekten sinirlerini ayağa kaldıran sirenler susup tehlikenin geçtiği anlaşılınca kamaraya dönecek, Hamid’i evvela öpecek, sonra yanağını ısırarak ondan intikam alacaktı.</p>

    <p>Canı yanan Hamid, “Peki madem, istersen şimdi geçir boynuma,” diyerek çocuklaşacaktı yeniden... Asabiyetin yerini kahkahalar alacaktı.</p>

    <p>Yolun kalanı, güvertede güreş gösterileri, kumandanın sofrasında geniş yemekler, kaptanla satranç partileri, askerlerin okuduğu sıla türküleri ile geçti.</p>

    <p>“Tatlı bir meltemin yelpazelediği güneşli, berrak günleri, fevkalade büyük görünen Zühre’nin ışıklarıyla aydınlanmış geceler takip etti.”</p>

    <p>Ve nihayet bir sabah, mavi Ege’yi köpükler saçarak yaran vapurun burnunda Çanakkale’yi görüverdiler.</p>
  </div>
</body>
</html>
