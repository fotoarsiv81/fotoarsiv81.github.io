<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page149" title="149"></span>

      <h1 class="baslik">55</h1>

      <h2 class="baslik1">1916, Sıraselviler</h2>
    </div>

    <p>Aşk mıydı bu?</p>

    <p>Yaklaşan kışı unutturacak bir “son bahar” sıcaklığı mı?</p>

    <p>Hamid, yine bencilce, tek düğümü zayıf bir gönül bağı kuruyor, muhtemelen Lüsyen’den ziyade, ondan doğan ve onda yankılanıp kendi kalemini canlandıran ilhamı seviyordu.</p>

    <p>İlk yayımlanan piyesi <em>Macerâ-yı Aşk</em>’ı neredeyse Lüsyen’in şimdiki yaşında yazmıştı.</p>

    <p>Yirmili yaşlarının onu besleyen coşkusunu, şimdi yirmili yaşlarındaki bu kızın mevcudiyetinden alıyordu.</p>

    <p>Onda yazma kudreti yaratan bu coşkuya, “aşk” diyordu.</p>

    <p>Onları ayrı ayrı mest eden ve birbirlerine rapteden aşk tanrıçası, her kanat çırpışında rüzgârından piyesler, şiirler doğuruyordu.</p>

    <p>Hamid, yeni sevgilisi Lüsyen vesilesiyle eski dostu yazıya kavuşmuş olmaktan dolayı mutluydu.</p>

    <p>Lüsyen ise verdiği ilhamın, alanın elinde mucizevi mısralara dökülüşünü biraz hayret biraz minnetle izliyor, bir manevi enkaz halindeyken tanıştığı bu adamı yeniden taze bir şaire dönüştürebilmiş olmaktan dolayı göğsü kabarıyordu.</p>

    <p>Sevdiği adamın “adeta bir işkence odasından geçer gibi” yazdığını hissediyordu.</p>

    <p>Hamid, yazarken “kitapçıda bir eseri basılmış olanların pek iyi bileceği bir hususi humma ile yanıp tutuşuyor”du.</p>

    <p>Her gelen yeni kitabın cildini haz alarak koklar, sabırsızlıktan titreyen elleriyle birbirine yapışık sayfalarını çarçabuk keser, açlıkla yapraklarına göz gezdirirdi.</p>

    <p>Kitapta harfler mi düşmüş, bir kelime mi karışmış, bir cümle yanlış mı yazılmış?</p>

    <p><span class="epub-type_pagebreak" id="page150" title="150"></span>O harfsiz, o kelimesiz, o cümlesiz kitabın beş para etmeyeceği iddiasıyla kükrer, “Haydutlar, yamyamlar, hayvanlar!” diye tepinerek hatayı işleyen dizgiciye, kitabı getiren postacıya ya da en yakınında kim varsa ona verip veriştirir, “Bir daha tek satır yazmayacağım,” diye tehditkâr sözler verirdi.</p>

    <p>Lüsyen bu öfke nöbetinin dineceği vakti sükûnetle bekler, konuyu küllenmeye terk eder ve nihayet yakın arkadaşların tebrik ve iltifatlarıyla birlikte Şair’de tebessümün çiçeklenişini keyifle seyrederdi.</p>

    <div class="image1 html5_figure">
      <img alt="" src="../Images/r18.jpg" />

      <div class="rsm-metni html5_figcaption">
        Hamid ve kitapları. Neşesinin ve öfkesinin kaynağı.
      </div>
    </div>

    <p>Kendi eserinin en büyük tenkitçisiydi Hamid...</p>

    <p>Eserini kimselere bırakmadan yerden yere çalar, sonra da gemlenemez bir kibirle kükrerdi:</p>

    <blockquote class="alinti">
      <p>Ve biz ki sahib-i <span class="f-normal">Eşber</span> ve sahib-i <span class="f-normal">Tezer</span>’iz</p>

      <p>Münekkıdini hatâmızla çiğneriz, ezeriz!<a class="si-noteref epub-type_noteref" href="#f35" id="ref_f35">*</a></p>
    </blockquote>

    <p><span class="epub-type_pagebreak" id="page151" title="151"></span>Lüsyen’e göre o, “birini okşarken diğerinin arkasına tokat atmaya mecbur olduğu çocuklarının hepsini aynı derecede, muhabbetle seven çok çocuklu bir ana gibi” aslında eserlerinin hepsini severdi.</p>

    <p>İmparatorluğun çöktüğü devirde, çoktandır suskun olan kalemi de kendisi gibi dirilmişti.</p>

    <p>Genç eşinin ilhamıyla kamçılanmışçasına, sefil bir kıtlığın ardından iştahla sofraya oturmuşçasına, hastaymış da yazmaktan başka dermanı yokmuşçasına yazıyor, yazıyordu.</p>

    <p>Çalışma odası, Sıraselviler’deki evlerinin büyük yemek salonuydu.</p>

    <p>Duvarları kitaplarla kaplı bu aydınlık salonda fevkalade geniş, güzel bir masa vardı. Ne var ki Hamid, o masada tek satır bile yazmamıştı. Çünkü, masa, Brüksel’den mukavva kutular içinde İstanbul’a nakledilen kurşun askerlerden bir ordunun işgali altındaydı.</p>

    <p>Bunlar, Lüsyen’in Brüksel sefaretini ilk ziyaretinde gördüğü Hamid’e ait oyuncaklardı.</p>

    <p>Binlerce kurşun asker... Türlü silahlar, toplar, burçlar, kaleler...</p>

    <p>Hamid, yazar olmasa subay olmayı düşünecek kadar askerlik düşkünüydü.</p>

    <p>Lüsyen’e bu iptilasını anlatırken bunun da –diğer pek çok zevki gibi– kadın sevdasından doğduğunu söylemişti.</p>

    <p>“Benim ilk aşkım Avusturya İmparatoriçesi Elisabeth’ ti,” demişti. “Çocukken Paris’e gönderildiğim günlerde güzel Kraliçe’nin beyazlar içinde bir resmini görüp ona gönül vermiştim. Fransa-Avusturya harbi yeni bitmişti ve ben Kraliçe’nin ordusunun Fransızlara yenilmiş olmasını bir türlü hazmedemiyordum. Kendi kendime onun intikamını almaya karar verdim. Bir gün gizlice bir Avusturya generali oldum. Sınıftaki çocukları maiyetime alarak diğer sınıfa harp ilan ettim. Mektebin oyun meydanına çıktık; çakıl taşlarıyla harp ettik. Galip geldik.”</p>

    <p>O zamandan beri harp oyunlarına düşkündü.</p>

    <p>Masasının üzerindeki kum havuzuna askerlerini ni<span class="epub-type_pagebreak" id="page152" title="152"></span>zam içinde dizer, kalelere yığar, topçuları yerleştirir, süvarileri akın ettirir, sonra da Erkân-ı Harbiye karargâhından muharebeyi izlerdi.</p>

    <p>Zaman zaman yakın dostlarının da iştirak ettiği bu harp oyununda çoğu zaman gerçek planlar kullanılır, falanca meşhur muharebe kum havuzda yeniden cereyan ederdi.</p>

    <p>Cenk alanı, ağaçlar ve taşlarla tahkim edilir, koruluklar, ormanlar vücuda getirilir; taburlar, alaylar yürütülürdü.</p>

    <p>Hamid, bu oyuna ve elleriyle inşa ettiği tatbikat sahasına öyle düşkündü ki, kendisi evde değilken yabancı bir elin, ister tozunu almak, ister oyuna katılmak niyetiyle ona dokunduğunu hissederse –ki bunu hemen hissederdi– kıyameti koparırdı.</p>

    <p>Bir seferinde minik bir misafir bu yasak bölgeye patavatsızca dalıp kahramanları avuçlamaya kalktığında Lüsyen ve hizmetliler askerleri büyük telaş ve müşkülatla eski hallerine koymaya çabalamışlar ancak yine de akşam “büyük çocuk”un hiddetinden ve sövgülerinden kaçamamışlardı.</p>

    <p>Bir başka seferinde de Hamid’in pek düşkün olduğu köpeği, ansızın harp sahasının ortasına dalmış, delicesine hoplaya zıplaya alayları, taburları yerle bir ederek orayı gerçek bir cenk alanı haline sokmuştu.</p>

    <p>Hamid ile Lüsyen bir olup söylene söylene orduları üniformalarına göre kışlalarına ayırmaya, topçuları ayrı düştüğü toplarıyla, süvarileri ayrı düştüğü atlarıyla buluşturmaya koyulmuşlardı.</p>

    <p>Hâsılı çalışma odası, Erkân-ı Harbiye’nin harp oyunları salonuna dönüştüğünden Hamid, yazılarını yemek masasında yazardı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f35">
      <a class="si-backref" href="#ref_f35">*</a> <span class="si-footnote-text">Ve biz ki <em>Eşber</em>’in ve <em>Tezer</em>’in yazarıyız / Eleştirmenini hatamızla çiğneriz, ezeriz!</span>
    </div>
  </div>
</body>
</html>
