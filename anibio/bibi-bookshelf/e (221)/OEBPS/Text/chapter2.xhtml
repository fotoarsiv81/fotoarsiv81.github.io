<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page13" title="13"></span>

    <h1 class="baslik">2</h1>

    <p>O sıralar masallara inanırdım.</p>

    <p>Bütün o akşam boyunca ve geceyarısına doğru, tıpkı masallardaki gibi, kaderin bana vaat ettiklerinin, sonsuz bir cazibe ve benzersiz bir ahenkle bana doğru yaklaştığını gördüm.</p>

    <p>Şehzadem genç değildi, lakin gençliğin kendisiydi.</p>

    <p>Latif tebessümünde, koyu gözlerinin tatlı ve yumuşak parıltısındaki gençlik...</p>

    <p>Letafetinin süslerini bozmadan, yılların çiçeklendirdiği ayrıcalığı ebediyen muhafaza eden gençlik...</p>

    <p>Tabiatın seçkin çocuklarına bahşettiği, tahribi imkânsız gençlik...</p>

    <p>(...)</p>

    <p>Bense hürriyet sarhoşuydum.</p>

    <p>Hürriyet!</p>

    <p>Bardak dolusu içtiğim tehlikeli şarap...</p>

    <p>Şarap ne kadar kıymetli olursa olsun, kadehin dibinde bir tortu bırakır. Bu tortuyu karıştırmaktan sakınmak lazım geldiğini anlayamayacak kadar gençtim.</p>

    <p>Daha tecrübeli olsaydım, icabına göre, bu içkiyi daha ihtiyatla içerdim. Şeffaf bir billura adeta dinî bir heyecanla boşaltır, uzun uzun parıltısına dalar, aşkla dudaklarıma götürmeden evvel güzel ıtrını doya doya koklardım.</p>

    <p>Bambaşka hareket ettim.</p>

    <p>Hakkımda hüküm vermeye kendini ehil sanan eski kafalıların fikrince kendimi serbestliğin havasına gözü kapalı kapıp koyuveriyor yahut fenalığın cazibesine yeniliyordum.</p>

    <p>Kendi halime bırakılmıştım.</p>

    <p>Hareket tarzımda serbest, her türlü baskı ve kontrolden kurtulmuş durumdaydım.</p>

    <p><span class="epub-type_pagebreak" id="page14" title="14"></span>O zamana kadar bana kesinkes ve manasızca yasaklanan ve işte orada kendisini bana sunan bakir âlemi hırsla arzuluyordum.</p>
  </div>
</body>
</html>
