<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page215" title="215"></span>

      <h1 class="baslik">84</h1>

      <h2 class="baslik1">Ocak 1920, İstanbul</h2>
    </div>

    <p>Türkiye’nin yirminci asrına damgasını vuracak 1920’ ler, pek hazin bir görüntüyle başladı.</p>

    <p>12 Ocak 1920 günü Meclis-i Umumi açıldı.</p>

    <p>Bu, Âyan ve Mebusan meclislerinin ortak toplantısıydı.</p>

    <p>Meclis’in toplandığı Fındıklı Sarayı’nın pencerelerinden Boğaz’da demirlemiş İtilaf donanması görünüyordu.</p>

    <div class="image html5_figure">
      <img alt="" src="../Images/r22.jpg" />

      <div class="rsm-metni html5_figcaption">
        Saray ve işgal gemileri.
      </div>
    </div>

    <p>Osmanlı Meclisi, ilk kez işgal altında toplanıyordu.</p>

    <p>Abdülhak Hamid, Meclis toplantılarına pek gitmez, gitse de lafa girmez, dinlemeyi tercih ederdi.</p>

    <p>Ama o gün, özeldi.</p>

    <p>Çünkü Meclis genellikle Padişah’ın açılış nutkuyla çalışmaya başlardı.</p>

    <p>Ne var ki o gün Sultan Vahideddin, “sağlık gerekçesi” ile açılışa gelmedi.</p>

    <p><span class="epub-type_pagebreak" id="page216" title="216"></span>Tabii herkes, Sultan’ın sağlığını bozan şeyin, limanda gördükleri zırhlılar olduğunu tahmin ediyordu.</p>

    <p>Nitekim saat ikide, geçici başkan oturumu açtıktan sonra Padişah’ın açılış konuşmasını, onun namına Dahiliye Nazırı okudu. Yunan işgalinin şiddetlendirdiği galeyandan söz etti.</p>

    <p>“Felâh-ı vatan”<a class="si-noteref epub-type_noteref" href="#f44" id="ref_f44">*</a> için birlik çağrısı yaptı.</p>

    <p>“Birlik” lafı bile salondaki mebuslarla dinleyici sıralarındaki diplomatları, âlimleri, askerleri ve diğer davetlileri gülümsetmeye yetti.</p>

    <p>Çünkü tükenmekte olan İmparatorluk’un bu son meclisi, kof bir heykel gibi daha düşerken paramparça olmuştu.</p>

    <p>Sayısız grup içinde özellikle ikisi, birbiriyle yarış halindeydi.</p>

    <p>Damat Ferid Paşacılar ile Tevfik Paşacılar...</p>

    <p>Aslında buna “İngilizciler” ile “Almancılar” da denilebilirdi.</p>

    <p>Hamid, Tevfik Paşa grubunda idi. Gruptaki diğerleri gibi Damat Ferid Paşa’ya ve İttihatçılara hasım oluşundan değil; muhtemelen İngiliz antipatisinden ve Alman hayranlığından...</p>

    <p>Kalem erbabı olduğundan, Meclis’in Padişah’a vereceği cevabı kaleme alacak encümene seçilmişti, ama buradaki bitmek bilmez tartışmalara dayanamayacak kadar sabırsızdı.</p>

    <p>Bu tartışmalardan bir sonuç çıkmayacağını, Meclis’in memleketin derdine çare bulamayacağını, çok da yaşamayacağını tahmin ediyordu.</p>

    <p>Nitekim Meclis açıldıktan iki ay sonra korktuğu oldu:</p>

    <p>15 Mart’ı 16 Mart’a bağlayan gece, İngiliz askerleri Beyoğlu ve Üsküdar’da resmi binaları işgale başladılar.</p>

    <p>Şehzadebaşı’ndaki 10. Kafkas Tümeni’nin karargâhı basıldı.</p>

    <p><span class="epub-type_pagebreak" id="page217" title="217"></span>Yataklarından yeni kalkmış beş asker şehit edildi.</p>

    <p>Harbiye Nezareti abluka altına alındı; Harbiye Nazırı’nın göğsüne süngü dayandı.</p>

    <p>Şehirde giriş çıkışlar tutulmuş, yollar kapatılmıştı.</p>

    <p>Meydanlara makineli tüfekli birlikler yerleştirilmişti.</p>

    <p>Bunlar olurken Meclis-i Mebusan binası da kuşatılmış, basılmış, bazı vekiller tutuklanmıştı.</p>

    <p>Osmanlı’nın fiilen sona erdiği geceydi o gece...</p>

    <p>Der-saâdet, tamamen teslim alınmıştı.</p>

    <p>Abdülhak Hamid, Arnavutköy’de sığındığı evden olup biteni endişe içinde takip ediyordu.</p>

    <p>Mensubu olduğu ve bir süre ikinci reis vekilliğini yaptığı Meclis-i Âyan, işgal çizmeleri altındaydı.</p>

    <p>Baskından bir ay sonra da Padişah iradesiyle resmen kapatıldı</p>

    <p>Sefirlikten azledildikten sonra bu işinden de olmuştu.</p>

    <p>Âyan’daki arkadaşları alınıp sürgüne gönderilirken uzaktan seyretmekten başka yapabileceği hiçbir şey yoktu.</p>

    <p>Ömrü boyunca gönül bağladığı, yanında saf tuttuğu her şey, Saray, İttihatçılar, Almanlar, Padişah, Hindenburg, Bâbıâli, Meclis, birbiri peşi sıra devrilen mabetler gibi yıkılıp gidiyor, her devrilişle büyüyen enkazına, onlara bel bağlayan bu yaşlı adamı da biraz daha gömüyordu.</p>

    <p>Köklerinden koparılmış koca bir çınar gibi, bütün bağları kesilmiş, boşlukta asılı kalmıştı.</p>

    <p>Avrupa’ya kaçsa; orası yasaktı.</p>

    <p>İstanbul’da kalsa; burada tutsaktı.</p>

    <p>Direnişe katılsa; Ankara uzaktı.</p>

    <p>O, bir Kemal, bir Fikret, bir Âkif gibi dava adamı olamamıştı.</p>

    <p>Halide Edib gibi meydanlarda nutuk vermemiş; Yunus Nadi gibi Anadolu’ya geçmeyi, Milli Mücadele’ye kalemiyle ve bilfiil destek vermeyi de göze alamamıştı.</p>

    <p>Bu tufanda, gurbette bir de evlat kaybetmiş, hepten vurgun yemişti.</p>

    <p>Yaşı yetmişe dayanmış, mecalini, yaranını, iktidarını yitirmişti.</p>

    <p><span class="epub-type_pagebreak" id="page218" title="218"></span>En fecisi, son tutamağı Lüsyen yanında değildi.</p>

    <p>Sevgilisi, zevcesi, sekreteri, kızı, evinin hanımı, ilhamının kaynağı, koruyucu meleği, can yoldaşı, her satırını danıştığı, onsuz adım atmadığı kadın, uzaklardaydı.</p>

    <p>Onsuz, kolsuz, kanatsız, manasız, ilhamsız, kalemsiz, kâğıtsızdı.</p>

    <p>Senelerdir ilk kez yalnız kalıyor; bunun nasıl bir cehennem olduğunu hasretten tutuşarak hatırlıyordu.</p>

    <p>O cehennemin ateşiyle ve yaramaz bir çocuk şımarıklığıyla bir yandan kulüplerde Rus dilberlerle gönül eğlendirirken bir yandan da Lüsyen’i mektup yağmuruna tutuyor, kâh talepkâr, kâh kırılgan, kâh buyurgan bir üslupla, ama hep aynı kelimelerle yazıyordu:</p>

    <blockquote class="siir">
      <p>“Sen varken kendimi ilahların âzâmı hissediyorum; sen yokken insanların en âcizi bile değilim.”</p>
      <hr class="margin" />

      <p>“Hastayım. Yokluğun uzarsa ölürüm, gel!”</p>
      <hr class="margin" />

      <p>“Her işini yüzüstü bırak, dön!”</p>
      <hr class="margin" />

      <p>“Geri gel, sensiz yaşayamam!”</p>
    </blockquote>

    <p>Acı çekerken, acı çektirmeyi seven bu marazi âşık, uzaklardan ilgi dilenen, hasret ateşiyle yanan bu ihtiyar şair, Lüsyen için de yarendi, ağabeydi, ataydı, babaydı, maşuktu, oğuldu.</p>

    <p>Onu bir esir şehrin tenhasında yapayalnız bırakmış olmak, Lüsyen’in içinde bir vicdan azabı gibi sızlıyor, bir an önce dönüp varlığıyla teselli etmek için sabırsızlanıyordu.</p>

    <p>Fakat öyle hemen dönebilmek ne mümkün...</p>

    <p>Vefat etmiş bir babanın ardından verasete dair sayısız evrak ve vekâletnameyi imzaladıktan sonra ailesiyle vedalaşıp Paris’e geçti.</p>

    <p>Orada gümrük memurlarınca, bir sayfasında müdahale olduğu şüphesiyle pasaportuna el kondu.</p>

    <p><span class="epub-type_pagebreak" id="page219" title="219"></span>Bekleyiş süresince Paris’te alışverişe çıktı Lüsyen... Vitrinlerde gördüğü ince keten mendilleri, boyunbağlarını, bastonları, onu sabırsızlıkla bekleyen adama alabilmek heyecanıyla doldu.</p>

    <p>Lakin günler geçiyor, yazışmalar uzuyor, işler düzelmiyordu.</p>

    <p>Lüsyen, bir yandan polis merkeziyle Savaş Bakanlığı arasında mekik dokurken, bir yandan da gecikme nedenini Hamid’e telgrafla bildiriyor, ondan yine dargın, sitemkâr, tehditkâr mektuplar alıyordu:</p>

    <p>“Beni habersiz bırakıyorsun. Dönüş tarihini mahsus geciktiriyorsun. Niçin böyle yaptığını pekâlâ biliyorum. Benden bir şey saklanamaz.”</p>

    <p>Lüsyen ne kadar çok yazsa, yazmadığına dair şikâyetler o kadar çok artıyor, Fransız bürokrasisiyle cebelleşirken bir taraftan da bu nazla uğraşmak, onu hepten çileden çıkarıyordu.</p>

    <p>Nihayet sonunda yola çıkış izni alabildi.</p>

    <p>Wagon-Lits Seyahat Acentesi’ne koşup İstanbul’a tren sordu:</p>

    <p>“Birkaç hafta, belki de bir ay sonrasına ancak yer bulunabilir,” dediler.</p>

    <p>Peki ya deniz yolu?</p>

    <p>Derhal Capucines Bulvarı’nda Lloyd şirketine koşturdu.</p>

    <p>“Kamara yok, ama bir kişilik yer var. Vapur, Bari’den kalkacak,” cevabını aldı.</p>

    <p>Sonrası bir koşturmacaydı:</p>

    <p>Hemen gara gidiş...</p>

    <p>Trenle Bari’ye seyahat...</p>

    <p>Bir hasır at arabasıyla rıhtıma nakil...</p>

    <p>Vapurun düdük sesi... Fışkıran buharlar...</p>

    <p>Cevval memurların süratle tamamladığı gümrük muayenesi...</p>

    <p>Kamarotun nezaketle kamaraya buyur edişi...</p>

    <p>“Hele şükür,” derken sürpriz:</p>

    <p>Kamarada üst üste konmuş iki yatak...</p>

    <p>Bir iskemlede eşyalar...</p>

    <p><span class="epub-type_pagebreak" id="page220" title="220"></span>Kapı arkasına asılmış bir palto...</p>

    <p>Alt yatağın üstünde bir erkek şapkası...</p>

    <p>Ve Lüsyen’in yol arkadaşı iri yarı bir adam...</p>

    <p>Kamaradaki iki yatak, iki ayrı yolcuya satılmıştı.</p>

    <p>Tartışmalar fayda etmeyince kamara, bileti daha önce almış olana, yani iriyarı adama verildi.</p>

    <p>Ve Lüsyen, öfke içinde, elde bavullarla rıhtımda İstanbul’a kalkan vapurun ardından bakakaldı.</p>

    <p>“Gelecek posta ne zaman?”</p>

    <p>“Bilemeyiz. Ama Bari’den olmaz bir daha... Brindizi veya Venedik olabilir. Siz adresinizi bırakın, haber veririz.”</p>

    <p>Adres mi?</p>

    <p>Adresi yoktu ki...</p>

    <p>Mağlup Lüsyen elinde bavullarla bir kahve taraçasına oturdu. Ümitle onu bekleyen ve gelemeyeceğini öğrenince yine küplere binip kendisini suçlayacak olan Hamid’e başına gelenleri ayrıntısıyla yazdı.</p>

    <p>İlk vapurun tarihi de meçhuldü.</p>

    <p>“Henüz açılmamış bir tarifeye tabiyim,” notunu düştü.</p>

    <p>Sonra da cesaretle şu satırları karaladı:</p>

    <p>“İrkilmeyelim, kadere boyun eğmekten başka yapacak şey yok. O kader, Roma’ya gitmemi emrediyor; öyleyse Roma’ya gideceğim.”</p>

    <p>Vapur şirketinin evrakında, “Adres” kısmına “Roma Sefareti” yazdı.</p>

    <p>Via Nomentana’ya çıktı.</p>

    <p>Roma’ya gidiyordu!</p>

    <p>Bütün yolların çıktığı diyara..</p>

    <p>“Yolunu değiştirmek kudretine sahip olana tesadüf edeceği şehre...”</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f44">
      <a class="si-backref" href="#ref_f44">*</a> <span class="si-footnote-text">Vatanın kurtuluşu.</span>
    </div>
  </div>
</body>
</html>
