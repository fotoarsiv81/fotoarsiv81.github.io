<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page502" title="502"></span>

      <h1 class="baslik">202</h1>

      <h2 class="baslik1">14 Nisan 1937, İstanbul</h2>
    </div>

    <div class="image1 html5_figure">
      <img alt="" src="../Images/r56.jpg" />

      <div class="rsm-metni html5_figcaption">
        Hamid’in cenazesi omuzlarda.
      </div>
    </div>

    <p>Hep cenazesinin kalabalık olmasını niyaz eden Hamid için göremediği bir mahşer günüydü 14 Nisan...</p>

    <p>Tahmin edebilse, ihtimal ki ecelin kollarına daha huzurlu giderdi.</p>

    <p>Şair-i Âzam’ın kendisini doğuran Makber’e gömüleceği sabah, erken saatlerden itibaren Maçka Palas’a adeta insan yağmıştı.</p>

    <p>Maçka tramvaylarında yer bulmak imkânsızdı; İstanbul, büyük ölüyü uğurlama yarışındaydı.</p>

    <p>Ziyarete açılan evde her zaman oturup çalıştığı köşedeki masası şimdi ona katafalk olmuştu.</p>

    <p><span class="epub-type_pagebreak" id="page503" title="503"></span>Masasına yerleştirilen tabutunun üzerinde sırma işlemeli yorgan örtüsü seriliydi. Taziyeye gelen genç kızlar, yaşlı kadınlar tabutun kollarına kara tüller sarıyor, tahtasına dokunup son bir kez okşuyorlardı.</p>

    <p>Hamid’in ilk nişanlısı Naciye de başucunda hıçkıranlar arasındaydı, Namık Kemal’in oğlu Ali Ekrem de...</p>

    <p>Lise ve üniversite talebeleri kapıda kuyruk olmuştu.</p>

    <p>Mebuslar, subaylar, odasında son nöbetteydi.</p>

    <p>Ankara Caddesi’ndeki kitapçılar, “Büyük ölüye hürmeten dükkânımız yarına kadar kapalıdır,” levhasını asıp cenazeye koşmuşlardı.</p>

    <p>Bir ara mahşerî kalabalık Maçka Palas’ın önünü doldurup da yandaki arsalarda izdiham meydana getirince polis müdahale etmek zorunda kaldı.</p>

    <div class="image1 html5_figure"><img alt="" src="../Images/r57.jpg" /></div>

    <p><span class="epub-type_pagebreak" id="page504" title="504"></span>Evin kapıları mecburen kapatıldı.</p>

    <p>Caddeye bakan pencerenin önündeki tabutun başucunda, dışarıdaki halkın duyabileceği şekilde dua edildi.</p>

    <p>Ardından “yer katında bir bodrum”da korunan tabut, kollara alınıp Hamid’i kendi elleriyle açtığı “gökyüzündeki uçurum”a taşıdı. On binler tabutu omuzlayabilmek, büyük şairi semaya yükseltebilmek için yarışıyordu. Göz yaşartan, yürek kabartan bu kadirşinaslığı kimisi hayret, kimisi hasetle izliyordu.</p>

    <div class="image1 html5_figure">
      <img alt="" src="../Images/r58.jpg" />

      <div class="rsm-metni html5_figcaption">
        Hamid’in cenazesi top arabasında.
      </div>
    </div>

    <p>Mithat Cemal, cenazeye tarihin penceresinden bakıp şu yorumu yaptı:</p>

    <p>“Namık Kemal’i bir imamla üç hamal gömdü; bu, Saray devrindedir.</p>

    <p>Fikret’in cenazesini Aşiyan’ın iki odasını dolduramayan bir zümre taşıdı; bu, Meşrutiyet’tedir.</p>

    <p>Hamid’in tabutunu bir kolundan bir millet, bir kolundan bir devlet tutarak kaldırdı; bu, Cumhuriyet’tedir.”</p>

    <p>İbnülemin Mahmud Kemal ise cenazede, “Merhum, hayatta çok çekti,” diyen birine tebessümle şu cevabı verdi:</p>

    <p>“Hamid, çok değil, üç şey çekti: buldukça akşamları <span class="epub-type_pagebreak" id="page505" title="505"></span>mey, sineye dilber ve hazineden para...”</p>

    <p>Hamid, ardında türlü türlü dedikodu, hayranlık, kıskançlık, öfke, haset, nefret, onlarca kırık kalp, binlerce muhteşem mısra, ama harikulade bir efsane bırakarak terk etmişti son ikametgâhını...</p>

    <p>Cenaze sokağa çıktıktan sonra Lüsyen, Maçka Palas’ta ilk kez tek başına kaldı.</p>

    <p>Kandemir, o saat gördüklerini ertesi günkü <em>Cumhuriyet</em>’te kaleme aldı.</p>
  </div>
</body>
</html>
