<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page410" title="410"></span>

    <h1 class="baslik">167</h1>

    <p>Müşterek hayatımız, birçok çelişik unsurdan oluşmuştur. Uzun ve sabır isteyen gayretler sayesinde bir neticeye vardık:</p>

    <p>Birbirimizi anlamak neticesine...</p>

    <p>Bu suretle her birimizin yetenek ve kusurlarımızın birbirine uyumu ve belki bunların iç içe geçmesidir ki, esaslı faziletlerimizdir. Birlikte hülyalarımızın arkasından koşmak, bir tür silah arkadaşlığı sayılır. Hepimiz bu arkadaşlığın kıymetini biliriz.</p>

    <p>Bunca yıl bazen çiçekli ve ekseriye inişli yokuşlu dar yollarda yürüyüş, yorucu parkurlar, acıklı ayrılıklar, ümitsiz teşebbüsler, mesut günler...</p>

    <p>Bütün bunlar çöle serpilmiş vahalar ve seraplar gibi hayatımıza serpilmiştir.</p>

    <p>Yavaş yavaş aramızdaki muhabbet abidesi, harabelerin üzerinde yükseldi. Sebatla, heyecan ve aşkla taşlarını teker teker koyarak evimizi yaptık.</p>
    <hr class="margin" />

    <p>Mucize kabilinden tekrar kurulan bu çatının altında, Abdülhak Hamid, bu ideale susamış adam, her zaman kendisini meşgul etmiş olan meseleleri, eşyanın büyük sırrını tekrar ele almaktan ve tahlil etmekten zevk duyduğu eserler serisini yazıyor:</p>

    <p><em>Cünûn-ı Aşk, Yabancı Dostlar, İlhan, Tarhan, Tayflar Geçidi, Ruhlar, Arzîler...</em></p>

    <p>O, bir muazzam kanat darbesiyle yükseliyor; biz de onunla beraber, erişilmesi neredeyse imkânsız irtifalarda süzülüyoruz; onunla beraber bu toprağa mensup olmayan ışıkların parladığı korkunç sema kademeleri arasında do<span class="epub-type_pagebreak" id="page411" title="411"></span>laşıyoruz; onunla beraber derinliklerinden ilahî nağmelerin yükseldiği geniş ağızlı uçurumun üzerine başımız dönecek derecede eğiliyoruz; karanlıklarda parlayan bu ışıkların muammaengiz manzarası karşısında kamaşmış gözlerimizi tekrar kapıyoruz.</p>
  </div>
</body>
</html>
