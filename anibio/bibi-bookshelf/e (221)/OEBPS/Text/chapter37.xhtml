<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page102" title="102"></span>

      <h1 class="baslik">37</h1>

      <h2 class="baslik1">Haziran 1913, İstanbul</h2>
    </div>

    <p>Lüsyen, “bir dağılma devri”nde, hayatına mana katan bu insanların dilini öğrenmek, sevdiği adamı yazdığı dilde dinleyip anlayabilmek, dizelerini soluyabilmek istiyordu.</p>

    <p>Lakin Arap harfleri kendisine zor geliyordu.</p>

    <p>Türkçenin virtüözü hemen yanı başındaydı ama o, bu sorumluluğu almaya razı olmadı.</p>

    <p>“Aklım ermez benim, dilbilgisi kurallarını bilmem. Git hocalarına sor. Bilse bilse onlar bilir,” dedi.</p>

    <p>Lüsyen, bir müddet kendi başına çözmeye çalıştı. Şair-i Âzam’ın şiirlerini önüne çekiyor, parmağını mısralar üzerinde gezdirerek manasını çözmeye çalışıyordu:</p>

    <blockquote class="alinti">
      <p>Yeşil giyinmiş eminim ben gelenden</p>

      <p>Ya cennetten gelir yahut çemenden...</p>
    </blockquote>

    <p>Ne demekti ki bu?</p>

    <p>Hamid tercüme etti.</p>

    <p>Ama Lüsyen sonraki beyti gösterince sinirlendi:</p>

    <p>“Beni dinle,” dedi. “Evvela parmağını ilk mektep talebesi gibi kâğıdın üstünde koşturmaktan vazgeç. Sonra bu karalamaların manasını aramakta ısrar etme. Ne görüyorsan odur. Beyazla siyah...”</p>

    <p>“Ama siz herhalde bir manası olsun diye yazdınız bunları...”</p>

    <p>“Olabilir. O takdirde mana satırlarda değil, satır aralarında bulunur.”</p>

    <p>Zavallı Lüsyen; eşinin dilini layıkıyla öğrenene dek onunla Türkçe konuşamayacaktı. Çünkü Hamid mükem<span class="epub-type_pagebreak" id="page103" title="103"></span>meliyetçiydi; ahengi, kusursuzluğu severdi; diriliği, gençliği, eksiksizliği...</p>

    <p>Aksanlı dile, hasta bedene, bozuk morale, yarım yamalak işe tahammül edemezdi.</p>

    <p>Karamsarlık dahi onun tekelindeydi.</p>

    <p>“Ne sebepten olursa olsun, yıpranmak kusurdur,” demişti bir seferinde...</p>

    <p>Bir güzelliğin bozulmasına, bir elbisenin yıpranmasına, gözlerin zaafa uğramasına üzülüyordu. İhtiyarlığın fikri bile midesini bulandırıyordu. Akranlarının zihnen yıpranmışlığına, bedenen buruşmuşluğuna, eceli bekleyerek vakit dolduruşuna, merhametten çok hiddet hissediyordu.</p>

    <p>“Ölüme razı olunmadıkça ölünmez,” diyen adam, kendisine kışı hatırlatacak her türlü güz alametine gözünü kapıyordu.</p>

    <p>Bir seferinde Lüsyen diş ağrısından şişmiş bir yanakla çıkagelmişti.</p>

    <p>Istırabı ancak hapla dindirilebiliyordu.</p>

    <p>Hamid gidip gelip, “Geçti mi?” diye soruyor, geçmediğini öğrendikçe sabırsızlanıyordu. Sonunda şişin bir süre inmeyeceği belli olunca, “Dinle,” dedi. “Seni ne kadar sevdiğimi bilirsin. Ölürsen üzüntünden öleceğimi de bilirsin. Lakin böyle berbat bir yüzle kalmandansa ölmeni tercih ederim.”</p>

    <p>Lüsyen bundan incinmiyordu.</p>

    <p>Bunu, Hamid’deki daimi ahenk ihtiyacına bağlıyordu. Bu ihtiyaca cevap yetiştirebilmek için de çırpınıyordu.</p>

    <p>Hamid, şiş yanağıyla onu beğenmiyor mu?</p>

    <p>Ya ona görünmüyor ya yanağının şişini süratle indirecek çareler arıyordu.</p>

    <p>Hamid kendisine muhatap olacak derecede Türkçe bilmedikçe onunla konuşmak lütfunu göstermiyor mu?</p>

    <p>Türkçe derslerine hız veriyordu.</p>

    <p>“A, B, C’den başlama,” diyordu Hamid. “Bunlar sonradan kendi kendine de öğrenilir. Türkiye’de yaşamakla ister istemez Türkçeyi öğreneceksin. Birçoğu manasız birtakım kurallarla yolunu kapama... Onları sonradan ince<span class="epub-type_pagebreak" id="page104" title="104"></span>lersin. Sana hocalar değil, taşı gediğine koyacak, her kelimenin yerinde kullanılıp kullanılmadığını anlatacak kimseler lazım.”</p>

    <p>Ev, bir anda ona bunları anlatacak ve sevdiği adamın dilini öğretecek hocalarla dolmuştu.</p>

    <p>Bunlardan ilki, görümcesi Mihrünnisa idi.</p>

    <p>Onun kusuru, bir şeyin sebebi sorulup da anlatamadığı zaman, “Çünkü böyledir,” diye kestirip atmasıydı. Tatmin etmeyen bu cevap, Lüsyen’i çıldırtırdı.</p>

    <p>Namık Kemal’in oğlu Ali Ekrem ise tam tersine uzun açıklamalarla öğrencisini boğar, girdiği lüzumsuz ayrıntılarda kaybolup giderdi.</p>

    <p>Daha da fenası, her ders sonunda kendi yazdığı manzumelerden birini okuma hevesiydi. Lüsyen, bitmiş bir dersin sıkıntısından sıyrılmaya can atarken bu amatör şairin çocuksu mısralarına katlanmak mecburiyetinde kalırdı.</p>

    <p>Rıza Tevfik’e gelince... Bu eski İttihatçı, Fransızcayı İstanbul’da bir Musevi okulunda öğrenmişti. Felsefeye merakı nedeniyle etrafında “Filozof Rıza” diye tanınıyordu. Başına sarık niyetine bir havlu sarar, türlü şakalarla Lüsyen’i güldürürdü.</p>

    <p>İlk dersinde ona, <em>Finten</em>’in yatak odası sahnesini ezberleme ödevini vermişti. Oyundaki gibi kızıl bir elbise giymiş olan Lüsyen elbisesinin renginden de fazla kızarmıştı.</p>

    <p>Kendisine verilen parçayı papağan gibi okudu; okuduklarından bir kelime dahi anlamadan:</p>

    <blockquote class="alinti1">
      <p>Senin bu kayalara benzeyen başında bu nazik fikirler gariptir. Ah, mağrur ve kibirli erkek! Döndüğünde ne yapacağımı anlamıyor musun? Davalaciro! Bir âcize, aşktan uzak kalmış bir kadına söylemeden yapmak istediği bir şeyi söyletmek mi istiyorsun? Görmüyor musun ki ne kadar utanıyorum? Melvil yerin dibine geçsin! Gidecek misin? Ah, görmüyor musun ki dilimin söyleyemediğini sana gözlerim, kollarım, vaziyetim söylemeye çalışıyor? Davalaciro! Davalaciro! Birdenbire ne oldu bana? Git, git, beni azat et! Tümüyle senin esirin oluncaya kadar.</p>
    </blockquote>

    <div class="image1 html5_figure">
      <span class="epub-type_pagebreak" id="page105" title="105"></span> <img alt="" src="../Images/r15.jpg" />

      <div class="rsm-metni html5_figcaption">
        Abdülhak Hamid ve Rıza Tevfik.
      </div>
    </div>

    <p>Bu “müsamere”ye Abdülhak Hamid ile Recaizade Ekrem de izleyici olarak katılmıştı.</p>

    <p>Hamid, Lady Macbeth’i hatırlatan muhteris bir Avustralyalı kadın için Londra’da yazdığı tiradı, yazılışından çeyrek asır sonra yirmi yaşında bir Belçikalı kızdan İstanbul’da dinleyince gülmekten katılmıştı.</p>

    <p>Ve hocaların hası:</p>

    <p>Tevfik Fikret...</p>

    <p>Onun da Harb-i Umumi’den sonra İttihatçılarla arası açılmıştı. <em>Halûk’un Defteri</em> ile gençlere seslenmiş, şimdi <span class="epub-type_pagebreak" id="page106" title="106"></span>çocuklar için <em>Şermin</em>’i yayına hazırlanıyordu. Ders vererek para kazanıyordu.</p>

    <p>O da, derslerde bir kıtalık, hatta tek bir mısralık şiirler ezberletir; fakat bunların mükemmelen yazılıp okunmasını isterdi.</p>

    <p>Daha kırk yedi yaşında olmasına rağmen sağlığı bozuktu. Gençken tutulduğu verem, bu yaşta böbreklerine vurmuştu. Çoğu zaman derse bitkin halde gelirdi.</p>

    <p>Bir süre sonra da gelemez oldu.</p>

    <p>Son günlerinde Hamid ile Lüsyen, Fikret’i Aşiyan’daki evinde ziyaret ettiler. Arnavutkaldırımlı dik yokuşu tırmanıp köşkün ahşap merdivenlerinden çıktılar. Fikret, dünyanın en güzel manzaralarından birine bakan yatağında bitap yatıyordu.</p>

    <p>“Sis” şairi, hareketsiz ve balmumu gibi sapsarıydı. Harap olmuş yüzünde yalnız parlak ve güzel gözleri yaşamakta devam ediyordu.</p>

    <p>Öleceğini sezmiş, vasiyet gibi dizeler dizmişti:</p>

    <blockquote class="alinti">
      <p>Artık hayat için yetişir bunca infial,</p>

      <p>Dinlenmek isterim ki taab-dar-i mihnetim.</p>

      <p>Artık tehi vucut, tehi dil, tehi hayal,</p>

      <p>Dünyada şimdi ben dahi bir fazla sıkletim.<a class="si-noteref epub-type_noteref" href="#f20" id="ref_f20">*</a></p>
    </blockquote>

    <p>Fikret’i ecelin kıyısına bıraktılar.</p>

    <p>Dönüşte Hisar mezarlığının kenarından geçen yolu inerken Hamid üzüntüyle:</p>

    <p>“Biri daha gidiyor işte,” dedi, “... şu ölüm ne rezalet! Ölecek olduktan sonra yaşamak ne için?”</p>

    <p>“Yaşamak için,” diye cevapladı Lüsyen...</p>

    <p>Güldü Hamid:</p>

    <p>“Sen çocuksun, bilmezsin. Sonra gönlün benimki gibi kabristana dönünce görürsün.”</p>

    <p><span class="epub-type_pagebreak" id="page107" title="107"></span>O kabristana ilk küreği henüz on dört yaşındayken vurmuş, Tahran’da sefir olan babasını toprağa vermişti.</p>

    <p>O günden beri ecel, hem hayatının hem sanatının başköşesindeydi.</p>

    <p>Sadık kabristanı, ona <em>Tarık</em>’ta nesiller boyu sızlayacak mısralar yazdırmıştı:</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f20">
      <a class="si-backref" href="#ref_f20">*</a> <span class="si-footnote-text">Artık hayat için yetişir bunca tutku ve güceniklik / Dinlenmek isterim ki, mihnetten yorgunum. / Artık vücudum boş, gönlüm boş, hayalim boş, / Dünyada şimdi ben de bir fazla ağırlığım.</span>
    </div>
  </div>
</body>
</html>
