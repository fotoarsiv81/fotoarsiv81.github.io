<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page455" title="455"></span>

    <h1 class="baslik">183</h1>

    <p>Çıkıp gitmek!..</p>

    <p>İstesem bile çıkıp gidebilir miydim?</p>

    <p>Bunun değil tatbiki, düşüncesi bile aklını başından alıyordu. O zekâ ile, o incelikle, bunun bir tabiye olduğunu bir türlü anlayamadı. Belki bana karşı beslediği hisler gerçekleri keşfine engel oluyordu.</p>

    <p>“Mademki hiçbir şey sizi yola getiremez, ben de bu vaziyete tahammül edemem, gitmem daha hayırlı olur, yalnız kalınca dilediğiniz gibi hareket edersiniz!” derdim.</p>

    <p>O zaman kendini tehlikede hisseder, düşünemez, şaşırırdı. Korkusunu, endişesini üzerimde nüfuzlu sandığı birine gider açar, danışırdı. Herkes onu temin eder, yatıştırırdı:</p>

    <p>“Korkmayın, Lüsyen sizi hiçbir vakit bırakmaz.”</p>

    <p>“Bırakır bırakır, bu sefer gidecek, yerden göğe kadar haklı... Ben de zaten çekilmez bir herifim, fakat giderse ölürüm.”</p>

    <p>“Gitmez.”</p>

    <p>“Gider gider...”</p>

    <p>Sadece kâğıttan tasarladığım, onun ruhunda ise keskin bir silah olan bu Demokles kılıcını askıda tutmakla iyi mi ettim, yoksa fena mı?</p>

    <p>Elimde son kalan bu arazi parçasını da karış karış zaptetmesine müsaade edebilir miydim?</p>

    <p>Müsaade edebilir miydim ki zaten o, ruhumda, kalbimde hayatım boyunca önüne gelen her şeyi kesip biçerek muzaffer bir yürüyüşü hayalden gerçeğe çıkarmıştı.</p>

    <p>Tedbirsizlikleri, birbirini tutmaz hareketleri karşısındaki son siperi yerlere sermeye bırakabilir miydim?</p>

    <p>Zira söz konusu olan, sadece onu kendine karşı korumaktı.</p>

    <p><span class="epub-type_pagebreak" id="page456" title="456"></span>Kendine, yani tanıdığım en temiz, en namuslu adam olan ve fenalık ettiği yegâne mahluka...</p>

    <p>Hiçbir yakışıksız hareket, onu adileştirmedi.</p>

    <p>Hafızamda hiçbir kötü hissi, çirkin hali yok.</p>

    <p>Onda her şey saf altındandı.</p>
  </div>
</body>
</html>
