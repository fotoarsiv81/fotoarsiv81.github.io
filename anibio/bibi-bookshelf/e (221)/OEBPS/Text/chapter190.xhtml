<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page471" title="471"></span>

    <h1 class="baslik">190</h1>

    <p>Kara Todori Yalısı’nda aynı zamanda hem bahçeye hem denize nazır olduğu cihetle salonun hususi bir güzelliğine sahip bir köşesini Abdülhak Hamid kendisine ayırmıştı. O köşeye bir masa yerleştirtti; üzerine bardağını, sigaralarını, gazetelerini, kitaplarını ve imkân buldukça satranç tahtasını koydururdu.</p>

    <div class="image1 html5_figure">
      <img alt="" src="../Images/r51.jpg" />

      <div class="rsm-metni html5_figcaption">
        Abdülhak Hamid kendi kendine satranç oynarken.
      </div>
    </div>

    <p>Ne yazık ki burası tamamen hava cereyanına maruzdu. Abdülhak Hamid’se hastalıktan yeni kalkmıştı; ilgiye ve bakıma ihtiyacı vardı. Doktorlar Boğaz’da oturmasını katiyen tavsiye etmiyorlardı. Fakat kendi inadı üzerine felaketli ola<span class="epub-type_pagebreak" id="page472" title="472"></span>bilecek bir lüksten kaçınabilmek için tedbirli davranmayı ve her halde en ufak bir soğuk algınlığından korunmayı şart koştular.</p>

    <p><em>Pencerenin balkon köşesindeki kuytu tarafını bir hayli meth</em><em>ederek yerini değiştirmek için iknaya uğraştım. Israr etti:</em></p>

    <p>“Hayır, denizle bahçeyi birden görmek istiyorum.”</p>

    <p>Bir olurunu bulmaktan gayri yapacak şey yoktu. Tavan arasında bir paravan buldum; güzel değildi gerçi ama sallanır sandalyenin arkasına iyice yerleştirilirse mükemmelen paravan hizmeti görürdü. Abdülhak Hamid’e lazım olan buydu zaten...</p>

    <p>Memnun, köşesine yerleşti:</p>

    <p>“Oh ne âlâ, Allah senden razı olsun. Her şeyin kolayını bulursun. Sensiz halim ne olurdu Yarabbi?”</p>

    <p>Birkaç saat sonra:</p>

    <p>“Lüsyen bu paravan pek çirkin...”</p>

    <p>“Korkunç!”</p>

    <p>“Ne yapacağız ya?”</p>

    <p>“Hiç... Olduğu yerde bırakacağız ve mümkün mertebe az bakmaya çalışacağız. Hem zaten arkanızda duruyor, görmezsiniz.”</p>

    <p>“Hissediyorum ya, yeter. Aman ne çirkin şey... Neşemi kaçırıyor.”</p>

    <p>“Orada böyle bir şey olduğunu unutmaya uğraşın.”</p>

    <p>“Söylemesi kolay. Allah aşkına, ara, bir şeyler bul da şu musibetten kurtar beni...”</p>

    <p>Aradım ve sırma işlemeli saten yorgan yüzünü buldum. Paravanın üstüne attım.</p>

    <p>Cidden mükellefti.</p>

    <p>Abdülhak Hamid hayran oldu. Reşad Fuad’dan merhamet ve muhabbetle bahsetti:</p>

    <p>“Eski ahbapların hepsi öldü. Bense bir hayalet ordusuyla kuşatılmış halde yaşıyorum,” dedi.</p>

    <p>O unutulmaz merasime dair bazı gülünç ve tesadüfî hadiseleri hatırlattı. Sonra o harikayı kaldırmamı rica etti:</p>

    <p>“Niçin?”</p>

    <p><span class="epub-type_pagebreak" id="page473" title="473"></span>“Harap olacak.”</p>

    <p>“Bir şey olmaz.”</p>

    <p>“Evet olur.”</p>

    <p>“Canım bugün değilse yarın nasıl olsa kullanılacak.”</p>

    <p>“6 Mayıs 1937’de evlenmemizin gümüş yıldönümünü kutlarken kullanırız iyi sakla...”</p>

    <p><em>Ben ısrar ettikçe o daha fazla dayatıyordu; boşuna nefes tüketmekten vazgeçerek yorgan yüzünü kaldırdım. Özenle sandığın dibine yerleştirdim.</em></p>
  </div>
</body>
</html>
