<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page339" title="339"></span>

      <h1 class="baslik">140</h1>

      <h2 class="baslik1">Mayıs 1925, İstanbul</h2>
    </div>

    <p>1925 yılı Mayıs sonunda Lüsyen, eşi Kont Soranzo’yla birlikte Venedik’e döndü.</p>

    <p>Bir hayalin peşine takılıp geldikleri İstanbul’da tutunamamışlardı.</p>

    <p>Hayatında iş yapmamış, meslek sahibi olmamış Katolik Kont Soranzo, Osmanlı başkentinde olmadık işler denemiş, Hahambaşı’na gidip Musevi yetimhaneleri için takunya satmayı bile teklif etmiş, ne var ki onu da becerememişti.</p>

    <p>Lüsyen ise, Venedik’teki konağında bir kontes muamelesi görmekteyken İstanbul’da kaldığı kiralık evin penceresinden sokağa sepet sarkıtarak esnaftan alışveriş yapan bir ev kadınına dönüşmüştü.</p>

    <p>Üstelik konaktaki hizmetçileri de yoktu artık; yemekleri kendisi pişiriyordu.</p>

    <p>Hamid’e yakın olabilmek için giriştiği bu macera, onu bir yokluk durağında indirmişti.</p>

    <p>Üstelik, peşine takıldığı gençlik hayali, yetmiş beşine merdiven dayamış, gelini ve torunlarıyla birlikte oturan, emekli maaşıyla zar zor geçinen aksi bir şair eskisine dönüşmüştü.</p>

    <p>Sevdiği adam mutsuz, evlendiği adam huzursuzdu.</p>

    <p>İlkine mutluluk verebilmesi için önce ikincisini huzura kavuşturması gerekiyordu.</p>

    <p>Bu şartlar, Lüsyen’i Venedik’e dönüş yoluna sürükledi.</p>

    <p>Çok sonraları kendisinin yazacağı ifadeyle:</p>

    <p>“Ya bir kez daha denemek yahut da ebediyen noktalamak üzere...</p>

    <p>(...) kendisini oraya bağlayan bağları koparmak değil, tüketmek üzere...</p>

    <p><span class="epub-type_pagebreak" id="page340" title="340"></span>(...) felaketlere yol açmadan kesin dönüşünü hazırlamak üzere...”</p>
    <hr class="margin" />

    <p>Yaklaşık iki buçuk senelik başarısız İstanbul tecrübesinin sonunda eşinin ısrarıyla ve geride bıraktığı şehrin ve adamın hüznüyle yeniden yola koyuldu.</p>

    <p>Hamid’e ilk mektubu, ilk duraktan postaya verdi.</p>

    <p>29 Mayıs’ta Pire’den gönderilen bu mektup, tek cümlelikti:</p>

    <blockquote class="alinti">
      <p>Bir kez daha sizden ayrılmanın üzüntüsünü anlatamam size...</p>
    </blockquote>
  </div>
</body>
</html>
