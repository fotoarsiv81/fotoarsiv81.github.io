<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page140" title="140"></span>

    <h1 class="baslik">52</h1>

    <p>İstanbul son saltanat yıllarının tadını çıkarıyordu.</p>

    <p>Harp şuracıktaydı. Öyle yakındaydı ki, yaralı taburları günü gününe geliyor, hastaneler dolup taşıyordu. Kıtlık burnumuzun dibinde idi, gıda maddeleri nadirdi. Halk açtı.</p>

    <p>Bir tarafta her şey sefalet ve matemden ibaretken öbür yanda en çılgın neşenin saltanat sürdüğü sanılmasın. Bazen büyük bir bayağılıkla “Allah’ın sevgili kulları” diye adlandırılanlar görünüşte öyle idiler; dünya sahnesinde kendilerine düşen rolü, zoraki oynamaya devam ediyorlardı. Lazımsa, onlar adına ekleyelim ki, şenlikler yalnız şefkat teşkilatı adına düzenleniyordu. Briçlerden kazanılanlar dispanserlere gider, canlı tabloların veya ücretli ziyafetlerin kârı halka çorba olarak dağılır, çaylarda hayır cemiyetleri uğruna dikiş ve örgü ile uğraşılırdı. Gösterişli bir ömür sürmekte devam edenlerin dışında ister zevk yoluyla olsun, ister vazife maksadıyla, Hilal-i Ahmer kollarında iş almış kibar muhitinden hayli insan vardı.</p>

    <p>Kadınların yüzünden ilk defa kalkan peçe, o ruh ve o gönüllerin nasıl bir diğerkâmlıkla, fedakârlıkla, kendinden vazgeçişle dolu olduğunu gösterirdi. Harbin ıstırabını hafifletmek için malını, servetinin bir kısmını, zamanın tamamını feda eden bir adsızlar alayı da vardı.</p>

    <p>Ben boş vakitlerimden başka bir şey veremezdim. Aralıksız hazır bulunmak zarureti karşısında iş başı veya hastabakıcı olmak için gerekli hareket serbestisine sahip değildim.</p>

    <p>“Kalemim yürümüyor. Söyleyin hanıma icabına baksın!”</p>

    <p>“Bu çay berbat, hanıma söyleyin başkasını yapsın!”</p>

    <p>“İçim sıkıldı, hanıma söyleyin de gelsin.”</p>

    <p>“Hanıma sorun bakalım şu ilacı alayım mı?”</p>

    <p><span class="epub-type_pagebreak" id="page141" title="141"></span>“Hanıma rica edin şu kâğıdın kenarına falancanın adresini yazsın!”</p>

    <p>“Hanıma söyleyin hemen gelsin; konuşacaklarım var.”</p>

    <p>Ve eğer hanım orada değilse vay geldi başına!</p>

    <p>Bu şartlar altında o sırada, fahri olarak, malzeme ve evrak devşirme vazifesi almıştım. Birbiriyle hiç ilgisi olmayan yerlere dalıp çıkıyor, öteberi topluyordum:</p>

    <p>Zengin ahbaplardan şeker, nadide yemekler, şampanya, Burgonya şaraplar, sigaralar, eski elbiseler, eski oyun kâğıtları, kısacası zenginlerin pek fazla dolmuş kadehlerinden taşan her şey...</p>

    <p>Büyük manifatura mağazalarını dolaşıyordum, ki depolarında gizledikleri mallar, o mahrumiyet ve vesika zamanında çok işe yarayabilirdi.</p>

    <p>Abdülhak Hamid, ilgi gösterip bazen ziyaretlerimde hazır bulunur, bana yardım ederdi; yardım için verilebilecek olanları, gırtlağına kadar altına batmış büyük tüccarları, altına batmış büyük Frenk şirketlerini birlikte ziyaret ettiğimiz olurdu. Bize asgari bir para vermeye cesaret edemezlerdi. Biz de böylelikle onları ağırlıktan kurtarırdık. O fazla paralar, hastalarımıza ve yaralılarımıza giderdi.</p>

    <p>Bütün bunlar genellikle yolunda gidiyordu. Kayda değecek nahoş bir ret cevabıyla pek nadir olarak karşılaştık.</p>

    <p>Bir kere meşhur “Karamanlı”, hayli kaba davranarak beni başından savdı. Macerayı anlatınca Abdülhak Hamid beni suçlu çıkardı. (Zaten acıyacak yerde ya cesaretlendirerek ya eleştirerek tahrik etmek âdetiydi.)</p>

    <p>“Sen yaparsın.”</p>

    <p>“Senin için iş mi bu?”</p>

    <p>“Şaşıyorum sana...”</p>

    <p>“Sana yakışmaz.”</p>

    <p>“Senden bunu beklemezdim.”</p>

    <p>“Ne oluyorsun? Sen de mi beceriksiz oldun?”</p>

    <p>“Deh deh” der gibi yahut hafif mahmuz darbeleri veya cins hayvanlara yapıldığı gibi kırbaç kaytanının şöyle bir sürtünmesi...</p>

    <p>Beni yeterince becerikli olmamakla suçladı:</p>

    <p><span class="epub-type_pagebreak" id="page142" title="142"></span>“Canım efendim, parasını elinden zorla alacak değilim ya...”</p>

    <p>“Burada hem para hem de paradan başka her şey mevzubahis!”</p>

    <p>“O ne demek?”</p>

    <p>“Bir yolu var elbette...”</p>

    <p>“Nasıl?”</p>

    <p>“Bakarız.”</p>

    <p>Ertesi gün yardımdan kaçmak isteyen o herife beraber gitmemizi teklif etti. Benimse tekrar gitmeye hiç niyetim yoktu. Israr etti. Biraz çekiniyordum. Ret cevaplarına katiyen tahammülü olmadığını, engelin üzerine yüklenme tarzını biliyordum. İster istemez çareyi, teklifi kabul etmekte gördüm ve “bahriye mülhâkı” dediğimiz Cemal Bey isminde, Abdülhak Hamid’e son derece sadık, onun için kendini ateşe atacak biriyle takviye edilmiş olarak yola çıktık.</p>

    <p>Cemal Bey Karadeniz sahilinden iyi bir subaydı; vaktiyle Londra sefaretinde deniz ataşesi iken bir daha ayrılmayacak şekilde Abdülhak Hamid’e bağlanmıştı. Onun en küçük arzusunu her ne pahasına olursa olsun yerine getirirdi. Bu hakikaten namuslu adam, Abdülhak Hamid istese adam da öldürür, hırsızlık da ederdi sanırım...</p>

    <p>Kendisine, inanılmayacak kadar büyük işler çevrildiği halde pis ve bakımsız olan o hanın önüne bir araba çağırması emredildi. Bizi saygıyla karşıladılar, mükemmel bir kahve ikram ettiler. Dünkü kaba herif, mütevazı bir efendiye dönüşmüştü; önümüzde yerlere seriliyor, dört kat oluyordu.</p>

    <p>Abdülhak Hamid’in işi nasıl başaracağını meraktan, içim içimi yiyordu. Zira kendine bir muhabere hattı çizmişse bile bundan beni haberdar etmemişti.</p>

    <p>“Ne diyeceksiniz?”</p>

    <p>“Ne bileyim ben...”</p>

    <p>“Olur mu canım?”</p>

    <p>“Bir şey bulurum elbet...”</p>

    <p>Alışılmış sözlerden sonra şöyle dedi:</p>

    <p>“Dün zevceme karşı o kadar nazik davranmışsınız ki bizzat teşekküre gelmekten kendimi alamadım.”</p>

    <p><span class="epub-type_pagebreak" id="page143" title="143"></span>Adamcağız sarardı ve anlaşılamaz şeyler mırıldandı:</p>

    <p>“Malum ya, kadınlar genellikle kuvvetlerinin yetmeyeceği işlere girişirler.”</p>

    <p>Öteki kendi şivesiyle, “Evet evet,” diye kekeledi.</p>

    <p>“Evet, işte bu sebeple, çok cömert yardımınızı nasıl nakledeceğini bilemediğinden sıkılmış.”</p>

    <p>Karamanlı devam ediyordu:</p>

    <p>“Evet... Evet...”</p>

    <p>“Nakliye aracı bulmak imkânsız... Bereket bir dostun hayırseverliği ile bir araba bulduk. İyi bir şey değil ama hiç yoktan iyi... Herhalde işimizi görür. Can ve yürekten hediye ettiğiniz şu dokuma toplarını emredin de yüklesinler bari...”</p>

    <p>“Evet, evet...”</p>

    <p>Abdülhak Hamid gittikçe tatlılaşarak en büyüleyici tebessümüyle gülüyordu. Ben de gülümsüyordum. Hilekâr herif, şaşkın, sapsarı; fakat o da gülümsüyordu. Emir verildi. Arabaya kaç top Amerikan yüklendi bilmiyorum. Bitik atların çektiği bu kumaşlar yaralılara çamaşır yapılmak üzere gitti. Bizi hanın kapısına kadar nefes nefese, tükenmez iltifatlarla uğurlayan şişman adam, ömrünün sonuna kadar o kadar kumaşı bir gaflet anında mı, yoksa zor altında mı bağışladığını veya benim yahut Abdülhak Hamid’in bir oyunumuza kurban olup olmadığını kendi kendine sorsa gerektir.</p>

    <p>Ama hayır!</p>

    <p>Abdülhak Hamid kendi nezaketiyle, masum tavrıyla her türlü şüphenin üstünde kaldı. Olup bitenleri şöyle bir derleyip toparladıktan sonra, işin aslını pek tabii her halle bildirdi:</p>

    <p>“Kızım bahsettiğin adamcağız pek öyle korkunç bir şey, bir iblis değilmiş. Bu kadar nefis bir kahve temin edebildiğine göre telefon et de yollasın bari...”</p>

    <p>Bu zarif pişkinliğin karşısında eli kolu bağlı kaldım.</p>
  </div>
</body>
</html>
