<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page474" title="474"></span>

      <h1 class="baslik">191</h1>

      <h2 class="baslik1">1935 yazı, İstanbul</h2>
    </div>

    <p>Hamid sayfiyedeydi, ama itildiği köşeye çekilmek, orada sükût içinde ölümü beklemek ona göre değildi.</p>

    <p>Mademki, yazdığı esere kıymet verilmemiş, sahnelenmeye değer bulunmamıştı, o da inat edecek ve bu yaşta bir yenisini yazacaktı.</p>

    <p>Bu inat, onun hayata tutunuşu, ölüme meydan okuyuşuydu.</p>

    <p>Türk tarihine dair yeni kitaplar getirtti.</p>

    <p>Okudu. Çalıştı. Yazmaya başladı.</p>

    <p>Lakin kalemi artık eline ağır geliyor, zorlasa da gitmiyordu. Seksen üç sene, zihninin hizmetinde beyninin semeresini temize çeken parmakları artık ona hizmet etmiyordu.</p>

    <p>Elleri, sigarasını ağızlığına geçiremeyecek haldeydi.</p>

    <p>O kadar ki, titrek elyazısıyla karaladıklarını kendisi okuyup anlayamaz olmuştu. Monoklünü bir büyüteç gibi kâğıdın üzerine tutuyor, evirip çeviriyor, gece yazdığı, gündüz gözüne tanınmaz geliyordu.</p>

    <p>Lüsyen’e okutmaya gayret ediyor, o da okuyamayınca sızlanıyordu:</p>

    <p>“Gözlerimle ellerim cahil oldu: Ellerim yazamıyor, gözlerim okuyamıyor. Yani ben artık kendimi okuryazar insanlardan saymıyorum.”</p>

    <p>Sonunda çareyi yardım istemekte buldular.</p>

    <p>İmdada koşan İsmail Hâmi Bey oldu.</p>

    <p>Tarihçi olmak hasebiyle o, Sümer yazıtlarından, küflü Şark kitaplarına kadar her nevi yazıyı çözmekte üstattı.</p>

    <p>Bir akşam gelip Şair’in artık hiyeroglife benzeyen yazısını tablet okur gibi çözmeye çalıştı.</p>

    <p><span class="epub-type_pagebreak" id="page475" title="475"></span>Başarılı olunca Hamid, her gün aynını istemeye başladı.</p>

    <p>Bunun üzerine işi rutine bindirdiler.</p>

    <p>Hamid, gün boyu müsveddeler kaleme alıyor, akşam yemeğinden genellikle saat onda kalkıyor, sonra viskisini içerken İsmail Hâmi Bey’le mesaiye başlıyor, geceyarısına, bazen de ötesine dek çalışıyorlardı.</p>

    <p>Şair’in elyazısı öyle bozulmuştu ki, eserin temize çekilişi bazen yazılışından uzun sürüyor, İsmail Hâmi, çözebilirse çözüyor, çözemezse veznin veya kafiyenin gelişinden tahmine çalışıyordu.</p>

    <p>Lakin bu mesai sırasında kendisi de tarihçi olduğundan bazen esere müdahale ediyor, “Biraz daha olay ekleseniz,” diyor, tiyatro tekniğine önem vermediğini söylüyor, Şair’e akıllar veriyordu.</p>

    <p>O zaman Hamid sıkıldığını belli ediyor, güceniyor, bu işgüzar sekreteri tersliyordu.</p>

    <p>Bu kez gücenme sırası İsmail Hâmi’ye geçiyor, birkaç gün işi aksatıyor, bunun üzerine Hamid, Hâmisi’ne “Müştakınız” imzalı rica mektupları yazarak gönlünü almaya çalışıyordu.</p>

    <p>Böyle küse barışa “son piyes”i ortaya çıkarmaya başladılar.</p>

    <p>O günlerde, <em>Hakan</em>’ı sahnelemediği için kırıldığı Hıfzı Tevfik’e, Serkl Doryan’da <a class="si-noteref epub-type_noteref" href="#f2" id="ref_f2">*</a> tesadüf etti. Nispet yapar gibi “yeni bir piyes yazdığını” müjdeledi.</p>

    <p>Ama sonra ihtiyar başını bezgin bir edayla toprağa eğerek fısıldadı:</p>

    <p>“Fakat bilmem bitirebilir miyim?..”</p>

    <p>Azmetti ve bitirdi.</p>

    <p>Toplam elli beş sayfa tutan iki perdelik piyesin konusu, Kanunî Sultan Süleyman’ın, oğlu Mustafa’yı boğdurtmasıydı.</p>

    <p>Hürrem Sultan, Kanunî’den sonra kendi oğlu Cihangir padişah olabilsin diye, Mustafa’yı babasının emriyle ve <span class="epub-type_pagebreak" id="page476" title="476"></span>onun işiteceği şekilde öldürtüyordu.</p>

    <p>Hamid, bu tarihî fon önünde esasen vicdan azabını tasvir etmek istemişti.</p>

    <p>O yüzden de bittikten sonra piyesin ismini <em>Vicdan Azabı</em> koydu.</p>

    <p>Yeni eserinin bir kopyasını o günlerde ziyaretine gelen, mebus dostu Hasan Âli Yücel’e verdi.</p>

    <p>O ziyarette ebediyattan ziyade hastalıktan, ecelden söz ettiler.</p>

    <p>Yücel, veda ederken Şair’in elini öptü.</p>

    <p>Hamid, onun elini titreyen elleriyle tutup kalbine götürdü. Bu yaşam saatinin yavaşlayan tiktaklarını dinletti.</p>

    <p>“Çok temenni ederim ki, gene görüşürüz,” dedi.</p>

    <p>Bu, bir veda cümlesi idi.</p>

    <p>Hasan Âli, sokağa çıktığında ağlıyordu.</p>

    <p>Koltuğunun altında, bir devir, “şairlerin en büyüğü” sayılan adamın son eseri vardı.</p>

    <p>Makamına döner dönmez okumaya başladı.</p>

    <p>Piyeste “katil baba” Sultan Süleyman, gördüğü bir rüyayı anlatıyordu. Rüyada bir meleğe işlediği cinayetin ahrette nasıl bir etki bıraktığını soruyor; cevaptan, orada bundan kimsenin haberdar olmadığını anlıyordu.</p>

    <p>Demek, cezanın da ödülün de yeri ahret değil, dünyaydı.</p>

    <p>İlahî adaletin mahkemesi, Hak katından ziyade kişinin vicdanıydı.</p>

    <p>Hasan Âli, piyesin pek beğendiği bu bölümünü “Hamid’in son eserinden bir parça” başlığıyla <em>Ülkü</em> dergisinde neşretti.</p>

    <p>Lüsyen’e bunları, “Seksen yaşın hâlâ gençlik addedilebileceğini ispat eden mısralar,” diye tanıttı.</p>

    <p>Halbuki daha ziyade Hamid’in ahret hazırlığını andırıyordu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f2">
      <a class="si-backref" href="#ref_f2">*</a> <span class="si-footnote-text">Cercle d’Orient (Büyük Kulüp).</span>
    </div>
  </div>
</body>
</html>
