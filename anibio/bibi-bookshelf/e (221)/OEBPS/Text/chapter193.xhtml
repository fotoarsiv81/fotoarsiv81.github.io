<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page479" title="479"></span>

      <h1 class="baslik">193</h1>

      <h2 class="baslik1">26 Nisan 1936, İstanbul</h2>
    </div>

    <p>Geceyarısına doğru Tarhanların Maçka’daki evlerinin telefonu çaldı.</p>

    <p>Lüsyen açtı.</p>

    <p>Telefonun diğer ucundan verilen havadis karşısında sendeleyerek, “Ben şimdi Beyefendi’ye bunu nasıl haber vereceğim,” diye sızlandı.</p>

    <p>Bu kez giden, “Sezai”ydi.</p>

    <p>Samipaşazade Sezai...</p>

    <p>Şair-i Âzam’ın “nûr-ı dîde”si, kalbinin orta yeri, evinin başköşesindeki en itibarlı misafiri...</p>

    <p>Sacayağının üçüncü ismi Recaizade Ekrem’in erken vedasından beridir hepten birbirlerine kenetlenmişlerdi.</p>

    <p>O denli yakınlardı ki Sezai, bir deri bir kemik kaldığı son günlerinde halini görüp üzülmesin diye Hamid’in ziyarete gelmesini istememişti.</p>

    <p>Zaten Hamid de yürüyemeyecek haldeydi. Yetmiş yedi yaşında vefat eden yol arkadaşının cenazesine gidemedi.</p>

    <p>Taziyeye gelenlere titreyen bir sesle, “Altmış yıl hiç ayrılmadık,” dedi:</p>

    <p>“Ayrı bulunduğumuz zamanlar da ruhen yan yana idik. Sezai bazen Hamid’di; ben bazen Sezai... Azrail yolunu şaşırmış. Halbuki sıra benimdi.”</p>

    <p>Sonra cenazeyi ayrıntısıyla anlattırdı; cemaati sordu.</p>

    <p>Son zamanlarda nereden bir vefat haberi gelse uğurlanışını soruyor, adeta halkın kıymetbilirliğini cenazenin kalabalığıyla ölçüyordu.</p>

    <p>Törene Vefa Lisesi’nin vefakâr talebelerinin de katıldığını, valinin çiçek yolladığını öğrenince memnun oldu.</p>

    <p>Sezai’yi kaybettikten üç ay sonra Âkif’in hasta oldu<span class="epub-type_pagebreak" id="page480" title="480"></span>ğunu öğrendi. Mısır’dan yeni dönmüş olan İstiklal Marşı şairini ziyarete Mısır Apartmanı’na gitti. Ama merdivenleri tırmanmaya soluğu yetmedi.</p>

    <p>Nefesi tıkanınca yukarı haber gönderdi:</p>

    <p>“Hürmetlerimi, hasretimi iletin. Şifa bulması için dua ettiğimi söyleyin.”</p>

    <p>Âkif haberi alınca teşekkür etti.</p>

    <p>“İnşallah kalkarım da gider kendilerinin hem ellerini, hem ayaklarını öperim,” dedi.</p>

    <p>Bu cevap, Hamid’i hıçkırıklarla ağlattı.</p>

    <p>Aralık sonunda bu sefer Âkif’in ölüm haberi gelince bir kez daha yıkıldı. Hele çıplak tabutunun Beyazıt Camii avlusuna, resmî ilgiden mahrum, sıradan bir cenaze gibi getirildiğini öğrenmek onu daha da sarstı.</p>

    <p>1924 güzünde Mısır Apartmanı’ndaki “Âkif Günü”nde, çekilen o fotoğraftaki altılıdan geriye iki kişi kalmışlardı.</p>

    <div class="image1 html5_figure">
      <img alt="" src="../Images/r52.jpg" />

      <div class="rsm-metni html5_figcaption">
        1924’ten kalan bir hatıra... Süleyman Nazif, Cenab Şahabeddin, Abdülhak Hamid, Samipaşazade Sezai, Mehmed Âkif, Mithat Cemal ve oğlu Vedat.
      </div>
    </div>

    <p><span class="epub-type_pagebreak" id="page481" title="481"></span>Nazif, elli yedisinde gitmiş, cenaze masraflarını Tayyare Cemiyeti üstlenmişti.</p>

    <p>Onu Cenab takip etmişti.</p>

    <p>Sonra Sezai ve ardından Âkif...</p>

    <p>Kala kala Mithat Cemal’le kendisi sağ kalmıştı.</p>

    <p>Gelen her ölüm haberi, onun için, “Sıran geliyor,” çanıydı.</p>

    <p>Her kayıp, yaşama azminde yeni bir gedik açıyor, her seferinde daha yakına sokulan ecel, onu yalnızlık denilen kuyunun biraz daha dibine çekiyordu.</p>

    <p>Keder içinde Lüsyen’e, “Acaba benim cenazeme kaç kişi gelecek?” diye sordu.</p>

    <p>Sonra ölüme mesafesini şairane sözlerle ölçtü:</p>

    <p>“Kim bilir benim cesedimi içine koyacakları tabutun tahtası şimdi hangi ağaçtadır? Tabutumun çivileri kim bilir nerelerdedir? Tabutumun üzerine örtecekleri şal, kim bilir hangi koyunun üzerinde bir tüydür? Belki namazımı kılacak imama her gün sokakta rast geliyorum da bundan haberim yok.”</p>

    <p>Lüsyen bu kara muhabbete son vermeye çalıştıysa da durmadı Şair; vasiyete girişti.</p>

    <p>Ölüsünün tahta bir zemine, münferit olarak gömülmesini istedi.</p>

    <p>Gaslini yapacak adamlar çirkin, korkunç ve bedenî arızlarla malul olmamalıydı.</p>

    <p>Cesedi, yumuşak ellerin şefkatiyle yıkanmalıydı.</p>

    <p>Hayatı boyunca üzerinde taşıdığı zarafeti, ebedi intikal sırasında da korumak istiyordu.</p>

    <p>Cenazesinin kalabalık olmasını arzu ettiğini söyledi.</p>

    <p>“Gençlik, eserlerimle alakadar olsun,” dedi.</p>

    <p>Bunları vasiyet edebileceği tek isim, tutunabileceği tek dal kalmıştı hayatında...</p>

    <p>Elini bırakmayan tek kadın...</p>

    <p>Vasiyet sırası ona gelmişti. Derin bir kederle, “Seni, benim yanıma gömsünler Lüsyen,” dedi.</p>

    <p>“Eğer cennet yoksa ve orada buluşmak kabil olmayacaksa, hiç olmazsa maddelerimiz yan yana bulunsun.”</p>

    <p><span class="epub-type_pagebreak" id="page482" title="482"></span>Sonra zihninde yazdığı dört mısrayı, bir dua gibi okudu, ağlayan Lüsyen’in kulağına:</p>

    <blockquote class="alinti">
      <p>Allah’a seni emanet ettim;</p>

      <p>Ettim seni Allah’a emanet...</p>

      <p>Seni Allah’a emanet ettim.</p>

      <p>Seni ettim Allah’a emanet...</p>
    </blockquote>
  </div>
</body>
</html>
