<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page75" title="75"></span>

      <h1 class="baslik">27</h1>

      <h2 class="baslik1">1913 baharı, Zincirlikuyu</h2>
    </div>

    <p>İstanbul’da ilk gittikleri yer Zincirlikuyu’daki Veliaht Yusuf İzzeddin’in köşkü oldu.</p>

    <p>Üç katlı bu ahşap köşkü Yusuf İzzeddin Efendi için babası Sultan Abdülaziz, dönemin ünlü mimarı Sarkis Balyan’a yazlık av köşkü olarak yaptırmıştı.</p>

    <p>Yusuf İzzeddin, hanedanın Padişah’tan sonraki en yaşlı erkeğiydi.</p>

    <p>Mehmed Reşad tahta çıkınca o da Veliaht olmuştu. Ama ülkeyi fiilen İttihatçılar yönetiyordu. Ve ruh sağlığı yerinde olmayan Veliaht’ın İttihatçılarla arası hiç iyi değildi. Bu mesafe yüzünden yazlık av köşkü, onun daimi ikametgâhı haline gelmişti.</p>

    <p>Veliaht’ın misafirlerini taşıyan fayton, köşkün kapısı önünde durdu. Hamid, köşke girerken arabacıya Lüsyen’i yolun ilerideki dönemecine kadar götürmesi emredildi.</p>

    <p>Veliaht ile Hamid içerde iki yıl önce birlikte gittikleri Londra’daki V. George’un taç giyme merasiminin hatıralarından bahsettiler...</p>

    <p>Denizin üzerinde yürüyen, demir ve çelikten yapılmış müthiş bir ormana benzeyen İngiliz donanmasının ihtişamından...</p>

    <p>Kralın Veliaht Efendi’ye Dizbağı Nişanı yerine Victoria Nişanı vermesinin yol açtığı şaşkınlıktan...</p>

    <p>Dönüş yolunda ziyaret ettikleri Roma’da kendilerini dostça karşılayan İtalya Kralı’nın iki ay sonra Trablus’a saldırmasına akıl sır erdirememelerinden...</p>

    <p>Basmakalıp merasimlerin sıkıcı ritüelleri bittikten sonra Viyana’da Bristol Otel’de nasıl eğlendiklerinden... Ve kendilerinden evvel memlekete ulaşan dedikodulardan...</p>

    <p><span class="epub-type_pagebreak" id="page76" title="76"></span>Sonra günün meseleleri açıldı:</p>

    <p>Osmanlı Edirne’yi vermemekte direnince Balkanlarda harp yeniden başlamıştı.</p>

    <p>Lakin cephede mağlubiyet kesin göründüğünden alelacele barış istenmiş, İstanbul’u kurtarabilmek için Edirne gözden çıkarılmıştı.</p>

    <p>Halkın muhtemel isyanını bastırabilmek için hükümetin milis kuvvetleri hazırladığı haberleri geliyordu.</p>

    <p>İmparatorluk, can çekişiyordu.</p>

    <p>Onlar içerde sohbet ederken Lüsyen, dışarıda, köşkün yirmi üç dönümlük muhteşem bahçesinde, canlandırıcı bir rüzgârın serinliğinde ve tatlı bahar güneşinin altında ziyaretin bitmesini bekledi.</p>
  </div>
</body>
</html>
