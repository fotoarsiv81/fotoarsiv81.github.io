<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page139" title="139"></span>

      <h1 class="baslik">51</h1>

      <h2 class="baslik1">Şubat 1916, İstanbul</h2>
    </div>

    <p>1 Şubat 1916 günü Veliaht Yusuf İzzeddin Efendi, Zincirlikuyu’daki köşkünde bilekleri kesilmiş halde ölü bulundu.</p>

    <p>Daha üç yıl önce İstanbul’a yeni geldiklerinde Hamid ile Lüsyen, o köşke Veliaht’ı ziyarete gitmişlerdi.</p>

    <p>Veliaht’ın ruh sağlığının yerinde olmadığı söyleniyordu, ama “intihar” ederek ölmediği dedikodusu da yaygındı.</p>

    <p>Yusuf İzzeddin Efendi’nin, Sarıkamış’ta askerin beceriksizce harcanmasına çok kızdığı, hatta Alman İmparatoru Wilhelm’le Çanakkale’yi ziyareti sırasında Kayser’in huzurunda Enver Paşa’yı azarladığı konuşuluyordu.</p>

    <p>Acaba damarlarının kesilmesinin bu azarla alakası var mıydı?</p>

    <p>Köşkün bahçıvanının duvarda gördüğü kanlı el izleri de neyin nesiydi?</p>

    <p>Kırk yıl önce babası Sultan Abdülaziz de aynı şekilde bilekleri kesik halde ölü bulunmamış mıydı?</p>

    <p>Ona da “intihar” denmemiş miydi?</p>

    <p>Bâbıâli, entrikalarla kaynıyordu.</p>

    <p>Basına yansımasa da Sarıkamış’taki korkunç kayıplar ve Şark’ta tehcir edilen Ermeni kafilelerinin başına gelenler, herkesin dilindeydi.</p>

    <p>Hem baba ocağından, hem yeni vatanından yağan dehşetengiz haberlerle tarumar olan Lüsyen, kendini harp mağdurları için hayır işlerine vakfetti.</p>
  </div>
</body>
</html>
