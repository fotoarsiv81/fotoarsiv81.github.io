<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page449" title="449"></span>

      <h1 class="baslik">182</h1>

      <h2 class="baslik1">5 Şubat 1933, İstanbul</h2>
    </div>

    <p>Hamid’in seksen ikinci yıl kutlaması Boğaziçi Lisesi’nde, Behçet Kemal’in yazıp okuduğu bu şiirle açıldı.</p>

    <p>Şair’in en mutlu günlerinden biriydi.</p>

    <p>Önceki sene gelemediği tören salonuna bu kez şık bir delikanlı gibi dimdik adımlarla girmiş, ayakta dakikalarca alkışlanmıştı.</p>

    <p>Salondaki kadın sayısının çokluğu Faruk Nafiz’in dikkatini çekmiş, törenden önce Hamid’in kulağına eğilip, “Üstad,” demişti, “bütün kadınlar bu yaşınızda bile hâlâ sizden âşıkâne bahsediyorlar. Bunun sırrı nedir?”</p>

    <div class="image1 html5_figure">
      <img alt="" src="../Images/r44.jpg" />

      <div class="rsm-metni html5_figcaption">
        Hamid, kendi eserinin temsilini izliyor.
      </div>
    </div>

    <p>Gözlerini zar zor yürüyen bacaklarına eğip gülmüştü <span class="epub-type_pagebreak" id="page450" title="450"></span>Abdülhak Hamid:</p>

    <p>“İnanma! Beni bu hale sokanlar, hep onlar değil mi?”</p>

    <p>Törende yakın dostu Cenab Şahabeddin salona hitap etti; ardından talebeler <em>Tezer</em>’i başarıyla temsil etti.</p>

    <p>En öndeki koltukta oturan Hamid, oyununu güler yüzle izledi.</p>

    <p>Eseri sahneye koymaya çalışan Nurettin Sevin, her zorlukta kapısını çalmış, uzun monologları anlaşılır hale koyabilecek değişiklikler için iznini almıştı.</p>

    <p>Her bir düzeltmede teninden et koparılmış gibi acı çekiyor, “Onu da mı kestiniz?” diye boyun büküyordu.</p>

    <p>Sevin, acıyıp, “Emir buyurursanız kalsın,” deyince de mısralarını bizzat karalarken işi espriye vuruyordu:</p>

    <p>“Yok, madem kesmek lazım, kesin; sonunda Abdurrahman nasıl olsa kesecek.”</p>

    <p>Ama o gün piyes bittiğinde o kadar duygulandı ki, yanında oturan tertip komitesinden Hıfzı Tevfik’e, “Beni gençleştirdiniz, heyecanlandırdınız,” diye fısıldadı.</p>

    <p>Sonra sahneye çıkıp eseri sahneleyen Nurettin Sevin’i alnından öptü, piyeste rol alan gençlerle beraber resim çektirdi ve onlara şu sözlerle iltifat etti:</p>

    <p>“<em>Tezer</em>’imi ihya ettiniz. Hayatımın sekseninci senesinde ilk defa bir eserimin yanlışsız oynandığını gördüm.”</p>

    <p>Törenin sonunda salonu dolduranlara bir mesajla teşekkür etti. Mesajı kürsüde İsmail Müştak okudu:</p>

    <p>“Seksen bir yaşımı geçtiğim bugün, beni iltifata mazhar eden bu münevver topluluğa nasıl teşekkür edeceğimi bilmiyorum. Minnettarlığım o derecedir ki uzun hayatım bu münasebetle bir o kadar daha uzamıştır diyeceğim geliyor. Bu iltifat gösterisi, aynı zamanda gençlikten ihtiyarlığa da bir hediyedir. Bu merasimi ömrüm oldukça bir şükranla yâd edeceğime itimat buyurmanızı rica ederim.”</p>

    <p>Hıfzı Tevfik, Şair’i bahtiyar kılan seksen ikinci yıldönümü töreninin ardından ona sürpriz bir teklif daha yaptı.</p>

    <p>Hamid her fırsatta Bebek’ten, oradaki çocukluk hatıralarından bahsediyor, “Ah Bebek’te bir yaz daha geçirebilsem,” diyordu.</p>

    <p><span class="epub-type_pagebreak" id="page451" title="451"></span>Hıfzı Tevfik, “Tatil devresinde size bizim mektebin bir dairesini hazırlayalım; burada kalmak lütfunu bizden esirgemeyin,” dedi.</p>

    <p>Yaşlı Şair, kendisini çocukluk devrine taşıyacak bu teklifi memnuniyetle kabul etti.</p>

    <p>Sultan Mecid zamanında hanım sultanlara ait olan bu sarayın geniş sofalarında az mı oynamıştı.</p>

    <p>Bir de unutamadığı hatırasını nakletti:</p>

    <p>“Nasuhi Ağabeyim, Said Paşa ile arkadaştı. İkisi gençliklerinde beraber Göksu’da çapkınlık yaparlardı. Göksu’ ya gelen hanım sultanlarla uzaktan uzağa bakışır, gizlice yazışırlardı. Mektuplarını da ben taşırdım. Aradan hayli zaman geçti. Ben Londra Sefareti’ne kâtip oldum. Said Paşa da Hariciye Nazırı oldu. Elçiliğe geldiğinde bana iltifat etti:</p>

    <p>‘Beyefendiyi tanıdım. Çocukluğunda bize sadıkâne postacılık ederdi,’ dedi.</p>

    <p>‘Hayır Paşa Hazretleri, o işi size değil, bizim biradere yapardım,’ diye karşılık vermiştim.”</p>
    <hr class="margin" />

    <p>O yaz, okul kapandıktan sonra Lüsyen’le birlikte lise binasında üç aylığına kendilerine ayrılan daireye taşındılar.</p>

    <p>Yanlarında bir hizmetçi ile ailenin eski emektarlarından birinin kızı Safiye de vardı.</p>

    <p>Onları izleyenler, Lüsyen’in Hamid’e çocuğu gibi baktığını, Hamid’in de Lüsyen’e kızı gibi bağlı olduğunu teşhis ettiler.</p>

    <p>Lüsyen sabahtan eşine bembeyaz keten elbisesini giydiriyor, bastonunu eline veriyor, koluna girip Bebek rıhtımında yürüyüşe çıkarıyordu.</p>

    <p>Bebek, Hamid’in bebekliğiydi.</p>

    <p>Vapur iskelesine hâkim, pembe boyalı muhteşem Hekimbaşı Yalısı’nın kafesli pencerelerinden bakmıştı hayata ilk kez...</p>

    <p>Şimdi giderayak yine aynı manzaraya açılan pencereden eski sükûta bakmak, mazinin ihtişamını anmak istiyordu.</p>

    <p><span class="epub-type_pagebreak" id="page452" title="452"></span>Bir şiirinde dediği gibi:</p>

    <blockquote class="alinti">
      <p>maziyi iade mümkün olsa</p>

      <p>müstakbeli fedaya hazırdı.<a class="si-noteref epub-type_noteref" href="#f32" id="ref_f32">*</a></p>
    </blockquote>

    <p>Son demlerini mazinin kollarında geçirmek istediği halde maziden, vefat etmiş eski dostlardan konuşmayı sevmiyordu.</p>

    <p>Sanki konuşsa, kendisi de bahsettiği mazinin bir parçası olacak, unutulacaktı.</p>

    <p>Unutulmak!</p>

    <p>Onun için erken makberdi bu...</p>

    <div class="image1 html5_figure">
      <img alt="" src="../Images/r45.jpg" />

      <div class="rsm-metni html5_figcaption">
        Hamid ve Lüsyen.
      </div>
    </div>

    <p><span class="epub-type_pagebreak" id="page453" title="453"></span>Daha evvel aklına dahi getirmediği, şimdilerde aklından kovamadığı mukadderat...</p>

    <p>Sönmüş bir yıldız gibi tarihin boşluğuna karışıp gitme fikri, yalnızlıktan da elim, ecelden daha vahimdi.</p>

    <p>Unutuluştan gayri tek korkusu, Lüsyen’i kaybetmekti.</p>

    <p>Bu, Hamid’i elden ayaktan düşüren bir ihtimaldi.</p>

    <p>O yaz yine sebepsiz bir hırçınlık yüzünden eşini küstürmüş, Lüsyen de, “İşte gidiyorum, artık gelmeyeceğim,” diyerek kapıyı çekip çıkmıştı.</p>

    <p>Hıfzı Tevfik, Hamid’in bu ihtimali düşünmeye bile muktedir olmadığını fark etti.</p>

    <p>İhtiyar adam, yalnızlık uçurumuna itildiği endişesiyle akşama kadar pencereden pencereye koşarak Lüsyen’i beklemişti.</p>

    <p>Akşam gün battığı halde gelmeyince yuvasından ayrı düşmüş bir yavru kuş gibi boynunu bükmüş ve azap çeken bir yüz ve titrek bir sesle, “Artık gelmeyecek,” demişti.</p>

    <p>Hıfzı Tevfik, “Biraz daha bekleyelim, herhalde gelir,” diye teselliye çalışsa da, “Hayır ben onu bilirim; kızdı; gücendi, artık gelmeyecek,” diye titremişti sesi...</p>

    <div class="image1 html5_figure">
      <img alt="" src="../Images/r46.jpg" />

      <div class="rsm-metni html5_figcaption">
        Lüsyen ve Hamid kadife koltuklarında.
      </div>
    </div>

    <p>Sonra ne yapacağını bilemez halde Hıfzı Tevfik’e bir telefon numarası vermiş, “Bari şuraya telefon etseniz de <span class="epub-type_pagebreak" id="page454" title="454"></span>bana Safiye’yi gönderseler,” demişti.</p>

    <p>Telefon edilirken oda kapısının açılması ve içeri Lüsyen’in dalması, Hamid için yeniden doğum müjdesi gibiydi.</p>

    <p>Yıkık vücudunu toparlayarak yerinden kalkmış, beklediği kadının dizlerine nedamet ifadeleri serpmesi beklenirken dikilip, “Seni merak etmiştim; geç kaldın,” demişti.</p>

    <p>Bunlar, büyük adamın küçük zaferleriydi.</p>

    <p>Pyrrhos zaferleri...</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f32">
      <a class="si-backref" href="#ref_f32">*</a> <span class="si-footnote-text">Geçmişi geri getirmek mümkün olsa / geleceği fedaya hazırdı.</span>
    </div>
  </div>
</body>
</html>
