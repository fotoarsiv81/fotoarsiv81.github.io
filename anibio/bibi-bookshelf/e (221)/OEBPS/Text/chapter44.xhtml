<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page126" title="126"></span>

    <h1 class="baslik">44</h1>

    <p>Akşamları geç vakitlere kadar şehirde kalıyor, bazen de geceleri hiç eve dönmüyordu.</p>

    <p>İlk zamanlar kendisini sabahlara kadar beklediğim olurdu. Gerçi sokak kapısının anahtarı ondaydı ve eve istediği saatte gelebilirdi, ama o gelmeden gidip yatmaya yine gönlüm razı olmazdı. Aklıma bir sürü kötü ihtimaller gelirdi:</p>

    <p>“Ya yolda bir kazaya uğradıysa...”</p>

    <p>“Ya fazla içkili olup da bir yerde sızdı kaldıysa...”</p>

    <p>Gözüme uyku girmezdi.</p>

    <p>Fakat zamanla insan her şeye alışıyor ya da insanın sinirleri gerile gerile birden gevşeyiveriyor. Ben de her şeyi oluruna bırakarak, en geç geceyarısı yatıp uyumaya başlamıştım.</p>

    <p>Beyefendi dilediği saatte gelir, anahtarıyla sokak kapısını açar, kâh sessizce, kâh yüksek sesle söylenerek yatak odamızdan içeri girerdi.</p>

    <p>İşte bu gecelerin birinde derin uykumdan dehşetli bir gürültü ile uyadım. Yatağımdan fırlayarak merdiven başına koştum. Bir de ne göreyim?</p>

    <p>Beyefendi korkunç bir hal almış, avazı çıktığı kadar bağırarak ve sövüp sayarak durmadan, “Söyle o herif nerede?” sözünü tekrar ederek üstüme yürüyor.</p>

    <p>Nutkum tutulmuş, donmuş kalmıştım.</p>

    <p>Beyefendi beni elinin tersiyle iterek yatak odasından içeri daldı. Karyolanın altına bakıyor, perdelerin arkasını yokluyor, elbise dolabını açıp içini araştırıyordu. Derken beni kolumdan yakalayıp çekerek evin bütün odalarını, bütün köşe bucaklarını aynı heyecanla araştırmaya başladı. Ne mutfak kaldı, ne bodrum, ne de hizmetçi odası... Burada yatan <span class="epub-type_pagebreak" id="page127" title="127"></span>aşçı kadının ne hale uğradığını pek hatırlamıyorum. En son olarak ben kendimi antrede, sokak kapısının ardında bulmuştum. Burada ilk gözüme çarpan şey, kapının zorlanmış, kilidinin örselenmiş ve (o gece nedense takılı bırakılmış) emniyet zincirinin yerinden fırlamış olmasıydı. Fakat o anda Beyefendi’nin gözüne büsbütün başka bir şey çarpmıştı:</p>

    <p>Vestiyerde kendine ait olmayan bir baston!</p>

    <p>Kolumu bıraktı, iki eliyle o bastonu kavradı ve bana dönerek hışımla sordu:</p>

    <p>“Bu baston kimin? Söyle, bu baston kimin?”</p>

    <p>“Ne bileyim? Sizi ziyarete gelenlerden birinin unutup gittiği bir baston olacak” demek istedim; fakat Beyefendi söz dinleyecek halde değildi.</p>
  </div>
</body>
</html>
