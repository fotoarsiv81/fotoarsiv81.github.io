<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page94" title="94"></span>

      <h1 class="baslik">33</h1>

      <h2 class="baslik1">1913 baharı, İstanbul</h2>
    </div>

    <p>Naciye, Hamid’in ilk tanıştıkları gün Lüsyen’e bahsettiği beşik kertmesiydi.</p>

    <p>Aileleri Bebek’te komşuydu. Hamid altı, Naciye iki yaşındayken sözde nişanlanmışlardı. Bebek yaşta annesini kaybeden Çerkez kızı Naciye, Hamidlerin Bebek’teki yalısının öz çocuğu gibiydi.</p>

    <p>İki çocuk birlikte büyümüşler, aynı hocalardan ders görmüşlerdi, ama daha o yaştan aralarına bir “efendi-cariye ilişkisi” girmişti.</p>

    <p>“Naciye, Tanrı’sına ibadet eder gibi bu genç zorbanın bin bir hevesini yerine getirir, bütün oyuncaklarını ona verir, öteki de utanmadan bunlara sahip çıkardı.”</p>

    <p>Hamid, kendisine alınan ahşap sallanır ata bir kerecik binmesi için Naciye’yi nasıl yalvarttığını, yine de buna müsaade etmediğini hain bir tebessüm eşliğinde anlatmıştı bir seferinde...</p>

    <p>Ama asıl hainliği, onu tam da düğün öncesi terk ederek yapmıştı.</p>

    <p>Evlenecekleri devrede, Hamid’in enişte tarafından akrabası olan Fatma’nın, “Ben artık karalar giyeceğim,” demesiyle terk edilen nişanlı, işte bu Naciye idi.</p>

    <p>Zavallı kız, beşikte doğan şansını gençlikte kaybetmenin hüsranıyla divaneye dönmüştü.</p>

    <p>Sonradan Hamid’in halasının torunu Cemal’le evlenerek beşik kertmesiyle bir akrabalık peydahlayacak, bu sayede her daim Hamid’e yakın ve tutkun kalacak, ömrünün kalanını da “biricik sevgilisi saymakta devam ettiği adam”ın dünyasına girip çıkan kadınları dehşetli kıskanıp onlardan ölesiye nefret etmekle geçirecekti.</p>

    <p><span class="epub-type_pagebreak" id="page95" title="95"></span>Lüsyen de onlardan biri olmaya adaydı; ama her nasılsa Naciye ondan nefret etmedi.</p>

    <p>Tersine ilk günden, ona kanı kaynadı.</p>

    <p>Hamid’in türlü deliliklerine paratoner saydığı bu yabancı geline kol kanat gerdi.</p>

    <p>Lüsyen’in “Türk anası” oldu.</p>

    <p>Belki ona sevgisinden, belki ilk gözağrısını yakınında görmek istediğinden, Bebek’e taşınmalarında ısrar etti.</p>

    <p>Aslında Bebek’te, şimdi komşu oldukları yalıyı Hamid de çok severdi.</p>

    <p>Büyük Çamlıca’daki köşkleri gibi bir zamanlar adamakıllı saltanatlı olan, zarif eşya ve kıymetli çinilerle dolup taşan, nadide kütüphanesi ile göz kamaştıran bu yalı, Hekimbaşılar ayrıldıktan sonra hayli harap olduysa da Hamid için her daim “vatan içinde vatan” olarak kalmıştı.</p>

    <p>Kırım Harbi’ne giden donanmaları bu yalının penceresinden seyretmiş, bunları seyre çıkan İstanbul hanımlarının erguvan rengi ve sarı feracelerini hafızasına nakşetmiş, hoyratlığa varan yaramazlığıyla bütün hizmetlileri bezdirmiş, gönderildiği mahalle mektebini sıkıcı bulunca ertesi gün okumaktan vazgeçmiş, günlerini, mektebe gitme hediyesi olarak verilen çıngıraklarla süslü midilliye binerek geçirmişti.</p>

    <p>Her birini en ufak ayrıntısına kadar hatırladığı bu çocukluk hatıralarının beşiğiydi Hekimbaşıların yalısı...</p>

    <p>Paris’te kâtipken oturduğu Kraliçe Hortense’ın muhteşem sarayına da, Lahey’de ya da Brüksel’de elçiyken oturduğu güzel villalara da değişmezdi burayı...</p>

    <p>Fakat Avrupa başkentlerinin o ışıltılı canlılığına, rengârenk gece hayatına alıştıktan sonra Boğaz’daki bu “köy,” ona sıkıcı geliyordu.</p>

    <p>Neden Bebek’te bir yalıda ya da Çamlıca’da köşkte kalmak yerine Beyoğlu’nda bir otelde kaldığını soranlara, “Ben sessizliği, ıssızlığı sevmem,” diyordu.</p>

    <p>“Burada, Beyoğlu’nda büyük bir şehrin gürültüsü var. Hele geceleri el ayak çekildikten sonra oteldeki elektrik motorunun sesi yok mu; bana adeta ninni gibi geliyor.”</p>

    <p><span class="epub-type_pagebreak" id="page96" title="96"></span>Lakin o ninninin Lüsyen’i uyutmadığını da görüyordu. Sonunda Naciye’nin tavsiyesi, Lüsyen’in ısrarıyla Bebek’e taşınmaya karar verdiler.</p>

    <p>Naciye, yeni evlilerin taşınmasına yardım etti; Brüksel’den, Londra’dan beri taşınan ve otelde açılmadan duran sandıkları bizzat açıp yerleştirdi.</p>

    <p>Açılan her bir sandıkla, onun da hafızası açılıyor; her bir eşyadan adeta Hamid’in şahsi tarihçesini okuyordu.</p>

    <p>Böylece Hamid’in hayat zincirinin son halkası olan Lüsyen, ilk halkası olan Naciye’den o hayatın kuytularını öğrenme şansı buldu.</p>

    <p>Sevdiği adamı, onu evvelce ve daima sevmiş bir kadından dinledi.</p>

    <p>Hangi renk kravatı nasıl bağladığını anlattı ona Naciye...</p>

    <p>Hamid’den kalan yadigârları açtı:</p>

    <p>Kitap arasında kurumuş çiçekleri koklattı.</p>

    <p>Kesilmiş saç tutamlarını okşattı.</p>

    <p>Mektuplarını okuttu.</p>

    <p>Dul kaldıktan sonra kendini hepten bu hatıraların mahzun yatağına bırakan bu bahtsız kadın, biraz cahil kalmış, buruşmuş, ihtiyarlamıştı.</p>

    <p>Lüsyen’in gözünde, “Aklı her şeye ermeyen, namuslu, canlı, cıvıldayan bir kuş”tu o...</p>

    <p>Ama Hamid, zar zor geçinen bu eski hatıradan maddi desteğini esirgememişti.</p>

    <p>Her yardımında, “İşte nişanımın bozulduğu zamandan kalma tazminatın bir kısmı” diye takılır, “Bu borç da amma uzun vadeliymiş, hiç bitmeyecek galiba,” diye eklerdi.</p>

    <p>Onun bükülen beliyle Hamid’in abidevi kalıbı yan yana konduğunda ikisinin aynı yaşta olduğuna inanmak imkânsızdı.</p>

    <p>Bunu bilen Hamid, eski nişanlısına takılır; “Yarabbi, seninle evlenmiş olsaydım, halim nice olurdu? Sen ihtiyarladın; bense gençliği severim,” derdi.</p>

    <p>Naciye ise, genç tenle yatarak genç kalan ebedi sevgilisine sitem edercesine, “Merak etme, öyle olsa ben genç <span class="epub-type_pagebreak" id="page97" title="97"></span>ölürdüm; bana çektireceğin azaplara katlanamazdım ki,” diye iç çekerdi.</p>

    <p>Kim bilir ne derin hasretlerin ne keskin hasetlere dönüştüğü iç fırtınaları, sonunda Naciye’yi hafıza kaybı ve zihni zaaflarla mecnun halde Darülaceze’ye sürükleyecek, orada herkese asıl adının Lüsyen olduğunu söyleyerek ve Hamid’in gelip onu almasını bekleyerek sonsuzluğa göçecekti.</p>
  </div>
</body>
</html>
