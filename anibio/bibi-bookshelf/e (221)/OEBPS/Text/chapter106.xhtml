<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page264" title="264"></span>

      <h1 class="baslik">106</h1>

      <h2 class="baslik1">Mart 1921, Türkiye</h2>
    </div>

    <p>İnönü’den Türk birliklerinin zafer haberi gelmişti.</p>

    <p>Yunanlıların Eskişehir yönünde ilerlemesi durdurulmuş, işgal kuvvetleri taarruz çıkış hattına gerilemişti.</p>

    <p>Daha altı yedi sene evvel evlerinde satranç oynayan İsmet Bey, taktik maharetini cephede gösteriyor ve ilk imtihanı sonucu paşalığa terfi ediyordu.</p>

    <p>Bu, Ankara’dan idare edilen düzenli ordunun ilk zaferiydi ve biraz da bu zafer sayesinde yeni kurulan Meclis, Londra Konferansı’na davet edilmişti.</p>

    <p>Ankara’dan yükselen sevinç çığlıkları Viyana’dan işitiliyordu adeta...</p>

    <p>Tabii bir de Meclis’te alkışlarla kabul edilen İstiklal Marşı’nın azim ve iman tüten mısraları...</p>

    <p>Marşın yazarı Mehmed Âkif, Hamid’in gözdesiydi. Onunla tanışması Meşrutiyet’ten önceydi. Mithat Cemal’le birlikte Çamlıca’ya Şair-i Âzam’ı ziyarete gelmişler, şiirlerini okumuşlardı.</p>

    <p>1913’te Müdafaa-i Milliye Cemiyeti’nin Neşriyat Şubesi’nde beraber çalışmışlardı:</p>

    <p>Recaizade Ekrem, Süleyman Nazif, Cenab Şahabeddin, Mehmed Âkif ve Hamid...</p>

    <p>Halkı edebiyatla aydınlatma mücadelesinde beraberlerdi.</p>

    <p>Sonra Âkif, Arabistan’da, Lübnan’da kalmış, işgalin ardından Anadolu’ya geçip milli direnişe katılmış, mebus olarak Meclis’e girmişti.</p>

    <p>Süleyman Nazif, İstanbul’un işgalini sert bir üslupla protesto edince İngilizler tarafından Malta’ya sürülmüş, dönüp yazılarına kaldığı yerden devam etmişti.</p>

    <p><span class="epub-type_pagebreak" id="page265" title="265"></span>Hamid, İstanbul’daki kalem arkadaşlarının bu kara günlerde Ankara’daki mücadeleyi birer nefer olarak omuzlamasını uzaktan izliyordu.</p>

    <p>Onlardan biri değildi.</p>

    <p>Onlara karşı da değildi.</p>

    <p>Hiçbir yere ait olamadığı bir gurbetteydi.</p>

    <p>İstanbul’daki sıkıntılı günlerinin destekçisi bir başka ismin, eski sadrazam Talat Paşa’nın Berlin’de bir Ermeni komitacısı tarafından vurulduğu haberini de o günlerde aldı.</p>

    <p>Beyninden vurulmuşa döndü.</p>

    <p>Bir devrin kapandığını, bir yenisinin açılmakta olduğunu görüyordu.</p>

    <p>Lakin ne kapananın yasını tutuyor, ne açılana dahil oluyordu.</p>

    <p>Bir dönem yazımına ortak olduğu tarih kitabı, onu kusmuştu adeta...</p>

    <p>Şimdi o kitabın –değil yazarı– okuru bile olamayacak kadar uzakta, savrulduğu şehirde bir başına sıla hasreti çeken, sıkıntısını, derdini, yalnızlığını, terk edilmişliğini mektuplara döken, kaprisli satırlarla eski karısından ilgi bekleyen ihtiyar bir şair idi.</p>
  </div>
</body>
</html>
