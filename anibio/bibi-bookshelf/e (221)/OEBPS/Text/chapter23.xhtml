<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page67" title="67"></span>

      <h1 class="baslik">23</h1>

      <h2 class="baslik1">Şubat 1913, Viyana</h2>
    </div>

    <p>Hamid, Lüsyen’le İstanbul yolundaydı; ama bir soru beynini kemiriyordu:</p>

    <p>İstanbul’da nerede, nasıl yaşayacaklardı?</p>

    <p>Oteller, Müslüman olmayan bir kadını yalnız başına veya yanında bir Türk’le kabul etmezdi.</p>

    <p>O halde Lüsyen’i nerede, nasıl oturtacak, kem gözlerden nasıl koruyacaktı?</p>

    <p>Bir yandan iş kapılarını yoklarken öte yandan da Lüsyen’le birlikte oturma şartlarını araştırmaya koyuldu.</p>

    <p>O günlerde Beyoğlu Belediye Reisi Ahmed İhsan, Viyana’ya gelmiş, Astoria Oteli’nde Hamid’le buluşmuştu.</p>

    <p>Şair, ona bir mektup yazdı:</p>

    <p>“Lüsyen’le İstanbul’a geleceğim. Beyoğlu’nda bir otelde oturmamız gerekiyor. Fakat bilirsin ki biz Türkleri ecnebi kadınla Beyoğlu otellerine almazlar. Bu müsaade sadece yabancılara verilmiştir. Buna bir çare bul ve bizi bir otele yerleştir,” dedi.</p>

    <p>Ahmed İhsan mektubu alınca Tepebaşı’ndaki Otel Continental’in Fransız sahibini belediyeye çağırttı. Hamid’le Lüsyen’e bir oda hazırlanması konusunda anlaştı.</p>

    <p>Lüsyen iyileşiyordu.</p>

    <p>Memuriyet hazır gibiydi.</p>

    <p>Kalınacak otel ayarlanmıştı.</p>

    <p>Sisleri kısmen dağılmış İstanbul için, yola çıkma vakti gelmişti.</p>
  </div>
</body>
</html>
