<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page243" title="243"></span>

      <h1 class="baslik">94</h1>

      <h2 class="baslik1">Ekim 1920, İstanbul</h2>
    </div>

    <p>Lüsyen’le yeni eşi Michel Soranzo’yu Venedik’e taşıyan İtalya’nın en büyük vapuru Semiramis, nikâhtan bir süre sonra hareket etti İstanbul’dan...</p>

    <p>Uğurlamaya gelenler arasında Hamid de vardı.</p>

    <p>Hemen herkesin gözü ondaydı. Üzerlerinde kimi garipseyen, kimi acıyan, kimi ayıplayan bakışları hissettiler.</p>

    <p>Galata rıhtımından yeni evlilere mendil sallarken, kızını balayına uğurlayan bir baba pozundaydı Hamid...</p>

    <p>Acaba kendine dışarıdan baktığında o da aynı adamı mı görüyordu?</p>

    <p>Yoksa Lüsyen’in beraberinde kendi güzünü de götürdüğünü ve onu tenha bir kışa terk ettiğini mi hissediyordu?</p>

    <p>Lüsyen’in, gemi İstanbul’dan ayrılır ayrılmaz yolda yazdığı telgraf, Pire’den postaya verilmişti:</p>

    <blockquote class="alinti">
      <p>Yolculuk iyi geçiyor. Hep sizi düşünüyorum ve ağlıyorum. Allah’a emanet ettim sizi...</p>
    </blockquote>

    <p>Birkaç gün sonra tek satırlık bir telgraf daha; bu kez Venedik’ten çekilmiş:</p>

    <blockquote class="alinti">
      <p>Sağ salim geldim, ama siz olmadan nasıl yaşayacağım?</p>
    </blockquote>

    <p>Nihayet 2 Kasım’da Venedik’ten ayrıntılı bir mektup geldi.</p>

    <p>Bir kız vefası, bir anne şefkatiyle yazılmıştı.</p>

    <p>Ve artık her mektubunda ısrarla yazacağı yakarışların ilkini dillendiriyordu:</p>

    <blockquote class="alinti">
      <p>Gel!</p>
    </blockquote>
  </div>
</body>
</html>
