<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page28" title="28"></span>

      <h1 class="baslik">7</h1>

      <h2 class="baslik1">Mayıs 1912, Londra</h2>
    </div>

    <p>6 Mayıs 1912 günü Londra’da evlendiler.</p>

    <p>Aslında Lüsyen’e diplomatik pasaport alabilmek için şeklen yapılmış bir evlilikti bu...</p>

    <p>Zaten nikâhtan önce Hamid’in deyişiyle “ölünceye kadar ayrılmama yemini ile ruhen birleşmişlerdi.”</p>

    <p>Lüsyen, âdet gereği babasından istenmişti, ama Katolik aile reisi, kızına talip olan bu yaşlı Müslüman’ı sertçe reddetmişti:</p>

    <p>“Toplumsal şartlarınız farklı, yaşlarınız tamamen farklı; hele din, çok farklı... Bunca farklılıkta bir evlilik, nasıl haklılık bulabilir?”</p>

    <p>Lüsyen omuz silkmişti.</p>

    <p>Mazisini zihninde çoktan yakmış, istikbalin çağrısına kulak kabartmış, yelkenini istiklal rüzgârlarıyla doldurup ömür boyu devam edip etmeyeceğini bilmediği, ama etsin istediği o büyük seyahatin bavulunu toplamıştı.</p>

    <p>Ardında küllenmiş bir harabe vardı; önünde leziz bir hayal...</p>

    <p>Kaderiyle buluştuğuna inanıyordu.</p>

    <p>Kendini bu deli yelin koynuna bırakmış, saadetle gerdiği kanatlarla yeni hayatına doğru havalanmıştı.</p>

    <p>Piccadilly, Clarges Sokağı yetmiş iki numaradaki apartman dairesine yerleştiler.</p>

    <p>Burası Hamid’in Nelly ile uzun süre oturduğu, onu kaybettikten sonra da Brüksel’den kaçtıkça sığındığı adresti.</p>

    <p>Evin pencerelerinden Green Park’ın yemyeşil kadifesi görünüyordu.</p>

    <p>İngiliz stili şöminesi, vakur odaları, ağır eşyaları, yukarıdan inen pencereleri, azametli uşaklarıyla bu ev, on sekiz <span class="epub-type_pagebreak" id="page29" title="29"></span>yaşındaki Belçikalı kız için sıkıcı bir altın kafesti aslında...</p>

    <p>Ama Lüsyen firardaydı.</p>

    <p>Ve her firari kuş gibi, konduğu yer, ona kaçtığı yerden güzel görünüyordu.</p>

    <p>Yeni hayatına buradan başlayacaktı.</p>

    <p>Şimdi mihmandarlık sırası Hamid’deydi.</p>

    <p>Ömrünün neredeyse çeyrek asrını geçirdiği Londra’yı, bir akrabasını tanıştırır gibi dolaştırdı Lüsyen’e; ergenlik çağında bir delikanlı hevesiyle, ama İngiliz kumaşından bir asilzade haliyle...</p>

    <p>Gri şehrin her daim yeşil kırlarında gezindiler, en güzel lokantalarda yemek yediler, evlerinin karşısındaki Turf-Club’a gece yarısı girip çıkan insanlara karışıp eğlendiler.</p>

    <p>Gördüğü her şey Lüsyen’e parlak, kusursuz, büyüleyici, muhteşem geliyordu.</p>

    <p>Yeni bir şehirde, yeni bir adamla, adeta yeniden doğmuştu.</p>

    <p>Hamid ise tekrar ilhama ve yazıya kavuşmuştu.</p>

    <p>Yıllar sonra yeniden masasına oturmuş, yazmadan geçirdiği devrin eksiğini kapatmak ister gibi, heyecanla uzun tüy kalemini eline almıştı.</p>

    <div class="image html5_figure">
      <img alt="" src="../Images/r6.jpg" />

      <div class="rsm-metni html5_figcaption">
        Hamid, yirmili yaşlarında Londra’da.
      </div>
    </div>

    <p><span class="epub-type_pagebreak" id="page30" title="30"></span>Bu şehirde daha önceleri “Hyde Park’tan Geçerken” gibi en önemli şiirlerini, <em>Zeynep, Finten</em> gibi büyük eserlerini yazmış, lakin sonra tıkanmıştı.</p>

    <p>Ona bakılırsa, yazmama bahanesi, istibdadın baskısıydı. Daha 1878’de <em>Nesteren</em>’i neşrettiğinde orada bahsedilen zalim hükümdarın kendisi olduğunu anlayan II. Abdülhamid Han’ın gazabıyla Paris’teki kâtiplik vazifesinden alınmış, dört ay açıkta kalmıştı.</p>

    <div class="image html5_figure">
      <img alt="" src="../Images/r7.jpg" />

      <div class="rsm-metni html5_figcaption">
        II. Abdülhamid. Hamid’in gençliğinin hükümdarı.
      </div>
    </div>

    <p>Tanzimat Fermanı’yla geniş bir ıslahata girişen imparatorluğun borç batağında çöküşe geçtiği devirdi o... II. Abdülhamid Han, tahtı ayakta tutmanın yolunu koyu bir baskıda bulmuştu.</p>

    <p>O dönem Hamid de ya yazamamış ya da imzasız yazmış, yazdığında da Sarayı rahatsız edecek konulardan kaçınmıştı.</p>

    <p>İmparatorluk gibi Doğu ile Batı arasında salınıp durmuştu bir süre...</p>

    <p>1880’de Berlin Kâtipliği’ni reddetmiş, 1881 yılında da Rusya’ya Poti Şehbenderliği’ne gitmiş, oradan Yunanis<span class="epub-type_pagebreak" id="page31" title="31"></span>tan’da Golos’a geçmiş, iki sene sonra da Bombay Başşehbenderliği’ne tayin edilmişti.</p>

    <div class="image html5_figure">
      <img alt="" src="../Images/r8.jpg" />

      <div class="rsm-metni html5_figcaption">
        Abdülhak Hamid, Bombay yıllarında...
      </div>
    </div>

    <p>Bu gitgeller arasında Saray’a kendini unutturup 1886’ da Londra’da başkâtip olmuş, ama bu kez de <em>Zeynep</em>’i yazınca yeniden aforoz edilmişti.</p>

    <p>İşte o zaman, iki kolundan birini feda etmek zorunda kalmıştı:</p>

    <p>Ya diplomatlık mesleği ya yazarlık hevesi...</p>

    <p>İçi kan ağlayarak ikinciden vazgeçmiş ve Batı’nın başkentlerinde devlet maaşıyla özgür yaşayıp gezebilmenin bedelini kalemini susturarak ödemişti.</p>

    <p>Daha da kötüsü, yazdığı binlerce satır arasında her daim utanarak hatırlayacağı bir yazıyı da o ara yazmış, yeniden Londra’ya tayin olabilmek için Padişah II. Abdülhamid’e yolladığı pişmanlık dilekçesinde “bir zamanlar gençlik hevesiyle meşgul olduğu edebiyatla bundan böyle ilgilenmeyeceğine” söz vermişti.</p>

    <p>Saray da, tehlike arz eden bir kalemin pişmanlık bildirmesini, göreve iadeyle ödüllendirmişti.</p>

    <div class="image html5_figure">
      <span class="epub-type_pagebreak" id="page32" title="32"></span> <img alt="" src="../Images/r9.jpg" />

      <div class="rsm-metni html5_figcaption">
        Diplomat Hamid, nişanlarla kaplı üniforması içinde. (Aşiyan Müzesi, İstanbul)
      </div>
    </div>

    <p>Hamid, ödediği ağır bedelle hayli eksilmiş olarak Londra’ya dönerken II. Abdülhamid Han’a da ilerde yazacağı hatıralarında, “Ben edebiyata karşı olsam Hamid’i dolgun maaşla terfi ettirip ara sıra borçlarını da vermek gibi hayırseverlikte bulunur muydum?” deme hakkını bahşetmiş oluyordu.</p>

    <p>Daha acısı şuydu:</p>

    <p>Hamid’in beslendiği kaynak olan, onun edebiyat yolunu kısaltan, “Sizden kan değil, birkaç damla mürekkep istiyorum; bana bezginlik gelmiş bir zamanda edebiyatımızı rezil etmeyin,” diye vasiyet eden Namık Kemal gibi hocalarının sürgün zindanlarında, yazdıklarının bedelini ödeyerek öldüğü bir devirde, onun kalemi tövbe edip susmuştu.</p>

    <div class="image1 html5_figure">
      <span class="epub-type_pagebreak" id="page33" title="33"></span> <img alt="" src="../Images/r10.jpg" />

      <div class="rsm-metni html5_figcaption">
        Abdülhak Hamid, Londra’da dostlarıyla.
      </div>
    </div>

    <p>İşte bu yüzden imzası yirmi sene kadar ortalıkta görünmemişti.</p>

    <p>Şimdi uzun yıllar sonra yeniden yazmak için hem ihsana hem ilhama kavuşmuş, kendi deyişiyle “hem ataletten hem sefaletten” kurtulmuştu.</p>

    <p>Bir yandan otuz sene evvel yazdığı, “feminist bir eser” sayılan <em>Garâm</em>’ı, <em>Şehbal</em> dergisinde tefrikaya hazırlıyor, bir yandan Turancılık akımının etkisiyle beş sene evvel kaleme aldığı ve Brüksel’deyken biraz da Lüsyen’in teşvikiyle tamamladığı on perdelik oyunu <em>İlhan</em> ile annesine yazdığı “Validem” şiirini baskıya veriyordu.</p>

    <p>Paris’te yazıp yıllarca bastıramadığı <em>Liberté</em> sıradaydı. <em>Türk Yurdu</em>’nda tefrika edilecek bu eserde, “Despote” adlı bir hükümdarın, “Liberté” ile “Nation”un evlenmesini nasıl engellediğini anlatıyor; kendince Sultan II. Abdülhamid’den intikam alıyordu.</p>

    <p>Lakin bir zamanlar sırtını dayadığı duvara omzuyla yüklendiğinde, duvar çökmüştü bile...</p>

    <p><em>Liberté</em> tefrika edildiğinde “Despote” çoktan devrilmiş; millet, hürriyetle evlendirilmişti.</p>

    <p>Zaten <em>Garâm</em> da o sayede neşredilebilmişti.</p>
  </div>
</body>
</html>
