<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page397" title="397"></span>

      <h1 class="baslik">163</h1>

      <h2 class="baslik1">1929, İstanbul</h2>
    </div>

    <p>Haziran 1929 tarihli <em>Resimli Ay</em> dergisinde “Putları Yıkıyoruz!” başlıklı bir kampanya başlatıldı.</p>

    <p>Fikir, dergide, “<em>her gün / iki liraya / 2000 kötü satır okumay</em><em>a mecbur olan adam</em>”dan, yani musahhih<a class="si-noteref epub-type_noteref" href="#f23" id="ref_f23">*</a> Nâzım Hikmet’ten çıkmıştı.</p>

    <p><em>Resimli Ay</em>’ın, “Eserlerinizi nasıl yazarsınız?” anketine ünlü yazarların verdiği cevaplara kızmıştı Nâzım....</p>

    <p>Verilen karşılıkları okurken hemen karşısındaki masada oturan Sabiha Sertel’e, “Bunların hangisi milli edip?” diye sormuştu. “Kimi tek konu olarak dış âlemi biliyor; kimi içinde yaşadığı burjuva çevresinin çürük tiplerini işliyor. Bu memlekette halk yok mu, işçi, köylü yok mu? Gerçekleri görmek istemiyorlar. Bu putları yıkmak lazım.”</p>

    <p>Derginin sahibi Zekeriya Sertel de bu fikre katılınca bir yazı serisi başladı.</p>

    <p>Dergiye göre serinin amacı, “kendimize put yapıp taptığımız kimseler üzerindeki mukaddes örtüyü kaldırmak ve Türk gençlerini yanlış putlara tapmaktan kurtarmak”tı.</p>

    <p>Kampanyanın ilk hedefi “Şair-i Âzam” Abdülhak Hamid’di.</p>

    <p>“Putları Yıkıyoruz, No: 1, Abdülhak Hamid” başlıklı yazının girişine, Şair’in çalışma masasında çekilmiş bir fotoğrafı, üzeri kırmızı çarpı işaretiyle konmuştu.</p>

    <p>Altında, Nâzım Hikmet’in kaleminden çıkıp imzasız yayımlanan şu satırlar vardı:</p>

    <p>“Dâhi-i Âzam’ın en kuvvetli yazısını başka bir dile çevirin, bakın nasıl sırıtır. Başka bir dile değil, hatta bugün <span class="epub-type_pagebreak" id="page398" title="398"></span>konuştuğumuz Türkçeye tercüme edin; bakın Dâhi’nin dehası nasıl sabun köpüğü gibi dağılıveriyor.</p>

    <p>“Abdülhak Hamid Beyefendi Dâhi-i Âzam değildir.</p>

    <p>“Âzam’ı bir tarafa bırakalım, dâhi olma özelliğine bile sahip değildir.</p>

    <p>“Dünyanın dâhileri arasında Şekspir <a class="si-noteref epub-type_noteref" href="#f24" id="ref_f24">**</a>, Korney <a class="si-noteref epub-type_noteref" href="#f25" id="ref_f25">***</a>, Rasin <a class="si-noteref epub-type_noteref" href="#f26" id="ref_f26">****</a> varken, onların sesini taklit eden, fakat bu sese yeni bir nota olsun ilave edemeyen Abdülhak Hamid Beyfendi yoktur.</p>

    <p>“Eğer Hamid Bey, içinde vaktiyle yaşadığı toplumsal dönüşüm devresinin Şark’a, Osmanlı İmparatorluğu’na has özelliklerini evrensel bir dille ifade edebilmiş olsaydı ve bunu o zamana kadar yapılanlardan daha başarıyla yapabilseydi, dâhiler galerisinde bu isimde bir Osmanlı sanatkârı bulunabilirdi. Halbuki o, bunu yapamadı.</p>

    <p>“Hamid Bey, devri için yeni, kuvvetli bir Osmanlı şairidir; işte o kadar...”</p>

    <p>Hamid’den sonra yıkılacak putlar listesinde Namık Kemal, Tevfik Fikret, Mehmet Emin, Hamdullah Suphi, Ahmed Haşim, Halit Ziya, Yakup Kadri gibi devrin devleri vardı.</p>

    <p>Nâzım, hepsini birer birer tahtlarından indirmeye, edebiyat alanını yenilerin önünü tıkayan engellerden temizlemeye ant içmiş gibiydi.</p>

    <p>Mensup olduğu milletin lisanında bir dönüm noktası teşkil etmeyen, o milletin büyük mücadelelerinin sesini duyuramayan, vaktiyle sarayın, hükümetin parasıyla, sırma yakalılara yalakalık ve uşaklıkla geçinen burjuva edebiyatçıları teşhir edecekti.</p>

    <p>“Millî şair” sayılan Mehmet Emin’i, “Türkçe yazmamakla, istibdada karşı susmakla suçluyor; Tevfik Fikret’e “küçük burjuva münevveri” diyor; Hamdullah Suphi’yi “zilli bir bebek” diye aşağılıyor; Yakup Kadri için “Karamaça Beyi” yazıyordu.</p>

    <p><span class="epub-type_pagebreak" id="page399" title="399"></span>Kampanya, beklendiği gibi edebiyat âleminde büyük infial ve tartışma yarattı.</p>

    <p>Hamdullah Suphi, küfürle karışık bir cevap verdi.</p>

    <p>Yakup Kadri kampanyayı, “harp yıllarında samanla karışık hamur yiyen neslin dejenere olması”yla açıkladı.</p>

    <p><em>İkdam,</em> putları yıkma maskesi altında komünizm propagandası yapıldığını yazdı.</p>

    <p><em>Akşam,</em> konuyla ilgili bir ankete başladı.</p>

    <p><em>Resimli Ay,</em> hem milliyetçi gazetelerde yayımlanan karşı makaleler hem de derginin önünde yapılan gösterilerle protesto edildi. Hatta bir grup öfkeli üniversiteli, derginin sahibi Sertel’in ofisini bastı.</p>

    <p>Sertel, onları sakinleştirirken, “Ortada komünizm meselesi yoktur; eski ile yeninin mücadelesi vardır,” dedi.</p>

    <p>Hamid, yıkılacak putlar listesinde bir numaradaydı. Ve ilk balyozu, genç neslin en iddialı kalemi vurmuştu.</p>

    <p>Ne garip! O da vaktiyle, kendinden önceki “mumyalar”ı yıkarak gelmişti.</p>

    <p>Bugünün balyozlanan “put”larından Yakup Kadri, o günlerde Hamid için ne demişti:</p>

    <p>“Ey mumyalar, kalkınız; sizin çürüdüğünüz bu mahzenin içinde yeni bir adam doğdu. Açın kapıları, kaldırın şu ağır kapağı; yeni adam, bütün cihan önünde sizin trajedinizi tek başına oynayacak.”</p>

    <p>“Yeni adam” o günden sonra hep hürmetle omuzlara alınmış, nadiren eleştirildiğinde de kendisi aldırmamış, olgunlukla susmuş, hatta bazen hak verir görünmüştü.</p>

    <p>Eskimeden önce o da “eski”nin hücumuna uğramış, ancak mecbur kaldığında öfkesini, manidar bir beyit ile ifade etmişti:</p>

    <blockquote class="siir">
      <p>Yayımı asmadan evvelce ben attım okumu,</p>

      <p>Bunu inkâr ediyorlarsa yesinler şairin b.....u</p>
    </blockquote>

    <p>Bir başka seferinde, bir şiirinde kullandığı “nâkâfi” kelimesinin dil kurallarına uygun olmadığını yazan Muallim Naci’yi alaya almak için “Nâ-kâfi” diye bir şiir yazmıştı:</p>

    <blockquote class="siir">
      <p><span class="epub-type_pagebreak" id="page400" title="400"></span>Evet, tarz-ı kadîm-i şi’ri bozduk, herc ü merc ettik,</p>

      <p>Nedir şi’r-i hakîki safha-ı irfâna dercettik.</p>

      <p>Bu yolda nakd-i vakti cem’-i kuvvet birle harcettik,</p>

      <p>Bize gelmişti zirâ meslek-i ecdâd, nâ-kâfi.</p>
    </blockquote>
    <hr class="cizgi1" />

    <blockquote class="siir1">
      <p>Evet, eski tarz şiiri bozduk, altüst ettik,</p>

      <p>Nedir gerçek şiir, kültür safhasına yazdık.</p>

      <p>Bu yolda vakit nakdini kuvvet toplayarak harcadık</p>

      <p>Bize yetersiz gelmişti çünkü, ataların tuttuğu yol.</p>
    </blockquote>

    <p>“Kadîm şiir” tarzını bozup altüst etmekle suçlanıyorlardı; çünkü şiirin ataları, onlara yetmiyordu.</p>

    <p>İlerlemenin kanunuydu bu:</p>

    <p>Bir devrin putlarını yıkıp çığır açan şair, zamanla kurduğu devrin sembolü halinde putlaşıyor ve onun putunu da, bayrağı kendisinden devralan yenilikçi bir başka şair yıkıyordu.</p>

    <p>Benzerlikleri çoktu:</p>

    <p>Serbest nazmı ilk kez Nâzım’ın tatbik ettiği söyleniyor, bazıları ise Hamid’in <em>Nesteren</em>’de kullandığı serbest nazma yakın hece veznini hatırlatıyordu.</p>

    <p>İkisi de eserlerinde konuşma lisanına dönmüş, bir hikâyeci edasına bürünmüştü.</p>

    <p>Şimdi genç olanı, yaşlıyı “yıkılması gereken bir put” olarak görüyordu.</p>

    <p>Üstelik o genç, Hamid’inkinden çok farklı, herkesin anlayacağı bir dille ve keskin bir kalemle yazıyordu:</p>

    <blockquote class="siir">
      <p>Kalbimizin ensesinde kıvrılan</p>

      <p class="p-padding3">yağlı, uzun saçlarımız yok.</p>

      <p>güle, bülbüle, ruha, mehtaba, falan filan</p>

      <p class="p-padding3">karnımız tok.</p>

      <p>Ve şimdilik</p>

      <p class="p-padding3">gönül işlerine vermiyoruz metelik...</p>
    </blockquote>

    <p>Diğer “put”lar öfkeyle ayağa kalkarken herkes, “Şair-i Âzam”ın ne tepki vereceğini merak ediyordu.</p>

    <p><span class="epub-type_pagebreak" id="page401" title="401"></span>Hamid, herkesi şaşırtan ama kendisine yaraşan bir hamle yaptı:</p>

    <p>Nâzım’ı bir müddet sonra evine yemeğe davet etti.</p>

    <p>Şimdi şaşırma, bocalama sırası Nâzım’daydı.</p>

    <p>Efsaneye göre tam da o aralar bir gece kapısını çalan Kadıköy Karakolu’ndan bir polis, uyku sersemi Nâzım’a, “Cumhurreisi Hazretleri’nin Dolmabahçe Sarayı’nda kendisini beklediğini,” söylemiş ve hemen giyinmesini istemişti.</p>

    <p>Çünkü o gece, huzurda açılan şiir sohbetinde Nâzım’ın adı, “asrın en büyük şairi” olarak anılmış, Gazi de bu genç şairi merak edip sofrasına çağırmıştı.</p>

    <p>Lakin Nâzım muhalifti. İçerden yeni çıktığı ve yeniden girme ihtimali kuvvetli olduğu halde bu tür emrivakilere boyun eğmekten hoşlanmazdı.</p>

    <p>Gelen polise, “Paşa’ya benden selam söyleyin,” demişti: “Ben Deniz Kızı Eftalya değilim.”</p>

    <p>Söylenene bakılırsa bu tersleme Dolmabahçe’ye ulaştığında Gazi sinirlenmemiş, tersine, “Aferin çocuğa! İşte şair böyle olur,” diye takdir beyan etmişti.</p>

    <p>Nâzım’ın cesur itirazının efsane gibi dillerde gezdiği günlerde Hamid’den gelen yemek daveti yeni bir ret cevabıyla karşılaşacak sanıldı.</p>

    <p>Ama Nâzım bu kez farklı tepki verdi:</p>

    <p>“Mustafa Kemal’in davetini kabul etmedim. Ama bir şairinkini reddedemem,” dedi.</p>

    <p>Ve Maçka Palas’a gelip Hamidlere misafir oldu.</p>

    <p>Kendisini kapıda Lüsyen karşıladı. Onu önce salona, sonra itina ile hazırladığı sofraya buyur etti.</p>

    <p>Gidenle gelenin tarihî buluşmasıydı bu...</p>

    <p>Hamid, kendisine kafa tutan kabiliyetli gence anlayışla yaklaştı, “Putları kırmakta haklısınız,” dedi.</p>

    <p>“Ben de edebiyat hayatına atıldığım zaman sizin gibi putlara savaş açmıştım. Divan edebiyatını yıktık; Tanzimat edebiyatını getirdik. Türk edebiyatında yeni hamleler yaptık. Biz onları yıktık; siz de bizi yıkacaksınız.”</p>

    <p>Nâzım hayretler içindeydi.</p>

    <p>Hamid ona yazmakta olduğu büyük piyesten parçalar <span class="epub-type_pagebreak" id="page402" title="402"></span>okudu. Ama daha da etkileyici bir jest sıradaydı:</p>

    <p>Nâzım’ın bir şiirini ezberden okudu.</p>

    <p>Nâzım, ezberinde Hamid’in tek şiirinin bile olmamasından utandı.</p>

    <p>Karşısındaki adamın, devrilmesi gereken bir put değil, açık fikirli bir devrimci olduğuna inandı.</p>

    <p>Dönüşte merakla bekleyen arkadaşlarına, “Hamid büyük adam,” dedi:</p>

    <p>“Burjuva... ama büyük şair. Uzun boylu olduğu için redingotla adeta bir İngiliz lorduna benziyordu. Hele gözündeki monoklü ha düştü ha düşecek diye ödüm patlıyordu. Beni mükemmel bir salona götürdüler. Avizeler XIV. Lui<a class="si-noteref epub-type_noteref" href="#f27" id="ref_f27">*****</a> stili bir salon takımı... Kendimi sarayda sanıyordum. Bir sofra... Bir sofra... Londra’dan getirtilmiş İskoç viskileri, çeşitli içkiler... Masanın bir ucundan öbür ucuna kadar çeşitli mezeler... Ben sofrada mahcup bir çocuk gibiydim. Abdülhak Hamid sanat sohbeti açtı. Sanat tarihini, çeşitli edebiyat mekteplerini, şiirde, edebiyatta, tiyatroda meydana gelen değişmeleri öyle bir anlattı ki, karşısında cehaletimi hissettim. Fakat ben de ona, onun bilmediklerini, realist sanatı anlattım. Büyük bir ilgiyle dinledi. Toleransına hayran oldum. Oysa ben çetin tartışmalar yapacağız sanmıştım.”</p>

    <p>Hamid, hiç eskimeyen yenilikçiliği ile en yenilerden dahi yeni olmayı, her dem taze kalmayı başarmıştı.</p>

    <p>27 yaşındaki Nâzım, ayrılırken hürmetle Hamid’in elini öptü. Öpmekle kalmadı, <em>Akşam</em>’da Orhan Selim imzasıyla “Öptüğüm El” başlıklı bir yazıda, “Hamid’i şimdi anlamaya başlıyorum. Onun yürek derisini yüzerek bu sert kabuğun içinde tutuşan alevle gözlerim yeni yeni kamaşıyor,” diye yazdı. Onu putlaştıranları eleştirmeye devam ederken, “Sona eren bir akşamın eşiğinde güneşlerin kızıllığı vurmuş bir kaya parçası gibi dimdik duran bu büyük delikanlı”dan, “bu ak saçlı büyük usta”dan adeta özür diledi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f23">
      <a class="si-backref" href="#ref_f23">*</a> <span class="si-footnote-text">Düzeltmen.</span>
    </div>

    <div class="si-footnote html5_aside epub-type_footnote" id="f24">
      <a class="si-backref" href="#ref_f24">**</a> <span class="si-footnote-text">Shakespeare.</span>
    </div>

    <div class="si-footnote html5_aside epub-type_footnote" id="f25">
      <a class="si-backref" href="#ref_f25">***</a> <span class="si-footnote-text">Corneille.</span>
    </div>

    <div class="si-footnote html5_aside epub-type_footnote" id="f26">
      <a class="si-backref" href="#ref_f26">****</a> <span class="si-footnote-text">Racine.</span>
    </div>

    <div class="si-footnote html5_aside epub-type_footnote" id="f27">
      <a class="si-backref" href="#ref_f27">*****</a> <span class="si-footnote-text">XIV. Louis.</span>
    </div>
  </div>
</body>
</html>
