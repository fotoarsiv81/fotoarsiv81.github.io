<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page407" title="407"></span>

      <h1 class="baslik">166</h1>

      <h2 class="baslik1">31 Temmuz 1930, İstanbul</h2>
    </div>

    <p>31 Temmuz 1930 tarihli <em>Cumhuriyet</em> gazetesinin birinci sayfasındaki haber “Abdülhak Hamid Bey, Lüsyen Hanım’la evleniyor” başlığını taşıyordu.</p>

    <p>Gazetenin muhabiri, Üstad ile eşini Çamlıca’daki köşklerinde ziyaret etmiş ve günlerdir İstanbul’da dolaşan haberin aslı olup olmadığını sormuştu.</p>

    <p>Habere göre Hamid, “Bu da nereden çıktı; biz senelerden beri evliyiz,” demişti.</p>

    <div class="image1 html5_figure"><img alt="" src="../Images/r36.jpg" /></div>

    <p>Halbuki değillerdi.</p>

    <p><span class="epub-type_pagebreak" id="page408" title="408"></span>Muhtemelen Gazi’nin azarlamasından sonra, Medeni Kanun gereği ve Hamid’in mirasına dair muameleyi kolaylaştırmak için ikinci kez nikâha ihtiyaç duymuşlardı.</p>

    <p>Şair-i Âzam’dan haberi doğrulatamayan muhabir, Lüsyen Hanım’a yönelmiş ve şu cevabı almıştı:</p>

    <p>“1912 senesinde Brüksel’de başlayan dostluğumuz, bugün bu saate kadar hemen aynı şekilde devam etti. Ruhlarımız yekdiğerini sevdi; kalplerimiz birbirimiz için her gün biraz daha samimiyetle çarpıyor. Şimdi uzun senelerin bize bahşettiği bir hakla âdet yerini bulsun diye belediyeye her hususta beraber olduğumuzu kaydettirdik. Bu bizim en tabii hakkımız değil mi?”</p>

    <p>Gazetenin ertesi günkü birinci sayfasında Hamid ve Lüsyen’i nikâh masasında, ellerini açmış dua eden nikâh memuru huzurunda resmeden bir karikatür yayımlandı. Altında Abdülhak Hamid’in bir sözü vardı:</p>

    <p>“Rüya değil bu, aynile vaki!”</p>

    <div class="image html5_figure"><img alt="" src="../Images/r37.jpg" /></div>

    <p><span class="epub-type_pagebreak" id="page409" title="409"></span>Birbirleriyle üçüncü evlenişleriydi bu.</p>

    <p>Biri Londra’da...</p>

    <p>İkincisi İstanbul’da Fuad Paşa Türbesi’nde...</p>

    <p>Ve şimdi yine İstanbul’da nikâh dairesinde...</p>

    <p>Hamid, altıncı evliliğini, üçüncü kez Lüsyen’le yapıyordu.</p>

    <p>Lüsyen dördüncüsünü, üçüncü kez Hamid ile...</p>

    <p>Çok değil, bir ay sonra, 8 Ağustos Cuma günü, Deniz Yolları İdaresi’nin Büyük Otel’de verdiği baloya davet edildiler.</p>

    <p>Balonun şeref konuğu Gazi Hazretleri idi.</p>

    <p>Davet, öfkenin dindiğine işaretti.</p>

    <p>Yeniden buluştular.</p>

    <p>Cumhurreisi, bir ay evvelki “Türk kadını” tartışması hiç yaşanmamış gibi sıcak ve samimi davrandı.</p>

    <p>Müzik başladı.</p>

    <p>Gazi, Lüsyen’i dansa kaldırdı.</p>

    <p>Bu dans, adeta gecikmiş bir nikâhın hediyesiydi.</p>

    <p>Uçuşan ayak parmaklarıyla, diğer davetlilerin kıskanan bakışları altında, son buluşmanın kötü hatırasını sildiler.</p>

    <p>On sekiz yaşında iken Türk sefirine tutulup onun peşinden hiç bilmediği bir diyara yerleşen güzel Valon kızı, şimdi vatan bildiği ülkenin Cumhurreisi’nin kollarında dans ediyordu.</p>

    <p>Gazi’nin hiddetiyle bir batağa saplanmış gibi görünen yolları, yine Gazi’nin affıyla yeniden çiçeklenmişti.</p>

    <p>Zaten müşterek hayatları da böyle meddücezirlerden ibaret değil miydi?</p>
  </div>
</body>
</html>
