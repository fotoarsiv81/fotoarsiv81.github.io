<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page79" title="79"></span>

      <h1 class="baslik">29</h1>

      <h2 class="baslik1">1913 baharı, İstanbul</h2>
    </div>

    <p>Tokatlıyan Oteli, Abdülhak Hamid’in gelmesiyle bir edebiyat mabedi haline dönüştü.</p>

    <p>Tanzimat’ın büyük şairi, sanki onur kırıcı bir tayinle, mağlup bir monşer olarak memlekete çağrılmamış da gök kubbeden yeryüzüne inmiş gibiydi.</p>

    <p>Yahya Kemal’e göre Hamid’in hayranları yani “Hamidperestler” onu kayıtsız şartsız ve ateşli bir bağlılıkla seviyordu.</p>

    <p>Gençlerin gözünde o, “gökler ardından etrafa nur saçan bir güneş”ti.</p>

    <p>“Zaman ve mekân dışı mitolojik bir varlık...”</p>

    <p>“Kökleri gökte olan Tuba ağacı...”</p>

    <p>Zaman çarkının öğütmesiyle manasını kaybetmiş, çıkmaz yola girmiş, neredeyse dili tutulmuş, yok olmaya yüz tutmuş bitkin Divan şiirine Batı’nın kapılarını açan, onu yepyeni kılıklara sokup taze konular, genç fikirler, yeni sözlerle besleyen, tam da memleketin Batı hayatına meylettiği devirde şiiri de Asya yakasından Avrupa tarafına taşıyan bir mihenk taşıydı o...</p>

    <p>Daha 1880’de hak davasının bayrağını <em>Eşber</em>’in eline vermiş, onun kişiliğinde mazlumların haklı davasını omuzlamıştı.</p>

    <blockquote class="alinti">
      <p>Fikr et, bu muhâtabın olan mert</p>

      <p>üçyüzbin adûya karşı bir fert</p>

      <p>galip sayılır bu yolda mağlup...<a class="si-noteref epub-type_noteref" href="#f14" id="ref_f14">*</a></p>
    </blockquote>

    <div class="image1 html5_figure">
      <span class="epub-type_pagebreak" id="page80" title="80"></span> <img alt="" src="../Images/r13.jpg" />

      <div class="rsm-metni html5_figcaption">
        “Hamid güneşi”. Herkes yerde, o pencerede... (Aşiyan Müzesi, İstanbul)
      </div>
    </div>

    <p>Bu yiğit ses, Meşrutiyet aydınında vatanperverlik hislerini ateşlemiş, Balkan Harbi’nin, mütareke devrinin yaralarını sarmış, Çanakkale’yi, Milli Mücadele’yi hazırlamıştı.</p>

    <p>Koca Namık Kemal, ona hitap ederken, “Hamid! Sana kendi adından daha yüksek bir hitap bulamadım,” dememiş miydi?</p>

    <p>Sürgünden yolladığı mektupta, kan ve mürekkeple boyanmış tacını, som altından iki cümle ile onun başına takmamış mıydı:</p>

    <p>“Kemal’in elinden düşmek derecesinde bulunan kalemi, vatan yolunda şehit olmuş bir sancaktarın başı ucuna dikilecek bayrak gibi sefaletten kurtaracak iki kardeşim var, ki Ekrem’le sensin...”</p>

    <p>“Allah’ın ilahi mahkemesi pek yüce ve tarihin hükmü pek uzak ise de, ikisinin de huzurunda benden sonra sorumlu olacak sizsiniz.”</p>

    <p>Mübarek başının üzerinde bu taçla ve uğradığı haksızlığın hayranlarında doğurduğu isyanla yurduna dönmüştü Hamid...</p>

    <p><span class="epub-type_pagebreak" id="page81" title="81"></span>“Hamidperestler”in gözüne mağdur bir memur gibi değil, mağrur bir şair gibi görünüyordu.</p>

    <p>Halbuki çevreye yaydığı bütün ihtişama rağmen ne geçimini sağlayacak bir işi, ne de cebinde birikmişi vardı.</p>

    <p>Nisan ayında Süleyman Nazif’in başını çektiği bir heyet, onun şerefine Tokatlıyan Oteli’nde bir öğle yemeği düzenledi.</p>

    <p>Başta İttihat Terakki’nin önder kadrosundan, Maliye Nazırı Cavid Bey olmak üzere devrin ileri gelen siyasileri ve düşünürleri davet edildi.</p>

    <p>Hamid’in manevi gölgesinde yetişmiş kalemler, onu çekemese de ilgisiz kalamayan şairler, kendini göstermeye çalışan yeni yetme aydınlar, meraklı tarihçiler geldi.</p>

    <p>Cenab Şahabeddin, Hüseyin Dâniş, Rıza Tevfik, Hüseyin Cahit, Yakup Kadri, Refik Halid, Ahmed Hikmet, Köprülüzâde Fuad...</p>

    <p>Lüsyen’in sonradan “yârân-ı safâ” <a class="si-noteref epub-type_noteref" href="#f15" id="ref_f15">**</a> ismini takacağı bu grup, otelin lokantasında, kırık ve büyük aynanın altındaki yuvarlak masada buluştu.</p>

    <p>Hamid, yemeğe Londra sosyetesinden süzülüp gelmiş bir asilzadeyi andıran alafranga kıyafetiyle geldi ve misafirlerini önce dış görünüşüyle ezdi:</p>

    <p>Uzunca boyunu ve ince bedenini ortaya seren, her kıvrımında ayrı bir zarafet gizleyen redingotu, sağ gözünde seneler önce Paris’te babasının dayısının oğlu Ahmed Vefik Paşa’da görüp taktığı ince sicimli monoklü<a class="si-noteref epub-type_noteref" href="#f16" id="ref_f16">***</a>, parlak iskarpinleri ve kıyafetinin bütünlediği monşer tavırlarıyla misafirlere Olympos heybetiyle tepeden bakarak sofraya oturdu.</p>

    <p>Davetliler, en yaşlısından en gencine kadar onun yanında birer mahalle çocuğu gibi kaldılar. Bu altmışlık kır sakallı şair karşısında öğretmen huzurunda imtihana çıkmış talebe heyecanına kapıldılar.</p>

    <p><span class="epub-type_pagebreak" id="page82" title="82"></span>Hayranlıkları o düzeydeydi ki, mesela İsmail Habib, Tepebaşı Tiyatrosu’ndaki bir piyes çıkışında kalabalığı ite kaka “kutsi Hamid”e yanaşmış; dirseğini onun dirseğine değdirdikten sonra arkadaşlarına dönüp, “Ben artık bildiğiniz insan değilim,” demişti.</p>

    <p>Mesela Yakup Kadri, sekiz yıl önce, henüz on altısındayken Üstad’ın <em>Servet-i Fünun</em> dergisinde çıkan fotoğrafını görünce etkilenip onunkine benzer yüksek yakalı kolalı gömlek, şatafatlı kravat ve son modaya göre biçilmiş bir kostüm edinmiş ve fotoğrafçıya Şair-i Âzam pozu vermeye gitmişti. Şimdi bunu iftiharla anlattığı sofrada, pozunu taklit ettiği adamla birlikte poz veriyordu.</p>

    <p>Hamid’in derinden gelen, davudi, tatlı sesini oturduğu köşeden zar zor duyduğunda yanındaki arkadaşının kulağına eğilip, “Sesinde bile dâhiyane bir ton var bu adamın,” demişti.</p>

    <p>Yakup Kadri’nin neslinden gençler ona hayranlardı; çünkü Yakup Kadri’nin dediği gibi, “Tanzimat devrinin şair ve yazarları arasında Garp’ın fikir cereyanlarını alnında hisseden yalnız oydu. Şark kültürüyle Garp kültürü arasındaki çatışmalar, ilk meydan muharebesini onun ruhunda vermişti.”</p>

    <p>Daha on yaşında Paris’te dil eğitimine, on beşinde babasıyla Tahran sefaretine gitmiş, Garp ile Şark’ı art arda görüp Fransızca ile Farsçayı birbiri peşi sıra öğrenmiş, Molière, Goethe, Hugo, Shakespeare’le beraber Sadi’yi, Fuzulî’yi, Hâfız’ı, Şeyh Galib’i, Hayyam’ı tanımıştı.</p>

    <p>Birbirine zıt tabiatlı iki sütananın, Doğu ile Batı’nın bir arada emzirmesi sayesinde Hamid, daha çocuk yaşta kanatlarını asrının şairlerinden çok daha geniş açabilmiş, gemlenemez bir iştah ile Divan’ın küflü çemberlerini kırıp “kadim şiir tarzı”nın katı kurallarını yıkarken şiiri, düzyazıyı, piyesi hem konu hem şekil bakımından serbestleştirebilmiş; Frenk dilleriyle Arapçayı, Farsçayı, eski Türkçeyi ahenkle buluşturmuştu.</p>

    <p>Fuad Köprülü’ye göre “birkaç neslin yapamayacağı işi tek başına yapabilmişti.”</p>

    <p><span class="epub-type_pagebreak" id="page83" title="83"></span>Ömrünün büyük bölümünü Tahran’dan Londra’ya, Bombay’dan Viyana’ya, Poti’den İskoçya’ya kadar arzın türlü iklimlerinde geçirdiğinden oralardan damıttığı edebî özlerden kendine has, ziyadesiyle leziz bir bal üretebilmişti.</p>

    <p>Bütün o seneler boyunca memlekete nadiren gelmiş, genellikle yabancı kadınlara gönül vermiş ve bu sayede sofradakilerin gözünde “bir dünya adamı” tahtına ermişti.</p>

    <p>Yemek boyunca bütün davetlilerin gözü Hamid’in ve taptaze eşinin üzerindeydi. Hayran oldukları altmışlık yazarın birlikte olduğu kadınların hiçbir zaman kırk yaş üstüne çıkmamış olması karşısında kimi gıpta, kimi kıskançlıkla iç çekiyordu.</p>

    <p>İyi bir hatip olmadığı, hatta bir parça kekelediği halde şevkle konuşan Hamid’i efsunlanmış gibi dinlediler.</p>

    <p>Şair, müritlerine ahretten haber veren bir şeyh edasıyla Garp’ın kapılarını açtı...</p>

    <p>Orada “Şair-i Âzam”lık öyle hemen sahiplenilecek bir sıfat değildi.</p>

    <p>Öyle ki bir gün Paris’e “Fransa’nın en büyük şairine” hitaplı bir telgraf gelmişti; postacı telgrafı hemen Victor Hugo’ya götürmüştü. Hugo açmadan, “Bunu Lamartine’e götürün,” demişti. Lamartine de Hugo’ya iade edince telgraf ortada kalmıştı.</p>

    <p>İşte o Victor Hugo ile bir piyesinin galasında tanışmışlardı. Fransız yazarı, onun şahsiyetinden ziyade, memuriyetine iltifat etmişti.</p>

    <p>Sonradan Hugo’nun “büyük dâhi” olduğu kadar “büyük bahî” <a class="si-noteref epub-type_noteref" href="#f17" id="ref_f17">****</a> olduğunu da öğrenmişti Hamid... İç çekerek, “Keşke ben de ona benzemekle mübahî olabilseydim<a class="si-noteref epub-type_noteref" href="#f18" id="ref_f18">*****</a>,” dedi. “Zindelik, en gıpta edilecek zindegânîdir <a class="si-noteref epub-type_noteref" href="#f19" id="ref_f19">******</a>. Kendisi seksen dört yaşında iken bile öyle, dinç... Dört kişi gibi yer, içer ve dört kişi gibi de nefsini beslermiş.”</p>

    <p><span class="epub-type_pagebreak" id="page84" title="84"></span>Anlattıklarının kendisi ile genç karısını akla getireceğini fark ederek tebessümle devam etti:</p>

    <p>“Bu rivayet bana bir teselli müjdesi oldu. Kendi kendime, ‘O büyük adamın hiç olmazsa insani zaaflarına yahut hayvani olgunluğuna sahibim. Fakat diğer gizli hususlarda ondan ayrılıyorum,’ diyorum.”</p>

    <p>Sofrada kahkahalar yükselirken sözü Oscar Wilde’a getirdi Üstad...</p>

    <p>Onu da Londra sefiri iken Savoy Oteli’nde yediği bir öğle yemeğinde görmüştü. Kendisi barda içki içerken yakın masada son derece yakışıklı, bebek yüzlü, sarışın, mavi gözlü bir genç oturuyordu. O sırada lokantanın kenar kapısından kırklı yaşlarının başında bir adam girmişti. Ceketinin yakasında büyücek bir çiçek vardı. Yakışıklı adam, diğerinin masasına doğru geldiğini görünce yüksek sesle şöyle demişti:</p>

    <p>“Bak! Yan kapıdan gelmeni kesinlikle istemiyorum; anlıyor musun! Buna tahammül edemem! Ön kapıdan benimle birlikte lokantaya gelmende ısrar ediyorum. Herkes bizi görüp, ‘İşte Oscar Wilde ile sevgilisi geliyor,’ desin.”</p>

    <p>Hamid o zamanlar <em>Dorian Gray’in Portresi</em>’ni okumaya yeni başlamış, oradaki bir cümleyi not etmişti:</p>

    <p>“Baştan çıkma ve azdırılma duygusundan kurtulmak için tek çıkar yol, ona boyun eğmektir.”</p>

    <p>Demek Oscar Wilde’ı baştan çıkaran, bu yakası çiçekli adamdı.</p>

    <p>Hamid, ilk anki heyecanının yerini mide bulantısının almaya başladığını anlattı sofradakilere...</p>

    <p>İsimlerine ancak kitaplarda rastlanabilen meşhur imzalara dair bu şahsi gözlemler, otelin lokantasında gaipten sesler gibi yankılanıyor, dinleyenleri hayretten hayranlığa sürüklüyordu.</p>

    <p>Türkiye’deki edebiyat çevresine dair hatıralar da anlattı Hamid...</p>

    <p>Ziya Paşa ile bir davette birlikte bulunmuştu.</p>

    <p>Şinasi’yi ilk kez Taksim’de iki İtalyan kızın keman ça<span class="epub-type_pagebreak" id="page85" title="85"></span>lıp varyete yaptıkları bir kahvede, gözlerini sahneye dikmiş, mahzun düşünürken görmüştü.</p>

    <p>“Bilir misiniz, Şinasi Avrupa’ya ve Avrupalılara pek düşkündü,” dedi. “Bunu sonra Namık Kemal’den dinledim. Nâmık Kemal, Şinasi’ye adeta âşıktı.”</p>

    <p>Namık Kemal’i Ebüzziya Matbaası’nda ilk görüşünü anlattı. Sürgündeyken Midilli’de ve son defa Rodos’ta buluşmalarından izlenimler aktardı.</p>

    <p>Sonra siyaset bahsi açıldı.</p>

    <p>“Londra Barışı” imzalanmıştı. Edirne terk edilmiş, adalar kaybedilmiş, koca Girit elden çıkmıştı. Her tarafa bir bedbinlik havası sinmişti.</p>

    <p>Hamid, siyasi konularda fikir beyan etmektense yanıbaşında durmaksızın bir şeyler anlatan Cavid Bey’e kulak vermeyi, ara sıra kısa sözlerle karşılık vermeyi tercih ediyordu.</p>

    <p>Usta bir satranç oyuncusu olarak, taşları yerli yerince dizip temkinli hamleler yapmayı iyi bildiğinden, iktidarın sıkça el değiştirdiği kaygan zeminde bir siyasi fikre veya ekibe angaje olmanın, doğru hamle sayılmayacağının farkındaydı. O yüzden kendi fikirlerini kendine sakladı.</p>

    <p>Yemeğin sonunda Hamdullah Suphi Bey ayağa kalkıp ceketinin iç cebinden çıkardığı kâğıtta yazılı nutku okudu.</p>

    <p>Bu, bir “Hoşgeldin” hitabından ziyade, iltifat dozu hayli yüksek bir güzellemeydi:</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f14">
      <a class="si-backref" href="#ref_f14">*</a> <span class="si-footnote-text">Düşün, bu muhatabın olan mert / üç yüz bin düşmana karşı bir fert / galip sayılır bu yolda mağlup...</span>
    </div>

    <div class="si-footnote html5_aside epub-type_footnote" id="f15">
      <a class="si-backref" href="#ref_f15">**</a> <span class="si-footnote-text">Sefa dostları.</span>
    </div>

    <div class="si-footnote html5_aside epub-type_footnote" id="f16">
      <a class="si-backref" href="#ref_f16">***</a> <span class="si-footnote-text">Kaş kemerinin altına sıkıştırılarak kullanılan tek, gözlük camı.</span>
    </div>

    <div class="si-footnote html5_aside epub-type_footnote" id="f17">
      <a class="si-backref" href="#ref_f17">****</a> <span class="si-footnote-text">Şehvet düşkünü.</span>
    </div>

    <div class="si-footnote html5_aside epub-type_footnote" id="f18">
      <a class="si-backref" href="#ref_f18">*****</a> <span class="si-footnote-text">Övünebilmek.</span>
    </div>

    <div class="si-footnote html5_aside epub-type_footnote" id="f19">
      <a class="si-backref" href="#ref_f19">******</a> <span class="si-footnote-text">Dirilik.</span>
    </div>
  </div>
</body>
</html>
