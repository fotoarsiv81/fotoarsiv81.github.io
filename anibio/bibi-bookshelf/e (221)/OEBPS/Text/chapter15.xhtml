<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page49" title="49"></span>

      <h1 class="baslik">15</h1>

      <h2 class="baslik1">Aralık 1912, Brüksel</h2>
    </div>

    <p>Lüsyen, ömrü boyunca sürecek hicretin ilk etabının hazırlığına koyuldu.</p>

    <p>İlkin kitaplar toplandı.</p>

    <p>Ardından bir duvarı baştan aşağı kaplayan memleket manzaraları, gravürler, portreler kaldırıldı.</p>

    <p>Hamid, tutkuyla sevdiği o duvara “ağlama duvarı” adını takmıştı.</p>

    <p>Bu duvar, onun sıla hasretinin kitabesiydi ki gittiği her yere beraberinde gelirdi.</p>

    <p>Lüsyen, eşyaları sarıp sarmalarken adeta Hamid’in kendisinden önceki hayatını da elden geçiriyor, atmaya kıyamadıklarından ya da kolayca çöpe attıklarından, o anki hissiyatına dair sonuçlar çıkarmaya çabalıyordu.</p>

    <p>Bir çekmeceyi boşaltırken bir avuç toprak ile birkaç solmuş çiçek buldu.</p>

    <p>Çiçekler Beyrut’tandı.</p>

    <p>Toprak ise “Makber” şiirine ilham veren kadının kabrinden...</p>

    <p>Lüsyen bu kutsal hatıraları hürmetle kutuya yerleştirirken şiire konu olan vefatın hikâyesini sordu.</p>

    <p>“Hani tanıştığımız gün sana bir kızdan bahsetmiştim; evleneceğimi duyunca karalar giyinen... İşte bu toprak, onun kabrinden,” dedi Hamid...</p>

    <p>Evlendiklerinde Fatma Hanım on üç yaşında idi; on üç sene evli kalmışlardı.</p>

    <p>Ölümü, ilk kez onun çehresinde bu kadar yakından görmüştü.</p>

    <p>O kadar etkilenmişti ki, eşi ölmeden iki yıl evvel hasta düştüğünde ona “Bir İğbirar” mersiyesini yazmıştı:</p>

    <div class="image html5_figure">
      <span class="epub-type_pagebreak" id="page50" title="50"></span> <img alt="" src="../Images/r12.jpg" />

      <div class="rsm-metni html5_figcaption">
        Fatma Hanım. (Aşiyan Müzesi, İstanbul)
      </div>
    </div>

    <blockquote class="alinti">
      <p>Cennetse de neş’esiz melekler</p>

      <p>San her biri ol periyi bekler<a class="si-noteref epub-type_noteref" href="#f8" id="ref_f8">*</a></p>
    </blockquote>

    <p>Beyti hasta yatağında Fatma Hanım’a okutmuş, “ölmemiş ölü”nün gözünden akan yaşlara şahit olmuştu.</p>

    <p>Lüsyen duyduklarına inanamıyordu.</p>

    <p>Nasıl olur da bir insanın ardından yazılacak mersiye ona sağlığında okunabilirdi?</p>

    <p>Bir acı, nasıl yaşanmadan kaleme alınabilirdi?</p>

    <p>“O da bir şey mi?” diye gülümsedi Hamid:</p>

    <p>“Ben <em>Makber</em> ile <em>Hacle</em>’yi aynı zamanda, aynı odada, aynı masanın iki başında yazdım. Biri matemin şiiridir; öteki neş’enin...”</p>

    <p>Çelişkiyi, mahcup olunacak bir zaaf gibi değil, iftihar edilecek bir ganimet gibi taşıyordu ruhunda...</p>

    <p>Aynı masanın iki ucunda, bir hüznün bir neşenin mürekkebine dalıp çıkan kalemi, bu ikisinin yoğrulduğu ruhunun mahsulüydü.</p>

    <p><span class="epub-type_pagebreak" id="page51" title="51"></span>Ama <em>Makber</em>’in ondaki yeri farklıydı.</p>

    <p>Eşinin yüzünde ecelin nefesini kokladığı ve <em>Makber</em>’i kaleme aldığı günden sonra, Hamid’in sadece hayatı değil, edebiyatı da ikiye bölünmüştü.</p>

    <p>O güne dek dünyevi ilhamlarla şiirler, piyesler yazarken başına gelen facianın ardından, büyük muammanın peşine düşüp uhrevi dünyanın kapılarını çalmış, yazıları gibi karakterleri de ruhanileşmişti.</p>

    <p>O günden sonra, mısralarındaki neş’e solacak, eserlerinin kahramanları bıkıp usanmadan ebedi sessizliğe dair cevapsız sorular soracak ve zevke düşkünlüğüyle meşhur Hamid’e –biraz da haksız yere– “ölümün şairi” sıfatı yakıştırılacaktı.</p>

    <p>O gün Lüsyen’e, o afetten önce, kazılmamış bir makbere kitabe yazar gibi yazmaya başladığı, afet sonrası gözyaşları içinde tamamladığı ve benzerini de bir daha yazamadığı efsanevi şiirinin hangi şartlarda kaleme alındığını anlattı:</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f8">
      <a class="si-backref" href="#ref_f8">*</a> <span class="si-footnote-text">Cennetse de neşesiz melekler / San (ki) her biri o periyi bekler.</span>
    </div>
  </div>
</body>
</html>
