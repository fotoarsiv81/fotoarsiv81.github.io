<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page524" title="524"></span>

      <h1 class="baslik">207</h1>

      <h2 class="baslik1">18 Temmuz 1966, İstanbul</h2>
    </div>

    <p>Lüsyen’in vefat haberi, gazetelerde küçük bir duyuru şeklinde çıktı.</p>

    <p>Pazartesi günkü cenazesi, tanıdığı bir avuç dostu uzakta olduğu için, hiç hazzetmediği, hatta tanışmadığı kimselerce kaldırıldı.</p>

    <p>Hem Hamid’in hem kendisinin vasiyeti vardı:</p>

    <p>Öldükten sonra Zincirlikuyu’da aynı kabirde buluşacaklardı.</p>

    <p>Olmadı.</p>

    <p>Yetkililer, Hamid’e yapılan görkemli mezarın mermerini kırmayı mahzurlu gördüler.</p>

    <div class="image1 html5_figure"><img alt="" src="../Images/r71.jpg" /></div>

    <p><span class="epub-type_pagebreak" id="page525" title="525"></span>Üstelik Müslüman olmayan bir kadının bir Müslüman’ ın yanına gömülmesi de caiz bulunmadı.</p>

    <p>Halbuki Lüsyen’in cenaze töreni, Şişli Camii’nde Müslüman usulünce yapılmıştı.</p>

    <p>Naaşı, Hamid’den yirmi dokuz sene sonra Zincirlikuyu Mezarlığı’nda Hamid’e yakın bir yere defnedildi.</p>

    <p>Zincirlikuyu toprağında buluştular.</p>

    <p>Burası, elli üç sene evvel İstanbul’da Hamid’le birlikte ilk geldikleri yerdi.</p>

    <p>Şair-i Âzam burada Veliaht Yusuf İzzeddin’le görüşürken, Lüsyen köşkün geniş bahçesinde, tatlı bir bahar güneşi altında onu beklemiş, sonra da yanına gelen Hamid’e burayı ne kadar beğendiğini söylemişti.</p>

    <p>O günkü diyaloglarını seneler sonra, hatıralarında yazmıştı.</p>
  </div>
</body>
</html>
