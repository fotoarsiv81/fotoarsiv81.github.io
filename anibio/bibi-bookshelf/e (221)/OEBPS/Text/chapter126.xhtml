<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page305" title="305"></span>

      <h1 class="baslik">126</h1>

      <h2 class="baslik1">Aralık 1922, Viyana</h2>
    </div>

    <p>Hamid, işte o günlerde Mustafa Kemal Paşa’ya bir mektup yazdı.</p>

    <p>Tanıştıkları günü hatırlattı.</p>

    <p>“Müşerref olduğumuz zaman milletin istikbal ümidi olduğunuza dair itimadımız sağlam çıktı,” dedi.</p>

    <p>“Devlet ve millete elli seneden ziyade hizmet ettikten sonra Viyana’da füls-i ahmere muhtaç <a class="si-noteref epub-type_noteref" href="#f4" id="ref_f4">*</a> bir halde ve perişan kaldığından” söz ederek Millet Meclisi’nin kendisine sahip çıkmasını rica etti.</p>

    <p>Beklediği destek, Ankara’daki Meclis’ten değil, İstanbul’daki saraydan geldi.</p>

    <p>Dostu Abdülhak Hamid’in şiirle haykırdığı isyanına üzülen Halife Abdülmecid Efendi, bir telgraf çekip kendisine Hilafet başkâtipliğini kabul edip etmeyeceğini sordu.</p>

    <p>“Bittabi kabul ederim,” diye haber yolladı Hamid.</p>

    <p>Fakat beklediği tayin bir türlü gelmedi.</p>

    <p>Sabrı tükenmişti.</p>

    <p>Artık tayin bekleyecek, vaatlerle oyalanacak halde değildi.</p>

    <p>Ne yapıp edip Dâr-ül-hilâfe’ye <a class="si-noteref epub-type_noteref" href="#f5" id="ref_f5">**</a> gidecek, kader yolunu orada çizecekti.</p>

    <p>Fakat Lüsyen, hemen her gün mektup yazıp, “Tek başınıza, parasız, çaresiz durumda böyle bir maceraya atılmanıza izin veremem. Sizi vazgeçirmek için elimden geleni yaptım, ama mademki hâlâ gitmek istiyorsunuz, İstanbul’a birlikte gideceğiz,” diyordu.</p>

    <p><span class="epub-type_pagebreak" id="page306" title="306"></span>O da istenmediği konağın zoraki gelini olmaktan yorulmuştu.</p>

    <p>Hamid’in peşine takılıp İstanbul’a dönecekti.</p>

    <p>Üstelik peşinden, evliliği sebebiyle babasının mirasından mahrum kalan düşkün Kont Soranzo’yu da sürükleyecekti.</p>

    <p>Hamid, bavulunu topladı. Borç para bulup Venedik’e geçti.</p>

    <p>Bir kez daha buluştular.</p>

    <p>Lakin bu, ilk buluşmadan hayli farklıydı.</p>

    <p>İlk gidişinde Lüsyen’in açtığı yeni bir hayatın kapısından girmişti Venedik’e...</p>

    <p>Şimdi o kapıyı örtmeye gidiyordu.</p>

    <p>Artık Lüsyen’siz bir hayat düşünemiyordu.</p>

    <p>Lüsyen de, “Sizin içinde bulunmadığınız bir hayatı sürdüremeyeceğim muhakkak,” diye yazmıyor muydu?</p>

    <p>Sevdiği kadın evliyken nasıl olacaktı bu?</p>

    <p>Hamid zihninde şeytani bir plan kurdu:</p>

    <p>Eski eşinin yeni eşini İstanbul’a tayin ettirecekti.</p>

    <p>Böylece onları da yanına almış, sevdiği kadından uzak kalmamış olacaktı.</p>

    <p>1922’nin 25 Aralık günü, Lozan müzakerelerinde olan Hariciye Vekili İsmet Paşa’ya bir mektup yazdı ve bu tayin için yardım istedi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f4">
      <a class="si-backref" href="#ref_f4">*</a> <span class="si-footnote-text">Çok yoksul, beş parasız.</span>
    </div>

    <div class="si-footnote html5_aside epub-type_footnote" id="f5">
      <a class="si-backref" href="#ref_f5">**</a> <span class="si-footnote-text">Hilafet’in merkezi yani İstanbul.</span>
    </div>
  </div>
</body>
</html>
