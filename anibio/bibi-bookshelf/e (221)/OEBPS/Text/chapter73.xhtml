<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page194" title="194"></span>

      <h1 class="baslik">73</h1>

      <h2 class="baslik1">Bahar 1919, Trieste</h2>
    </div>

    <p>Bizi Trieste’ye sevk ettiler. Suç ortakları gibi gece gittik; harap tren yollarından geçtik, molozlara takılıp sendeleyerek, resmî kalkış saatine göre biraz gecikerek bir vagona vardık; ki bütün ışıkları söndürülmüş, garın bir kenarına çekilmiş duruyordu.</p>

    <p>Abdülhak Hamid, “Işık” diye feryat etmese, dayanacak bir kol, içmekte ısrar ettiği sigarası için çakmak ve daha bilmem neler isteyip durmasa bu gece yürüyüşü çok heyecanlı olacaktı. Onun isteklerini yerine getirememek korkusu hepsini bastırıyordu. Böyle yapmasam, “O şartlarla gitmem,” diye dayatması ihtimali vardı. Yapardı bunu da...</p>

    <p>Viyana’da, aralarında birçok vatandaşımız da bulunan dostlar tarafından uğurlanarak bize ayrılmış vagona bindik. Yolluklarımız hazırlanmıştı. Otuz kişiyi doyurmaya yetecek kadar her türlü yiyecek fileleri doldurmuş, üçüncü mevki kompartımanın bir kısmını kaplamıştı. İlk mesele bizim o kompartımana kapanmamız ve kapının mühürlenmesiydi. Kırmızı balmumu mührün gerisinde kalmakla beraber yine tahdit edilmiş olmadık. Çünkü Abdülhak Hamid, bu işle vazifeli İtalyan subayına bundan sakınırsa iyi edeceğini bildirdi:</p>

    <p>“Ekselans, mecburum.”</p>

    <p>“Kim mecbur ediyor sizi?”</p>

    <p>“Şerefim üzerine ettiğim yemin...”</p>

    <p>“Ben de mühür mumunu sökmeye şerefim üzerine yemin ettim. Sizden daha yaşlı olduğum için şerefimin öncelik hakkı vardır.”</p>

    <p>Çıkarını bilen Latin, tartışmadan kaçınmanın kendince daha faydalı olduğunu fark etti ve Abdülhak Hamid’den kom<span class="epub-type_pagebreak" id="page195" title="195"></span>partımanı terk etmeyeceğine dair söz almakla kaldı. Bu vaat yapılınca hayırsever muhafızımızı oturduğumuz tahta sıralarda şereflendirdik (!), kendisini yemeğe davet ettik. İştahına bakılırsa sepetlerimizi dolduran nefis şeylerden pek hoşlandığına hükmedeceğim.</p>

    <p>Trieste’de konsolosluk işlerine bakan Nihal Kösearif trene gelerek bizi selamete kavuşturdu.</p>

    <p>Bir gecelik hapishanemizden çıktığımız sırada bir bahar sabahı, taze semayı altınlı bir maviye boyuyordu. Sanki önümüzde ışıklı bir revak açılıyordu. Ondan ötede her şey nurdan ibaret olsa gerekti.</p>

    <p>Açlık, soğuk, korku... Hepsi bitmişti artık! Feci maceralar da bitmişti.</p>

    <p>Her ne kadar Budapeşte, bizim kasvetli ve çirkin şeyleri unutmaktaki harikulade yeteneğimiz sayesinde hatırımızda biraz solmuşsa da, daha dün ayrıldığımız Viyana’nın izlenimleri pek tazeydi.</p>

    <p>Şaşkına dönmüş halkıyla Viyana...</p>

    <p>Zarafetsiz ve neşesiz Viyana...</p>

    <p>Rüzgârın kamçıladığı, karın beneklediği, kurşun göğüyle Viyana...</p>

    <p>Göreceklerimizle ne tezat!</p>

    <p>Carso aşılır aşılmaz, şafağın ilk ışıklarını pembe ve beyazla yıldızlayan o çiçekli ağaçlar, o bakir güneş, şen çehreler, çevremizde cıvıldayan o insanlar...</p>

    <p>Cidden bu yenileşmeydi; yeniden doğuştu. Bize bir güzellik cihan, iade ediliyordu.</p>

    <p>Nihad Bey bizi Savoy Oteli’ne götürdü.</p>

    <p>Önünde pırıltılı bir deniz, sabahın berrak serinliğinde dalgalarıyla oynaşıyordu. Birkaç saat dinlendikten sonra bu âlicenap ve asil Nihad Bey’in teklif ettiği gezintilere çıktık.</p>

    <p>Gıdadan taşacak derecede dolu Antica Bonnevia Lokantası’nda uzun ziyaretler...</p>

    <p>Alevlerin ardında sıralanmış kuzu çevirmeleri, emsalsiz balıklar, hasırlara asılmış Chianti binlikleri, burcu burcu kokular, gürültü...</p>

    <p>Kısacası hayat!</p>

    <p><span class="epub-type_pagebreak" id="page196" title="196"></span>Defne dallarıyla taçlı zafer taklarının altından, “Yaşasın!” nidaları ile şehri geri alan birliklerin az evvel resmî geçit yaptığı Lunga Mare’de avare dolaşmalar...</p>

    <p>Zavallı İmparatoriçe Carlota’nın evvela aşk, sonra çılgınlık seneleri geçirdiği Miramare Şatosu’nda gezmeler...</p>

    <p>Meşhur trajedi aktörü Zacconi’nin ilk defa İtalyan diliyle söyleyerek temsil verdiği tiyatroda hazır bulunuş...</p>

    <p>Kır kahvelerinin çardakları altında başa vuran Grainfental şarabının zevkini çıkarmak üzere sarı yollarda molalar...</p>

    <p>Açık havada, mandolin nağmelerinin bestelediği ateşli seslerle salınarak, sandal gezintileri...</p>

    <p>Hayranlık ve zevk içindeydik.</p>

    <p>İtiraf edelim ki yığınla meyve, kucak kucak çiçek, kutlu bir iklim, müşfik bir dost; bütün bunlar vatana giden yolumuza serpilmişti. Ve adeta aşırı güzellikteydi.</p>

    <p>Trieste’de geçirdiğimiz birkaç hafta, hafızamızda zevkler arasında bir eğlence olarak kaldı.</p>

    <p>Gidiş günü geldi. Nihad Bey son bir defa daha bize refakat etti. Limanda, durduğu yerde sallanan vapura bindik.</p>
  </div>
</body>
</html>
