<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page490" title="490"></span>

      <h1 class="baslik">197</h1>

      <h2 class="baslik1">Mart 1937, İstanbul</h2>
    </div>

    <p>Artık ecelle büyük cenge son verip taksirata boyun eğme vaktiydi.</p>

    <p>Abdülhak Hamid, başını secdeye koymadan yastığa koymaz olmuştu.</p>

    <p>Yatağa girse de uyku tutmuyordu.</p>

    <p>Uyku ona, karanlıkta sinsice kendisini bekleyen nihai uykuyu, nihayetsiz uykuyu hatırlatıyordu. Uyursa bir daha uyanamayacağından, diri yattığı yataktan ölü çıkacağından korkuyordu.</p>
    <hr class="margin" />

    <p>On beş sene evvel, “Ölü” şiirinde yazdığı gibi:</p>

    <blockquote class="alinti">
      <p>Ölüm deriz, o hakîkat ne, hâb şeklinde</p>

      <p>Sükûttur çıkacak secdede, salâlardan,</p>

      <p>Gönül tanîn ededursun rebâb şeklinde<a class="si-noteref epub-type_noteref" href="#f4" id="ref_f4">*</a></p>
    </blockquote>

    <p>Azrail uykuda apansız çıkagelecekse uyumamak en iyisiydi. Bu korkuyla uykuya direniyordu.</p>

    <p>Fakat herkes uyuyup da o, derin karanlığın koynunda zifiri sessizlikle baş başa kaldığında Azrail, bu kez de fikren aklına giriyor, sabaha kadar zihnini meşgul ediyordu.</p>

    <p>Uykuya direnebilmek için kendi odasında yatan emektar Safiye Hanım’ı uyanık tutmaya çabalıyor, zavallı kadını kendisinden evvel uyumasın diye durmaksızın, “Bir berber bir berbere / bre berber gel beraber / berbere gidelim mi demiş?” tekerlemesini söyleme görevi veriyordu.</p>

    <p><span class="epub-type_pagebreak" id="page491" title="491"></span>Sabaha karşı dalar gibi olduğunda da satıcıların naralarıyla sıçrayarak uyanıyordu.</p>

    <p>Çareyi narkotik ilaçlarda aradı. Bir süre sonra onlar da fayda etmez oldu. Mini rakı kadehlerinde içtiği şaraplar da uyutamadı onu...</p>

    <p>O da dostlarını gece ziyaretine davet etmeye başladı.</p>

    <p>Onlar sayesinde hem uykusuz gecenin bir kısmını savuşturuyor, hem de maşallah diye tahtalara vurulan parmaklardan moral buluyordu.</p>

    <p>Böylesi gecelerin birinde Hamid, gelenlere son piyesini okumak istedi. Heyecanla, “Lüsyen defterimi getir!” diye seslendi.</p>

    <p>Yazdıklarına bir göz attı; okuyamadı. Bunun üzerine defteri Yusuf Ortaç’a uzattı. Ortaç, avucunda açılan beyaz kâğıdın üzerindeki satırları endişeyle süzdü. Gördüğü şeyler yazı değil, birkaç çizgi ile birkaç noktadan ibaretti.</p>

    <p>“Üstadım, gözlerim sizin elyazınıza alışık değil,” diyerek sırasını savdı.</p>

    <p>“Peki; o halde Mithat Cemal okusun,” dedi Hamid...</p>

    <p>O da gözlüğünün yanında olmadığı bahanesine sığındı.</p>

    <p>“Verin bana,” deyip sinirle monoklünü taktı Hamid...</p>

    <p>Lüsyen’den elektriği yakmasını istedi, avizeden dökülen ışıkların altında elindeki defteri evirip çevirdi, kendisi de okuyamayınca kaldırıp salonun ortasına attı. Zehir kusar gibi haykırdı:</p>

    <p>“Ölümden korkmuyorum; fakat iğreniyorum!”</p>

    <p>Meclistekilerden Ali Kâmi, onu yatıştırmak için <em>Bir Sefilenin Hasbihali</em>’nden hatırında kalan bir beyti okudu:</p>

    <blockquote class="alinti">
      <p>Böyle miydim o zaman Yarabbi?</p>

      <p>Aman Allah’ım, aman Yarabbi!</p>
    </blockquote>

    <p>Yanlış seçimdi.</p>

    <p>Zaten Hamid, ilk adımından, son adımına kadar ihtirasla yürüdüğü hayat yolunda adım atamaz hale gelmesinin azabını çekiyordu.</p>

    <p>Hayatını okuyup yazarak kazanan biri için, okuyup ya<span class="epub-type_pagebreak" id="page492" title="492"></span>zamamak, kazandığı hayatı harcamaktan başka neydi ki?</p>

    <p>Yaratmadıktan sonra yaratılmış olmanın ne manası vardı?</p>

    <p>Son eserini tamamlayarak kendisini hayata teğelleyen son düğümü de kesmiş oluyordu.</p>

    <p>Şimdi, daha evvel en yakınlarının son nefesinde defalarca karşılaştığı, yüzleştiği, bakıştığı Azrail’i püskürtmek için dostlarıyla buluşup ölüm nöbeti tutuyor, lakin ruhunu taşıyamayan cisminin halsizliğiyle koltuğunda uyuyakalıyor, yatağa taşımak istediklerinde silkiniyor, direniyor, uykusunun gelmediğini iddia ediyor, onları yeniden oturtuyordu.</p>

    <p>Bir gece ölüm nöbetine çağırdığı gençlerden Necip Fazıl, onun ecele karşı nafile çırpınışını görünce teskin etmek için yanına sokuldu ve kulağına, “Allah’a rabt-ı kalb edin,” <a class="si-noteref epub-type_noteref" href="#f5" id="ref_f5">**</a> dedi.</p>

    <p>Hamid tebessüm etti:</p>

    <p>“O beni kendisine kalb etmesin!” <a class="si-noteref epub-type_noteref" href="#f6" id="ref_f6">***</a></p>

    <p>Bir başka gece yine laf ölümden açılınca İsmail Hâmi <em>Ölü</em>’den bir beyit okudu:</p>

    <blockquote class="alinti">
      <p>Bu taş cebinime benzer ki ayn-i makberdir</p>

      <p>Dışı sükût ile zâhir derûnu mahşerdir <a class="si-noteref epub-type_noteref" href="#f7" id="ref_f7">****</a></p>
    </blockquote>

    <p>Yüzünü buruşturdu Hamid:</p>

    <p>“Bu beyitte kendi kendimi methetmişim. Bu kadar övünmeye ne hakkım var?” dedi. “Beyit fena da değil; doğru da değil: Makberin içinde mahşer var, amma benim başımın içinde o muhteşem kalabalık ne gezer! Tek bir fikir bile yok.”</p>

    <p>Henüz bilmiyordu; ama şimdi beğenmediği o muhteşem beyit, ebediyen başucunda nöbet bekleyecekti.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f4">
      <a class="si-backref" href="#ref_f4">*</a> <span class="si-footnote-text">Ölüm deriz, o hakikat ne, uyku şeklinde / Sessizliktir çıkacak secdede, salalardan / Gönül tınlaya dursun rebab şeklinde.</span>
    </div>

    <div class="si-footnote html5_aside epub-type_footnote" id="f5">
      <a class="si-backref" href="#ref_f5">**</a> <span class="si-footnote-text">“Allah’a kalpten inanın.”</span>
    </div>

    <div class="si-footnote html5_aside epub-type_footnote" id="f6">
      <a class="si-backref" href="#ref_f6">***</a> <span class="si-footnote-text">“O beni kendine döndürmesin!”</span>
    </div>

    <div class="si-footnote html5_aside epub-type_footnote" id="f7">
      <a class="si-backref" href="#ref_f7">****</a> <span class="si-footnote-text">Bu taş alnıma benzer ki, mezarın ta kendisidir / Dışı sessiz görünür, içi mahşerdir.</span>
    </div>
  </div>
</body>
</html>
