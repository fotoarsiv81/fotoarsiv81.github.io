<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page285" title="285"></span>

      <h1 class="baslik">117</h1>

      <h2 class="baslik1">1922 yazı, Viyana</h2>
    </div>

    <p>Mayıs 1922, tanışmalarının onuncu yıldönümüydü.</p>

    <p>Ama mektuplarında bunun kutlamasından ziyade, parasızlığın kederi ve hırçınlığı vardı.</p>

    <p>Lüsyen’in kendisine Hamid’in hediye ettiği pırlanta iğneyi ondan gizli satması tartışma konusu oldu. Hamid, onu yine susarak cezalandırdı, yazarak ödüllendirdi.</p>

    <p>Lüsyen, kısılıp kaldığı bir bahçenin duvarının önündeydi, duvarın arkasında özlemini çektiği cennet olduğuna inanıyordu, ama duvarı aşamıyordu.</p>

    <p>Onun duvarı da Hamid’inkiyle aynıydı: Parasızlık...</p>

    <p>Ve bu ona acı veriyordu.</p>

    <p>Çaresizlik içinde Hamid’e hırkalar örüyor, ona ağabeyi Nasuhi Bey’den miras kalan şiirleri hatırlatıyordu:</p>

    <blockquote class="alinti">
      <p>Ne kilerde zahiremiz kaldı</p>

      <p>Ne dolaplarda faremiz yarep</p>

      <p>Şem’imiz mahitaptır geceler!</p>

      <p>Ne siyahmış sitaremiz yarep.<a class="si-noteref epub-type_noteref" href="#f1" id="ref_f1">*</a></p>
    </blockquote>

    <p>Haziran’da, “Viyana’ya gelmemi engellemek için paramı aldılar; birkaç bin lira parayla yola çıkamam,” diye yazdı.</p>

    <p>Venedik’teki altın kafesinden kaçmak istiyor, ancak satmaya kalktığı kafes kilidinin kendisine ait olmadığını üzülerek öğreniyordu.</p>

    <p>Kendini zayıf ve âciz hissediyordu.</p>

    <p><span class="epub-type_pagebreak" id="page286" title="286"></span>Büyük Taarruz’un zafer haberleri Avrupa’ya ulaşınca Hamid heyecanla bavul toplamaya başladı.</p>

    <p>Artık bir an önce dönmek istiyordu.</p>

    <p>Lüsyen ise hâlâ tedirgindi:</p>

    <p>“Bu kadar sabrettikten sonra biraz daha bekleyin. Vatan topraklarınızı çiğneyen yabancıları görmeye katlanabileceğinize inanıyor musunuz? Gazete okumuyor musunuz? Ne kadar incitici ve nahoş olay oluyor; kulağınıza gelmiyor mu bunlar? Beni dinleyin, biraz daha bekleyin. Bu kâbus bitecek, kurtuluş günü gelecektir, inanıyorum buna; yanılmam ben... Güzel günler göreceğiz yakında,” diye yazdı.</p>

    <p>Yakındı gerçekten de...</p>

    <p>İzmir’in işgalden kurtulup Yunan ordusunun def edilişini haber aldıklarında sevinçten deliye döndüler.</p>

    <p>Lüsyen, Türk birliklerinin İzmir’e girişini kutlamak için Venedik sosyetesine bir yemek verdi. Yemeğe Prenses İzvolski, Kontes Porta, Dük ve Düşes Gaetaniler katıldı. Günün önemi nedeniyle Türk yemekleri pişirmek istedi; ancak aşçı bu işten hiç anlamıyordu. O yüzden mönüyü hazırlamak, yemeklere yardımcı olmak zorunda kaldı. Ama her zahmete değecek bir sevinç içindeydi.</p>
    <hr class="margin" />

    <p>Hamid ise haberi aldığında kutlama için Avusturya’ daki Türkler ve eski müttefik Avusturyalılardan dostlarıyla Grand Otel’e yemeğe gitti.</p>

    <p>Sofrada neşeden mest olduklarını gören bir Avusturyalı yanlarına yaklaşıp hangi milletten olduklarını sordu:</p>

    <p>“Kemaliyyundanız,” cevabını verdi Hamid...</p>

    <p>Adam bunu işitir işitmez elini sıkıp tebrik etti:</p>

    <p>“Ben de Kemalistim,” dedi.</p>

    <p>Avusturya ordusunda miralaydı. Harpte gördüğü zulmün, memleketinin parça parça edilmesinin acısını çekiyordu.</p>

    <p>“Eğer bizim de başımızda bir Mustafa Kemal bulunsaydı Avusturya kurtulur ve Türkiye gibi yeniden hayat bulurdu,” dedi.</p>

    <p><span class="epub-type_pagebreak" id="page287" title="287"></span>Hamid bu sözler karşısında Avusturya için üzüldü, fakat Türkiye için gururlandı.</p>

    <p>Bu sahneyi Sezai’ye şöyle yazdı:</p>

    <blockquote class="alinti">
      <p>Seninle ben bir zamanlar Kemalist idik; şimdi iki defa öyle olduk. Burada tanıdığım İngilizler bile bu Kemal namındaki büyük, pek büyük askeri, hararetle alkışlıyor. Eminim ki Trakya’yı, Türkiye’yi kurtarmakla yetinmeyecek, birçok mucizevi halaskârlıklarda bulunacaktır. Allah ömrünü uzun etsin...</p>
    </blockquote>

    <p>Aynı gün Süleyman Nazif’e yazdığı mektubun sonunda ise şu satırlar vardı:</p>

    <blockquote class="alinti">
      <p>Bugün millet ve memleketimize yeni bir hayat bağışlayan o parlak dehayı, benim fakirhanemde tanımıştım. O gün ellerini sıktığım Mustafa Kemal’in ayaklarını öpmeli değil miydim?</p>
    </blockquote>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1">
      <a class="si-backref" href="#ref_f1">*</a> <span class="si-footnote-text">Ne kilerde zahiremiz kaldı / Ne dolaplarda faremiz Yarab / Işığımız mehtaptır geceleri / Ne karaymış yıldızımız Yarab.</span>
    </div>
  </div>
</body>
</html>
