<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page412" title="412"></span>

      <h1 class="baslik">168</h1>

      <h2 class="baslik1">1931, İstanbul</h2>
    </div>

    <p>Fırtınalarla boğuşarak aştıkları bir okyanustan nihayet bir sükût limanına varmışlardı.</p>

    <p>Yara bere içinde, bitap, harap, lakin yine el eleydiler.</p>

    <p>Yaşadıkları kasırgadan geriye, birbirlerine yazıp meçhul bir istikbalin koynuna bıraktıkları mektuplar kalmıştı.</p>

    <p>Hamid’e göre bu mektuplar, “kazazede bir bağlılık macerasının destanları”ydı.</p>

    <p>Sevda yeliyle şişen pusulasız yelkenlilerinin seyir defteri...</p>

    <div class="image html5_figure">
      <img alt="" src="../Images/r38.jpg" />

      <div class="rsm-metni html5_figcaption">
        Abdülhak Hamid ve eşi Lüsyen.
      </div>
    </div>

    <p><span class="epub-type_pagebreak" id="page413" title="413"></span>Vardıkları sahilde, sular önce durulup sonra çekildiğinde birbirlerine yolladıkları o mektupları gömüldükleri yerlerden birer birer çıkarıp değiş tokuş ettiler, yeniden okudular; satırları harlayan hasretten elleri yandı.</p>

    <p>Kırık bir pusulada tek satırlık bir not...</p>

    <p>Vedalaşmanın ardından, ilk limandan çekilmiş bir telgraf...</p>

    <p>Ayrıyken hiç tat vermeyen bir şehri paylaşma isteğiyle yollanmış bir kartpostal...</p>

    <p>Veya buram buram vuslat özlemi kokan uzun mektuplar...</p>

    <p>Birlikteyken susup uzakken mütemadiyen ağlayan satırlar...</p>

    <p>Ne olacaktı şimdi bunlar?</p>

    <p>Şair-i Âzam, yeniden okuyunca mektuplardaki ebedi hasreti ve edebî lezzeti yeniden keşfetti; kendi yazdıklarını değil, ama kendisine yazılanları, orijinal halleriyle Fransızca olarak yayımlamayı teklif etti.</p>

    <p>İtiraz etti Lüsyen; bu kadar özel ve şahsi evrak nasıl yayımlanırdı?</p>

    <p>“Benim özel hayatım yok,” dedi Hamid, “senin de... Bizim böyle hayatımız olamaz. Meydanda yaşamaya mahkûmuz; evimiz bir camdan evdir. Böyle olunca da herkesin bizi aslımızdaki gibi bilmesi, tanıması daha iyi... İnsanlar bizi anlamaz veya tasvip etmezse zararı onlara yahut bize... Mademki bizi kuşatan duvarlar şeffaf, bu şeffaflık bari buğulanmasın... İstesek de istemesek de vaziyetimiz bu...”</p>

    <p>“Bunların yayımlanması için bekleyebiliriz.”</p>

    <p>“Neyi beklemeli?”</p>

    <p>Kekeledi Lüsyen... Emin değildi:</p>

    <p>“Bilmem... Değil mi? Demek istiyordum ki...”</p>

    <p>“Kelimelerden korkma kızım. Sonrasını düşünüyorsun. Belirsiz bir zamanı... Kendin için bile olsa... Kaçamakları bırakalım, neden korkuyorsun şimdi?”</p>

    <p>“Zehirli veya ucuz söylentilerden...”</p>

    <p>“Ne yapsan onların önüne geçemezsin. İt ürür, kervan <span class="epub-type_pagebreak" id="page414" title="414"></span>yürür. İş, bir kere insanları ve hadiseleri olduğu gibi kabul etmektedir. Kimi göklere çıkaracak, kimi yerin dibine batıracak tabii... Olanı biteni yerimizden ibretle seyrederiz. ‘Biz’ diyorum; iyi anlıyorsun ya; bu mektuplar yayımlandığı zaman yalnız olmamak lazım.”</p>

    <p>Bu son ihtarda bir veda iması vardı. Anlamamış gibi sordu Lüsyen:</p>

    <p>“Yalnız mı?”</p>

    <p>“Sus, kederli ve ıstıraplı şeylerden bahsetmeyelim.”</p>

    <p>“Yok edelim şu mektupları... En kestirmesi bu...”</p>

    <p>“Katiyen. Hakkımda mevcut olacak vesikaların en güzelleri bu mektuplardır... Bunların her biri, en kısası bile doğru ve ayrıntılı bir Hamidnâmedir.”</p>

    <p>“Evet ama mal benim...” diye tebessüm etti Lüsyen...</p>

    <p>İtiraz etti Hamid:</p>

    <p>“Muhatapları ben olduğuma göre benimdir de...”</p>

    <p>“Daha beklesek...”</p>

    <p>“Çok vaktim yok, Lüsyen!”</p>

    <p>“Aman susun!..”</p>

    <p>Sevdiğinin kollarına atıldı Lüsyen; biraz ağlaştılar.</p>

    <p>Hamid, müşfik ellerini ağlayan kadının saçlarında gezdirirken, “Gamlanma,” dedi:</p>

    <p>“Bizi bundan sonra hiçbir şey katiyen ayıramaz. Kaderimizdeki yegâne ıstırap ayrılıktı. Lütfundan dolayı Allah’a şükredelim. Artık hiç ayrılmayacağız. Ne bu dünyada, ne öbür dünyada... Üst tarafının ne önemi var.”</p>

    <p>Lüsyen o andan itibaren, mektupları yayıma hazırlamaya girişti.</p>

    <p>Günbegün göz nuru dökerek, acı çekerek, özenip bezenerek büyüttüğü kızını görücüye hazırlar gibiydi.</p>

    <p>Okuduğu her satırda, yazıldığı seneye ve yere gidiyor; o devri yeniden yaşıyordu.</p>

    <p>Hamid’in tabiriyle “camdan bir ev”e taşınmanın güçlüğü ortadaydı. Ters çıkarılmış bir kazağı boynundan tutup çevirir gibi yüreğini çırılçıplak ortaya serecekti.</p>

    <p>Arada yazdıklarından utansa da çıkarmaya kıyamıyor, o satırları yazan kendi gençliğini hayretle inceliyor, hasret <span class="epub-type_pagebreak" id="page415" title="415"></span>içinde çırpınan, derdini, sevgisini şimdi sararmış ak kağıtlara kazıyan o küçük kıza, olgunluğun getirdiği bir hoşgörüyle gülümsüyor, acıyor, ama her seferinde cesaretine şapka çıkarıyordu.</p>

    <p><em>Abdülhak Hamid’e Mektuplar (1920-1927)</em> kitabı, yedi senede yazılmış yüz yetmiş beş mektupla, Fransızca olarak baskıya hazır olduğunda Hamid, kitabı himayesine aldı ve okurlarına bizzat takdim etmek için bir önsöz yazdı:</p>
  </div>
</body>
</html>
