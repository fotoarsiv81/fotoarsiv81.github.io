<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page318" title="318"></span>

    <h1 class="baslik">132</h1>

    <p>Abdülhak Hamid, hepimizden daha muğlak, çok kere anlaşılmaz ve asla tahlile sığmaz bir adamdı.</p>

    <p>Böyle oluşunun sorumlusu kendisi miydi?</p>

    <p>Düşüncelerinin birbirini baltalayışı, hareketlerindeki çelişki, iradesi dahilinde miydi?</p>

    <p>(...)</p>

    <p>O, kelimelerin izah edemeyeceği bir mahluktu.</p>

    <p>Onu açıklamaya girişmek boş bir hayaldi.</p>

    <p>Zira bu mümtaz şahsiyet, sadece bir sır değil, bir sırdan çok daha fazlasıydı.</p>

    <p>Evvela dehşetle, sonra hayranlıkla keşif ve nihayet imanla kabul etmiştim ki karışık ve halli imkânsız bir Abdülhak Hamid yok; tek bir adamda bütün insanlığın korkunç çelişkilerini anlaşılmaz bir surette toplayan, birbirinden pek farklı olan ve farklı her cephesi adamakıllı donatılmış halde çeşitli Abdülhak Hamid’ler var. Eğer varsa benim değerim, bu çokluğa dayanabilmemde ve ondaki kalabalığa dayanabilmiş ve zaman çerçevesinde ona ayak uydurabilmiş olmamdadır.</p>

    <p>Bütün o iklimlerin kararsızlıklarına göğüs gerebilmiştim. Aynı zaman parçasında benimsenmiş, inkâr edilmiş, cesaretlendirilmiş, suçlu görülmüş, hücuma uğramış, korunmuş, ihtimam ve kahır görmüş olmayı kabul etmiştim; bu zaman parçası bir gün veya bir an sürmüş olsa bile...</p>

    <p>Etrafımdakiler “garabet, geçici heves” diyorlardı.</p>

    <p>“Halet-i ruhiye meselesi,” diyordum ben...</p>

    <p>Acaba hangisi doğru?</p>

    <p>Sanki ne ehemmiyeti var!</p>

    <p>(...)</p>

    <p><span class="epub-type_pagebreak" id="page319" title="319"></span>Hayatının en derin kökleri, bariz çelişkilerden oluşmuştur. Sürekli olarak sağa sola sapan yolu gerçi asla mutlu olmadı; fakat daima mutluluğa doğru yükseldi. Seraplarla döşeliydi bu yol; fakat iki tarafı hayal kırıklıklarıyla süslüydü. Bu yolda başarılar, başarısızlıklara oranla pek fazlaydı. Sevinçlerin nöbetleşe yerlerini bazen üzüntüye bırakması, hazin bir ahenk meydana getiriyordu.</p>
  </div>
</body>
</html>
