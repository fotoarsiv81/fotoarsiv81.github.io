<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page424" title="424"></span>

      <h1 class="baslik">172</h1>

      <h2 class="baslik1">5 Şubat 1932, İstanbul</h2>
    </div>

    <p>1932 senesi geldiğinde Hamid’in sekseninci yaşını hatırlayan birkaç vefakâr genç, ona yaraşır bir kutlama tertiplemek için kolları sıvadı.</p>

    <p>Hiçbir şaire nasip olmamış şekilde Şair-i Âzam’ın yaş günlerini devrin edebiyatçılarıyla farklı okullarda kutlamak âdet haline gelmişti.</p>

    <p>O yıl, sekseninci doğum günü vesilesiyle Boğaziçi Lisesi’nde daha büyük bir kutlama yapmak istiyorlardı.</p>

    <p>Kutlama hazırlıklarını üstlenen Hıfzı Tevfik, bir arkadaşıyla Hamid’in kapısını çaldı.</p>

    <p>Lüsyen açtı.</p>

    <p>Çehresi sararmış, perişan görünüyordu. Kapıdaki gençlere bezgin ve hatta biraz da haşin bir tavırla, “Beyefendi hasta, şimdi sizinle görüşemez. Bir başka gün gelin,” dedi.</p>

    <p>Kapıyı kapattı.</p>

    <p>Bir süre sonra yeniden gittiler.</p>

    <p>Lüsyen bu sefer daha mülayimdi. Gençleri dinledi.</p>

    <p>Hıfzı Tevfik heyecanla törende Fuad Köprülü’nün, Halit Ziya’nın birer konferans vereceğini, talebelerin Hamid’in bazı şiirlerini okuyacağını, <em>Eşber</em>’in son perdesini temsil edeceğini anlattı. Ancak Lüsyen boyun büktü:</p>

    <p>“Beyefendi yatak odasından çıkamayacak kadar rahatsız. Zatürreeden pek zayıf düştü. Toplantınızda da bulunamayacak. Onu mazur görürsünüz değil mi?”</p>

    <p>O sene kutlamalar Hamid’siz yapıldı.</p>

    <p>Sevenleri yine oradaydı; ama onun yokluğu, salonda boş bir çerçeve gibi asılı duruyordu.</p>

    <p>Birkaç gün sonra Hamid, toplantıyı düzenleyen gençleri teşekkür için evine davet etti. Gittiler.</p>

    <p><span class="epub-type_pagebreak" id="page425" title="425"></span>Şair neşeli ve mütebessim karşıladı onları...</p>

    <p>Merasimi ayrıntısıyla anlattırdı. Sonra yalnızlığından dert yandı. Artık pek az arandığından acı bir dille bahsetti.</p>

    <p>Gençler, yalılarda büyümüş Hamid’in muazzam şöhretini şimdi hapsolduğu bu dar muhite sığdırmış olmaktan ve alelade bir emekli hayatına geçmekten dolayı ıstırap çektiğini hissettiler.</p>

    <p>Poti’yi, Bombay’ı, Paris’i, Londra’yı, Brüksel’i, Viyana’ yı arşınlamış o bacaklar mıydı şimdi sürükleyerek yürütmeye çalıştığı?..</p>

    <p><em>Eşber</em>’i, <em>Finten</em>’i <em>İlhan</em>’ı, <em>Tarhan</em>’ı yaratmış parmaklar mıydı, içindeki dinmek bilmez yazma isteğine direnen, kalemi tutup kâğıda sürtemeyen?..</p>

    <p>Devrin en güzel kadınlarına, en çapkın edalarla bakmış bu gözler miydi şimdi bir karış önündeki sayfayı dahi göremeyen?..</p>

    <p>Kendini tanıyamıyordu.</p>

    <p>O bacaklar, o parmaklar, o gözler, içten içe çürüyen bir ağacın kurumuş dalları gibi kuvvetten düşmüş, onu en çok bulunmak isteyeceği yere, kendi yaş günü kutlamasına gitmekten alıkoymuştu.</p>

    <p>Alaka soluyarak hayata tutunan biri için ondan mahrum kalmak, ecele denkti.</p>

    <p>Belli ki ecel, kurbanını önce tenhaya çekiyor, sonra boğuyordu.</p>

    <p>Hiç değilse şiirleriyle, piyesleriyle yaşamayı hayal etmişti; lakin yeni dil, eserlerini de bedeni gibi eskitip buruşturuyor; tanınmaz, anılmaz, okunmaz hale getirip unutturuyordu.</p>

    <p>Dâr-ül-bedâyi, <em>Tezer</em>’i oynamıştı; ama Şair’e göre sahneleyen, eseri hiç anlamamıştı.</p>

    <p>“Tezer’i Abdurrahman-ı Sâlis’in sarayından sonra bir kerre de Dâr-ül-bedâyi sahnesinde öldürdüler,” diye şikâyet etti.</p>

    <p>Ziyaretine gelen Hıfzı Tevfik, yeni nesil için şiirlerini toplayıp bastırmanın faydalı olacağından söz etti.</p>

    <p>Yine dertlendi Şair:</p>

    <p><span class="epub-type_pagebreak" id="page426" title="426"></span>Şiirlerinin eski gazete, mecmua sayfalarında dağılıp gittiğinden dert yandı:</p>

    <p>“Onları arayıp bulmak lazım ama bilmem bu iş, o kadar zahmete değer mi?” diye sızlandı.</p>

    <p>Gençler, onun bu tevazuunda, iltifat ve ihtimam bekleyen bir münzevinin sitemini hissettiler.</p>

    <p>Koca Hamid, böyle bir dirhem alaka, birkaç satır iltifatla mı şifa bulacaktı?</p>

    <p>Şair-i Âzam misafirlerini, “Yine geliniz, beni unutmayınız,” sözleriyle uğurlarken son yazdığı “Devran-ı Muhabbet” şiirinden birkaç mısra okudu.</p>

    <p>Kendi gibi, kalemi de yorulmuş, mahzunlaşmıştı.</p>

    <p>Bedenindeki düşkünlük hali şiirine de aksetmişti.</p>

    <p>Mısralarında, çocuk yaşta karşılaştığı, her cenazede tartıştığı, hayatı boyunca hesaplaştığı ölümün soluğunu çehresinde hissetmiş bir adamın kederi vardı.</p>

    <p>O “son şiir”ini okurken gençler, hayran oldukları yaşlı Şair’i, neşeyle çıktığı hayat yokuşunu elemle inerken izlediler:</p>
  </div>
</body>
</html>
