<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page77" title="77"></span>

    <h1 class="baslik">28</h1>

    <p>Abdülhak Hamid gelince burayı ne kadar güzel bulduğumu anlattım. Bilhassa havası iyi gelmişti, bol bol dağ kokuları ile şerbet gibi bir hava...</p>

    <p>Bana Çamlıca’dan bahsetti ve yakında beni oraya götüreceğini söyledi:</p>

    <p>“Buradan güzel mi sanki?”</p>

    <p>“Çok daha güzel!”</p>

    <p>“Havası da böyle iyi mi?”</p>

    <p>“Daha da iyi...”</p>

    <p>Ve ben temiz havayı bol bol koklayarak o sarhoşluk içinde Beyoğlu’ndan ve kokularından çoktan yorgun:</p>

    <p>“Burada ne kadar isterim bir evim olsa,” dedim.</p>

    <p>“Hay hay... Burada bir evin olacaktır.”</p>

    <p>“Ne zaman?”</p>

    <p>“Günün birinde...”</p>

    <p>“İçinde hep ikimiz olacağız değil mi?”</p>

    <p>“Elbette...”</p>

    <p>“Daima beraber oturacağız ya...”</p>

    <p>“Tabii...”</p>

    <p>Sadece beni memnun etmek, gönlümü almak için yapılan ve her zamanki gibi, söylemek alışkanlığı içinde verdiği o tatlı sözden ötürü pek mesut olmuştum. Benim şu otel odasında ne derece kendimi kaybolmuş hissettiğimi biliyordu. Biliyordu ki aslı aranırsa bir yuva susuzluğu hissetmekte çok haklıydım.</p>

    <p>Heyhat!</p>

    <p>Her zaman o yüzden ıstırap çektiğini tekrarladığı gibi yine biliyordu; bana ne bugün ne yarın ne yakında ne de günün birinde istediğim evi verebilecekti.</p>

    <p><span class="epub-type_pagebreak" id="page78" title="78"></span>Bununla beraber daima beraber oturacağımız o yuvayı bana verdi.</p>

    <p>Orada, vaat ettiği yerde hem de...</p>

    <p>O gün, arabamın durduğu yerde, şimdi mezarlık olan o sahada...</p>

    <p>Benim ilk, onun son dileği, bir tesadüfler ikliminde yaşamış olan benden başka herkese garip görünebilecek bir isabetle gerçekleşecekti.</p>
  </div>
</body>
</html>
