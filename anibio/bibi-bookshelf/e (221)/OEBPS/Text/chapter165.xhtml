<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page404" title="404"></span>

      <h1 class="baslik">165</h1>

      <h2 class="baslik1">27 Nisan 1930, Ankara</h2>
    </div>

    <p>Ankara’da Türk Ocakları’nın altıncı kurultayı toplanacaktı.</p>

    <p>Çalışmaları Gazi de izlemeye gelecekti.</p>

    <p>Yeni mebus Abdülhak Hamid ve eşi Lüsyen de davetliydiler.</p>

    <p>Lüsyen, seneler önce evlerini kiralamak niyetiyle geldiğinde bir kez tanışıp hayran kaldığı büyük kahramanla bu sefer bambaşka bir ortamda karşılaşacağı için heyecan içindeydi.</p>

    <p>Kurultayı izlediler.</p>

    <p>Türk Ocakları’nın Genel Başkanı Hamdullah Suphi’ nin konuşmasını dinlediler.</p>

    <p>Törenden sonra Gazi, Hamid ve Lüsyen’i sohbete çağırdı.</p>

    <p>Şair, eşini Cumhurreisi’ne gururla takdim etti.</p>

    <p>Lüsyen heyecandan titreyerek sıktı Mustafa Kemal Paşa’nın elini...</p>

    <p>İçki servisi ve diğer davetlilerin de katılımıyla sohbet genişledi.</p>

    <p>Hamid, iki hafta evvel Dâr-ül-bedâyi sanatkârlarının Çiftlik’te Gazi tarafından ağırlandıklarını işitmişti. Gazi orada elini öpmek isteyen tiyatro oyuncularına müsaade etmemiş, “Biz hepimiz mebus olabiliriz, vekil olabiliriz, hatta reisicumhur olabiliriz; ama sanatkâr olamayız. Böyle olunca sanatkâr el öpmez, sanatkârın eli öpülür,” demişti.</p>

    <p>Hamid, bu yüce gönüllülükten ötürü Gazi’ye takdir ve şükranlarını sundu.</p>

    <p>Sonra kadınlara belediye seçimlerinde seçme ve seçil<span class="epub-type_pagebreak" id="page405" title="405"></span>me hakkı tanıyan Yeni Belediye Kanunu’ndan açıldı söz... Afet Hanım, Türkiye’de kadın haklarının Avrupa’ya nispetle nasıl büyük ilerleme kaydettiğini anlattı.</p>

    <p>Gazi, Türk kadınlarının kültürünün yükseltilmesi, onlara erkeklerle eşit haklar tanınması konusunda daha çok çalışılması gerektiğini söyledi.</p>

    <p>Tam bu noktada Hamid lafa girdi.</p>

    <p>Diğer davetli eşlerinin yanında Lüsyen’i göstererek, “Efendimiz,” dedi, “Lüsyen cariyeniz, bu bakımdan Türk kadınlığının mükemmel bir örneğidir. Bu çeşit mevzularda kendisinden çok faydalanılabilir.”</p>

    <p>Eşiyle iftihar ediyor, Gazi’nin de Türklüğe gönül vermiş bu özel kadını takdir etmesini bekliyordu.</p>

    <p>O arada, “Var mıdır Türkler arasında böyle hanım?” sözünü de ağzından kaçırdı.</p>

    <p>Hamid’in ecnebi eşini yüceltmek için Türk kadınını aşağılaması, Gazi’nin affetmeyeceği bir hataydı.</p>

    <p>O ana kadar büyük bir incelikle davetlilere iltifatlar etmiş iken son işittikleri karşısında birdenbire gözleri şimşeklendi.</p>

    <p>Onu yakından tanıyanlar, kopacak fırtınanın habercisi olan serinliği hissettiler.</p>

    <p>Cumhurreisi, kızdığında lafa girerken kullandığı hitapla Hamid’e, “Beyefendi,” diye seslendi.</p>

    <p>“Estağfurullah Gazi Hazretleri, bana ‘Beyefendi’ demeyiniz,” dedi Hamid...</p>

    <p>“Ya ne diyeyim?”</p>

    <p>“Sadece adam deyiniz.”</p>

    <p>“İşte onu diyemediğim için ‘Beyefendi’ diyorum ya...”</p>

    <p>Hava buz kesti.</p>

    <p>Herkes sustu.</p>

    <p>Tabiat gazap kussa ancak böyle bir hayret ve bozguna yol açardı.</p>

    <p>Ama bitmemişti. Gazi, Lüsyen’i göstererek, “Bu mu Türk kadınlığının timsali olan kadın?” diye gürledi:</p>

    <p>“Bu hanım, asla Türk kadınlığına örnek olamaz.”</p>

    <p>Lüsyen ne olduğunu anlamaya çalışan bir şaşkınlıkla <span class="epub-type_pagebreak" id="page406" title="406"></span>bakakalırken Hamid, ezik ve bitik bir halde koltuğuna yığıldı.</p>

    <p>Durumun vahametini fark eden Hamdullah Suphi, hemen Şair’in koluna girdi; onu bitişikteki odaya taşıdı.</p>

    <p>Senelerce sabırla inşa ettiği kâinat başına çökmüştü.</p>

    <p>Gazi’nin gözüne girmek niyetiyle eşini vitrine koymuş, ancak Lüsyen’e atılan taş, onu devirip Hamid’i en hassas yerinden, yüreğinden vurmuştu.</p>

    <p>Yeniden ayağa kalkması zor oldu.</p>

    <p>Birer harabe halinde Türk Ocağı binasından ayrılırken bu öfkenin sebebini çözmeye çalıştılar.</p>

    <p>Hamid ki Meclis’e sık gelmediği hatırlatıldığında, “Millet Meclisi’nin eleştirisiz celselerine, Gazi’nin her şey konuşulan sofralarını tercih ederim,” demişti.</p>

    <p>Şimdi huzurda, ağır bir eleştirinin hedefi oluyordu.</p>

    <p>Onca iltifat şiiri, bunca güzellemenin ardından, küçük düşüren bu muamele neden olabilirdi?</p>

    <p>Gazi, daha beş sene evvel köşkünde ağırlayıp şairane dehasını övdüğü Şair’i ve eşini neden herkesin içinde küçük düşürmüştü?</p>

    <p>“Cariyeniz” takdiminin, yepyeni haklarla donattığı “yeni kadın”a hiç yaraşmamasından mı?</p>

    <p>Lüsyen’in İstanbul’daki gönül maceralarına dair dedikoduların kızgınlığından mı?</p>

    <p>Yeni bir toplum hamlesinde, dört sene evvel kabul edilen Medeni Kanun, çiftlere nikâh mecburiyeti getirdiği halde onlar nikâhsız yaşadıkları için mi?</p>

    <p>Belki hepsi birden...</p>

    <p>Bastıkları toprağın, zelzele yemiş gibi topuklarının altında sarsılışını hissederek ayrıldılar Başkent’ten...</p>

    <p>İstanbul’a dönüşte ilk yapacakları iş, medeni nikâh için resmî makamlara müracaat etmek olacaktı.</p>
  </div>
</body>
</html>
