<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page231" title="231"></span>

    <h1 class="baslik">89</h1>

    <p>Çamlıca biraz da bendim.</p>

    <p>Benim bir parçam Çamlıca’ydı.</p>

    <p>Oraya her sonbahar onu bırakıyor, sonra tekrar, ihmalimizin gitgide yıprattığı o eski binada, sadıkane bekler buluyordum.</p>

    <p>Canım ev!</p>

    <p>Eğer o insanlara uzak köşeden birkaç yolcu geçse bu eve alakasızlık ve belki küçümsemeyle bakarlardı. Zira yaşlıydı ve haraptı. Salkımlar her yanını kuşatmıştı. Sarmaşık onu boğuyordu. Rüzgâr çatısını zedeliyor, münzevi çobanlar, mehtapsız gecelerde orada barınıyorlardı. Bahçe taşları, yerinden oynamış, eşiğini örtmeye yüz tutmuştu. Yabani otlar, yıpranmış panjurlarına kadar yükseliyordu.</p>

    <p>Yirmi yaşındaki ocağım!</p>

    <p>Çevik adımlarım ardında gümbürdeyen merdivenler...</p>

    <p>Rüzgârla ağır perdeleri yelkenler gibi şişen büyük divanhanemin kokusu!</p>

    <p>O aziz yuva, adeta bütün şehrin, belki dünyanın en güzel manzarasına karşı hayale dalmak üzere duraklayan birine sunulmak için serildiği yamaca kondurulmuştu.</p>

    <p>Çamlıca, yani saf hava, meltemin ağaçlar altındaki uğultusu...</p>

    <p>Odamdaki temiz pak hasır üzerinde cibinliğin gelinlik gibi yerde sürünen bakir eteği...</p>

    <p>Pencere önündeki masa...</p>

    <p>Bahçenin “Gitme” diye bağıran sesi...</p>

    <p>Menteşenin “Kal” diyen şarkısı...</p>

    <p>Beni uykuda gezer bir halde gören firari gün...</p>

    <p>Karanlıkta gözlerimi yummadığım esrarlı gece...</p>

    <p><span class="epub-type_pagebreak" id="page232" title="232"></span>Güneş her sabah ansızın Kayış Dağı ardında görününce gül pembe tüllere bürünse bile o geliş, facialıydı. Tanıdığım sakin çehreyi takınacak zaman bulamayan geceye dalmış, kırları taze kan rengine boyardı.</p>

    <p>Gece tayflarının ve cinlerinin hızla kaçıştığı yassı evleri, soluk minareleri, koyu yeşil ağaçlıklarıyla büyülü köy gölgeleri birer birer ortaya çıkardı. Uzakta az sonra mavileşecekken o an için cehennemden bir akisle aydınlatılmış gibi kızıl bir deniz parıldardı. Yakındaki ağaçta görünmez bir kuş, bir çığlık koparır ve bu çığlıkla bütün tabiat, araziyi karartan “kötü ruhlar”dan kurtulur, doğrulurdu. Her şey güzel, berrak, seçilebilir bir hale gelirdi; fakat benden başkaları için...</p>

    <p>Kuş, sabahın çiyleri altında silkinir, Bulgurlu, gölgeden fışkıran taze renkleriyle adeta cıvıldar, namazgâhın şafakta yakuta boyanmış minaresi ışıklar saçardı. Böğürtlenlerle beneklenmiş fundaların çevrelediği çukur yol yavaş yavaş fark edilir, genç ve dipdiri bir güneş, uzak dağların üstünden bulutları delerdi.</p>

    <p>Her şey yeniden doğuyor, mahşer gününde gibi canlanıyor, benimse ıstırap çekmekten başka elimden bir şey gelmiyordu.</p>

    <p>Abdülhak Hamid’in mecbur ettiği kadar yalnızdım.</p>

    <p>Yalnız mı?</p>

    <p>Sağımda solumda görünmez iki arkadaş vardı:</p>

    <p>Sağımda akıl ve hikmet, solumda cinnet...</p>

    <p>İki görünmez arkadaşım, beni adım adım takip ediyor, iki yanımda uyuyor, sofrada yanıma oturuyor, bahçede, ormanda, dağda, her yerde peşimi kovalıyorlardı.</p>

    <p>Sıra ile bana doğru eğiliyor, kulağıma birtakım kelimeler fısıldıyorlardı. Hep aynı kelimeler, ki sırayla söylendiklerinden, biri veya öbürü tarafından da söylenmiş olsa, manaları değişmeyecekti.</p>

    <p>Delilik, “Ben Akıl ve Hikmet’im,” diyordu, bir cehennem sıcaklığı fışkıran girdap önünde gerilediğim zaman...</p>

    <p>Korkunç bir yalnızlık içinde ilerlediğim çölden ürktüğüm zamansa, Akıl ve Hikmet, “Ben Cinnet’im,” diyordu.</p>

    <p><span class="epub-type_pagebreak" id="page233" title="233"></span>Mücadelelerimi, şüphelerimi, can sıkıntılarımı sürüklediğim oyma balkonun üzerine salkımlar gamlı gözyaşlarıyla ağlıyor, bulutlar geniş pencereden görülen büyük gök parçasında uçuyorlardı. Görülmez iki yoldaşım, sağımda ve solumda her an hazırdılar. Cinnet’in gözlerini büyük bir sükûnetle görüyordum ve o da donmuş elimi hararetli ellerinde tutuyordu. Akıl ve Hikmet’te alevler saçan bir bakış buluyordum; o ise tutuşan ellerimi buzlu avuçlarına alıyordu.</p>

    <p>Dizimin dibinde köpeğim uyuklamadaydı. Burnunu, uzanmış ayaklarına yatırmış, fakat gözleri kırpışmada ve bana nezarette... Yaldızlı gözbebeklerinin, sert kıllar ortasında pırıl pırıl yandığını görüyordum. Yığıldığım yerden kalksam o da kalkıyor, ben otursam o da endişeli, uzun burnunu ayaklarıma uzatıyordu. Ben içimi çekecek olsam o da iç geçirerek karşılık veriyordu. Kendine göre, güzel kokularla dolu bir bahçe kazacak, tırmalayacak bir yer, güneşte istirahat, ağaçlı yolda koşuşma, bekçinin dişi köpeği varken benim yabancı kaldığım, rahatsız olduğum bütün bu şeylerden nefsini mahrum ediyordu. Zira beni severdi ve bensiz o güzelliklerin hiçbir cazibesi, bütün o lezzetli şeylerin hiç tadı yoktu. Zira seviyordu beni...</p>

    <p>İşte aşk dersi asıl bundaydı! Bu zavallı köpek, bana o dersi veriyordu.</p>

    <p>Abdülhak Hamid önceden dememiş miydi?</p>

    <p>“Aşk bir engeldir, ki ya aşmak veya tahrip etmek lazım; veyahut da huzurunda kalmak ve yok olmak.”</p>

    <p>Kendimi yok etmek?</p>

    <p>Bunu yapabilecek miyim? Zevkim ötekinin zevkine uyacak mı?</p>

    <p>İşkencem onun azabına bağlanabilecek mi?</p>

    <p>Uğruna mücadele ettiğim kimsenin yanında asalak ve tabii bir hayat sürebilecek miyim?</p>

    <p>“Kıymetlim! Ebedi bir hayat arkadaşı arıyorsun; ancak geçici bir arkadaş bulacaksın.”</p>

    <p>Akıl ve Hikmet, sakin yüzünü omzuma eğiyor, fakat derhal Delilik, canlı çemberiyle kolunu belime doluyordu.</p>

    <p>Karar vermek!</p>

    <p><span class="epub-type_pagebreak" id="page234" title="234"></span>Tercih etmek?</p>

    <p>“Bir şeyi tercih, o olmayandan vazgeçmektir.”</p>

    <p>Şimdi gayet iyi biliyorum:</p>

    <p>Katiyen bir karar veremeyeceğim. Niçin bir irade kendini bana zorla kabul ettirmiyor? Niçin beni seçmeye, dengelemeye ve belki de kahramanlığa kabiliyetli sanıyorlar böyle kolayca?</p>

    <p>Ah, biri gelse de beni kurtarsa.</p>

    <p>Kim?</p>

    <p>Bilemiyordum.</p>

    <p>Delilik mi?</p>

    <p>Hikmet mi?</p>

    <p>Ne hakim olmak istiyordum ne deli... Kendim olmak isterdim. Yahut tekrar kendime dönebilmek... Fakat meyve henüz olgun değildi. Daha çile çekmem lazımdı. Belki bin kere gitmek, oradan kaçmak arzusuna kapıldım.</p>

    <p>Başımı alıp kaçmak...</p>

    <p>Ama, nereye?</p>

    <p>Oralarda bir yol, çayırlığa varıyor, dağın böğrüne tırmanıyor, tekrar, öbür yandan diğer bir bayıra inerek yine başka bir tepenin böğründe kayıp gidiyordu. Böylece, sonsuzluğa kadar varacağıma inanıyor, ümit, hatta temenni ediyordum.</p>

    <p>Müşfik eller beni acele soyuyor, durulanmama yardım ediyor, temiz esvaplar giydiriyorlar. Gizlice silinen kaçamak yaşlar gözlere parlaklık veriyor.</p>

    <p>Ah, o eski, sevgili hizmetkârlarım!</p>

    <p>Etrafımdaki eşyadan ve insanlardan az sonra ayrılma fikriyle perişandım.</p>

    <p>İnsanlar ve eşya, sessiz bir mücadeleye girişmiş, ümitsizce son kozlarını oynuyorlar.</p>

    <p>Kalpler, azar azar istila eden korkunç boşluğu birbirinden gizliyor, sonuna kadar susuluyor, sükût içinde görüşülüyor, birbirine sıkışarak, her şeyin kaybolduğu, galebe çalmanın imkânsızlığı bilindiği halde acıklı bir kahramanlığın yüzü suyu hürmetine mücadele ediliyordu.</p>

    <p>Yalıda, her odanın eşiğinde beni karşılayan, loş kıyı bucakta biriken, dolap diplerine sinerek birdenbire beni kapla<span class="epub-type_pagebreak" id="page235" title="235"></span>yan o aşina kokular içinde geçirilmiş hülyalı akşamları ömrüm oldukça unutmayacağım.</p>

    <p>Mazideki benliğimin sesi ebediyen istirahat ettiği türbenin dibinde, beni yeniden ele geçirmek ve bana hâkim olmak istercesine yükselmekteydi. O eski benliğim, ki bir daha asla sahip olamayacaktım. Zira ölüler diriltilemez.</p>

    <p>Evet, o benliğim cidden ölmüştü. Onu, o zaman eşiğini aştığı yuvayı bugün bırakarak solduran benliğimi bir sabah o kapının eşiğinde, sarı saçlarının çerçevelediği soluk yüzüyle bırakmıştım. Şimdi ise ardından kapı aralık bırakılıyor ve içime dokunan bir âdete uyularak, “Gidişinin kefareti olsun, adak olsun, o ocağı himaye eden Tanrı’yı yumuşatsın da çabucak geri dönebileyim,” diye peşinden bir kova su dökülüyordu.</p>

    <p>Eşyanın ruhu ve sesi bir gülbank halinde beni sarıyor, etrafımda bir sihir ve büyü çemberi meydana getiriyordu. Bu çemberde hâlâ güzel kokuları, sesleri, renkleri ayırt edebiliyorum; fakat bütün bu yeni şeyler, bana önceden ait olanları yıkamayacak derecede kuvvetsiz...</p>

    <p>Ümit, gençlik devrine ait hatıralara nazaran çok daha kudretli...</p>

    <p>Tenha koruda dolaşan bekçi köpeklerinin kısık havlamalarını, yakındaki ağaçlarda rüzgârın mırıltısını, küreklerden şıpır şıpır damlayan suların ağır bir Boğaziçi şarkısına refakat için incilenen seslerini, beyaz kâğıt üzerinde birbirinin aynı noktalar çiziktiren kamış kalemi, yavaş yavaş çevrilen bir sayfanın hışırtısıyla bulanan hülyayı, akşamların sükûnetini ömrüm oldukça unutmayacağım.</p>

    <p>Yorulmak bilmez pervanelerin etrafına biriktiği lambalardaki ışıklı kavisler altında uzun, hülyalı akşamlar... En iyileri ve en fenalarıyla yalnız kendime ait son vesikaları gizlemek üzere sığındığım yarı karanlıkta, yazlık elbisem, rengiyle tiz bir ses gibi kendini gösteriyordu.</p>

    <p>Deniz kenarındaki evde son akşam geldi çattı.</p>

    <p>Hayat kitabından yırtıp atmak isterdim bu fena hatırayı; fakat yolcu yolunda gerek; kaderin hükmü yerini bulmalı...</p>

    <p>Söyleyen ne güzel söylemiş:</p>

    <p><span class="epub-type_pagebreak" id="page236" title="236"></span>“Istırap, bir meyvedir; yediğiniz nispette yaşamış olacaksınız!”</p>

    <p>Ve o gece, yalıda geçirdiğim son gece oldu; yıldız serpiştirilmiş tuzaklarını boş yere geren yaz gecesi...</p>

    <p>Geniş ve derin gök kubbesi, etrafıma burçları, aşılmaz bir duvar gibi yükseltmek ister görünüyordu.</p>

    <p>Ay, hasır üzerinde yolumu kapayan gümüş, büyük bir hat uzatıyor; sabaha kadar ağaç dalları kurt yeniği panjurları tırmalıyor; deniz, rıhtımın basamaklarına sabaha kadar kalpleri ilelebet zincirleyen büyülü besteler mırıldanıyordu.</p>

    <p>Boşuna...</p>

    <p>Bunlar ancak o gidiş sabahına kadar sürecekti...</p>
  </div>
</body>
</html>
