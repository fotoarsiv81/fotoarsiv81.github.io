<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page98" title="98"></span>

    <h1 class="baslik">34</h1>

    <p>1913 baharında Bebek’e yerleştik.</p>

    <p>O zamana kadar meçhulüm olan pırıltılı maziyi günden güne, parça parça öğrendim. Deniz kenarındaki yahut tepelerdeki gezilerimiz boyunca Abdülhak Hamid, nasıl zalim ve yaramaz bir çocuk olduğunu, annesinin yerini alırlar korkusuyla cariyeleri nasıl dehşetli kıskandığını, bunlara ne türlü fenalıklar ettiğini anlatırdı.</p>

    <p>(...)</p>

    <p>“Öyle iken bana ihtimam gösterirler, azarlamazlar, asla hak ettiğim cezayı vermezlerdi,” derdi.</p>

    <p>Neden mi?</p>

    <p>Ben, sebeplerini keşfe başlıyordum.</p>

    <p>Çünkü ona gücenmek imkânsızdı.</p>

    <p>Etrafına öyle bir cazibe saçıyordu ki! Akla hayale sığmaz kaprislerine tahammül ettiğim, ihtiyarlamaya başlamış bu adamla o vahşi, gemlenemez, hükme girmez çocuk birbirinin aynı idiler.</p>

    <p>Beraber geçirdiğimiz yıllar zarfında epey yaman çılgınlıklar yaptı; asla ona gücenemedim. Her hududu fazlası ile aştığı zamanlarda bile biraz önlemek için mecbur kalarak mırıltı kabilinden söylenir, fakat her şeyini çoktan bağışlamış bulunurdum.</p>

    <p>Affetmek mi?</p>

    <p>Ne diyordum?</p>

    <p>Onu hiç suçlu görmemiştim ki!</p>

    <p>Şu veya bu sebeple kızdığımı belli etmem lazım gelirse ona bakmaktan sakınırdım.</p>

    <p>O gözler...</p>

    <p>O tebessüm...</p>

    <p><span class="epub-type_pagebreak" id="page99" title="99"></span>Yarabbi, bunlardaki nur nasıl soldurulur?</p>

    <p>Bunlar ancak öpülebilirdi.</p>

    <p>Ben de öper ve o defa da yenilmiş olurdum.</p>

    <p>Takdirlerimi kabul eder, tasdik ederdi:</p>

    <p>“Hakkın var, haklısın ben tahammül edilmez bir adamım. Söylediğime, yaptığıma pişmanım. Affet.”</p>

    <p>Isrardan sinirlenirdi:</p>

    <p>“Pekâlâ, evet kabahatliyim işte, ama yeter, tahammül edilmez bir adam olduğumu kabul ettim ya kâfi...”</p>

    <p>Eğer kabahat ağırca ve neticeleri vahim olur da (öylesi de olurdu) biraz fazlaca söylenirsem papatya celladı kendini gösterirdi:</p>

    <p>“Pekâlâ öyle dedim, öyle yaptım. Ne yapalım kıyamet kopmaz ya...”</p>

    <p>Çekişmelerimiz genellikle çılgın kahkahalarla biterdi. Hatta itiraf etmeliyim ki, gülmenin en münasebetsiz olduğu şartlarda bile...</p>

    <p>Ona karşı koymak imkânsızdı. Ben de karşı koymuyordum.</p>

    <p>Yelkenlerimin suya inişiyle, bütün hikâyelerinin, kıssalarının hissesi, belki de gizli felsefesi olan şu hikmeti söylerdi:</p>

    <p>“Adam sen de!.. Aldırmayalım. Bu fani dünyada hiçbir şey aldırmaya değmez.”</p>

    <p>(...)</p>

    <p>İkimiz de yirmi yaşındaydık.</p>

    <p>Tatil yapan iki mektepli gibi kahvaltı etmek niyetiyle yamacın en üstüne oturmaya gittiğimiz zaman da yirmişer yaşındaydık.</p>

    <p>Ama Abdülhak Hamid sandviç paketini antredeki masanın üstünde unuturdu, ama ben termosun vidalı kapağını pek kötü kapardım. Bizi imdadımıza yetişerek aç biilaç, Gülbaba Tekkesi’ne kabul ederler, leziz şeyler ikram ederlerdi.</p>

    <p>Kucak kucak çiçeklerle dönerdik.</p>

    <p>Hey gidi günler hey!</p>
  </div>
</body>
</html>
