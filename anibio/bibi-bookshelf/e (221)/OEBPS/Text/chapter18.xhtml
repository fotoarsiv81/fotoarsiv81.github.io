<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page58" title="58"></span>

      <h1 class="baslik">18</h1>

      <h2 class="baslik1">Aralık 1912, Brüksel</h2>
    </div>

    <p>Ağlıyordu Lüsyen...</p>

    <p>Yüzü gözyaşlarıyla kabarmış, gözleri şişmişti.</p>

    <p>İstanbul seyahatine çıkmadan son kez ailesine gitmeyi, onları yumuşatmayı ve barışıp hayır dualarını alarak ayrılmayı ummuştu.</p>

    <p>Ama yine “katı kurallardan ibaret bir kaya kütlesi”ne çarpmıştı.</p>

    <p>Doğduğu eve zoraki kabul edilmişti. Babası kendisini görmek dahi istememişti.</p>

    <p>Durmadan hüngürdeyen annesine sarılmış ve kırık bir kalple baba ocağından ayrılmıştı.</p>

    <p>Şimdi kederini “ona hem babalık hem kocalık” edecek Hamid’in kollarında dindirmeye çalışıyordu.</p>

    <p>Hamid ki sevmezdi gözyaşını; “Sevinç yaşları kabuldür; kederden olanlar küçülüştür,” derdi.</p>

    <p>Yine de kucağında hıçkıran genç kızı teselli etti:</p>

    <p>“Ağlama! İnsani olan her şey narindir, fanidir, zayıftır. Sonsuz sandığın servetleri kaybettin; başkaları var.”</p>

    <p>“Sevdiklerimden başka servet tanımıyorum ben” diye inledi Lüsyen:</p>

    <p>“Haydi haydi...” dedi Hamid. “Sevilenler katiyen kaybedilmez. Kayboldu sanılır sadece... Sevginin ebedi olduğunu bilmez misin? Mademki sefirlikten azledilmiş bulunuyorum, gönlünde seninkilerin sefiri olurum. Baban, annen olurum, kardeşlerin, evin, bahçen olurum...”</p>

    <p>Bu sözler Lüsyen’i hepten hıçkırığa boğdu.</p>

    <p>Hamid, gözyaşlarını görünce şair kaftanını giyindi:</p>

    <p>“Yeter artık bu gözyaşları! Sen sevinç için yaratılmışsın. Senin özün de bahardır, hikmetin de... Berrak gökyü<span class="epub-type_pagebreak" id="page59" title="59"></span>zünden sağanak da geçer ama çok sürmez, sürmemeli... Bak, teselli diye sana İstanbul’da bulacağımız baharı sunuyorum. Sana erguvanların rengini, Marmara’nın maviliklerini, Boğaziçi’nin yeşilliğini bahşediyorum. Guruptaki altın gündoğumlarının pembesini, dünyanın en güzel servilerinden asırlardır yorulmadan esen Çamlıca rüzgârlarını veriyorum.”</p>

    <p>Bu davetkâr şiirin cömertliğiyle hüznünü dağıttı Lüsyen...</p>

    <p>Kendisinden yüz çeviren mazisini gömüp kendisini çağıran istikbaline koştu.</p>
  </div>
</body>
</html>
