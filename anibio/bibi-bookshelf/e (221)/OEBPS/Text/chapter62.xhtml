<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page169" title="169"></span>

      <h1 class="baslik">62</h1>

      <h2 class="baslik1">1917, Berlin</h2>
    </div>

    <p>Lüsyen, baba evini işgal edenlere karşı hayranlık besleyip iltifatlar düzen eşine sitem etmedi.</p>

    <p>Aynı hadiseye bambaşka bakan iki çift göz idiler.</p>

    <p>Aralarına harp girmişti.</p>

    <p>Bu saflaşma, dönüş yolunda da gösterdi kendini...</p>

    <p>Durdukları tren istasyonları, cepheye sevk edilen asker taburlarıyla doluydu:</p>

    <p>Bir yanda Gelibolu Cephesi’nden dönen Fransız askerleri...</p>

    <p>Hemen karşı peronda Galiçya Cephesi’nden dönen Türk askerleri...</p>

    <p>Lüsyen hangisine aitti?</p>

    <p>Fransız babasından kendisine devredilen hüviyete mi?</p>

    <p>Sevdiği adamının yanında gönüllü dahil olduğu tabiyete mi?</p>

    <p>Cephede gırtlak gırtlağa gelen bu iki mensubiyet, onun zihninde de aynı şiddetle çarpışıyordu.</p>

    <p>Hangisinin zaferiyle övünür, hangisinin yenilgisine üzülürdü?</p>

    <p>İçinde bir yerlerde Lüsyen’i hüsrana boğacak haberin, “Nasip Betül”ü mesut edebileceğini hissediyordu.</p>

    <p>Ya Hamid?</p>

    <p>Onun ruhunda yaşadığı fırtınanın farkında mıydı?</p>

    <p>Yoksa <em>Cünûn-ı Aşk</em>’ta hararetle konuşturduğu milli şuuru yüksek, vatanperver kadınlardan birinin de yanı başında bulunabileceğini fark edemeyecek denli hissiz miydi?</p>

    <p>“Siz bilmez misiniz ki bir İngiliz kızı korkmaz! O kibirli, mağrur bir aile ve muhteşem bir millet kızıdır: Ve <span class="epub-type_pagebreak" id="page170" title="170"></span>hamisi cihangir bir devlet! En yüksek mertebe İngilizliktir. Hiçbir kuvvet bizi mağlup edemez,” diyen Leydi Florance...</p>

    <p>“Ben fakir ailemle ve doğduğum köyle iftihar ederim. Ben İskoçyalı, İrlandalı bir İngiliz kızıyım. Her İngiliz, bir İngiltere’dir!” diye gürleyen hizmetçi Alice...</p>

    <p>Vatanperverliği bu kadınlardan öğrenerek, “Ben Hintliyim, Hindistan Hintlilerin değil,” diye sızlanan mihrace Behav...</p>

    <p>Hamid, yarattığı o kahramanlara reva gördüğü isyanı en yakınındaki kadından esirgeyecek kadar hodbin miydi?</p>

    <p>İsmini kendi koyduğu oyunda farklı milliyetten sevdalıları ayıran iç çatışma, onları da mı koparacaktı birbirinden?..</p>

    <p>Şair, eşinin bilinçaltında gezinen soruları, Berlin yolunda durdukları Peşte’deki izlenimleriyle birleştirip <em>Yadigâr-ı Harb</em> piyesine taşıdı.</p>

    <p>Çanakkale zaferinin sedalarını konu alan bu eserin beş bin nüshası, ordunun moralini yükseltmek maksadıyla ve Harbiye Nazırı Enver Paşa’nın talimatıyla satın alınıp orduya dağıtıldı.</p>

    <p>Hamid’e de mükâfat olarak bin lira verildi.</p>

    <p><em>Yadigâr-ı Harb</em>’de konuşan “Seyyah Türk” kendisiydi.</p>

    <p>“Refikası”<a class="si-noteref epub-type_noteref" href="#f40" id="ref_f40">*</a> ise Lüsyen...</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f40">
      <a class="si-backref" href="#ref_f40">*</a> <span class="si-footnote-text">Eşi.</span>
    </div>
  </div>
</body>
</html>
