<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page443" title="443"></span>

      <h1 class="baslik">179</h1>

      <h2 class="baslik1">16 Kasım 1932, İstanbul</h2>
    </div>

    <p>Kurultaydan bir ay sonra Abdülhak Hamid ile Lüsyen, İstanbul’da Gazi’nin sofrasına davet edildi.</p>

    <div class="image1 html5_figure">
      <img alt="" src="../Images/r42.jpg" />

      <div class="rsm-metni html5_figcaption">
        Abdülhak Hamid, Atatürk ile birlikte.
      </div>
    </div>

    <p>Hamid, zaten epeydir Reisicumhur’un en mühim toplantılarının davetliler listesindeydi.</p>

    <p>Serbest Fırka’nın kurulduğu meşhur yaz gecesi Yalova’daki balodaydı. İngiltere’de görüp özendiği çok partili demokrasiye geçiş kararının alınışına şahit olmuştu.</p>

    <p>Dolmabahçe’de Gazi’yi birkaç kez daha ziyaret etmiş, her seferinde iltifat görmüştü.</p>

    <p>Ankara Palas balolarının en itibarlı davetlilerinden biriydi. O geldi mi derhal etrafı hayranlarından bir hale ile kaplanıyordu.</p>

    <p><span class="epub-type_pagebreak" id="page444" title="444"></span>Ama bu seferki davet başkaydı.</p>

    <p>Çünkü bu kez Dolmabahçe Sarayı’nda kendisine özel bir ziyafet veriliyordu ve davet eşliydi; yani Lüsyen de gelecekti.</p>

    <p>Dil Kurultayı hâlâ gündemdeydi; muhakkak ki o konu da sofrada tartışılacaktı.</p>

    <p>Kurultaydan çıkan “imal edilecek yeni kelimeleri bir hamlede dilin bünyesine sokma” kararı, birçok kalem erbabını rahatsız etmişti.</p>

    <p>Gazi’nin sofrasında en son yaşananlar herkesin dilindeydi.</p>

    <p>Anlatılanlara bakılırsa Reisicumhur bir gece bu hamle konusunda sofradakilerin onayını aldıktan sonra Yunus Nadi’ye dönüp, “Siz ne dersiniz?” diye sormuştu.</p>

    <p>“Bendeniz ‘Olmaz,’ derim efendim,” cevabını vermişti Yunus Nadi...</p>

    <p>Gazi inkılap bahsinde tavizsizdi. Bu itiraz karşısında sertleşmiş, “Öyle ise bu masanın başından kalkınız Nadi Bey,” diyerek Yunus Nadi’yi kovmuştu.</p>

    <p>Sonra Falih Rıfkı’ya dönüp aynı soruyu ona sormuştu:</p>

    <p>“Sen ne dersin?”</p>

    <p>“Bendeniz de ‘Olmaz,’ derim efendim.”</p>

    <p>“Öyleyse sen de kalk!”</p>

    <p>Sofranın kıymetli sandalyeleri birer birer boşalırken sıra Necmettin Sadak’a gelmişti.</p>

    <p>Gazi, “Sizin fikriniz nedir Necmettin Bey?” diye sorunca Sadak cevap bile verememiş, kendisini bekleyen hükmü bizzat icra ederek, “Müsaade buyurursanız bendeniz de masadan kalkayım efendim,” demişti.</p>
    <hr class="margin" />

    <p>İşte Hamid, bu sınav sofrasına gidiyordu.</p>

    <p>Yemekte Gazi, Lüsyen’i hemen sağındaki sandalyeye oturttu.</p>

    <p>Hamid’i sofranın öbür başına, kendisinin karşısına buyur etti.</p>

    <p>Gazi’nin solunda General Kâzım Sevüktekin oturuyordu.</p>

    <p><span class="epub-type_pagebreak" id="page445" title="445"></span>Hamid’in sağına ise devrin Hariciye Vekili Tevfik Rüştü yerleşti.</p>

    <p>Sofranın diğer misafirleri arasında Reşid Galib, Kılıç Ali, Hasan Cavit, Salih Bozok, Mahmut Esat gibi mutat zevat dışında, Türk Dili Tetkik Cemiyeti’nin kurucularından Celâl Sahir, Yakup Kadri, Falih Rıfkı gibi yazı erbabı da vardı.</p>

    <p>Gazi, yemeğin başında Hamid’i iltifata boğdu.</p>

    <p>Sofradakilerden de Şair şerefine birer beyit söylemelerini istedi.</p>

    <p>Kendisi başladı ve Milli Mücadele’nin en sıcak günlerinde Meclis kürsüsünden de seslendirdiği, Mithat Cemal’e ait bir beyti okudu:</p>

    <blockquote class="alinti">
      <p>Ölmez bu vatan, farz-ı muhal ölse de hattâ,</p>

      <p>Çekmez kürenin sırtı o tabut-u cesimi...<a class="si-noteref epub-type_noteref" href="#f31" id="ref_f31">*</a></p>
    </blockquote>

    <p>Gazi’nin peşinden herkesi ter bastı.</p>

    <p>Sırası gelenler evvela kızarıp mazeret bildiriyor, ısrar edilince dayanamayıp bir maharet sergiliyorlardı:</p>

    <p>Celâl Sahir bir dörtlük söyledi.</p>

    <p>Yakup Kadri romanlarından sevdiği bir parçayı okudu.</p>

    <p>Tevfik Rüştü gençliğinde yazdığı bir ninniyi seslendirdi.</p>

    <p>Mahmut Esat, Nedim’den birkaç mısra hatırladı.</p>

    <p>Salih Bozok bir türkü söyledi; Laz havası oynadı. Alkışlandı.</p>

    <p>Gazi, inkılabına, kendine rağmen sahip çıkan seksenlik Şair-i Âzam’ı o gece eşinin yanında böyle onurlandırdı.</p>

    <p>Lüsyen, eşinin huzurda gördüğü itibardan gururlandı.</p>

    <p>Hamid, Osmanlı devrinden sonra Cumhuriyet’te de en itibarlı sofranın baş köşesinde yerini almıştı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f31">
      <a class="si-backref" href="#ref_f31">*</a> <span class="si-footnote-text">Ölmez bu vatan, sözgelişi ölse de hatta / Çekmez kürenin sırtı o büyük tabutu.</span>
    </div>
  </div>
</body>
</html>
