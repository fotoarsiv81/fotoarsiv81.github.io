<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page68" title="68"></span>

    <h1 class="baslik">24</h1>

    <p>Ben tamamiyle iyileşince İstanbul’a doğru seyahatimize devam ettik.</p>

    <p>Sürmekte olan Balkan Harbi kara yolumuzu kesiyordu. Romanya’dan geçmek gerekti. Böylece Köstence’ye bir gece vakti vardık. Bu şehirde kudurmuş bir deniz boyunca uzanan karanlık bir rıhtımdan başka bir şey göremedik.</p>

    <p>Vapura biniş ürkütücü oldu. Fırtına azıyordu. Kuvvetli dalgalar gemiyi sarsmadaydı. Halatlar gıcırdıyor, rüzgârın şaklayışları havayı deşiyor, vahşi yüzlü, paçavralara sarınmış adamlar gölgelerden birdenbire çıkıveriyor, soluk ışık altında sert ve kaba hareketlerle çalışıyorlar, sonra yeniden karanlıklar içinde kayboluveriyorlardı.</p>

    <p>Kâbusu andıran intibalar...</p>

    <p>Rüzgârın hiddeti, karın şiddeti, halkın perişanlığı, her şey bana cidden “başka yerde” olduğumu duyurmaya azmetmişti; Abdülhak Hamid’i o kadar büyüleyen “başka yer”de...</p>

    <p>O arada “deli rüzgâr” da ayaktaydı; azgın dalgaların sallanışına uyarak... Gözleri tutuşmuş, sıkışmış bir kilide veya engel çıkaran bir tıpaya sövüp sayarak...</p>

    <p>Ben kamarada uzanmıştım, Abdülhak Hamid ise geminin önden arkadan sallanmasına, yalpalarına meydan okuyarak gidip geliyordu.</p>

    <p>Ben yarı ölüydüm, o bana yemek yedirmek –ki bunun düşüncesi bile deli ediyordu beni– yahut koca bir bardak içki içirmek istiyor; “Etkisi kesin bir ilaçtır,” diyordu.</p>

    <p>Cevap verecek halim bile yoktu. Sükûtu ikrar sayıyor, bin bir güçlükle bir bardak bilmem ne dolduruyordu. Yutmaya çalışıyorum, fakat geminin hareketinden, her an bana isyan eden midemden meydan var mı?</p>

    <p><span class="epub-type_pagebreak" id="page69" title="69"></span>Bardak uzanmış elde oynuyor, içindeki dökülüyor; Abdülhak Hamid, “Ziyan olmasın,” diye kalanını boğazına boşaltıyor.</p>

    <p>Köstence’den Beykoz’a kadar böylece kendi kendine ikram ettikleri ve benim geri çevirdiklerimle, bilmiyorum kaç bardak içti. Buna rağmen zerre kadar etkilenmedi. Deniz tarafından götürülür korkusuyla uzaklaştırıldığı güverte ile kamaram arasında boyuna gidip geldi. Bütün olanları bana anlatıyordu. Ben de dalgın dalgın dinliyordum. Bulunduğum hali katiyen hesaba katmıyordu:</p>

    <p>“Gel yukarı,” diye teklif ediyordu.</p>

    <p>“Gelemem efendim; yarı ölüyüm adeta...”</p>

    <p>“Öbür canınla gel ayol! Göreceksin hayal edemeyeceğin kadar güzel...”</p>

    <p>“Ayakta duracak halim yok. Baksanıza her şey nasıl sallanıyor.”</p>

    <p>“Yukarısı daha az sallantılı...”</p>

    <p>Çaresiz kalıyorum:</p>

    <p>“Peki haydi siz gidin, ben de hemen arkadan geliyorum.”</p>

    <p>Karadeniz’i işte bu şartlar içinde aşıyordum.</p>

    <p>(...)</p>

    <p>Boğaziçi oradaydı.</p>

    <p>Gözlerimin önüne serili karla kaplı tepelerle çevrilmiş, acı bir rüzgârla süpürülen kül rengi bulutların uçuştuğu alçalmış gökyüzü altında soğuktan titreyerek...</p>

    <p>Bazen büyük ve hüzünlü, hülyalı bir gölü andırıyor; bazen yakın sahilleri arasında çırpınan bir nehre benziyor.</p>

    <p>Kıyılarında üşüyen evler yassılıyordu; onlar da gri idi. Ufuk gibi, su gibi, düşüncelerim gibi gri; düşman gök kubbesine ağlayan dallarının şikâyetlerini uzatan çıplak ağaçlarla çevrili...</p>

    <p>Boğaziçi!</p>

    <p>Şairlerimiz tarafından o kadar anlatılan, o kadar arzuladığım ve sonunda rüyalarımın değişmeyen konusu ile okuduklarımın hakikatini kendisinde birleştirmiş olduğum Boğaziçi!</p>

    <p>Gayri maddi bir lacivertliğin içinde yüzen bir hülya diyarı hayal etmiştim.</p>

    <p><span class="epub-type_pagebreak" id="page70" title="70"></span>Ve nihayet İstanbul’daydık.</p>

    <p>İstanbul ki sonraları, bin bir türlü hayalî kılıklarda her gün bir parça daha bana görünecekti.</p>

    <p>İstanbul ki en muhteşem ziynetini birbiri peşi sıra takınacaktı.</p>

    <p>İstanbul ki daha beyaz satenden bir sultan elbisesinin haşmetine bürünmüş, Bizanslı alnına Türkiye’nin kondurduğu camilerin hiçbir şeyle kıyaslanamayacak tacını giyinmiş olduğu ilk karşılaşmada uyuşacaktık.</p>

    <p>İstanbul ki beni şefkatle kabul etti ve ana kucağında öz evlatlarına karıştırdı.</p>

    <p>Günlerinin tatlılığı, gecelerinin serinliği, bahçelerinin meyveleri ve çiçekleri, semasının ihtişamı ile âlicenap bir elle beni tedavi etti.</p>

    <p>Her an kırılmaya hazır bir hayal gibi, içim titreyerek düşlediğim ocağı, duvarlarının himayesinde yeniden kurmama müsaade etti.</p>

    <p>Etrafımı büyüleyen bir engelle kuşatarak beni kendisine görünmez, esrarlı bir bağla bağladı.</p>

    <p>Teşekkür makamında, Türk toprağına ilk adım attığım günün fani izini, o adımı attığım rıhtımda birkaç saat muhafaza eden lekesiz eteğinden öperim.</p>
  </div>
</body>
</html>
