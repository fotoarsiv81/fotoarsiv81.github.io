<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page120" title="120"></span>

      <h1 class="baslik">42</h1>

      <h2 class="baslik1">1914 yazı, İstanbul</h2>
    </div>

    <p>Bu feryat üzerine imdada yetiştiler.</p>

    <p>İlkin Şehzade Abdülmecid Efendi, İttihatçı vekillerle köşkünde yaptığı bir toplantıda “virane gibi bir evde oturan” Hamid’e münasip bir ev satın alınıp ömür boyu ikametine tahsis edilmesini istedi.</p>

    <p>Vekiller topluca onayladı. Hatta Harbiye Nazırı Enver Paşa, bu konuda girişimde bulundu.</p>

    <p>Lakin Harbiye Vekâleti ile Maliye Vekâleti arasında, alınacak evin bedelinin ne olacağı ve bu bedelin hangi bakanlıkça ödeneceği konusunda anlaşmazlık çıktı.</p>

    <p>Enver Paşa “Hükümetin malı olacak bir ikametgâhın parasını ben Harbiye bütçesinden veremem” diyor, Maliye Nazırı Cavid Bey ise “böyle bir paranın harcanması için Meclis-i Mebusan kararı gerektiğini” söylüyordu.</p>

    <p>Ne var ki Meclis-i Mebusan faaliyette değildi; o yüzden de bu girişim sonuç vermedi.</p>

    <p>Bunun üzerine Şair’in yerleşeceği bir apartmanın iki sene müddetince kirasının ödenmesi kararlaştırıldı.</p>

    <p>Hemen ev arayışına girişildi.</p>

    <p>Zaten Hamid, Bebek’teki sakin sayfiye hayatından sıkılmıştı. Harp sebebiyle şehir içi ulaşım vasıtalarının felce uğraması da taşınmaya bahane oldu.</p>

    <p>Ancak ev buluncaya kadar ihtiyaten taşınmamak gerekirken Lüsyen’in tabiriyle “Hamidane” bir yöntemle, yani aklına eseni derhal yapan sabırsız bir telaşla, yaz ortası alelacele pılı pırtıyı toplayıp evlerini boşalttılar; hemen ev bulamayınca da geçici olarak Tokatlıyan Oteli’nin arkasında, Mektep Sokağı’nda Yohanideslerin evine sığındılar. Sonra da Sıraselviler’de uygun bir ev bulup taşındılar.</p>

    <p><span class="epub-type_pagebreak" id="page121" title="121"></span>Böylece hayatlarında yeni bir devir açıldı.</p>

    <p>Bebek’in “alaturka” hayat tarzının yerini yeniden Beyoğlu’nun Avrupai havası aldı.</p>

    <p>Hamid-Lüsyen ikilisi, bir anda davetlerin en aranan, en göze çarpan çifti haline geldi.</p>

    <p>Bir an bile boş kalmayan yeni evleri, kısa zamanda devrin önde gelen şahsiyetlerinin, edebiyatçıların, siyasetçilerin uğrak yeri oldu.</p>

    <p>Süleyman Nazif, Ruşen Eşref gibi devrin meşhur edebiyatçıları evin müdavimleri arasındaydı. Halide Edib, Kurmay İsmet gibi şöhretler de birkaç kez satranç oynamaya gelmişlerdi.</p>

    <p>30 yaşındaki İsmet Bey, ordunun yegâne hâkimi sayılan Enver Paşa’nın emrinde bir şube müdürüydü.</p>

    <p>Yazar Halide Edib ise, kız mekteplerinin umumi müfettişiydi. Tedavi için gittiği Viyana’dan yeni dönmüştü. Evli barklı Hüseyin Cahit’in onun peşi sıra Viyana’ya gidişi, İstanbul sosyetesinin en iştah kabartan dedikodularından biri olmuştu.</p>

    <p>Hamid, hem arzuladığı entelektüel çevresine hem de özlediği şehir gürültüsüne kavuşmuştu.</p>

    <p>O aralık Talat Paşa’nın tavsiyesiyle Maarif Nazırı Şükrü Bey, “Hamid külliyatı”nın bir arada yayımlanması işini üstlendi. Şair, beş bin beş yüz lirayı aşan bir parayı toplu olarak alabildi. Bu sayede ayda elli lira tazminatla geçinme derdi de sona erdi.</p>

    <p>Tabii “atadan savruk” Abdülhak Hamid, borçlarını öder ödemez kendini yeniden Beyoğlu’nda safahatın kollarına attı.</p>

    <p>Yakup Kadri, o çapkınlık gecelerinin Hamid’ini, hayli düşkün ve acınası bir halde resmedecekti:</p>
  </div>
</body>
</html>
