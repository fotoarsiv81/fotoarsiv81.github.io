<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page483" title="483"></span>

      <h1 class="baslik">194</h1>

      <h2 class="baslik1">1936, İstanbul</h2>
    </div>

    <p>Hamid, Lüsyen’den gayri kendisine yarenlik etmiş herkesi kaybetmiş, her şeyden vazgeçmiş gibiydi:</p>

    <p>Öz ailesinden, edebiyat çevresinden, şık kostümlerinden, eğlence düşkünlüğünden...</p>

    <p>Hatta her gittiği yere kutular içinde sevk ettiği ve her yerleştiği odada itinayla yeniden tanzim ettiği kurşun askerlerinden...</p>

    <p>Yeni tanıştıklarında Lüsyen’e iftiharla gösterdiği bu devasa ordu, oradan buraya savrulduğu seneler boyunca çok zayiat vermiş, mevcudunu kaybetmiş, takviyesiz, ikmalsiz kalmış, silahsızlanmış, dağılmıştı.</p>

    <p>Elde bir avuç yiğit kalmıştı.</p>

    <p>En kıdemlisi olan yeşil sarıklı sipahi, dökülmüş pullarıyla bir Ginaclis sigara kutusunun zindanında mahkûm halde yaşıyordu.</p>

    <p>Lüsyen, Hamid’i hayata bağlar ümidiyle bu eski orduyu içtimaya çağırdı. Şair-i Âzam, içinde tahminlerden uzun yaşamış çocuğun alayını son kez teftiş etti.</p>

    <p>İçini çekti ve birden kederle Lüsyen’e, “Hepsini at,” dedi.</p>

    <p>Lüsyen, yenik komutanın toplu terhis kararının altındaki teslimiyeti hissetti.</p>

    <p>İlk Çin imparatoru, ölmeden evvel kendisini ahrette koruyacak sekiz bin toprak askeri nasıl müstakbel mezarına gömdürdüyse, bu kurşun askerler de kumandanlarından önce, toprağa değilse de, tarihe karışıyorlardı.</p>

    <p>Kıyamadı Lüsyen:</p>

    <p>“Aman etmeyin! Tekaütlük hakları da mı yok? Bari muhafız alayımızı bırakalım. Şu çekmecede saklarız,” diyecek oldu.</p>

    <p><span class="epub-type_pagebreak" id="page484" title="484"></span>“Hayır istemem,” diye diretti Hamid, “onları böyle kırılmış, bitmiş görmek, beni fena ediyor.”</p>

    <p>Başbuğ, eski haşmetli ordusunun sefaletinde kendi çöküşünü görmüştü.</p>

    <p>Yine de söz dinlemeyip son neferleri “marş marş” çekmeceye tıkıştırdı Lüsyen...</p>

    <p>Ertesi gün yerlerinde bulamayınca evdeki bakıcı kadına sordu:</p>

    <p>“Beyefendi hepsini lalettayin bir çocuğa vermemi söyledi,” cevabını aldı.</p>

    <p>Hamid’in ordusu lağvedilmişti.</p>

    <p>Ordusuna kıyan kumandan ise kalan ömrünün nihayetini beklerken evde son eserini elden geçiriyor, sıkıldıkça kendi kendine satranç oynuyordu.</p>

    <p>O günlerde telefon eden Dahiliye Vekili Şükrü Kaya’ya aranmadığından, unutulduğundan şikâyet etmişti.</p>

    <p>Unutmayıp arayanlara, evinin kapısını çalanlara önce harabiyetini anlatıyor, “İhtiyarlıyorum,” diye dert yanıyor, ardından da yazdığı piyesten, bigâneliğinin ispatı olan beyti okuyordu:</p>

    <blockquote class="alinti">
      <p>Tat yok gecesinde gündüzünde;</p>

      <p>Ben neyleyim bu yeryüzünde...</p>
    </blockquote>

    <p>Seksen beş sene onu ayakta tutan hayat azminin çöküş alameti gizliydi bu beyitte...</p>

    <p>Ömrü boyunca peşine düştüğü ölüm, onun peşine düşmüştü işte...</p>

    <p>Nice şiirinde “geceyi gözleriyle yarıp ardındaki sabahı görmek ister gibi” aradığı hakikat kendisini çağırıyordu.Kaçış yoktu.</p>

    <p><em>Arzîler</em>’de Kanbur’un ruhuna söylettiği gibi...</p>

    <p>Atlarla itlerin konuşacağı, maymunların hizmete koşulacağı kırkıncı asırda bile...</p>

    <p>Ölüm, günden geceye geçer gibi geliverecekti; ansızın... Habersiz...</p>
  </div>
</body>
</html>
