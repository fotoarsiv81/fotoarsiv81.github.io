<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page184" title="184"></span>

    <h1 class="baslik">69</h1>

    <p>Budapeşte’de mahrumiyetlere, endişelere ve tehlikelere rağmen kol kola, burnumuz havada, bu tehlike, endişe ve mahrumiyetlerin doğrusuna gidiyorduk. Bazen gamsızlık kuvveti ile onları yolumuzdan def ediyor, bazen hatta farkına bile varmadan sürünerek geçiyorduk ki bu sanıldığından daha sağlam bir korunuş şeklidir.</p>

    <p>Birleşmiş bir çift, herhalde mühim bir kuvvet...</p>

    <p>Saadet ve zahmete, karmaşık bir bütün halinde maruz kalmakla beraber, birleşmiş ellerimiz darbelerini hafifletiyor, zahmetleri ikiye bölüyor, saadetleri iki misli artırıyordu. Kara gün için de iyi gün için de tam manasıyla birleşmiş iki varlıktık.</p>

    <p>Bununla beraber, ciddi vaziyetler de oluyordu. Otelin hücuma uğradığı, sonra da holün sağa sola tabancayla ateş eden taşkın bir güruh tarafından işgale uğradığı akşamki gibi...</p>

    <p>Oturuyorduk.</p>

    <p>Abdülhak Hamid yudum yudum viski içiyordu (Şüphesiz müsaade edildiği bir sırada olacak, izinle yasağın birbirini takip ettiğini söylemiştim, değil mi?)</p>

    <p>Birden bir kargaşa oldu. Camlar şangır şungur iniyor, adamlar koşuşuyor, bağrışıyor, düşüyor, yaralılar inliyordu. Ürkerek ayağa sıçradım:</p>

    <p>“Kaçalım!”</p>

    <p>“Ne oluyorsun?”</p>

    <p>“Aman vurulacağız, kaçalım!”</p>

    <p>Elinden tutup çekiyorum.</p>

    <p>“Bırak bari şu bardağı bitireyim.”</p>

    <p>“Çabuk!..”</p>

    <p>“Ee...”</p>

    <p><span class="epub-type_pagebreak" id="page185" title="185"></span>Önünde korkudan sabırsızlıkla tepinerek bekliyordum ki ağzındakini yutsun.</p>

    <p>“Çabuk, birden için...”</p>

    <p>“Şu buzlu içkiyi bir yudumda nasıl tüketirim? Boğulayım mı?”</p>

    <p>Bir mengene koluma yapışıyor, sıkıyor, canımı acıtacak kadar... Güzel, iri bir genç görüyorum. Biraz soluk, fakat zaten hepimiz sapsarıyız. Dirseğime yapışmış, otuz iki dişini göstererek gülüyor.</p>

    <p>“Bırakın beni!”</p>

    <p>Bu cendereden kendimi kurtarmaya boş yere uğraşıyorum...</p>

    <p>Abdülhak Hamid müdahale etmeden merakla bize bakıyor. Tekrarlıyorum:</p>

    <p>“Bırakın beni!”</p>

    <p>Yakalanan kolumdan onu olanca kuvvetimle sarsıyorum ve işte güzel genç adam benden çözülerek, dalından ayrılan olmuş bir meyve gibi boylu boyunca ayaklarıma seriliyor. Kilitlenmiş avucunda elbisemin söküp kopardığı kolunu görüyorum.</p>

    <p>O yukarı dikilmiş gözler, o dudaklardaki pembe köpük, bu genç vücuttur. Tepeden tırnağa kadar dolaştığını gördüğüm o dehşet verici titreme... Sonra o taş hareketsizliği...</p>

    <p>Çılgın gibi odama koşuyor, kaçıyorum. Ayaklarım kanatlanmış.</p>

    <p>Merdivende ansızın duruş...</p>

    <p>“Ya Abdülhak Hamid?”</p>

    <p>Tekrar geri geliyorum, orada, bıraktığım yerde, koltuğunda dimdik oturmuş, hareketsiz. O da hareketsiz!</p>

    <p>Aman Yarabbi!</p>

    <p>Hangi kahramanlık dürtüsüyle bilmiyorum, vızıldayan kurşunların altında holü boydan boya aşıyorum. Ona kavuşuyorum. Bana bakıyor ve gülümsüyor. Allah’a şükür hayatta... Bir an önce ne sanmıştım!</p>

    <p>“Haydi, yalvarırım, geliniz!”</p>

    <p>“Bırak bardağımı bitireyim.”</p>

    <p>“Deliliğin lüzumu yok, gelin!”</p>

    <p><span class="epub-type_pagebreak" id="page186" title="186"></span>İki elimle uğursuz bardağa yapışıyorum; o da iki eliyle asılıyor.</p>

    <p>“Bırak!”</p>

    <p>On parmağı ile örterek içkiyi koruyor:</p>

    <p>“Vazgeçin şundan...”</p>

    <p>“Katiyen... Meğer ki bir kurşun parçalansın da güzelim viski etrafa serpilsin.”</p>

    <p>“Canım, iş sağ kalmakta... Yarın başka viski bulunur.”</p>

    <p>“Ne malum? Belki bu deliler yine yasaklar.”</p>

    <p>Patlamalar ve haykırışlar arasında tartışıyorduk.</p>

    <p>Feci olduğu kadar da gülünç her türlü hadise ile kuşatılmış olarak, her geçim vasıtasından mahrum, dünyanın diğer kısımları ile alakasız, vebalılar gibi tecrit olunmuş bir halde, aylarca oturduk Budapeşte’de...</p>

    <p>Etrafımızda harp sonrasının büyük faciası tamamlanmadaydı. Orada burada her şey çöküyor, ufalanıyordu. Âcizdik, taşınmaz eşyalara dönmüştük, gemimizi gevelemekten başka çaremiz yoktu.</p>

    <p>Ya Türkiye’de neler oluyordu acaba?</p>

    <p>Herkesin hali ne olacaktı?</p>

    <p>Ya bizim halimiz?</p>
  </div>
</body>
</html>
