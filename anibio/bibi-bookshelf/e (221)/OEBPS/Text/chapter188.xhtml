<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page463" title="463"></span>

      <h1 class="baslik">188</h1>

      <h2 class="baslik1">1934, İstanbul</h2>
    </div>

    <p>İran Şehinşahı Rıza Pehlevi 1934 yazında Türkiye’yi ziyarete geldi.</p>

    <p>Atatürk, bu ziyarete büyük önem atfediyordu.</p>

    <p>Resmî ziyaret programında Ankara’dan sonra İstanbul vardı. Şah, Gülcemal vapuruyla Büyükada’ya geldi. Şerefine Yat Kulübü’nde bir davet verildi.</p>

    <p>Abdülhak Hamid de davetliler arasındaydı.</p>

    <p>Atatürk bir ara Hamid’i yanlarına çağırdı; iltifatlarla Şah’a takdim etti.</p>
    <hr class="margin" />

    <p>Rıza Pehlevi, Hamid’in tanıştığı ilk İran şahı değildi.</p>

    <p>Bundan yetmiş sene evvel Rıza Pehlevi’den dört önceki Şah’ın huzuruna çıkmıştı.</p>

    <p>O vakitler on üç yaşında bir çocuktu.</p>

    <p>Babası Hayrullah Efendi, Tahran’a Osmanlı sefiri olarak atanmıştı.</p>

    <p>İtimadname takdimi için Şah’ın huzuruna çıkacağı gün, yanında oğlu Abdülhak’ı da götürmüştü.</p>

    <p>Hamid, huzura varmak için küçük kapılardan eğilerek geçişlerini, dar merdivenlerden dinlenerek çıkışlarını, Şah’ınkinden başka oturacak yer olmayan, billur şamdanlı bir otağda elmas takılı resmî elbisesi içindeki Şah Hazretleri’ni temenna edişlerini ve onun, “Sultan kardeşim nicedir?” diye lafa girişini dün gibi hatırlıyordu.</p>

    <p>Sene, 1865 idi.</p>

    <p>Rıza Pehlevi daha doğmamıştı.</p>

    <p>Ve Hamid, Tahran’da geçen seneleri sayesinde iyi Farsça öğrenmiş; Türk edebiyatından önce İran edebiyatıyla tanışmış, Sâdi’yi, Hâfız’ı, Kânî’yi okumuştu.</p>

    <p><span class="epub-type_pagebreak" id="page464" title="464"></span>On beş yaşına geldiğinde babası, boşalan elçilik ikinci kâtipliği için kendisini teklif etmiş, Bâbıâli de kabul edince tarihin en genç diplomatlarından biri olarak, bin yedi yüz altmış kuruş maaş ile vazife başı yapmıştı.</p>

    <p>Lakin Hayrullah Efendi, Tahran’da sefir iken vefat etmiş, Hamid de babasını bu topraklara defnettikten sonra, bir seneye yakın devam eden ikinci kâtipliğini bırakıp memlekete dönmüştü.</p>

    <p>Rıza Pehlevi, Büyükada’da hem İran’ı hem Farsçayı böyle iyi bilen bir şairle karşılaşınca memnun oldu. Bunun üzerine Atatürk, Hamid’den Şah için bir şiir okumasını rica etti. Hamid, “Merkad-ı Fatih’i Ziyaret”i seçti:</p>

    <blockquote class="siir">
      <p>Kaldın cihanda bir an, her anın oldu bir devr</p>

      <p>Mülk-i ezeldi gûya tahtında hem-civarın.</p>

      <p>Sensin ki o padişâh, bu ümmet-i necîbe,</p>

      <p>Emsâr bahşişindir, ebhâr yâdigârın.</p>
    </blockquote>
    <hr class="cizgi1" />

    <blockquote class="siir1">
      <p>Kaldın cihanda bir an, her anın oldu bir devir</p>

      <p>Ezeli mülktü sanki tahtında komşu ülkelerin</p>

      <p>Sensin ki o şahlar şahı bu soylu millet,</p>

      <p>Ülkeler armağanındır, denizler yadigârın.</p>
    </blockquote>

    <p>Atatürk, Şah’ı uğurladıktan sonra Hamid’e, “Niçin o şiiri okudunuz?” diye sordu.</p>

    <p>Mağrur bir edayla gülümsedi Hamid:</p>

    <p>“Şah Hazretleri padişah nasıl olurmuş anlasınlar diye...”</p>

    <p>O ay, Soyadı Kanunu’nun çıkmasıyla “Tarhan” soy ismini aldı.</p>

    <p>II. Mahmud’un hekimbaşısı olan dedesi Abdülhak Molla’nın kayınpederi Yahya Naci Efendi, eski sadrazamlardan, piyes yazarı Ahmed Vefik Paşa’nın dedesiydi. Eski Türk Tarhanları neslindendi.</p>

    <p>Abdülhak Hamid’in babası Hayrullah Efendi, Ahmed Vefik Paşa ile kardeş çocukları idiler. Hamid, bu akrabalı<span class="epub-type_pagebreak" id="page465" title="465"></span>ğa binaen “Tarhan” soyadını seçmişti.</p>

    <p>Soyadından memnundu; lakin “Hamid” isminin “Hamit” şekline çevrilmesinden hiç hoşlanmamıştı.</p>

    <p>Yine Bebek’te geçirdikleri o yaz, ziyaretine gelenlere, “Bu yaşımda peşime bir ‘it’ taktılar,” diye latife etmişti.</p>
  </div>
</body>
</html>
