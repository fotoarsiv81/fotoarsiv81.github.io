<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="f-italik html5_section">
    <span class="epub-type_pagebreak" id="page278" title="278"></span>

    <h1 class="baslik">116</h1>

    <p>Yüz kişiyle birlikte olsam da kendimi yalnız hissediyorum ve düşünüyorum:</p>

    <p>O burada olsa daha yalnız kalacağım.</p>

    <p class="p-right">H.</p>
    <hr class="h-margin" />

    <p class="p-right">4 Ağustos 1921</p>

    <p>Efendiciğim,</p>

    <p>Yalnızlıktan söz etmeyin... Ben hayatta olduğum müddetçe asla yalnız kalmayacaksınız. Bizi hiçbir şey ayıramaz, bunun için her şeyi yaparım. Sizi sevginin gücüyle iyileştirmek isterdim.</p>

    <p class="p-right">L.</p>
    <hr class="h-margin" />

    <p>Kolum ağrıyor, sana ancak şu kelimeyi yazabiliyorum:</p>

    <p>Gel!</p>

    <p class="p-right">H.</p>
    <hr class="h-margin" />

    <p class="p-right">26 Ağustos 1921</p>
    <hr class="margin" />

    <p>Sağlık durumunuz ve size bir yararımın dokunamamasının verdiği çaresizlik nedeniyle anlatamayacağım kadar mutsuzum. Kızmayın; yalvarıyorum size... O kadar üzgünüm ki... Yaptığımdan daha fazlasını yapabilmemin gerçekten mümkün olmadığını çok iyi bilmeniz gerekir.</p>

    <p class="p-right">L.</p>
    <hr class="h-margin" />

    <p><span class="epub-type_pagebreak" id="page279" title="279"></span>Hasta veya sağlıklı olmamın sence ne önemi var? Eğer sağlığımla o kadar ilgiliysen bana ihtimam için buraya gel. Zira, senden mahrum kalmaktan başka derdim yok.</p>

    <p class="p-right">H.</p>
    <hr class="h-margin" />

    <p class="p-right">30 Eylül 1921</p>
    <hr class="margin" />

    <p>Bana hasta olduğunuzu söylediğinize göre, bağışlamam gerekiyor sizi; uzun süre gücenemem size tabii ki, ama bu acımasız oyun niçin oynanıyor? Size yakışmıyor... Allah’a emanet ettim sizi...</p>

    <p class="p-right">L.</p>
    <hr class="h-margin" />

    <p>Bütün bunları sana söyleyişim tehdit veya tekdir etmek yahut hüzün vermek için değil, sadece gıyabındaki şikâyet hakkımı ifade için... Bir daha sana bu haktan bahsetmem; fakat bil ki bakidir. İleride yazacağım mektupların her satırında bunu oku.</p>

    <p class="p-right">H.</p>
    <hr class="h-margin" />

    <p class="p-right">12 Ekim 1921</p>
    <hr class="margin" />

    <p>Sizi habersiz bıraktım çünkü o kadar kızmıştım ki, size daha sonra üzüleceğim şeyler yazacaktım, ama siz sözkonusu olunca gerçekten kızabilir miyim? Cezalandırılmayı gerçekten hak etmiştiniz, gene de kızdırdığım için bağışlayın beni... Madem kesinlikle gelmek istemiyorsunuz, benim Viyana’ya gelmeye karar vermem gerekiyor.</p>

    <p class="p-right">L.</p>
    <hr class="h-margin" />

    <p><em>Mademki dünyada en çok sevdiğin mahluk benim, ben de en çok seni sevdiğim için yanımda olmanı isteyişimi çok görme.</em></p>

    <p class="p-right">H.</p>
    <hr class="h-margin" />

    <p class="p-right"><span class="epub-type_pagebreak" id="page280" title="280"></span>6 Kasım 1921</p>
    <hr class="margin" />

    <p>Viyana’ya gelmek istemediğime inanıyor gibisiniz, aslında çok iyi biliyorsunuz ki gelemiyorum. Ah, ne kadar yoruyor beni bu tartışmalar!</p>

    <p class="p-right">L.</p>
    <hr class="h-margin" />

    <p class="p-right">17 Kasım 1921</p>
    <hr class="margin" />

    <p>Niçin yazmıyorsunuz? Niçin bu şımarık ve kötü çocuk davranışları? Yaptıklarınız size ve bana yakışmıyor.</p>

    <p class="p-right">L.</p>
    <hr class="h-margin" />

    <p class="p-right">1 Aralık 1921</p>
    <hr class="margin" />

    <p>Öfkeli ve mutsuz ve hayal kırıklığına uğramış ve cesareti kırılmış durumdayım, siz hiç kuşkusuz şairlerin en iyisisiniz, ama insanların da en kötüsü...</p>

    <p class="p-right">L.</p>
    <hr class="h-margin" />

    <p>Belki hakkım var, belki aldanıyorum; münakaşa istemem; fakat zannederim ki burada olmayışından yeteri kadar mustarip oldum.</p>

    <p class="p-right">H.</p>
    <hr class="h-margin" />

    <p class="p-right">29 Aralık 1921</p>
    <hr class="margin" />

    <p><em>Gelin, daha fazla üzmeyin beni... Sizi getirebileceğimden emin olsaydım, Viyana’ya kadar gelirdim, ama benimle geleceğinize dair kesin bir söz vermeniz gerekir. Şimdiden her şeyi düzenleyin, ben gelinceye kadar her şey hazır olsun orada; çünkü Viyana’nın soğuğuna çok fazla dayanabileceğimi sanmıyorum ve kaprisleriniz uğruna hasta<span class="epub-type_pagebreak" id="page281" title="281"></span>lığımın nüksetmesi tehlikesini göze alıyorum. İstediğiniz bu mu?</em></p>

    <p class="p-right">L.</p>
    <hr class="h-margin" />

    <p>Mademki mahpussun, niçin hürriyet vaat ediyorsun? Bir gayret et, sevişen insanlar için üstesinden gelinmeyecek şey yoktur. Bizzat dövdüğün zincirlerini kır ve avdet et!</p>

    <p class="p-right">H.</p>
    <hr class="h-margin" />

    <p class="p-right">6 Ocak 1922</p>
    <hr class="margin" />

    <p>Beni azarlamakta çok haklısınız, tembel değilim ama vaktim yok ve sizden uzak olduğumda pek önemli biri hissetmiyorum kendimi...</p>

    <p>Niçin gelmiyorsunuz? Ya benden gizlediğiniz çok önemli şeyler oluyor ya da amacını henüz kestiremediğim bir oyun oynuyorsunuz.</p>

    <p>Birbirimize rakip olduğumuz bu turnuvada siz benden daha güçlüsünüz! Biz ikimiz rakip! Düşünülebilir mi bu?... Evet, güzel insanlar, insan varlığı, savaş alanına nefret ya da aşktan giriyor yalnızca... Bu duyguları birbirinin karşısına kim koyuyor peki? Hata! Nefret ve aşk kardeştirler, hem de ikiz kardeş! Şimdilik her halükârda bir ateşkes tanıyın bana, yapamıyorum artık... Mektuplarınız beni allak bullak ediyor ve mücadele gücümü önceden yok ediyor ve kavgadan başka bir şeyin görülmediği, katedilecek uzun bir mesafenin bulunmadığı bir dünyadan kaybolmak isteği veriyor. Gelmek istediğiniz nokta bu mu? Âdem ile Havva’nın uzun bir süredir ideal ve kendileri için yaratılmış bir dünyada artık yalnız olmadıklarını bilmiyor musunuz? Devamlı “İyilik ve Kötülük İlminin Ağacı” meselesini ve şu lanetli elmayı başıma kakmayın ya da hiç değilse hatamı beni baştan çıkaran yılanla, dürüstçe söylemek gerekirse, elmanın yarısını büyük bir iştahla yiyen adamla paylaştığımı kabul edin!</p>

    <p>Benden uzak olduğunuzda acı çektiğinizi biliyorum, eğer <span class="epub-type_pagebreak" id="page282" title="282"></span>bu sizi teselli edebilirse, biliniz ki ben de sizin kadar acı çekiyorum, zira sevdiğim tek insanın siz olduğunu çok iyi hissediyorum. Bana “öteki aşk”tan söz etmeyin; bizi birbirimize bağlayan bağla kıyas edilebilecek bir yanı yok onun... Her insanda iki farklı şeyin bulunduğunu kabul etmek gerekir: ruh ve beden... Zaman zaman bu iki unsurdan biri baskın çıkar ve bu nedenle de ötekini yönetir, darbe alır, becerebilirse darbe vurur. İşte benim durumum da böyle... İki çeşit aşkla doluyum. Tercih yapmaktan başka çarem yok ve yavaş yavaş her şeyim size doğru yöneliyor.</p>

    <p>“Niçin bana geri dönmüyorsun?” diyorsunuz. Başımda bir olay var ve yönlendiremiyorum ben bunu... Karmaşık birtakım olaylar kaynaşıp duruyor ve bende, ben farkında olmadan etkili oluyorlar. Bunlar beni buradan koparıp, sizin ikliminize atacak kadar güçlü değiller henüz; buna karşılık beni varlıklarından ve gizli çalışmalarından habersiz kılacak kadar da sinsiler... Bilinmeyen bir hastalığa yem olan bir kadınım; beklemekten başka çarem yok, bir meyvenin olgunlaşmasının beklenmesi gibi... Bekliyorum... Göreceğiz bakalım... Her halükârda kurbanı!..</p>

    <p>Yeni ailenizle ilişkileriniz nasıl? Onları biraz sevmeye çalışın. Kötü olmayın, mağaradaki yaşlı aslan gibi olmayın; isteyince nasıl da kötü bir insan oluyorsunuz!</p>

    <p>Tarafınızdan sevilmiş, tek insan ben mi olacağım? Sizi sevmelerine izin verin hiç değilse... Huysuz olmayın, ben inanıyorum ki sizi kendi sevme biçimleriyle seviyorlar. İngiliz üslubu bu, ama birçok sevme biçimi olur mu?</p>

    <p class="p-right">L.</p>
    <hr class="h-margin" />

    <p class="p-right">20 Ocak 1922</p>
    <hr class="margin" />

    <p><em>Viyana’yı terk edip, benimle birkaç gün geçirmek için buraya gelemeyecek oluşunuzun nedenini niçin açıkça söylemiyorsunuz bana?.. Yemin ederim imalarınızdan hiçbir şey anlamıyorum. “İçinde bulunduğum durumu bir görsen,” diyorsunuz. Söyleyin açıkça, nedir bu durum? Nasıl anlaya<span class="epub-type_pagebreak" id="page283" title="283"></span>bilirim bunu ben? Sizi ne kadar sevdiğimi biliyorsunuz, niçin ayrıldığımızı, durumun niçin bozulduğunu, şimdi niçin Michel ile evli olarak burada bulunduğumu biliyorsunuz. Yaptığım her şey sizin için yapılmıştır. Şimdi ne yapmamı istiyorsunuz? İşte bir kez daha mutsuz olmam gerekiyor, nedeni de sadece sizin mutlu olmamanız... Çünkü sizin üstü örtülü kelimelerle anlattığınız sırlarla dolu durumunuz, benim için tüm mutluluk imkânlarını ortadan kaldırmaya yetiyor.</em></p>

    <p>Çok ciddi söylüyorum size, düşünün ve durumu uzun uzun, enine boyuna tarttıktan sonra cevap verin bana:</p>

    <p>Her şeyi böyle yüzüstü bırakıp yanınıza gelmemi mi istiyorsunuz? Siz isterseniz eğer onu da yaparım.</p>

    <p>Düşünün, tekrar ediyorum, karar verdiğiniz şeyi yapacağım.</p>

    <p>Kalbinize, aklınıza ve vicdanınıza danışın.</p>

    <p>Ayrıldığımızda, Kader Tanrısı’nın kıskançlıkla yapmak istediği şeyi bozmanın imkânsız olduğuna inanıyordum; ama biz ayrılmadık ki hiçbir zaman? Her şeyin birbirine bağladığı iki insan arasında ayrılık nerede? Ölümsüz aşk diye bir şey var değil mi? Evet, bir insan yaşamının süresine ölümsüzlük denebilirse...</p>

    <p>Ne olursa olsun, bu iş böyle gitmez, bir çözüm gereklidir kesinlikle... Yüreğimi yaralayan mektuplar almaya devam edemem böyle... Size yemin ederim, bazen zarfı açmadan önce, “Mektup bana acaba onulmaz sıkıntılar, teselli bulmaz üzüntüler, saramayacağım yaralar mı açacak?” diye saatlerce korku içinde bekliyorum.</p>

    <p><em>Bu böyle devam edemez, ne yapmak istediğinizi açıkça yazmanız gerekir bana... İçinde bulunduğunuz ve bir türlü açıklamak istemediğiniz durum nedir? Ne var? Artık neler yaptığınızı hiç söylemiyorsunuz; ne okuduğunuz kitaplardan, ne görüştüğünüz insanlardan söz ediyorsunuz. Yalnızca bana yaptığınız ve sanki bir çölden gelen sürekli bir çağrı...</em></p>

    <p>Bir zamanlar yaptığınız gibi, niçin açmıyorsunuz yüreğinizi bana?</p>

    <p><span class="epub-type_pagebreak" id="page284" title="284"></span>Her neyse, ben her zaman sizin dostunuz, sizin “kadın”ınız olacağım. Bugünden itibaren emrettiğinizi yapmaya hazırım.</p>

    <p>Güzel alnınızdan ve ellerinizden öpüyorum.</p>

    <p class="p-right">L.</p>
    <hr class="h-margin" />

    <p class="p-right">13 Nisan 1922</p>
    <hr class="margin" />

    <p>Sizi kucaklıyorum.</p>

    <p>Ben, terk edilmiş zavallı bir çocuğum...</p>

    <p class="p-right">L.</p>
  </div>
</body>
</html>
