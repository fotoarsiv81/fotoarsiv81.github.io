<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page199" title="199"></span>

      <h1 class="baslik">75</h1>

      <h2 class="baslik1">1919, Çanakkale</h2>
    </div>

    <p>Güvertedeydik, birbirimize yaslanmış, kalbimiz ağırlaşmış, ağzımız kilitli...</p>

    <p>Geminin böğürlerinden sıyrılarak kayıp giden suyun fışırtısından başka ses duyulmuyordu.</p>

    <p>O toprak, ufukta denizden çıkar gibi azar azar yaklaşan, her saniye biraz daha seçilen o toprak, Türkiye idi.</p>

    <p>O yanık kıyılar Çanakkale idi:</p>

    <p>Solda Seddülbahir, daha ötede Anafarta...</p>

    <p>Sathının her zerresi şehitlerimizin kanıyla sulanmış o er meydanları terk edilmiş, delik deşik karşımızda seriliyordu.</p>

    <p>Heyecan boğazımı tıkamıştı.</p>

    <p>Sessizliğin kasvetini bozmak için dedim ki:</p>

    <p>“İşte Çanakkale...”</p>

    <p>“Nerede, Lüsyen?”</p>

    <p>“Orada!”</p>

    <p>“Bir şey görmüyorum ben...”</p>

    <p>Dürbünü verdim.</p>

    <p>“Ufuktaki şu çizgiye bakın.”</p>

    <p>“Seçemiyorum.”</p>

    <p>“Sis var galiba...”</p>

    <p>Sis!</p>

    <p>Sen, yaşlarla buğulanan gözlerimizdeydin.</p>

    <p>Abdülhak Hamid boğuk bir sesle, “En feci ıstırap,” dedi.</p>

    <p>“Daha son söz söylenmedi.”</p>

    <p>“İnşallah...”</p>

    <p>“Sabır, gayret...”</p>

    <p>“Lüsyen, hiç düşünmediğim, asla tahayyül edemeyeceğim bir şey söylesem inanır mısın? Şimdi ansızın anlıyorum: <span class="epub-type_pagebreak" id="page200" title="200"></span>Asla, katiyen, sokakta omuz omuza gelmeye tahammül edemeyeceğim onlarla...”</p>

    <p>“Gayretli olun!”</p>

    <p>“Yapamayacağım, inmeyelim vapurdan...”</p>

    <p>“İmkânsız bu, pekâlâ biliyorsunuz.”</p>

    <p>“Tahammül edemeyeceğim dedim ya...”</p>

    <p>“Kendinizi zorlayın biraz, başka yapacak bir şey yok.”</p>

    <p>“Elimde değil...”</p>

    <p>Tekrar ediyordum:</p>

    <p>“Gayret, sabır... ‘Son söz henüz söylenmemiştir,’ demedim mi?”</p>

    <p>Ve gözlerindeki, yanaklarındaki yaşları kuruluyordum.</p>

    <p>“Burası geniş bir mezarlık,” diyordu, “... binlerce zavallı ruh, üzerinde uçuşuyor. Bana Sivastopol muharebe meydanına yaptığım bir ziyareti hatırlatıyor; orada dövüşürken ölenlerin şerefine dikilen abideleri...”</p>

    <p>İngilizler, İtalyanlar, Fransızlar o abidelerin altında dinleniyorlardı.</p>

    <p>Ya Türkler? Neredeydi onlar?</p>

    <p>Yanımdakine sordum: Cevap olarak ellerini açtı, başını çevirdi.</p>

    <p>Yüreğim parçalandı.</p>

    <p>Demek küçüklüğümde oraya gidişlerini gördüklerimden bir daha dönmeyenler, bir çukura karmakarışık atılıvermişlerdi; demek ki üzerlerine biraz toprak yığmışlardı, o kadar...</p>

    <p>Ziyaretçilere o yiğitlerin ebedi uykularına o toprak yığını altında varlıklarını bildiren en ufak bir işaret bile konmasın!</p>

    <p>İçimde bir isyan hissettim.</p>

    <p>Sevdiğin o şiir, işte o zaman yazıldı.</p>
  </div>
</body>
</html>
