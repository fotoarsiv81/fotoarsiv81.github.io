<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page381" title="381"></span>

      <h1 class="baslik">159</h1>

      <h2 class="baslik1">Haziran 1927, İstanbul</h2>
    </div>

    <p>On beş yıl önce bir mayıs günü tanışmışlardı.</p>

    <p>On beş yıl sonra bir haziran günü kavuştular.</p>

    <p>Ayrılığı tatmışlardı; mesafeyi, hürriyeti, hasreti, başka şehri, farklı teni...</p>

    <p>Varlığı ve mahrumiyeti...</p>

    <p>Vefayı ve ihaneti...</p>

    <p>İsyanı ve esareti...</p>

    <p>Nihayette görmüşlerdi ki; dorukta da bodrumda da eksiklerdi, birbirleri olmadan...</p>

    <p>Lüsyen otuz beşine varmıştı.</p>

    <p>Hamid yetmiş beşine...</p>

    <p>Ne kadar vakitleri kaldıysa, kalanı birlikte tüketmeye ahdetmişlerdi.</p>

    <p>O haziran sabahı Lüsyen, kendisini ayrıldıkları yerde bekleyen efendiciğine ilk kezmiş gibi sarıldı.</p>

    <p>Ve son kezmiş gibi...</p>

    <p>Geride harap bir evlilik bırakmıştı, kırık bir yürek...</p>

    <p>Issız bir konak...</p>

    <p>Sevdiğinin yanında cennet olabilecekken, sevmediğiyle cehenneme dönen bir şehir...</p>

    <p>İsminin başında fuzuli duran, hak edilmemiş bir unvan...</p>

    <p>Liège’de dul bir ana...</p>

    <p>İçindeki hatıralarla birlikte satışa çıkarılmış bir ev... Miras kavgasına düşmüş kardeşler...</p>

    <p>Kendisiyle dolu olan yüreğini kanatarak ölüme terk ettiği babasının mezarı...</p>

    <p>Bu mazinin enkazını ardında bırakıp kendisiyle dolu olan bir başka yüreğe koşuyordu; onu bir daha terk etmemek, pişmanlıkla mezarı başında dövünmemek andıyla...</p>

    <p><span class="epub-type_pagebreak" id="page382" title="382"></span>Hamid mi?</p>

    <p>Vatanına kavuşmuş gibiydi.</p>

    <p>Evet, Lüsyen onun hakiki vatanıydı:</p>

    <p>Teni toprağıydı; zülfü bayrağı, kolları boyları...</p>

    <p>Uğruna öleceği yegâne varlık...</p>

    <p>Onun sözü kanundu, hasmı düşman, evi devlet...</p>

    <p>Ve ondan ayrılmak sürgündü, küslük ihanet, sarılmak avdet...</p>

    <p>İşte dönmüştü.</p>

    <p>Kızı, karısı, annesi, metresi, hemşiresi, sevgilisi hepsi bir bedende buluşup koşarak ona gelmişlerdi.</p>

    <p>Bir final hediyesi gibi...</p>

    <p>Bir hayat jübilesi gibi...</p>
    <hr class="margin" />

    <p>Lüsyen, Maçka Palas’ın loş dairesine hayretle bakan gözler ve sitemkâr sözlerle girdi.</p>

    <p>Dördüncü kapının dört numaralı kapısı açıldığında dar bir koridordan geniş bir odaya geçiliyordu. Burası Şair’in hem misafir salonu hem çalışma ofisi hem istirahat odasıydı. Sağda bir şömine, şöminenin yanında küçük bir havagazı sobası vardı. Ötede geniş bir koltuk, koltuğun sağında küçük bir masa, karşıda Divan tarzı bir kanepe... Kanepenin hizasında duvara dayanmış büyük etajerin raflarında birkaç kitap... Arka tarafta metruk kalmış hissi veren geniş kısımda bir kanepe ile birkaç sandalye...</p>

    <p>Son Halife Abdülmecid Efendi’nin fırçasından çıkma kendi tablosu, küçük şöminenin üstünde bir şaka gibi duruyordu. Ve onun karşısında Lüsyen’in fotoğrafı, adeta bir, “Hoşgeldin,” pankartıydı.</p>

    <p>Lüsyen, yeni “çilehane”lerini gezerken İtalyan devletinin ünlü şair D’Annunzio’ya verdiği şahane konutu düşündü. O ihtişamı bu loşlukla karşılaştırınca sinirden küplere bindi.</p>

    <p>Ama yine de mazinin hatırlanmak bile istenmediği bir geçiş devrinde, eski devirden miras bir şairin, peşinen reddedilmek yerine, mütevazı bir katkıyla ihya edilmek istenmesi az şey değildi.</p>

    <div class="image2 html5_figure">
      <span class="epub-type_pagebreak" id="page383" title="383"></span> <img alt="" src="../Images/r31.jpg" />

      <div class="rsm-metni html5_figcaption">
        Abdülhak Hamid. Abdülmecid Efendi’nin yağlıboya tablosu. (Aşiyan Müzesi, İstanbul)
      </div>
    </div>

    <div class="image html5_figure">
      <span class="epub-type_pagebreak" id="page384" title="384"></span> <img alt="" src="../Images/r32.jpg" />

      <div class="rsm-metni html5_figcaption">
        Hamid, Lüsyen’in kanatları altında.
      </div>
    </div>

    <p>Bir imparatorluk yıkılmıştı ve bu ikili şimdi onun enkazı altında, yeni devrin uzatacağı yardım elini bekleyecekti.</p>

    <p>Lüsyen hemen Hamid’i koruyucu kanatlarının altına aldı; evvela ona içkiyi, sigarayı yasakladı; gece hayatını men etti. Hamid’in hâlâ zevk alarak gittiği, etrafında güzel kadınlar toplandığında keyiflenip içki içtiği balolar, davetler bitti.</p>

    <p>Eve eski nizam geldi:</p>

    <p>“Efendiciği”ni kalkar kalkmaz o giydiriyor, kravatını bağlıyor, zarafetine itina gösteriyordu.</p>

    <p>Ona yemekler yapıyor, randevularını ayarlıyor, gazete ve mecmualarda onunla ilgili çıkan haberleri kesip saklıyordu. Kalan zamanında da yardıma muhtaç aileler için dikiş dikiyor, hırka örüyordu.</p>

    <p>Hamid kendisini terk eden torununa, Lüsyen ise kaybettiği babasına kavuşmuş gibiydi.</p>

    <p>O günlerde bir İstanbul gazetesi onun yetmiş beşinci <span class="epub-type_pagebreak" id="page385" title="385"></span>yılı şerefine bir anket düzenlemiş ve devrin edebiyatçılarına, “Hamid dâhi midir?” diye sormuştu.</p>

    <p>Kendisine de sordular.</p>

    <p>Şair, şairane bir alayla cevapladı:</p>

    <p>“Dâhi değilim, vâhiyim.<a class="si-noteref epub-type_noteref" href="#f21" id="ref_f21">*</a>”</p>

    <p>İşte o vâhi, ihtiyarlıkta terk edildiği loş sığınağı nurlu bir semaya dönüştüren kadının yardımıyla yeniden yeşertti solgun kalemini ve aşkın altından mürekkebine batırarak “çöküş devrinin eseri” “Gazub Bir Şair”i yazdı:</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f21">
      <a class="si-backref" href="#ref_f21">*</a> <span class="si-footnote-text">Düşkün.</span>
    </div>
  </div>
</body>
</html>
