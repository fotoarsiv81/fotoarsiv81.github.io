<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page499" title="499"></span>

      <h1 class="baslik">201</h1>

      <h2 class="baslik1">12 Nisan 1937, İstanbul</h2>
    </div>

    <p>Salı günü İngiliz radyosu Hamid’in vefatını dünyaya şu sözlerle duyurdu:</p>

    <p>“Türkiye’nin büyük şairi, memleketimizde de tanınmış bir sima idi. Osmanlı devrinde yirmi sene İngiltere’de memleketini temsil etmişti. Kraliçe Victoria’nın şahsi dostu idi.”</p>

    <p><em>Cumhuriyet</em> gazetesinin haberi ise, “Türk milletine acı bir haber vermekle derin bir keder duymaktayız,” cümlesiyle başlıyordu.</p>

    <div class="image1 html5_figure"><img alt="" src="../Images/r55.jpg" /></div>

    <p><span class="epub-type_pagebreak" id="page500" title="500"></span>“Türk edebiyatının en büyük siması Abdülhak Hamid’i dün gece kaybettik.”</p>

    <p>Gazete onun edebiyat tarihindeki en büyük ve şerefli mevkii işgal ettiğini yazıyor, “Bizde ilk Avrupai edebiyat onunla başlar. Eğer Hamid yetişmeseydi modern edebiyatta en az bir asır daha geri kalacaktık,” diyordu.</p>

    <p>Halit Fahri, <em>Son Posta</em>’da, “Modern Türk edebiyatı, esas itibariyle Hamid’in eseridir,” diyerek ona katılıyordu:</p>

    <p>“Hamid büyüktür, çünkü Divan edebiyatının dar çerçevesi içinde bunalan güzellik mefhumunu o boğucu havadan kurtarmış, paslı Şark estetiğinden, ışık ve hayat dolu Garp estetiğine yol açmış, hız vermiştir”.</p>

    <p>Profesör Fuad Köprülü’ye göre, “Yıkılan, başlı başına bir devirdi.”</p>

    <p>Turhan Tan onu, “edebiyatın, kelimeleri köle yapan şehinşahı” ilan ediyor, “Türk edebiyat âlemine tam elli yıl, o kaynaktan nur, o hazineden elmas, o bulutlardan feyiz döküldü,” diye yazıyordu.</p>

    <p>Mithat Cemal’e bakılırsa, “Abdülhak Hamid korkunçtu. Fakat Londra terzilerinden giyindiği için biz, bir devi insan sanıyorduk.”</p>
    <hr class="margin" />

    <p>O sabah, haberi duyan, Maçka Palas’a koştu.</p>

    <p>Edebiyatçılar, siyasetçiler, talebeler, gazeteciler, askerler, “Türk edebiyatının ilahî çocuğu” ile vedalaşmak için, küçük eve doluştular.</p>

    <p>Öyle ki bir ara Tarhanların evi mabede döndü.</p>

    <p>Evdeki matem sessizliğini, taziyeye gelen üç zabitin Hamid’in başucunda şaklattığı topukları bozdu.</p>

    <p>Ardından Güzel Sanatlar Akademisi profesörlerinden heykeltıraş Nejad gelip büst yapmak üzere taze ölünün yüzünden kalıp aldı.</p>

    <p>Lüsyen bir odaya kapanmıştı. Matemini kendi başına yaşamak istemiş, yalnızlığa bürünmüştü.</p>

    <p>Taziyeleri Hamid’in kızı ile torunları kabul ediyordu.</p>

    <p>Bu arada Ankara’da Atatürk, Şair için resmî merasim yapılmasını ve cenazenin top arabasına konularak kal<span class="epub-type_pagebreak" id="page501" title="501"></span>dırılmasını emretti. Kendisi namına merasime katılmak üzere yaverlerini İstanbul’a gönderdi.</p>

    <p>Şehir merkezine çok uzak olduğu söylenen Zincirlikuyu Mezarlığı’nın inşası yeni bitmişti. Dedikodulara bakılırsa açılış için mühim bir şahsın vefatı bekleniyordu.</p>

    <p>Beklenen isim, Hamid oldu.</p>

    <p>“Makber” şairi burada da öncülük edecek ve dirisiyle yeni edebiyatın kapısını açtığı gibi, ölüsüyle de yeni kabristanın kapısını açacaktı.</p>

    <p>Belediye, Hamid için özel bir kabir yapılmasına ve başucuna şairin şanına layık bir abide dikilmesine karar verdi. Abideye yazılacak beyti Hasan Âli Yücel söyledi:</p>

    <blockquote class="siir">
      <p>Bu taş cebinime benzer ki ayn-i makberdir</p>

      <p>Dışı sükût ile zâhir, derunu mahşerdir.</p>
    </blockquote>
  </div>
</body>
</html>
