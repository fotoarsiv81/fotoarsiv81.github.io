<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page40" title="40"></span>

    <h1 class="baslik">10</h1>

    <p>Yarabbi; elimi ayağımı bağlayıp beni kime teslim etmişsin?</p>

    <p>Asıl Abdülhak Hamid hangisi?</p>

    <p>Güzel gündüz saatlerinin ideal arkadaşı mı, yoksa her gece uyanan, bu zincirinden boşanmış canavar mı?</p>

    <p>Güzel gündüz saatlerinin eşi bulunmaz arkadaşı ancak ertesi sabah dönüyordu; pişmanlık ve ıstıraptan ibaret olarak...</p>

    <p>Söyleniyordum. Yaptığı hatayı kendi aleyhine o derece abartırdı ki, ister istemez, verdiğim hüküm, kâfi derecede ciddi olamazdı. İradesini bozguna uğratan, onu sürükleyen bağımlılığa beraber lanet okuyorduk. Her seferinde bir daha kendisini kaptırmayacağına yemin ediyor ve ondan sonra her şey yolunda gidiyordu... Ama akşama kadar...</p>

    <p>Gecenin ilk saatleri, içinde arzu şeytanının sinsi sinsi pusu kurduğu tuzağın ağını yeniden gererdi.</p>

    <p>Abdülhak Hamid hakikaten mücadele mi ediyordu, yoksa sadece kendini ve etrafındakileri aldatıyor muydu, doğrusu bilmiyorum. Yalnız şunu iyice biliyorum ki, kaç kere nefsiyle mücadeleye giriştiğine ve sonunda mağlup çıktığına korka korka şahit olmuştum.</p>

    <p>Eğer Abdülhak Hamid’i o zamanlar, sonradan sevdiğim gibi sırf kendisi için sevmiş olaydım, her türlü akıl ve muhakeme dışında, nihayet hakikaten sevilenlerin sevilişi gibi, sanıyorum ki düşmanımı çabucak tepelerdim.</p>

    <p>Aşkta ne kudretler gizlidir.</p>

    <p>Fakat o uzak çağlarda, onu kendim için, bencilce sevmekten başka bir şey yapamıyordum.</p>

    <p>Ben, olduğu haliyle ona değil ondan etrafa taşan, sızan, yayılan, dağılan ahenge ve güzelliğe tutkundum.</p>

    <p>Benim yegâne yardımcım ve silahım onlar oldu.</p>

    <p><span class="epub-type_pagebreak" id="page41" title="41"></span>Onlara, yalnız onlara sığındım.</p>

    <p>Yalnız onlar için, onlar namına mücadele ettim, didindim.</p>

    <p>Bana yalnız onlar ilham verdi; sade onlar bana destek oldu.</p>

    <p>Evet, düşmanı yenmek için yardıma çağırdığım, içinde boğulmaya, kaybolmaya mahkûm gibi göründüğü girdaptan Abdülhak Hamid’i çekip kurtarmak için yorulmadan güvendiğim, yardım dilediğim, ellerimi uzattığım, yalnız ahenk ve güzellikti.</p>

    <p>Gençlik işte!..</p>

    <p>(...)</p>

    <p>Ya Abdülhak Hamid? Şaşmıştım ona; yıldırımlarını savurduktan sonra, Zeus gibi sükûnetle Olympos’un zirvelerinde kanat çırpıyordu.</p>

    <p>Yanıyor, tutuşuyordum.</p>

    <p>Beni kamçı altında şahlanan bir genç hayvan gibi hareketten son derece bunalır gördükçe o daha sakinleşiyor ve “Sakin ol, sakin ol,” diyordu, “neye böyle çarpınıp, çırpınıyorsun? Her şey geçer, her şey şu veya bu şekilde yoluna konur. (...) Ümidini kaybedenler fena askerlerdir, sabret, bekle...”</p>

    <p>(...)</p>

    <p>Bekliyordum.</p>

    <p>Fakat gençlikte fazlaca beklenemez, yeterli zaman yok sanılır. Gerçi birlikte kendimizi bıraktığımız ilk mücadelemizde, hakikat en karanlık köşeleri aydınlatıncaya kadar yıllarca bekledim.</p>
  </div>
</body>
</html>
