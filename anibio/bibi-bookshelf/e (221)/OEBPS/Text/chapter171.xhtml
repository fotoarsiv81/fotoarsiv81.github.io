<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page421" title="421"></span>

    <h1 class="baslik">171</h1>

    <p>O uzun yıllar, sevinç ve kederle örüldü. Kısa birleşmeleri, sürekli ayrılıklar takip etti.</p>

    <p>Fasılalarla iyi kötü, bizi duruma uymaya zorlayan isabetsiz tecrübeler yaşadık.</p>

    <p>Bütün iyi niyet ve isteğimize rağmen ne birimiz ne diğerimiz o sonuca varabildik. Bunu gösterecek olayları sıralamak belki de sıkıcı olacaktır. Olduğundan daha iyi veya daha fena görmek suretiyle mazinin değeri üzerinde kolayca aldanılıyor. Aslındakinden farklı şekilde renklendirilerek o zamanları, yeniden yaşamaya meylediliyor.</p>

    <p>Hayran olunarak hatırası muhafaza edilen bir çehre, ona hayalde atfedildiğinden daha güzel gelir çoğunlukla... Çünkü bir fotoğraf, bazen de hayli kabaca, her şeyi yerli yerine yerleştiriyor. Hatırlandığı sırada hayran olunan bir kır sahnesi gözden düşebiliyor.</p>

    <p>Bu ağaç, bu ev, o manzara...</p>

    <p>Hakikaten o kadar sevdiğim yerler bunlar mıdır?</p>

    <p>O manzaraya, o çehreye duyduğumuz şiddetli hasretin sebebi, idrakimizin daha evvel bir ışık vererek onun etrafında bir pırıltı yaratılmış olmasıdır.</p>

    <p>Fener sönünce her şey asıl yüz ifadesini alır.</p>

    <p>Ey, yokluğunda hiçbir hakikatin belirmediği güneş!</p>

    <p>Nihayet günün birinde, bizi, “O kadar ağladığım, ıstırap çektiğim demek buymuş, bundan ibaretmiş ha,” diye haykırmak mecburiyetinde bırakmamak için idrak ne kudretli bir hayatiyete, ne katıksız bir hisse, ne esaslı hakikate sahip olmalı!</p>

    <p>Zaman, büyük bir mihenktir.</p>

    <p>Mektuplarımız bu tecrübeden zaferle çıktı. Yıllar ve yıl<span class="epub-type_pagebreak" id="page422" title="422"></span>larca, Abdülhak Hamid’le birbirimize gönderdiğimiz mektuplar, mazideki azabımızın elle tutulur yegâne vesikası olarak kaldı. O azaplar sonraki kavuşma sevinci içinde, sevgili alışkanlıkların yerleşmesi sırasında zehrini kaybetti.</p>

    <p>Mazinin ince külü, eşyanın ve kâinatın üzerine yavaş yavaş indi. Bunları belirten çizgiler muğlak ve sisli bir hale geldi.</p>

    <p>Vaktiyle benim olmuş olan bu ev, o sevdiğim insanlar, varlıklarını bölüştüğüm kimseler artık maziden, mazinin kendisinden başka bir şey değildi.</p>

    <p>Fener sönmüştü.</p>

    <p>Halbuki benliğimizin en derin yerinden koparak kanımızla yazılan mektuplarımız, her türlü müdahaleden azade kalmışlardı. Tetkik edilirse yalnız onların, bize ait hislere şahitlik edebileceği görülür.</p>

    <p>O mektuplar feryat ve şikâyetten başka bir şey değildiler. Bizzat Abdülhak Hamid’in tabiriyle, “Nerm ü nazik bir feryâd-ı iştikâ!”<a class="si-noteref epub-type_noteref" href="#f29" id="ref_f29">*</a></p>

    <p>O mektuplar hadiseleri izah ediyor, isimler zikrediyor, ülkeleri tasvir ediyor. Fakat özleri ıstıraptır:</p>

    <p>Saklanmak istenen ıstırap...</p>

    <p>Kaçılmak istenen ıstırap...</p>

    <p>Aradan görülüveren ıstırap...</p>

    <p>Bir ziynet teşkil eden, bir silah olan ıstırap...</p>

    <p>Deliller ıstırap, özürler ıstırap, hikâyeler ıstırap, şerhler ıstırap, teselliler ıstırap, ümitler ıstırap, iç ferahlığı bile ıstırap...</p>

    <p>Bu azap tarlasını ıstırap çiçekleri kaplıyor.</p>

    <p>Demet demet devşirebileceğim halde, şurada burada artakalmış dolgun ve ağır başakları seneler boyunca zahmetle toplamakla yetiniyorum.</p>

    <p>Gerek Abdülhak Hamid tarafından bana gönderilenlerde, gerek benim ona yolladıklarımda, günlerin dizisinden seçilen ve alınan parçalara laytmotif halinde tekrar rastlanıyor. Bunlar kısa olsun, uzun olsun, o mektubun belirgin hedefi, harekete getirici kuvveti, varlık sebebidirler.</p>

    <p><span class="epub-type_pagebreak" id="page423" title="423"></span>Zamanı gelince, taşan bir nehir gibi tahrip ettiği kıyıdakilere, boğduğu yolculara aldırmadan etrafı basan bu mektuplar, suların tabii yükseliş ve inişine bağlı olarak, anlatılan bir şeyi ikiye biçiyorlar; bir hikâyeyi yarıda kesebiliyorlar.</p>

    <p>Hemen her cümlede, etkisine ve sonucuna aldırmadan, cümlenin akışını, manasını değiştiriyorlar; özünü teşkil ettikleri halde bulundukları ve kararttıkları hayatımızın göklerinde bir ölüm çanı aksettiriyorlar:</p>

    <p>“... Eski bir dosta rastladım, çok memnun olacaktım, fakat...”</p>

    <p>“... Resmî kabul parlaktı, eğlenebilirdim, lakin...”</p>

    <p>“... Ne fevkalade hava; faydalanmak istedim, ama...”</p>

    <p>“... Şu manzara ne harikulade; tadına varmak isterim, fakat...”</p>

    <p>Sensiz de, seninle de...</p>

    <p>Heyhat!</p>

    <p>İstediğimiz kadar filozof olalım; zaman bize kanunlarını kabul ettiriyor, dayanma gücümüzden çok daha üstün bir kuvvetle...</p>

    <p>Bununla beraber, neticede onu yenemedik mi?</p>

    <p>Belki... Fakat ne pahasına?</p>

    <p>Ah, zaman insafsızdı, zaman!</p>

    <p>Derler ki, “Zaman, küçük ıstırapları dindirir.”</p>

    <p>Fakat büyükleri çoğaltıyor. Bunu acı acı tecrübe ettik.</p>

    <p>Istırabımızın büyük oluşu, ancak genişlemesine yaradı. Doyuma ulaştığımız gün geldi.</p>

    <p>Bu dereceye bir kere ulaşınca dünyada hiçbir şey bizi birbirimizden uzak tutamaz.</p>

    <p>Pahası ne olursa olsun.</p>

    <p>Bize nasıl bir gayrete mal olursa olsun.</p>

    <p>Ya beraber olmamız gerek, yahut ölmek...</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f29">
      <a class="si-backref" href="#ref_f29">*</a> <span class="si-footnote-text">Yumuşak ve nazik bir şikâyet feryadı.</span>
    </div>
  </div>
</body>
</html>
