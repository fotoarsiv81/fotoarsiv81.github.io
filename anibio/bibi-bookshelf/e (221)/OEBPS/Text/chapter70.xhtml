<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page187" title="187"></span>

      <h1 class="baslik">70</h1>

      <h2 class="baslik1">1919, Peşte-Viyana-İstanbul</h2>
    </div>

    <p>“Sahile vuran kazazedeler gibi” Budapeşte’ye atılmışlardı.</p>

    <p>Hiç alışkın olmadıkları şekilde zayıf, örselenmiş ve yalnızdılar; kimse yardımlarına gelmiyordu.</p>

    <p>Kuşatma altındaki bir şehirde kendi başlarının çaresine bakmak, bu cendereden kendi çabalarıyla kurtulmak zorundaydılar.</p>

    <p>Artık Peşte’de ikamete, lüzum da imkân da kalmamıştı.</p>

    <p>Bir hayli zorluktan sonra Viyana’ya geçebildiler.</p>

    <p>Orada da İmparator Karl’ın hanedanı çökmüştü. Bir İmparatorluk yıkılıyor, kalıntıları üzerinde Çekoslovakya, Yugoslavya, Avusturya kuruluyordu.</p>

    <p>Viyana, müttefik işgali altındaydı; ama hiç değilse orada dostları vardı. Onlar aracılığıyla para bulabildiler; hale yola girebildiler.</p>

    <p>Yardıma koşan o dostlardan biri, harbin son iki senesinde Avusturya-Macaristan İmparatorluğu’nun karargâhında Türk ordusunun askerî temsilcisi olarak görev yapan Pertev Paşa’ydı.</p>

    <p>Onunla sık sık bir araya geliyor, dünyanın ve vatanın içinde bulunduğu durumu kederle değerlendiriyorlardı.</p>

    <p>Barış Konferansı, Paris’te başlamıştı. Fransa, Almanların bileğini kırarcasına bükmekte kararlıydı.</p>

    <p>Dünya, Amerikan Başkanı Wilson’un barış prensiplerini konuşuyordu. Türkiye’de de özellikle İttihatçılar Amerika’ya ümit bağlamaya başlamıştı.</p>

    <p>Padişah Vahideddin, İngilizlerle uzlaşma ümidi ile İngiliz yanlısı eniştesi Damat Ferid Paşa’yı sadrazamlığa getirmişti.</p>

    <p><span class="epub-type_pagebreak" id="page188" title="188"></span>“Eski dostumdur,” diye bahsetti ondan Hamid...</p>

    <p>Onu 35 sene evvel, Paris Sefareti’nde ataşemiliterken hürriyet yanlısı bir asker olarak tanımıştı.</p>

    <p>Ferid’in zekâsına, yeteneğine, sohbetine hayrandı.</p>

    <p>Ama hanedana damat olduktan sonra yeteneğini istibdadın hizmetine sunmasına da hayret etmişti.</p>
    <hr class="margin" />

    <p>Şubat ayında “Müttefik Şark Orduları Başkumandanı” Fransız generali d’Espéray’nin İstanbul’da şaşaalı bir yürüyüş yaptığını haber aldılar.</p>

    <p>Şehrin Müslüman tebası, geçidi gözyaşları içinde takip etmiş, gayrimüslimler ise sevinç gösterileri yapmıştı.</p>

    <p>Koca İstanbul basınında bir tek Süleyman Nazif sesini yükseltebilmiş, <em>Hadisat</em>’ta, her nasılsa sansürden kurtulabilmiş “Kara Bir Gün” başlıklı makalesinde, “Koca Viyana şehrini defalarca sarmış bir ümmetin keder defterinde böyle bir üzüntü satırı ezelden yazılı imiş,” diye yazmıştı.</p>

    <p>Sonradan Süleyman Nazif için idam hükmü çıktığını öğrenmişler, hepten yasa bürünmüşlerdi.</p>

    <p>O kederli günlerden birinde Hamid, “Pertev Paşa size bir şey yazacağım,” dedi.</p>

    <p>Paşa kendisine bir defter takdim etti.</p>

    <p>Şair, Mayıs’ın on beşinci günü defteri geri getirdi.</p>

    <p>İçinde günün ruh halini ele veren bir şiir vardı.</p>
  </div>
</body>
</html>
