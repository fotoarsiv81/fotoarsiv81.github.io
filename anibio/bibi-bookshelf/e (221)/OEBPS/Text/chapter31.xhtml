<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page88" title="88"></span>

    <h1 class="baslik">31</h1>

    <p>Bunlar okunurken ben de orada olurdum; bütün bu kalabalık ortasında yapayalnız, peykenin kadifelerine yaslanmış, bütün o ihtiyarlar arasında taptaze, konuşmayı takip edebilmek imkânsızlığı içinde...</p>

    <p>Kolayca tahmin edilebileceği gibi efendiler sade Türkçe konuşurlardı ki, “ekmek, su, tuz, soğuk, sıcak, iyi, fena, güzel” gibi birkaç kelime dışında, bu dil hakkında en ufak bir fikrim bile yoktu.</p>

    <p>Sıkılır mıydım?</p>

    <p>Doğrusu sanmıyorum. Üstelik her zaman misafirlerden biri kendini feda ederdi. Nöbeti gelen, büyük bir nezaketle yanımda yer alırdı. Bir müddet için beni yüklenen fedai, ilgimi çekebileceğini düşündüğü mevzularda konuşmaya başlardı. Hepsi de hakikaten edebiyatçı olduğu gibi çoğu benim de düşkün olduğum Fransız edebiyatına karşı –bilmekle kalmayarak– hayranlık beslediklerinden, anlaşma sahaları bulurduk; fakat daima bir an gelirdi ki, bana arkadaşlık eden, yanda ilgilenmesi kendisi hesabına benimle konuştuğu mevzudan daha heyecanlandırıcı bir meselenin münakaşa edildiğini duyup birdenbire yüzgeri eder, münakaşanın hararetine kapılır, bana karşı vazifelerini, hatta benim mevcudiyetimi bile unuturdu. Bu mutlaka olur ve beni pek eğlendirirdi. Farkına varıldığı zaman gülünürdü, ama itiraf ederim, bazı defa güzel bir sözün ortasında öyle birdenbire bırakılıvermiş olmaktan dolayı epey canım sıkılmıştır.</p>

    <p>O şiddetli soğuklardan sonra hemen başlayan, her dalı çiçeklendiren, havayı ılıklaştıran bahara, bazen müthiş surette imreniyordum. Fakat oradan ayrılmanın imkânı?</p>

    <p>Beni nadiren öteye beriye sürüklemeyi akıl eden, yahut <span class="epub-type_pagebreak" id="page89" title="89"></span>bunu hiç düşünmeyen “yârân-ı safâ”dan başka kimseyi tanımıyordum ki!</p>

    <p>Sağa sola gitmek, ne bileyim, mağazaları dolaşmak, gezmeler yapmak, şehri görmek üzere çıkabilirdim.</p>

    <p>Fakat yalnız çıkmak imkânsız... Zaten bir genç kadının alışveriş için bile olsa ancak yanında emniyetli bir adam bulunduğu takdirde gezip dolaşmasına izin veriliyordu.</p>

    <p>Sonra daha beteri vardı:</p>

    <p>Abdülhak Hamid benden hiçbir zaman vazgeçmeyi bilmemiş, istememiş ve bunu yapamamıştı.</p>

    <p>Yakınlarımız pekâlâ bilirler; kendi vazife ve mecburiyetlerinin yahut benimkilerin mecbur ettiği gayet kısa ayrılıklar dahil, beraber yaşadığımız seneler zarfında kendisinden ayrılmama asla gönül rızasıyla izin vermedi.</p>

    <p>Nerede olursam olayım, kendisi nerede olursa olsun, Âyan’da, kulüpte, sarayda, ziyarette, şu veya bu sebeple telefon eder, yahut bu vasıta yoksa veya işlemiyorsa bir haberci, bir haber yollardı. Bu gibi vaziyetlerde yazılmış, sakladığım bazı kâğıtlar var; üzerlerinde mesela şöyle yazılar görülür:</p>

    <p>“Aleykümselam. Seni seven...”</p>

    <p>“Merhaba!..”</p>

    <p>“Allah’a emanet...”</p>

    <p>“Gluglu...”</p>

    <p>(Bu sonuncu tabir, bir çocukluk hatırasından yadigârdı. 1860’ta Paris’ten büyükannesine yazdığı mektuplar “Gluglu nineceğim” diye biterdi.)</p>

    <p>Eğer bu haberleşme çarelerinin hiçbiri uygulanamazsa, Abdülhak Hamid’in yüzü asılır; şayet bekleyiş uzarsa dokunulduğu anda patlayacak hale gelirdi. İsyan edecek olur da kendisine biraz daha makul davranması için yalvarırsam makul olup olmamaya aldırış etmediğini, asıl ona bundan bahsetmenin mantıksızlık olduğunu, nazarında böyle bir şeyin değeri bulunmadığını söyleyerek mukabele ederdi:</p>

    <p>“Ben böyleyim işte” derdi, “Senin güzel sözlerin beni değiştiremez. Hem, kart ağaç eğilmez!”</p>

    <p>“Hele bir tecrübe edin!”</p>

    <p><span class="epub-type_pagebreak" id="page90" title="90"></span>“Faydasız. Benim için aşk hazır ve nazır olmak demektir. ‘Gözden ırak olan, gönülden de ırak olur’ sözünü unutma! Darbımeseller, aklıselimden ve tecrübeden, yani hikmetten doğar.”</p>

    <p>“O halde efendim, birkaç saat gönlünüzden uzak kalmayı kabul ediyorum.”</p>

    <p>“Ben etmiyorum. Benim gönlüm söz konusu... Gönlümün tek hâkimi de benim. Yanımda olmazsan yapacak şey bulamıyorum. Ruhum sıkılıyor.”</p>

    <p>Buna hangi çare kâr eder? Çoğunu denedikse de biri şifa vermedi.</p>
  </div>
</body>
</html>
