<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <span class="epub-type_pagebreak" id="page7" title="7"></span>

    <div class="html5_header">
      <h1 class="baslik">1</h1>

      <h2 class="baslik1">Mayıs 1912, Brüksel</h2>
    </div>

    <p>Aşk, adeta randevulaştı onlarla...</p>

    <p>1912’de, Brüksel baharında...</p>

    <p>Türk sefaretinde görevli Mısırlı ataşenin yemek davetinde...</p>

    <p>Mahmud Sabit Bey, evinde ağırladığı sefir Abdülhak Hamid’e sarışın konuğunu, “Maria Lucienne Sacre,” diye takdim etti.</p>

    <p>Hamid, vaktinin çoğunu geçirdiği Londra’dan Belçika Kralı’nın resmî kabulü için gelmişti.</p>

    <p>Yemeğe, saraydaki davetten dönüşte uğramıştı. Üzerinde üniforması vardı; yakasında nişanlar parıldıyordu.</p>

    <p>Ama Lüsyen, nişanlardan daha göz alıcıydı.</p>

    <p>Korsajının oyuğuna yerleştirdiği gül demeti, siyah tafta elbisesinin üzerinde kartopu gibi gülümsüyordu.</p>

    <p>Hamid, genç kızın elini tuttu, zarafetle dudaklarına götürdü; havai kıvılcımlar saçan gözlerine baktı ve, “Müşerref oldum,” dedi.</p>

    <p>Lüsyen, sağ elindeki busenin ürpertisiyle yemek salonuna doğru yürürken, on sekizlik bedeninden fışkıran tazeliği ve yayılan ıtrı da sürükledi peşi sıra...</p>

    <p>Bir de Hamid’in bakışlarını...</p>

    <p>Bir süredir gönül eğlendirdiği Mısırlı Mahmud Sabit Bey, ona Hamid’den öyle çok bahsetmiş, onu öyle methetmişti ki...</p>

    <p>“O, insanların en yakışıklısı, en zarifi”ydi.</p>

    <p>Lüsyen daha görmeden, Türk edebiyatının “Şair-i Âzam”ının<a class="si-noteref epub-type_noteref" href="#f1" id="ref_f1">*</a>, bu “güzel anka”nın cazibesine kapılmış, kendisini <span class="epub-type_pagebreak" id="page8" title="8"></span>tanıştırması için genç ataşeyi sıkıştırmaya başlamıştı.</p>

    <p>Lakin Sefir Bey, Brüksel’e nadiren uğruyor, çoğunlukla Londra’da bulunuyordu. Bu yüzden tanışma için epeyce beklemek gerekmişti.</p>

    <p>Şimdi, buna değdiğini düşünüyordu.</p>

    <p>İlk temasın yarattığı mıknatıs etkisi derhal kendini gösterdi.</p>

    <p>Hamid, salonun bir köşesinde elçilik mensuplarıyla sohbet ederken gözleriyle onu aradı.</p>

    <p>Aradığı bir çift gözün de kendisinde olduğunu fark edip hemen o tarafa doğru seğirtti.</p>

    <p>Köşede ayaküstü şarap içerek sohbete koyuldular.</p>

    <p>Hamid, leziz bir Fransızca ve çocuksu bir merakla genç kızı soru yağmuruna tuttu.</p>

    <p>“Meuse’lü bir Valon kızıyım,” dedi Lüsyen...</p>

    <p>Belçikalı olan annesi, evine bağlı, tutumlu, güzel bir kadındı. Aslen Fransız olan ve Liège’de bir kömür madeninde ustabaşılık yapan babasına karşı saygıyla karışık bir korku duyardı.</p>

    <p>Ayrıca erkek kardeşleri de vardı.</p>

    <p>Liège’de tipik bir küçük burjuva ailesinin melez kızıydı yani...</p>

    <p>Liseyi bitirdikten sonra “bu tutucu ve sıkıcı kasaba”dan yüksek tahsil hazırlığı için Brüksel’e kaçmıştı.</p>

    <p>Burada en çok annesinin yemeklerini ve reçellerini özlüyordu.</p>

    <p>Hamid, “Sizin gibi bir hanım Brüksel’de yalnız mı?” sorusuyla genç kızın sevgilisi olup olmadığını anlamaya çalıştı.</p>

    <p>Etrafında pervane gibi uçuşan erkeklerden bahsetmedi Lüsyen...</p>

    <p>Sadece, “Sözlüyüm,” dedi, ailesinin evlenmesi için baskı yaptığından yakındı ve karşı atağa geçti:</p>

    <p>“Ya siz? Siz evli misiniz?”</p>

    <p>Hamid, son eşinden daha yeni ayrıldığını söylemedi.</p>

    <p>Onun yerine, “Eşimi kaybettim,” dedi.</p>

    <p>Başlarını öne eğip kederle sustular.</p>

    <p><span class="epub-type_pagebreak" id="page9" title="9"></span>On sekizlik Lüsyen, gece elbisesi içinde biraz daha olgun görünüyordu; altmışlık Hamid, resmî üniforması içinde biraz daha genç...</p>

    <div class="image html5_figure">
      <img alt="" src="../Images/r1.jpg" />

      <div class="rsm-metni html5_figcaption">
        Abdülhak Hamid, Lüsyen’le tanıştığı yıllarda.
      </div>
    </div>

    <p>Genç kız, yüreğinde ilk heyecana benzer bir çarpıntı hissetti; yaşlı adam, nicedir unuttuğu bir yangının göğsünün altında alev aldığını...</p>

    <p>Aralarındaki büyük yaş farkına rağmen aynı dili konuştuklarını anlamışlardı.</p>

    <p>Lüsyen, Hamid’e mükemmel Fransızcasını neye borçlu olduğunu sordu:</p>

    <p>“Hayatta ne öğrendiysem kadınlardan öğrendim,” diye gülümsedi Hamid, “Buna Fransızcam da dahil...”</p>

    <p><span class="epub-type_pagebreak" id="page10" title="10"></span>Henüz on yaşında iken ağabeyi ile birlikte Fransızca kursu için Paris’e gönderilmiş, orada ev sahibesinin on iki yaşındaki kızı Lucie’ye âşık olmuştu. Büyüyünce evlenmeye karar vermişlerdi.</p>

    <p>“Fransızcayı hocalardan ziyade, bu güzel kız öğretti,” dedi Hamid...</p>

    <p>Karşısındaki genç kızın üslubundan onun da ana dilinde bir edebiyatsever olduğunu hissetmişti. Üstelik İngilizceyi, Almancayı, İtalyancayı da çok iyi konuşuyor; tazeliği kadar dil hâkimiyeti, zekâsı ve ilgi alanının genişliğiyle de Şair’in başını döndürüyordu.</p>

    <p>Lüsyen ise şairane sözler ve jestlerle konuşan bu ışıltılı ve kibar adamın kendisine bahşettiği yakınlıktan gururlanmıştı.</p>

    <p>Gece boyunca adeta kendilerinden geçerek ve çevredekileri görmezden gelerek siyasetten, şiirden, hatta hükümetten maaşlı bir şair olmanın garipliğinden konuştular.</p>

    <p>Daha birkaç hafta önce, Kuzey Atlantik’te bir buzula çarparak 1517 yolcusuyla batan Titanic, gündemin gözde konusuydu.</p>

    <p>Hamid bunun, İtalyanların Türklere karşı açtığı haksız savaşa seyirci kalan İngiltere’ye Tanrı’nın verdiği bir ceza olduğunu söyledi.</p>

    <p>Gülüştüler.</p>

    <p>Sohbet derinleştikçe, aralarındaki hayranlık alevi biraz daha harlandı.</p>

    <p>Ara sıra elde kadehle yaklaşan konuklar, yerli yersiz sorularla sohbetlerini bölse de Hamid onları kibarca geçiştirip yeniden sevgili küçüğüne dönüyordu.</p>

    <p>Herkesin saygı gösterdiği adamdan saygı görmek, gencecik Lüsyen’i büyülüyordu.</p>

    <p>Göğsünde nişanlar parıldayan haşmetli sefir, bir yeniyetmeyi şairane kelimelerle iltifata boğuyor; bu iltifatlar, gümüş tepside art arda ikram edilen kristal kadehlerde çalkalanarak genç kızın başını döndürüyordu.</p>

    <p>Beşinci kadehin sonunda Lüsyen, gözlerinden saçtığı masumiyetin çapkın muhatabında mayaladığı hazzı mükemmelen fark ederek işaretparmağını şarap kadehinin <span class="epub-type_pagebreak" id="page11" title="11"></span>geniş ağzında usulca gezdirdi ve, “Uzun mücadelelerden sonra aileme şahsi istiklalimi kabul ettirdim,” dedi. “Hürriyetten sarhoşum...”</p>

    <p>Bunu öylesine şuh bir edayla söylemişti ki, Hamid’in gözleri kamaştı. Şaraptan ziyade, kulağına fısıldanan sözlerin cüretinden sarhoş oldu.</p>

    <p>Sohbet sırasında davetlilerden biri, Lüsyen’in bedenini sarmalayan siyah elbiseye dikkat çekti:</p>

    <p>“Siyah, buralarda matem rengidir; sizse çok gençsiniz,” dedi.</p>

    <p>Lüsyen kendinden emin bir edayla cevapladı:</p>

    <p>“Pastel renkler giyen yaşıtlarımdan ayrılmak istedim.”</p>

    <p>Hamid, işi renklere bırakmadan, zihninde onu yaşıtlarından ayırmıştı bile...</p>

    <p>Kadında siyahı niçin sevdiğini, bir çocukluk hatırasıyla anlattı:</p>

    <p>Delikanlı olup evlenmeye karar verdiği yıllarda beşik kertmesiyle nişanlanmışlardı. Düğün hazırlıkları yapılırken annesinin yalıda topladığı hanımlar ne giyeceklerini konuşuyorlardı. Herkes kıyafetini tarif ederken bir genç kız, “Ben o gün karalar giyeceğim,” demişti.</p>

    <p>Öylesine mahzundu.</p>

    <p>Hamid bu masumane jesti karşılıksız bırakmamış, ânında nişanı bozup “karalar giyen kız”la evlenme kararı almıştı.</p>

    <p>Anlatılan hatıradaki ima, herkesin dikkatini çekti.</p>

    <p>“Ben siyahı, hiçliğin rengi olduğu için severim,” dedi Hamid...</p>

    <p>Sonra da Lüsyen’in kara elbisesinde açmış ak gül demetini süzerek bir mısra mırıldandı:</p>

    <blockquote class="alinti">
      <p>Şems olmasa güller de olur bunda siyeh-ten...<a class="si-noteref epub-type_noteref" href="#f2" id="ref_f2">**</a></p>
    </blockquote>

    <p>“Bu okuduğunuz bir şiir mi?” diye sordu Lüsyen...</p>

    <p><span class="epub-type_pagebreak" id="page12" title="12"></span>“Evet,” dedi Hamid; Fransızcaya tercüme etti.</p>

    <p>“Siz mi yazdınız?”</p>

    <p>“Evet.”</p>

    <p>“Hemen buracıkta mı?”</p>

    <p>“Hayır. Uzun yıllar var ki bir şey yazmıyorum.”</p>

    <p>“Neden?”</p>

    <p>“Söyleyecek bir şeyim kalmadı da ondan...”</p>

    <p>Oysa söylenecek şey, her daim vardı.</p>

    <p>Zor olan, söylenecek kişiyi bulmaktı.</p>

    <p>Zaman, bu hükmü doğrulayacaktı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1">
      <a class="si-backref" href="#ref_f1">*</a><span class="si-footnote-text">Büyük Şair. Hamid, yaşadığı dönemin en büyük şairi kabul ediliyordu.</span>
    </div>

    <div class="si-footnote html5_aside epub-type_footnote" id="f2">
      <a class="si-backref" href="#ref_f2">**</a> <span class="si-footnote-text">Güneş olmasa güller de olur burada siyah tenli...</span>
    </div>
  </div>
</body>
</html>
