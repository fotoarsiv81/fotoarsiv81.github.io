<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page173" title="173"></span>

      <h1 class="baslik">64</h1>

      <h2 class="baslik1">1918, İstanbul</h2>
    </div>

    <p>İtilaf Devletleri 1918 yazında bütün cephelerde genel taarruza geçti.</p>

    <p>İşler tersine dönmüş, evlerini ziyarete gelen paşanın tahmini tutmuştu.</p>

    <p>Hamid, panik halinde bavul toplamaya başladı.</p>

    <p>İngilizler harpten galip çıkıp İstanbul’u işgal ederse yapacakları ilk iş, Alman sempatizanlarını cezalandırmak olacaktı.</p>

    <p>Cezalandırılacakların başında da Hindenburg’a düzdüğü övgüler ve İngilizler aleyhine yazdığı piyeslerden ötürü Hamid olacaktı.</p>

    <p>Şair, telaşa kapılarak durum açıklığa kavuşana değin yeniden Berlin’e kaçmayı düşündü.</p>

    <p>“Edebiyat araştırmaları yapacağı” mazereti ile Âyan’ dan izin, sadrazamdan da yardım ve “kâfi miktarda” harcırah aldı; Padişah Vahideddin’e veda ziyaretine gitti.</p>

    <p>Huzura çıktığında yeni Sultan, “Bu buhran devrinde, ikinci reis vekili olduğunuz Meclis-i Âyan’ı nasıl bırakıyorsunuz?” diye sordu.</p>

    <p>“Bildiğim bir göz doktoruna gözlerimi göstermek mecburiyetindeyim,” diyerek sıyrıldı Hamid...</p>
    <hr class="margin" />

    <p>Fakat bu sefer de başka bir problem çıktı.</p>

    <p>Kendisine diplomatik pasaport verilmişti ama diplomat eşlerine diplomatik pasaport verilmesine engel olan bir Meclis kararı vardı. O yüzden Lüsyen’e normal pasaport çıkarılabilmişti.</p>

    <p>Hamid, bunu düzeltmek için Hariciye’ye müracaat etti, fakat sonuç alamadı.</p>

    <p><span class="epub-type_pagebreak" id="page174" title="174"></span>Vakit daralıyordu.</p>

    <p>Lüsyen’e normal pasaport alıp apar topar Berlin’e doğru yola çıktılar.</p>

    <p>Bu kez de başka bir engele takıldılar:</p>

    <p>Pasaport polisinin verdiği seyahat tezkeresinde “gideceği yer” olarak yanlışlıkla “Viyana” yazılmıştı. Bu nedenle Berlin’e geçemediler.</p>

    <p>Tam savaşın bitmek üzere olduğu dönemde, elde bavullarla Viyana kapılarına dayandılar.</p>
  </div>
</body>
</html>
