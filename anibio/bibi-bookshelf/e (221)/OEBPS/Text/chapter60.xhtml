<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page165" title="165"></span>

      <h1 class="baslik">60</h1>

      <h2 class="baslik1">1917, Viyana-Brüksel-Berlin</h2>
    </div>

    <p>Hamid, Lüsyen’le birlikte, önce Viyana’ya gidip gözünden tedavi oldu.</p>

    <p>Oradan özel izinle Belçika’ya geçtiler.</p>

    <p>Lüsyen’in gördüğü Belçika “yer yer harap olmuş bir harp sahası”ydı.</p>

    <p>Aile efradı ise, “çektikleriyle üzülmüş, ölülerine ve kayıplarına ağlar bir halde” idi. Yat borusundan itibaren karanlık ve sessiz bir eve kapanıyorlardı.</p>

    <p>Yüz bin ev yıkılmıştı.</p>

    <p>Asker, sivil elli bine yakın kayıp vardı.</p>

    <p>Ülkenin endüstriyel kapasitesi, neredeyse tamamen yerle bir edilmiş, üniversiteleri harap edilmişti.</p>

    <p>Lüsyen gördükleri karşısında perişan olmuştu.</p>

    <p>Oysa Alman hayranı eşi, gezdikleri yerlere Alman gözlükleriyle bakıyordu.</p>

    <p>Hamid’in tespitlerine göre Belçika halkı Almanlara karşı nefret doluydu; buna karşın Almanların yerli ahaliye karşı tavrı yumuşaktı.</p>

    <p>Brüksel’de tiyatroya gittiler; orada Belçikalı seyircilerin, salonda bulunan Alman subaylar aleyhine küfürlü gösteri yaptığını, subayların ise bunlara aldırmayıp gülerek piyesi seyrettiğini gördüler.</p>

    <p>Hamid, bu tespitlerini, bir davette, Belçika genel valisi vazifesinde bulunan Alman generaline sordu:</p>

    <p>“Alman zabitanının tahammül derecesi kayda değer. Tebrik ederim,” dedi.</p>

    <p>General şu cevabı verdi:</p>

    <p>“O kendi özelliklerinden değil, kendilerine verilen emrin gereğidir. Memleketlerini işgal ettiğimiz için halkın bize <span class="epub-type_pagebreak" id="page166" title="166"></span>husumet göstermesi tabiidir. Saldırgan sözlerine önem vermeyiz. Yalnız fiili tecavüz olursa ceza veririz.”</p>
    <hr class="margin" />

    <p>Brüksel’den sonraki durakları Berlin’di.</p>

    <p>Adlon Oteli’nde şahane bir odada kaldılar.</p>

    <p>Kendi anlattığına göre Hamid, bir zamanlar tayin edildiği Berlin elçiliğindeki vazifesine giderken vapurda gördüğü bir Alman kızının ayaklarını büyük bulup, “Ben bu kadar büyük ayaklı kadınlar yetiştiren bir memlekette yaşayamam,” diyerek geri dönmüştü. Halbuki bu kez Almanya’nın şehirleşmesine ve düzenine hayran kaldı.</p>

    <p>Almanya’nın büyük ve dünya çapında bir savaşta olduğu, Berlin’in hiçbir tarafında hissedilmiyordu.</p>

    <p>Almanların kaybedeceğine dair kapıldığı telaş bir nebze yatışmıştı.</p>

    <p>Hamid, Almanya’da her gittiği yerde Fransızca gazete bulunabilmesinden, yollarda serbestçe Fransızca konuşulabilmesinden de etkilenmişti. Halbuki Paris’te hiçbir yabancı, Almanca konuşmaya cesaret edemezdi. Almanca bilmek bile insanı töhmet altında bırakmaya yeterdi.</p>

    <p>Tabii Alman gazeteleri savaş haberlerini sabah akşam veriyordu; halkın çoğunluğu, sonunda galip geleceklerinden emindi.</p>

    <p>Şair’in sözleriyle aktarırsak:</p>

    <p>“Onlar biliyorlardı ki, azim bir zaferin kanlı nehri, selleri, şelaleriyle durmaksızın akıyor ve Almanya toprağına esir askerlerden başka hiçbir düşman yaklaşamıyor. Harp etmekten değil, darp etmekten<a class="si-noteref epub-type_noteref" href="#f38" id="ref_f38">*</a> yorulmuş görünüyorlardı.”</p>

    <p>Sadece Hamid de değil, kaldıkları Adlon Oteli’nde tesadüf ettikleri şehzade Ömer Faruk ve Osman Fuad efendiler de sefaretteki Türk diplomatlar da savaşın Almanya lehinde ilerlediği kanaatindeydi.</p>

    <p>Berlin’de sefir Hakkı Paşa sayesinde katıldıkları davetlerde, harbi yöneten Alman Genelkurmay Başkanı Mare<span class="epub-type_pagebreak" id="page167" title="167"></span>şal Hindenburg ve askerlere büyük sempati beslenmesine karşın, siyasetçilerden genellikle şikâyet edildiğini tespit ettiler.</p>

    <p>Hemen herkes, “Bismarck’tan sonra işinin ehli bir devlet adamı çıkmadı,” diyordu.</p>

    <p>Almanya, Hitler’i bekliyordu.</p>

    <p>Hamid de “yalnız Almanya’yı değil, bütün dünyayı savaştan kurtarma iktidarına sahip görünen” bu mareşale hayran kalmıştı.</p>

    <p>Sefir Hakkı Paşa, Hamid’i, Hindenburg’a ithafen bir şiir yazmaya teşvik etti.</p>

    <div class="image html5_figure">
      <img alt="" src="../Images/r20.jpg" />

      <div class="rsm-metni html5_figcaption">
        Paul von Hindenburg.
      </div>
    </div>

    <p>Şair, dört yıl önce “Zât-ı Şâhâne”ye yazmayı reddettiği güzellemeyi, “serdar-ı zaferkâr”<a class="si-noteref epub-type_noteref" href="#f39" id="ref_f39">**</a> Alman mareşalinden esirgemedi. Hindenburg’u göklere çıkaran birkaç beyit yazıp Almancaya tercüme ettirdi.</p>

    <p>Bu şiir, gümüşten bir vazo üzerine yontularak Mareşal’e hediye edildi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f38">
      <a class="si-backref" href="#ref_f38">*</a> <span class="si-footnote-text">Vurmaktan.</span>
    </div>

    <div class="si-footnote html5_aside epub-type_footnote" id="f39">
      <a class="si-backref" href="#ref_f39">**</a> <span class="si-footnote-text">Zafer kazanmış komutan.</span>
    </div>
  </div>
</body>
</html>
