<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page255" title="255"></span>

      <h1 class="baslik">101</h1>

      <h2 class="baslik1">Aralık 1920, Venedik</h2>
    </div>

    <p>Hamid, başköşesinde oturmaya alışkın olduğu sofralardan kovulmuştu.</p>

    <p>Düşkünlüğünü ancak iki eski dostun kollarında unutabiliyordu:</p>

    <p>İçki ve kadın.</p>

    <p>Sevdiği ve elleriyle evlendirdiği kadının yeni evinde, huysuz bir kayındeper gibi asabi günler geçirdi.</p>

    <p>Sonra yeni evlileri Napoli’ye uğurladı.</p>

    <p>Evlendiği için babası tarafından servetinden mahrum edilen Kont Soranzo, kendisine bir iş bulmak zorundaydı.</p>

    <p>Hamid, bir müddet daha Venedik’te kaldı.</p>

    <p>Bir kere, o da ısrar üzerine Victor Hugo’nun “Gülen Adam” romanını konu alan bir filmi izlemek üzere sinemaya gitti.</p>

    <p>Operadan, tiyatrodan uzak durdu.</p>

    <p>Asrın nimetlerinden ziyade mazinin müşfik koynunda huzur buluyordu.</p>

    <p>Shakespeare’in <em>Othello</em>’sundaki Desdemona’nın, kanalın sahilinde, Grand Otel’in yanındaki evini gezdi.</p>

    <p>Bir Ermeni okulunu ziyaret etti.</p>

    <p>San Marco Meydanı’na açılan incecik dar sokaklarda yürüdü.</p>

    <p>Kaldığı Royal Danieli Oteli’nde müzik çalıp dans edenleri izledi.</p>

    <p>“Bu mimari şaheserde gündüz ziyafetler, davetler oluyor; gece, nöbeti sükût ve zulmet devralıyor,” diye yazdı.</p>

    <p>Karanlık indiği andan itibaren otelin merdiven ve divanhanelerinde tarih başlıyor, sanki geçmişten hayaller ve hayaletler ortalıkta geziniyordu.</p>

    <p><span class="epub-type_pagebreak" id="page256" title="256"></span>Hamid, bir köşede Dante ile Béatrice’nin oturduklarını hayal etti.</p>

    <p>Belki Lüsyen’le aşklarının da edebiyat tarihinin sevdalıları listesine kaydolacağını ümit etti.</p>

    <p>Sevdiği kadına şöyle yazdı:</p>

    <blockquote class="alinti">
      <p>Mükemmel otel, ferahfeza manzara, zarif cemiyet; mademki sen yoksun, hepsi vız gelir bana...</p>
    </blockquote>

    <p>O şimdi, sevdiği kadından ve vatanından uzakta, dünya yüzündeki hiçbir mekâna benzemeyen bu muazzam şehirde kendini kayıp, nereye gideceğini, ne yapacağını bilemeyen bir mülteci, bir haymatlos<a class="si-noteref epub-type_noteref" href="#f50" id="ref_f50">*</a> gibi hissediyordu.</p>

    <p>Bu hissiyatı, Venedik’ten ailesine gönderdiği mektupta açıkça okumak mümkündü.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f50">
      <a class="si-backref" href="#ref_f50">********</a> <span class="si-footnote-text">Vatansız.</span>
    </div>
  </div>
</body>
</html>
