<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page204" title="204"></span>

    <h1 class="baslik">77</h1>

    <p>Uzaklardan, solumuzdan bize doğru, Adalar, sırtlarını kabartarak geliyor; sağımızdan geçiyordu.</p>

    <p>Solumuzdan, dikleşmiş minareleriyle eşsiz şehir, soluk bir tül önünde belirmekteydi.</p>

    <p>Bir hülya gibi!..</p>

    <p>Aşina kokular taşıyan dipdiri bir hava yüzümüze çarptı. Ah, bu güzel yaz gününde bu dönüş, ne hoş olabilirdi!</p>
    <hr class="margin" />

    <p>“Bunca zamandır nerelerdeydiniz? Epey geciktiniz, evlatlarım!”</p>

    <p>“Belde-i tayyibe<a class="si-noteref epub-type_noteref" href="#f42" id="ref_f42">*</a> bizi alıkoydular.”</p>

    <p>“Yine hoş geldiniz. Burada hayli değişiklik bulacaksınız. Çok ıstırap çektim.”</p>

    <p>“Biz de, güzel belde...”</p>
    <hr class="margin" />

    <p>Letafet ve endişe ile yüklü, “fertûtî-yi musahhir<a class="si-noteref epub-type_noteref" href="#f43" id="ref_f43">**</a>” karşımızdaydı. Hiçbir şey değişmemişti denebilir. Her şey geçen sene bıraktığımız gibiydi adeta...</p>

    <p>Halbuki...</p>

    <p>Eskiden neydiyse yine öyle olması mümkün müydü?</p>

    <p>Mümkün müydü ki her şeyi, bütün mukaddesatı ayaklar altına alınmış olsun?</p>

    <p>Her şeyi:</p>

    <p>Marmara, Boğaziçi, Sarayburnu, Kızkulesi, ötede basık tepeler, beride şahane belde ve az yüksekte Çamlıca...</p>

    <p>Hayır, bari Çamlıca korunmuş olsa!</p>

    <p><span class="epub-type_pagebreak" id="page205" title="205"></span>Yarabbi!</p>

    <p>Takatimden fazlasını yükleme!</p>

    <p>Yazık! Yazık!</p>

    <p>Çamlıca da öyle...</p>

    <p>Aman, başımızı çevirelim; matemde bir ev halkının yüzüne bakmaya tahammül edilebilir mi?</p>

    <p>Hamalların bağrışmaları, ki vaktiyle nefret ederdik, bugün bize okşayış gibi geliyor. Zira bu seslerde, bu seslerin dalgalanışında kardeşlerimizi buluyoruz. Üstünde sendelediğimiz uzun, asma merdiven, sonra sakallı bir sandalcının kayığı...</p>

    <p>Laf kapısı açmak istedik, fakat bu dede bir hakim, bir mütevekkil, bir filozoftur. O ne harpler, ne ricatlar görmüştür. Zaferler de... Onca her şey boş ve fani... Hayatın öyle bir derecesine varmış ki ona göre yegâne mücadele, hayat mücadelesinden ibaret... Limanın vızır vızır işleyen motorları, muhtelif tekneleri arasında manevra yapmak güçlüğü yüzünden her sorumuza:</p>

    <p>“Ee, ne yapalım?”</p>

    <p>“Harp kötü şey...”</p>

    <p>“Allah sonumuzu hayreyleye,” tarzında, kısa ve gönülsüz cevaplar vermişti.</p>

    <p>Sokaklardaki o yabancı üniformalar, o bandıralar!</p>

    <p>Ah yarabbi!</p>

    <p>“Sabır, gayret! Son söz daha söylenmedi,” demiştim Abdülhak Hamid’e ama...</p>
    <hr class="margin" />

    <p>Nihayet eve vardık.</p>

    <p>Hizmetçiler perişan, dostlarımız heyecanlı ve sabırsız... Kucaklaşıyor, ağlaşıyorduk.</p>

    <p>Ve hayat yeniden başladı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f42">
      <a class="si-backref" href="#ref_f42">*</a> <span class="si-footnote-text">Güzel belde.</span>
    </div>

    <div class="si-footnote html5_aside epub-type_footnote" id="f43">
      <a class="si-backref" href="#ref_f43">**</a> <span class="si-footnote-text">Büyüleyen ihtiyar. Tevfik Fikret’in “Sis” şiirinden.</span>
    </div>
  </div>
</body>
</html>
