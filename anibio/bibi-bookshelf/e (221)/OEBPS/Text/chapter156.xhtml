<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page375" title="375"></span>

      <h1 class="baslik">156</h1>

      <h2 class="baslik1">1927, İstanbul-Venedik</h2>
    </div>

    <p>2 Ocak, Hamid’in doğum günüydü.</p>

    <p>O yıl, yetmiş beşine bastı.</p>

    <p>Arkadaşları Şair-i Âzam’ın yetmiş beşinci yılı için Galatasaray Lisesi’nde parlak bir tören düzenlediler.</p>

    <p>Halit Ziya, Samipaşazade Sezai, Cenab Şahabeddin gibi devrin ileri gelen kalem erbabının da katıldığı törende Hamid’in şiirleri okundu, hakkında konuşmalar yapıldı; bundan böyle her sene bir tiyatro eserinin sahneye konması kararı alındı.</p>

    <p>Konferansa katılanlar, bu yetmiş beşlik çınarın yaşama azmine şapka çıkardılar.</p>

    <p>Kiminin gözünde, her kayan yıldızı vaktinde terk edip yükselmekte olana sıçramayı başaran bir oportünistti o... Kendi ışığı yoktu. Ay gibi, üzerine düşen ışığı zekice yansıtıyordu.</p>

    <p>Kimileri ise, tersine, asıl her yükselen devrin ve o devrin yarattığı kadroların, ondaki şeytan tüyüne kapıldığı ve şöhretinden yararlanabilmek için ona yanaştığı inancındaydı.</p>

    <p>Şair’in siyasi pozisyonu hakkındaki rivayet ve yorumlar muhtelif olsa da şahsi pozisyonu hakkında hemen herkes mutabıktı:</p>

    <p>O, çevresindeki kadın varlığıyla hayat bulan; daha doğrusu ölümü yenme kudretini kadınların zerk ettiği yaşam coşkusundan alan bir erkekti.</p>

    <p>Ne kadar yaşlanırsa inadına daha genç yaşta kadınlarla birlikte oluyor; adeta onlardan hayat devşiriyordu.</p>

    <p>Belki de bu sayede yaşıtlarını birer birer toprağa verirken, o her yaş gününde biraz daha dinçleşerek sanki ölümsüzlüğe yürüyordu.</p>

    <p><span class="epub-type_pagebreak" id="page376" title="376"></span>Son giden, Süleyman Nazif olmuştu.</p>

    <p>Kendisinin yetmiş beşinci yaş gününe bir ay kala henüz elli yedisindeki Nazif’i kaybetmişti.</p>

    <p>Hem de nasıl?</p>

    <p>Bu can dostunun ağır ateşten mustarip olduğunu öğrenince yanına bir doktor alıp evine koşmuş, ancak onu yatakta perişan halde bulmuştu.</p>

    <p>Ziyaretin ardından kalkacağı sırada Nazif, “Gel bana, seni göreyim Üstad,” diye onu yanına çağırmıştı.</p>

    <p>Nazif’in son söylediği söz de, son gördüğü yüz de Abdülhak Hamid oldu.</p>

    <p>Kendisine “Şair-i Âzam” sıfatını yakıştıran adam, yoktu artık...</p>

    <p>Cenazesi, parasızlıktan sığındığı kız kardeşinin evinden alınıp yine parasızlıktan Tayyare Cemiyeti tarafından kaldırılmıştı.</p>

    <p>Sarsıldı Hamid...</p>

    <p>Türk edebiyatına ölüm karanlığını sokan adam, o karanlık tünelin girişindeydi işte...</p>

    <p>Sarsıcı olan, tünelin kendinden küçükleri sırasız yutması kadar, parasız yutmasıydı aynı zamanda...</p>

    <p>Yazıyla geçen bir ömrün bedeli, finali bu mu olmalıydı?</p>

    <p>Şair’in girdiği karanlığı hisseden Lüsyen, “Yalvarırım üzülmeyin,” diye yazdı hemen... “Ne yazık ki bütün dostlar kaybolacaklar; kader bu... Buluşma, vedanın kız kardeşidir.”</p>

    <p>Ne var ki bu son teselli cümlesi, Hamid’i daha da mutsuz etti.</p>

    <p>Cümleyi bir daha okudu; Lüsyen’le yaklaşan buluşmasının lezzeti ağzında buruldu.</p>

    <p>Süleyman Nazif’i kız kardeşinin küçük ahşap evinden, “o erken mezardan” sonsuzluğa uğurlayan Hamid, bir süre sonra Maçka Palas’taki dairesinde yapayalnız kaldı.</p>

    <p>İngiliz gelini ve torunları İngiltere’ye dönmüştü.</p>

    <p>Venedik’te şaşaalı bir konaktan kendisine kaçmasını istediği kadına vaat edebildiği şey, Maçka’da bir dairenin küçük bir odasıydı.</p>

    <p><span class="epub-type_pagebreak" id="page377" title="377"></span>Ama Lüsyen buna razıydı.</p>

    <p>O sadece geliş masraflarını ve İstanbul’da yoksulluğa düşmeyecek kadar parayı garantiye alma peşindeydi.</p>

    <p>Kont Michel, ona ihtiyaç duyduğu parayı vermediği gibi, tutsaklığını mücevherlerini kilit altında tutacak kadar aşağılayıcı bir mertebeye indirmişti.</p>

    <p>Lüsyen, bu muameleyle kendini, bakıcısı olduğu evdeki ziyneti soyacak bir hizmetçi gibi hissediyor, sessiz bir öfke içinde homurdanıyor, ama bu muamele onu yıldıracak yerde kamçılıyor, aklına koyduğunu yapma konusunda cesaretlendiriyordu.</p>

    <p>Kendisine karşılıksız yardım vaat eden Esat Bey’in teklifini kabul dışında bir çaresi kalmamıştı.</p>

    <p>O günlerde Milano’ya uğrayan bu dosta, biraz da utanarak, yardımını kabule hazır olduğunu söyledi.</p>

    <p>Tek şartı vardı: Yardım Hamid’e yapılacak; böylece kendisi “başkasının parası”nı almamış olacaktı.</p>

    <p>Dönüş parasını bulur bulmaz pasaport almak için girişim yaptı.</p>

    <p>Ve o günden itibaren her şeyi güzel, her yeri bahar görmeye başladı.</p>

    <p>Nihayet bir ucu Maçka’da olan bir ipin diğer ucunu tuttuğunu düşündükçe başı dönüyordu.</p>

    <p>Michel ona iki aylık izin verdiğini söylese de bunun dönüşü olmayan bir seyahate benzediğini hissediyordu.</p>

    <p>Lüsyen, yolculuk için gerekli çeki de aldıktan sonra parmaklarında kıvılcımlarla İtalya’dan son mektubunu yazdı Hamid’e...</p>

    <p>Senelerdir gelip giden hasret mektuplarının sonuncusunu.</p>
  </div>
</body>
</html>
