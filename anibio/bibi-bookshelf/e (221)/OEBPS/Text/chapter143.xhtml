<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="f-italik html5_section">
    <span class="epub-type_pagebreak" id="page347" title="347"></span>

    <h1 class="baslik">143</h1>

    <p class="p-right">Floransa, 18 Temmuz 1925</p>
    <hr class="margin" />

    <p>Efendiciğim,</p>
    <hr class="margin" />

    <p>Çamlıca’da mutlu olmanıza sevindim. Orada dinlenmeye bakın ve özellikle de bana sözünü ettiğiniz o küçük meseleler yüzünden sinirlenmeyin, size zararı olur bunun ve hiçbir işe yaramaz.</p>

    <p>Mademki Violet yanınızda ve bu konuda yapılabilecek bir şey yok, onu olduğu gibi, eksik ve düşük biri kabul edin.</p>

    <p>Sizin haddinden fazla titiz olduğunuzu biliyorum tabii ki... Boşu boşuna bir duvara çarpıyorsunuz. Değmez buna...</p>

    <p>Ah! Ne kadar şımarttım sizi ve hiç de hakkım yoktu buna! Ve işte acı çekiyorsunuz ve ben bir çare bulamıyorum buna! Sizi çok fazla sevmek gibi büyük bir hataya düştüm ve her türlü anlaşmazlıktan ve çatışmadan uzak tutmaya çalıştım. Benim yokluğumda en küçük bir darbe öldürüyor sizi...</p>

    <p>Ah ne kadar beceriksiz ve dar görüşlüyüm!</p>

    <p>Zalim olmayın! Anılarımızla çevrilmiş ve korunmuş olarak Çamlıca’da yaşayın; anılar en güvenilir dostlardır. Ağaçlarımızdaki rüzgârın güçlü sesi aynı geçen yılki gibi değil mi?</p>

    <p>Geçen yıl orada olduğunuzu söylüyorsunuz bana... Peki, ben de gelecek yıl orada olacağım.</p>

    <p>Benim buradaki yaşantımla ilgili hiçbir ayrıntı sormayın bana; sizden ayrı, nasıl yaşadığımı bilmiyorum! Dostluk imkânsız benim için; çünkü sevgi ve sadakatle ilgili bütün gücüm size ayrılmış durumda... Gelecekteki muhtemel bir dostluk için hiçbir şey kalmıyor bana; yüreğim kapalı ve ellerim boş...</p>

    <p><span class="epub-type_pagebreak" id="page348" title="348"></span>Evet, “öteki aşk” var, ama yarattığınız biçimiyle... Bende aynı anda iki büyük duygu için yer yok.</p>

    <p>Sizin “öteki aşk” diye adlandırdığınız şey, kaçıp giden bir duyguyu bir an için durdurarak sevmek midir?</p>

    <p>Hayır hayır, bu olmamalıdır aşk...</p>

    <p>Aşk soylulaşabilir, bedenle bir başkasının yüreğini ve ruhunu fethedebilir. Ancak böyle olursa kabul edilebilir; yoksa, vazgeçiyorum.</p>

    <p>Ah! Sizin bu teorileriniz beni ele geçiriyor, hüzünlendiriyor ve aşağılıyor.</p>

    <p>“Birbirimizden ayrılarak karşılıklı birer hata yaptık,” diyorsunuz bana...</p>

    <p>Siz ki bu kadar deneyimlisiniz, niçin izin verdiniz böyle bir hataya?..</p>

    <p>Mücadelenin bizim gücümüzün üstünde olacağını biliyordunuz da niçin attınız bu sıkıntının içine bizi?..</p>

    <p>Muhtemelen kurtulacağız bu sıkıntıdan biz, ama o kadar yıpranacağız ki bütün sevgimiz ancak yetecektir bizi iyileştirmeye...</p>

    <p>Allah’a emanet ettim sizi...</p>

    <p class="p-right">L.</p>
    <hr class="h-margin" />

    <p>Sana kavuşmayı ne kadar istiyorum. Müfide’nin Londra’ya yahut validenin Liège’e, benim buraya davetimizi kabul edebilseydik...</p>

    <p>Ya orada ya burada, yakında seni görürüm inşallah; sıkılma güzelim.</p>

    <p>Mutlak seni görmeliyim. İhtiyacım müthiş.</p>

    <p>Yanımda hazır olman lüzumlu; ne diyorum:</p>

    <p>Bu buluşmanın bir yolunu bul...</p>

    <p>Seni yanı başımda isterim. Dünyada bence bundan başka bir şey yok.</p>

    <p>Suçlu muyum, masum mu?</p>

    <p>Akıllı mıyım, zincirlenecek bir deli mi?</p>

    <p>Tabii miyim, gayritabii mi?</p>

    <p>Bilmem.</p>

    <p><span class="epub-type_pagebreak" id="page349" title="349"></span>Zira şu meselenin giriftliğinde kayboldum.</p>

    <p>Sen, sen, şahsi müşkülatım, daimi imkânsızım, terk ettiğim büyüm, sihrimsin.</p>

    <p>Sen cazibe ve damgadan yapılmışsın. İşte fikrim bu... Meğer ki gelmeyesin, yoksa derhal fikrimi değiştiririm.</p>

    <p class="p-right">H.</p>
    <hr class="h-margin" />

    <p class="p-right">Floransa, 25 Temmuz, 1925</p>
    <hr class="margin" />

    <p>Efendiciğim,</p>
    <hr class="margin" />

    <p>Burada sürdüğüm yaşamı birçokları kıskanıyordur belki... Siz ne sanıyorsunuz? Karmaşa içinde bir boşluk... Öfkeli ve huysuz parmağımın altında her şey boş. Daha sağlıklı gıdalara ihtiyacım var. Çevremdekilerin hepsi yoruyor beni; kendileri, güzellikleri, dedikoduları, aptallıkları...</p>

    <p>Ah ne korkunç bir şey benim için bu insanların arasında yaşamak! Bana kur yapıyorlar, övgüler yağdırıyorlar, çevremde dolaşıyorlar, ağırlıyorlar, ama hiç kimse giysilerimin altında kanayan bir yara olduğundan kuşkulanmıyor ve hiç kimse size getirmek için elini uzatmıyor bana!</p>

    <p>Niçin yanımda değilsiniz? Her şey ne kadar eğlenceli ve kolay olurdu oysa...</p>

    <p>Ah bir çare bulsanız, bir yol gösterseniz bana... Ne yapacağımı, nasıl yapacağımı hiç bilemiyorum...</p>

    <p>(...)</p>

    <p>Günlüğümü yazıyorum her zamanki gibi, ama düşüncelerim dolaşıp duruyor ve ben bir anıtın uyumunu, bir manzaranın güzelliğini ancak birkaç basit cümleyle saptayabiliyorum. Oysa burada her şey güzellik ama ben uyurgezer gibiyim...</p>

    <p>Ya siz? Siz ne yapıyorsunuz? Yazsanıza... Günü gününe duygularınızı yazın; bu size uzun vadeli bir şeyler kazandıracak ve biraz kendi içinize girmenize imkân sağlayacaktır. Ne kadar çok zaman kaybedildi!</p>

    <p>Bir çekmecede on kuruş buldum. Size gönderiyorum <span class="epub-type_pagebreak" id="page350" title="350"></span>onu... Siyah kutuda kaç para var şimdi? Ne kadar çocuksunuz! Acele yazın bana...</p>

    <p>Allah’a emanet ettim sizi...</p>

    <p class="p-right">L.</p>
  </div>
</body>
</html>
