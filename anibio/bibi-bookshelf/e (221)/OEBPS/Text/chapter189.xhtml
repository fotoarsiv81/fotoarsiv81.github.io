<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page466" title="466"></span>

      <h1 class="baslik">189</h1>

      <h2 class="baslik1">1934-1935, İstanbul</h2>
    </div>

    <p>Bir fotoğraf...</p>

    <div class="image1 html5_figure">
      <img alt="" src="../Images/r48.jpg" />

      <div class="rsm-metni html5_figcaption">
        Hamid ve Lüsyen, <em>İlhan</em> piyesini temsil eden talebelerin arasında sahnede.
      </div>
    </div>

    <p>2 Şubat 1934 günü çekilmiş.</p>

    <p>O gün Hamid’in seksen üçüncü doğum yıldönümü...</p>

    <p>Hamid tiyatro sahnesinde bütün şıklığıyla tahtta oturuyor. Dizlerinin dibinde Lüsyen var. Onun yanı başında da küçük nedimeler...</p>

    <p><span class="epub-type_pagebreak" id="page467" title="467"></span>Ve ikilinin arkasında, bir saray dekoru önünde, kaftanlar, kavuklar, rengârenk kostümler içinde talebeler...</p>

    <p>Boğaziçi Lisesi, o sene Hamid şerefine, Şair’in ünlü piyesi <em>İlhan</em>’ı sahnelemiş.</p>

    <p>Oyundan sonra da Şair-i Âzam, oyuncuları tebrik için eşiyle birlikte sahneye çıkıp onlarla fotoğraf çektirmiş.</p>

    <p>Bitkin çehresi, saadetle tebessümlenmiş.</p>

    <p>“Gördünüz mü?” diyor:</p>

    <p>“Benim eserlerim için, ‘Temsil edilemez,’ diyenler ne kadar haksızlık ediyorlar. Pekâlâ, hem de başarıyla temsil edildi işte...”</p>

    <p>Ve heyecanla ilave ediyor:</p>

    <p>“Artık gelecek sene de <em>Hakan</em>’ı oynarız, değil mi?”</p>

    <p><em>Hakan</em>, Hamid’in yeni yazdığı piyesiydi.</p>

    <p>O hayattayken yayımlanan son eseriydi.</p>

    <p>Piyes yazarlığına, altmış sene evvel, henüz yirmilerinin başında iken, Namık Kemal’in <em>Vatan Yahut Silistre</em>’sini takliden kaleme aldığı bir masalla başlamıştı.</p>

    <p><em>Macerâ-yı Aşk</em> adını verdiği o serüven, tanışmadan evlendirilen gençlerin, kavuşamayan âşıkların tuhaf tesadüflerle dolu karmakarışık hikâyesiydi.</p>

    <p>Hamid, ömrünün son deminde yazdığı <em>Hakan</em>’da başladığı yere, yani masal ülkesine döndü.</p>

    <p>Yine karman çorman ilişkiler içinde imkânsız bir aşk macerası, devrin sadeleşme temayülünün tamamen zıddına, Arap-Acem kelimeleriyle yüklü bir dille anlatılıyordu.</p>

    <p>Nisan sonu Vâ-Nû, <em>Haber</em> gazetesinde, “Hamid yeni bir manzum piyes yazdı,” müjdesini verince herkes meraklandı.</p>

    <p>Masalın Orta Asya Türklüğünün dekorunda anlatılması, o aralar yeni bir kimlik olarak çokça vurgulanan Türkçülük akımının etkisi sanıldı.</p>

    <p>Kitabı, satırların altını çizerek ilk okuyanlardan biri Atatürk oldu.</p>

    <p>Lakin, eski bir Türk hükümdarıyla peri huylu çoban kızının aşkını anlatan eser, tarihi gerçeklerden ziyade, Şair’in hayal gücünün mahsulüydü.</p>

    <p>Hamid, kitabın sonundaki notta şöyle diyordu:</p>

    <p><span class="epub-type_pagebreak" id="page468" title="468"></span>“<em>Hakan</em> isimli bu tiyatro parçasını ömrümün seksen üçüncü senesinde yazmaya muvaffak oluşum, şüphe yok ki ilahî bir başarıdır. Eserin yazılıp basılması ve sahneye konmasının Cumhuriyet devrine, yani Atatürk’ün kemal <a class="si-noteref epub-type_noteref" href="#f1" id="ref_f1">*</a> devrine ait olması nedeniyle kendimi bir kat daha bahtiyar saymaktayım. Yalnız bu eseri, en eski ecdadımızın lisanı olan öz Türkçe ile yazmaya muvaffak olabilseydim benim için daha da mutluluk verici olurdu. Bununla beraber, konusunu öz Türk’ün kaynağından çıkardığım <em>Hakan</em>’ı, eserlerimin en genci, en canlısı sayabilirim.”</p>

    <blockquote class="siir">
      <p>Millet ihanetinde gerektir büyük ceza;</p>

      <p>Devlet ihanetinde teenni olur sezâ!</p>

      <p>Gaddar olursa devlet, o millet eder kıyam.</p>

      <p>Mağdur olursa millet, o devlet bulur hitâm.</p>
    </blockquote>
    <hr class="cizgi1" />

    <blockquote class="siir1">
      <p>Millet ihanetinde gerektir büyük ceza;</p>

      <p>Devlet ihanetinde acele etmeme olur uygun!</p>

      <p>Acımasız olursa devlet, o millet ayaklanır.</p>

      <p>Mağdur olursa millet, o devlet sona erer.</p>
    </blockquote>

    <p class="no-indent">Eserde bu türden hamasi tiratlar bulunsa da aslen anlatılan, gönül verdiği çoban kızının, karısının yasak aşkından doğan kız çocuğu olduğunu öğrenen yaşlı bir hakandı.</p>

    <p>Sonunda hakan bu genç kızla, hakanın karısı da yasak aşkıyla evleniyordu.</p>

    <p>Yazar, adeta kendi aşk hayatının karmaşasını, yazdığı masala nakşetmişti.</p>

    <p>Abdülhak Hamid için <em>Hakan</em>, “eserlerinin en genci, en canlısı” olsa da devrin gazetelerinde hiç de heyecanla karşılanmadı.</p>

    <p>Şair-i Âzam, peşinden gelen yeni neslin gerisine ve kendini tekrara düşmüştü. Dönüp dolaşıp eski konuları yeniden yazıyor; devrin coşkusunu yakalayamıyordu.</p>

    <p><span class="epub-type_pagebreak" id="page469" title="469"></span>Kendini yenileyemeyecek kadar yaşlıydı artık...</p>

    <p>Yine de bunlara aldırmadan seksen dördüncü yıldönümünde <em>Hakan</em>’ın temsili için uğraştı.</p>

    <p>Ancak eser, sergilenemeyecek kadar sönüktü.</p>

    <p>Oturmamış karakterlerin fuzuli tiratlarıyla uzayıp gidiyordu. Hamid’in ümitli bekleyişine rağmen sahneye konamadı.</p>

    <p>O da küstü.</p>

    <p>Ocak 1935’te, seksen dördüncü doğum yılı törenlerine gitmedi. Törende neler olup bittiğini de sormadı.</p>

    <p>Boğaziçi Lisesi’ne de Bebek’e de bir daha uğramadı.</p>

    <p>O yazı, Yeniköy’deki Kara Todori Yalısı’nda sayfiyede geçirdiler.</p>

    <p>Lüsyen, orada eski sandıkları karıştırırken, unutulmuş bir hatıraya rastladı.</p>

    <p>Bu, zifaf gecesi yataklarına serilen, üzeri kucak kucak altın sırma güllerle kaplı beyaz satenden güvey yorganı yüzüydü.</p>

    <p>Diğer hatıralar birer ikişer kaybolurken, sırmaları vücutlarına battığı için o gece onları uyutmamasıyla hatırda kalan bu yorgan yüzü, her nasılsa sandığın dibinde saklanmıştı.</p>

    <div class="image1 html5_figure">
      <img alt="" src="../Images/r49.jpg" />

      <div class="rsm-metni html5_figcaption">
        En sağda görülen Kara Todori Yalısı.
      </div>
    </div>

    <div class="image1 html5_figure">
      <span class="epub-type_pagebreak" id="page470" title="470"></span> <img alt="" src="../Images/r50.jpg" />

      <div class="rsm-metni html5_figcaption">
        Lüsyen ve Hamid.
      </div>
    </div>

    <p>Lüsyen onu uzun senelerin kış uykusundan havalandırmaya çıkardı.</p>

    <p>Ve Reşad Fuad’ın hediyesi sırma işlemeli saten, o havalandırmada umulmadık bir ihtiyaç için imdada yetişti.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1">
      <a class="si-backref" href="#ref_f1">*</a> <span class="si-footnote-text">Olgunluk.</span>
    </div>
  </div>
</body>
</html>
