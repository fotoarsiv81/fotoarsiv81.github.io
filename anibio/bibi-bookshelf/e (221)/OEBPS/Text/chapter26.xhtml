<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <span class="epub-type_pagebreak" id="page73" title="73"></span>

    <h1 class="baslik">26</h1>

    <p>Abdülhak Hamid’le ikinci defa Fuad Paşa Türbesi’nde evlendik. Reşad Fuad’ın Cağaloğlu’ndaki evinde de nikâhımız kıyıldı.</p>

    <p>Nikâha, ayakkabılarım, beyaz elbisem, tellerim, gelinlik tacımla gittim.</p>

    <p>Reşad Fuad, zamanın en mümtaz davetlilerinin bulunduğu mükellef bir ziyafet verdi.</p>

    <p>Geceyi orada geçirdik.</p>

    <p>Törene göre düzenlenmiş yatak odasında telkâri kollu cibinliği, gümüş şamdanları, altın pullarla işlenmiş yatak takımıyla o muhteşem yatak odasında –ilk anda akla gelebilecek olanlardan bambaşka sebeplerle– ne damat ne gelin göz kırpmadık.</p>

    <p>Abdülhak Hamid, kim olursa olsun, yanında biri bulunduğu takdirde katiyen uyuyamazdı. Benimse her yeri kabartmalarla işlenmiş, iğneli fıçı gibi döşekte, kılaptanlarla işlenmiş atlastan bir çadıra benzeyen yorgan altında uyumam imkânsızdı.</p>

    <p>Reşad Fuad, muzipliğinden, kapandığımız odanın kapısına ihtiyar kalfalardan birini dikmişti.</p>

    <p>Abdülhak Hamid ona yalvarıyordu:</p>

    <p>“Kuzum kalfa, ne olur bana her zamanki yatağımı hazırla...”</p>

    <p>Efendisi kim bilir ne şekilde kulağını doldurduğu için olup bitenleri ciddiye alan kalfa, bu âdete aykırı talebe direniyordu:</p>

    <p>“A, olur mu hiç? Sonra ne derler?”</p>

    <p>“Uykusuzluktan geberiyorum.”</p>

    <p>“Yatağınız var ya, yatın.”</p>

    <p><span class="epub-type_pagebreak" id="page74" title="74"></span>“Kalfacığım, Allah rızası için... Artık dayanamayacağım ayol!”</p>

    <p>Ve kalfa, vazifesinin ciddiyetiyle kabararak cevap veriyordu:</p>

    <p>“Oh olsun! Öyleydi de niye bu yaşınızda böyle bir körpe fidanla evlenmeye kalkıştınız?”</p>

    <p>Ötekiler bizimle alay ediyorlar, çılgınca eğleniyorlardı. Her ne kadar kalfa farkında değilse de onlar işin içyüzünü pekâlâ biliyorlardı.</p>

    <p>Vaziyet pek acayipti.</p>

    <p>Abdülhak Hamid ateş püskürüyordu.</p>

    <p>Nihayet Reşad Fuad’a, misafirlerine, bana, kalfaya, düğüne ve evliliğe ağzına geleni verip veriştirdikten sonra bir kanepe üzerine kıvrılarak kestirmekte karar kıldı.</p>

    <p>Bu pek o kadar görülmemiş zifaf gecesinden hatıra olarak Reşad Fuad cömertçe davranarak sözde “gerdek odamız”ı süsleyen güzel şeylerden bazılarını bize hediye etti.</p>

    <p>Bunların arasında bulunan, üzerinde kucak kucak sırma işleme güller açılmış beyaz satenden bir yorgan yüzü de vardı.</p>

    <p>O hatırayı bir sandığın dibine yerleştirip kilitledim. Ara sıra sandıktan çıkarır havalandırırdım.</p>
  </div>
</body>
</html>
