<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page101" title="101"></span>

      <h1 class="baslik">36</h1>

      <h2 class="baslik1">1913 yazı, İstanbul</h2>
    </div>

    <p>Haftada bir, Bebek’teki evimiz satranç kulübüne dönüşürdü. Abdülhak Hamid çok iyi oynardı. Yirmi dört saatten fazla süren çetin partiler yapılırdı. Hazırlanan yataklara dokunulmaz ve inatçı oyuncular, ancak yemek vakti ara verirdi. Misafirler de boğazına düşkün, ağzının tadını bilen kişilerdi. Aşçı ve hizmetçiler yorgunluktan biterdi.</p>

    <p>Orası benim için fevkalade bir mektepti. Oradakilerin her biri de kendi sahasında birer üstattı.</p>

    <p>Filozoflar, âlimler, ihtimal bazıları ermiş olan Mevlevi, Bektaşi, Kadiri şeyhleri benimle ilgilenmek tenezzülünde bulundular; düşüncelerimi işlediler ve o vakte kadar varlığından haberdar olmadığım ufuklara yönelttiler.</p>

    <p>Böylelikle, iyiyi gördükten başka, en iyi olanı da tekrar tekrar görmek fırsatını elde ettim. Önemli kişilerle yakın ilişkilerim oldu. Yerlerini kimsenin dolduramayacağı cinsten o insanların çoğu, zamanla ortadan kalkmıştır.</p>

    <p>Doğrusu bu zevat, kendilerinden sonrakilerin nispeten değersizliklerinden değil, kendilerini geliştiren ve başkalarının kısmen uyabilecekleri çevreye mükemmel surette uyum sağlamalarından dolayı, o çevreyle beraber yok oldular.</p>

    <p>Bu zevat, artık emin ve yavaş; yahut vahşi ve ani bir sükûtun başlayacağı o korkunç noktaya, doruğa varmış bir mümtaz zümre teşkil ediyordu.</p>

    <p>Bir dünya, dağılmak üzereydi. Ben, son günlerine şahit oluyordum. Onları izleyen uğursuz ve amansız kanuna uyarak, yeni yöneticilere yer vermek gerekiyordu.</p>
  </div>
</body>
</html>
