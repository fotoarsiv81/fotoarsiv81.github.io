<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page446" title="446"></span>

      <h1 class="baslik">180</h1>

      <h2 class="baslik1">1932, İstanbul</h2>
    </div>

    <p>O sene bir gün Hamidlerin Maçka’daki evinin telefonu çaldı. Arayan âlim, Üstad’ın kafa morfolojisi üzerinde çalışmak üzere randevu istedi.</p>

    <p>Batı’da kafatası çalışmaları ilgi görmeye başlamıştı.</p>

    <p>Amerikalı bir profesör, “dâhilerin bazı ırklarda, diğerlerine nazaran daha fazla bulunduğu” iddiasını ortaya atmıştı.</p>

    <p>Acaba Türk ırkı da çokça “dâhi” yetiştiren o üstün ırklardan mıydı?</p>

    <p>Bunu en iyi ispatlayacak şey, “Dâhi-i Âzam”ın kafatası olmaz mıydı?</p>

    <p>Ölçülse, belki de dünyaya “İşte harikalar yaratan Türk başı” diye takdim edilecek bir örnek elde edilebilirdi.</p>

    <p>Hamid’in biyolojik ve antropolojik incelemesini yapacak âlim, Şevket Aziz Bey idi.</p>

    <p>İnceleme esnasında Lüsyen ve Mahmud Kemal Bey de evdeydi.</p>

    <p>Şevket Aziz Bey, yanında getirdiği kumpasla Hamid’in başında ölçümlemeler yaptı. Başın kafa kaidesinden kafa damına kadar olan yüksekliği ölçtü. Bunların birbirine oranını hesapladı. Önündeki deftere bazı notlar aldı.</p>

    <p>Sonra bulgularını huzurdakilerle paylaştı:</p>

    <p>Şair’in başı morfoloji görünüşü ile “yuvarlaktı”; yani Hamid, “braki-sefal” denen cinstendi.</p>

    <p>Baş çevresi 83,51 olarak ölçülmüştü.</p>

    <p>Yüzü gibi burnu da ince ve uzundu. Alnı genişti.</p>

    <p>Bu özellikleri ile Alp ırkının evsafını taşıyordu.</p>

    <p>Daha da önemlisi, başının kapasitesine göre beyninin ağırlığı, ortalama değerlerin üstünde bulunmuştu.</p>

    <p>Asıl doğru teşhis ise “mizaç”ta çıktı.</p>

    <p><span class="epub-type_pagebreak" id="page447" title="447"></span>Şevket Aziz Bey, Hamid’in mizaç itibariyle, “azimli ve kavgacı” bir kişilikten ziyade “hazcı hedonist” denilen kategoriye girdiğini teşhis etti.</p>

    <p>Şair-i Âzam, “dünyayı seyredenlerden” idi.</p>

    <p>“Tabii ‘yüksek mana’da’” diye ekledi Şevket Aziz Bey...</p>

    <p>İncelediği gözler, geniş açılmış kapaklarla dış âlemi, Şair’in iç âlemine taşıyan ve orada tekrar yaratan bir karakter arz ediyordu.</p>

    <p>İnceleme sonuçları 1930’ların ortalarında <em>Ülkü</em> mecmuasında yayımlandı.</p>

    <div class="image html5_figure">
      <img alt="" src="../Images/r43.jpg" />

      <div class="rsm-metni html5_figcaption">
        Hamid’in başı Türklüğün sembolü.
      </div>
    </div>

    <p>Mimar Sinan’ın “atadan Türk mü, yoksa devşirilmiş bir Ermeni mi” olduğunu incelemek için mezarının açılıp kafatasının incelendiği ve yapılan inceleme neticesinde “yalnız kültür noktasında değil, ırk itibariyle de özbeöz Türk çıktığının” ilan edildiği devirdi o devir...</p>

    <p>Ve beş altı sene evvel terk edilmişlik hissine kapılan Hamid, şimdi Türklüğün sembolü olarak beyniyle dünyaya emsal gösteriliyor, putlaştırılıyordu.</p>
  </div>
</body>
</html>
