<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page351" title="351"></span>

      <h1 class="baslik">144</h1>

      <h2 class="baslik1">1925 yazı, Venedik-İstanbul</h2>
    </div>

    <p>Lüsyen hasta yatan bir ilişkiyi gömmeye gitmiş gibiydi.</p>

    <p>Güze dönen bir yaz sonu, sıkıcı bir tatilin eşyasını topluyordu sanki...</p>

    <p>Tasfiyenin bezginliği ve dönüşün sevinciyle...</p>

    <p>Kendini bir hazineye sahip olduğu halde dünyayı dolaşıp dilenen bir dilenci gibi hissediyordu.</p>

    <p>Bir sevda hazinesi İstanbul’da onu beklerken, o Venedik’te sevgi dileniyordu; öyle hissediyordu.</p>

    <p>Michel’le döndüklerinden beri birbirlerini yiyorlardı.</p>

    <p>Hamid’e, “Açıklanmamış ve açıklanmayan bir nefretle nefret ediyoruz birbirimizden,” diye yazdı.</p>

    <p>Kendince bir kaçış planı hazırlamıştı:</p>

    <p>Uzun zamana yayılan bir ara verme fikrine eşini yavaş yavaş alıştıracak, sonra bu aranın sürekli olabileceğine inandıracaktı.</p>

    <p>Kont ise, Lüsyen’in fikrini değiştirebileceğini, onu gitmekten vazgeçirebileceğini sanıyordu.</p>

    <p>Oysa, evlendiği Lüsyen, zihnen gitmişti bile...</p>

    <p>Hayatlarını allak bullak eden 1920 Temmuzu’ndaki o tanışmanın üzerinden beş temmuz daha geçmişti.</p>

    <p>Ama Lüsyen, bir temmuz daha sabredemeyecekti.</p>
    <hr class="margin" />

    <p>O sıkıntılı günlerde derin bir melankoli içinde Çamlıca’yı hayal ediyordu.</p>

    <p>Yaz akşamlarının sadık dostu olan büyülü korkular bastığında Hamid’in koca koltuğuna büzülüşünü, iyice sokuluşunu, karanlığın sessiz adımlarla odaya girişini, onları istila edişini, uçsuz bucaksız gölgesine karışan gölgelerini boğuşunu...</p>

    <p><span class="epub-type_pagebreak" id="page352" title="352"></span>Hasret bastırdığında evden kaçmak için bir bahane bulmuştu kendine.</p>

    <p>Ortaçağ’dan itibaren Türk-Venedik askerî ve diplomatik ilişkileri üzerine inceleme yapıyor, sabahtan konaktan çıkıp Türk tarihinin kayıtlı olduğu kütüphaneleri, arşivleri dolaşıyor, kitaplar, fotoğraflar, gravürler, tablolar topluyordu.</p>

    <p>İşe, Büyük Kanal’ın üzerinde, Fondaco dei Turchi Sarayı ile başladı. Bizans mimarisinin özelliklerini taşıyan saray, on yedinci asırda Türk tüccarlar tarafından kullanılmış, içine sonradan bir de cami ve hamam yapılmıştı.</p>

    <p>Lüsyen o aralar tabiat tarihi müzesine dönüştürülen bu sarayda uzun günler geçirdi; orada sevdiği adamın kültüründen izler aradı.</p>

    <p>Sonra San Marco Bazilikası’nın terasını süsleyen “Mahşerin Dört Atlısı”nın peşine düştü.</p>

    <p>Bronz atları bu meydana sürükleyen Haçlı Seferleri’ni, Konstantinopolis yağmasını, nakil için atların başlarının gövdelerinden ayrılmasını, sonra bir başka yağmada Fransa’ya taşınmasını ve nihayet on dokuzuncu yüzyılda yeniden Venedik’e kavuşmasını okuyup inceledi.</p>

    <p>Ardından Yavuz Sultan Selim ile Venedik Cumhuriyeti arasındaki ilişkileri incelemeye koyuldu. On altıncı asırda iki devlet arasında kurulan karşılıklı çıkara dayalı dostluğu, Padişah’ın mektubunu getiren Semiz Çavuş’un maiyetiyle Venedik’te nasıl şaşaa ile karşılandığını belgelerden okudu. Ve son derece ilginç bir şey keşfetti:</p>

    <p>Soranzolardan dördü, on altı ve on yedinci asırlarda İstanbul’da elçilik yapmışlardı. Hatta bunlardan biri her nasılsa aldığı bir kürek cezası neticesi ölmüştü.</p>

    <p>Lüsyen, öğrendiklerini heyecan içinde önce günlüğüne, sonra sevdiğine yazıyor, Hamid’le paylaşıyordu.</p>

    <p>Ama başladığı işi bitiremiyor, “Hamid’e yazmak” dışında her konudaki tembelliğine kızıyordu.</p>

    <p>“Boşuna bende yetenekler keşfetmeye çalışıyorsunuz. Kutsal ateş yok bende... Ne aleniyeti göze alacak kadar budala, ne de her şeyden vazgeçecek kadar bilgeyim. Bu ya<span class="epub-type_pagebreak" id="page353" title="353"></span>rım ölçülerle iyi bir şey yapılamaz kesinlikle...” diye yazdı.</p>

    <p>Hamid ise daha da mutsuzdu.</p>

    <p>Ayrılalı daha iki ay olduğu halde Lüsyen’in boşluğunu içinde bir uçurum gibi hissediyordu.</p>

    <p>Yanında onun dışında hiç kimsenin varlığını istemiyordu; oysa İngiliz gelini ve onun tam bir İngiliz gibi yetiştirdiği küçük kızıyla aynı evi paylaşıyordu. Onların biraz parasızlıktan, ama daha çok mirastan pay alırız umuduyla İstanbul’a geldiklerini düşünüyor, bir türlü yakınlaşamıyordu. Zaten büyük torunu Cynthia, dedesinin huysuzluğuna dayanamayıp Viyana’ya göçmüştü. Küçüğü, Hamid’i sever, hatta yakınlarından kıskanırdı. Violet ise kayınpederi için dayanılması güç bir gelindi. “Öfke ve hınç beslediği bu zavallı yaratık”ı her mektupta Lüsyen’e şikâyet ediyordu.</p>

    <p>Lüsyen bir takas hayaliyle cevapladı bu şikâyeti:</p>

    <blockquote class="alinti">
      <p>Violet benim yerimde olsa çok mutlu hissederdi kendini... Ve ben, onun sizin yanınızdaki konumunu büyük bir mutlulukla kabullenirdim. Kendisine veremediğiniz için sizi kınamasına neden olan her şeye sahip olurdu burada; göz kamaştırıcı bir konakta otururdu, çevresinde sayısız (ve kendisine düşman) uşaklar olurdu, emrine Aragon armalı arabalar tahsis edilirdi ve ben de sizin yanınızdaki mütevazı yerimi alırdım; böylece herkes mutlu olur ve dünyada huzur tesis edilirdi.</p>
    </blockquote>

    <p>Bir yanda yanında olsun istediği eski karısı; öbür yanda yanında olmasını istemediği oğlunun dul karısı...</p>

    <p>Hamid, istedikleriyle istemediklerinin yer değiştirdiği bu dramda huzursuz, huysuz aktör rolündeydi.</p>

    <p>Gece sükûta kavuşup alnını lamba ışığına eğdiğinde çaresiz ve bitap hissediyordu kendini...</p>

    <p>Öyle gecelerde şiir değil, Lüsyen’e feryat mektupları yazmak geliyordu içinden...</p>

    <p>O yaz <em>Servet-i Fünun</em> dergisinde yayımlanan bir şiirinde yazdı:</p>

    <blockquote class="alinti">
      <p><span class="epub-type_pagebreak" id="page354" title="354"></span>Uzun geceler</p>

      <p>ben uykusuzum</p>

      <p>ben uykusuzum da onun için geceler uzun</p>
    </blockquote>

    <p>Mektuplarında Çamlıca nostaljisi, vuslat ümidi ve yaklaşan ölümden bahsetmeye başlamıştı en çok...</p>

    <p>Lüsyen’in, “Yaşlılık ve ölüm, doğduğumuz andan itibaren bize doğru gelmeye başlarlar,” demesi onu teselli etmiyordu.</p>

    <p>“Yeniden birlikte olabilme mücadelemizde iki silahımız var: sabır ve acı,” demesi yetmiyordu.</p>

    <p>Hamid, her mektupta terk edilmiş bir çocuk gibi, “Halim ne olacak?” diye inliyordu.</p>

    <p>Çoktandır, aynaya baktığında vakur bir edebiyatçı değil, “müflis bir şair” görüyordu.</p>

    <p>Meşhur “Mevki Viyana” şiirinin devamı sayılabilecek “Yine O”yu o dönem kaleme aldı.</p>

    <p>1922 kışında Viyana’da yazdığı şiirde “Şair-i Âzam”la alay etmişti.</p>

    <p>Bu kez alay mevzuu, “Şair-i Dâhi” idi.</p>
  </div>
</body>
</html>
