<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page460" title="460"></span>

      <h1 class="baslik">186</h1>

      <h2 class="baslik1">Eylül 1933, İstanbul</h2>
    </div>

    <p>Eylül’de çıkan <em>Literary Digest</em> dergisi, Hamid’i perişan eden haberi bütün dünyaya duyurdu.</p>

    <p>Türk edebiyatını tanıtan bir makalede, “Genellikle en büyük Türk şairi olarak tanınan Abdülhak Hamid, artık hemen hiç kimse tarafından okunmuyor,” deniliyordu.</p>

    <p>Yatalak bir hekim ya da karnı zil çalan bir aşçı gibi...</p>

    <p>Bir şair için okunmamaktan büyük ıstırap var mıydı?</p>

    <p>Değişen dil, yetişen nesille bir olmuş, onu ölmeden gömmüştü.</p>

    <p>Hamid ki, seneler evvel unutulmayı, “esfel-i mekabir”<a class="si-noteref epub-type_noteref" href="#f33" id="ref_f33">*</a> ilan etmiş, şu beyiti yazmıştı:</p>

    <blockquote class="alinti">
      <p>Nedir lüzûm u zuhûrum bu hâk-i esfelde</p>

      <p>Garik olup gideceksem muhît-i nisyâna<a class="si-noteref epub-type_noteref" href="#f34" id="ref_f34">**</a></p>
    </blockquote>

    <p>Nisyana isyanı ondandı.</p>

    <p>Halbuki bir zamanlar Galatasaray’da Tevfik Fikret edebiyat dersine onun şiiriyle başlar; “Türk edebiyatı öğrenmek demek, Hamid’i bilmek demektir,” derdi.</p>

    <p>Öyle bir köşe taşıydı o...</p>

    <p>Cahit Sıtkı’nın tabiriyle “gül kokusuyla bülbül nağmesi arasında mekik dokuyan kısa dalgalı Divan şiirini engine çıkaran, Şark’la Garp’ı uzlaştıran adam”dı.</p>

    <p>Şimdi ise, “Tarz-ı kadim şiiri bozup herc ü merç ettik,” diye böbürlenmesinin bedelini bir geçiş devresinde herc ü <span class="epub-type_pagebreak" id="page461" title="461"></span>merç olarak ödüyordu belki de...</p>

    <p>Onun mahareti, eskiyi yeniye düğümlemesi, bir yanıyla eskilerden eski kalırken, ötekiyle yenilerden de yeni olmayı başarmasıydı.</p>

    <p>Halbuki şimdi eskiler için fazla yeniydi; yeniler için fazla eski...</p>

    <p>Şiiri, sadece diliyle değil, içeriğiyle de müzelikti.</p>

    <p>Mayıs’ta ve Eylül’de Lüsyen’le birlikte, önce Çankaya’da, sonra Dolmabahçe’de iki kez daha Gazi’ye misafir oldukları o sene, Cumhuriyet onuncu yıldönümünü kutlayacaktı. Hamid, mutluluğunu, <em>Karaelmas</em> dergisine yolladığı bir beyitle ifade etti:</p>

    <blockquote class="alinti">
      <p>Iyd-ı cumhuriyyeti idrâk eden bir ihtiyar</p>

      <p>Nevcivân olmuş kadar oldum bugün ben bahtiyar.<a class="si-noteref epub-type_noteref" href="#f35" id="ref_f35">***</a></p>
    </blockquote>

    <p>Maarif Vekâleti, Cumhuriyet’in onuncu yıldönümü sebebiyle çeşitli şair ve yazarlardan birer şiir veya yazı istemişti.</p>

    <p>Hamid, bu sipariş üzerine de “Halk” şiirini yazdı.</p>

    <p>Bu, ondan halka kalan son hatıraydı; lakin şiirinde ne mevcut devrin heyecanı, ne eski dizelerinin samimiyeti vardı.</p>

    <p>Uzun şiirinin sonunda gençlere <em>Makber</em>’deki feryadıyla hitap ve adeta vasiyet etti:</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f33">
      <a class="si-backref" href="#ref_f33">*</a> <span class="si-footnote-text">Kabirlerin en sefili.</span>
    </div>

    <div class="si-footnote html5_aside epub-type_footnote" id="f34">
      <a class="si-backref" href="#ref_f34">**</a> <span class="si-footnote-text">Nedir lüzumum ve ortaya çıkışım bu en aşağı toprakta / Boğulup gideceksem, unutuluş âlemine.</span>
    </div>

    <div class="si-footnote html5_aside epub-type_footnote" id="f35">
      <a class="si-backref" href="#ref_f35">***</a> <span class="si-footnote-text">Cumhuriyet Bayramı’nı yaşayan bir ihtiyar / Delikanlı olmuş kadar oldum bugün ben bahtiyar.</span>
    </div>
  </div>
</body>
</html>
