<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page134" title="134"></span>

      <h1 class="baslik">49</h1>

      <h2 class="baslik1">Mart 1915, İstanbul</h2>
    </div>

    <p>Bir süre sonra Lüsyen’in yeni vatanı Osmanlı da Cihan Harbi’ne girdi.</p>

    <p>Şimdi babası ile kocasının vatanları birbirine karşı safta, birbiriyle savaşıyordu.</p>

    <p>Ve içinde kalbî bir urganla ikisini birbirine rapteden Lüsyen, bugün gerilen o ipin iki uçtan çekiştirdiği kollarıyla acı çeken bir kurban gibiydi.</p>
    <hr class="margin" />

    <p>Hamid’e göre İttihat ve Terakki Hükümeti, sonradan görülecek vehameti sezecek öngörüye sahip değildi.</p>

    <p>“Siyaset dürbünü yalnız bizim değil, Almanya’nın, Avusturya’nın da elinden düştü” diyordu.</p>

    <p>Halbuki kendisi “bulutlar görünmeden evvel yağmurun geleceğini hissediyor”du.</p>

    <p>Diplomasisine aşina olduğu ve <em>Finten</em>’de Osmanlı’nın yegâne düşmanı ve rakibi olarak takdim ettiği İngiltere’ nin, bir zamanlar Fransa ve Rusya’nın düşmanı olduğu halde zamanla onlarla Almanya aleyhine ittifak edeceği kehanetini bundan otuz sene evvel yazmıştı.</p>

    <p>Fakat “siyasetçi değil şair olduğu için” ciddiye alınmamıştı.</p>

    <p>1915 baharında gazeteler Gelibolu’daki kanlı boğazlaşmanın havadisleriyle doluydu.</p>

    <p>İngiliz ve Fransız donanmaları Boğaz’a hücum etmiş Osmanlı tabyalarını dövüyor, Türk ve Alman topçusu direniyordu.</p>

    <p>Bu direniş çökerse Der-saâdet’te<a class="si-noteref epub-type_noteref" href="#f32" id="ref_f32">*</a> ezanlar susabilir, it<span class="epub-type_pagebreak" id="page135" title="135"></span>tifak donanması Karadeniz’den Rusya’ya açılabilir, harbin kaderi değişebilirdi.</p>

    <p>Lakin olmadı.</p>

    <p>Topçu ateşi ile mayın gemilerinin mahareti, dünyanın en haşmetli donanmalarının en gaddar gemilerini Çanakkale sularına gömebildi.</p>

    <p>Müttefikler, geride batık gemiler, zayi olmuş personel, kırılmış moraller bırakarak çekildi.</p>

    <p>Zaferin sevinciyle Âyan Meclisi’nden bir heyet, tebrik için Sultan Mehmed Reşad’ın huzuruna çıktı. Aralarında Abdülhak Hamid de vardı.</p>

    <p>Sultan’la çocukluk çağından tanışırlardı.</p>

    <p>Bir de hoş hatıraları vardı.</p>

    <p>Hekimbaşılar Çamlıca’da otururken Abdülmecid Han’ ın kadın efendilerinden birisi köşke misafir gelmişti. Yanında küçük Şehzade Reşad Efendi’yi de getirmişti.</p>

    <p>Ziyaret öncesi küçük Hamid’e, kadın efendiye hürmet etmesi, Şehzade’ye de derin bir temenna ederek eteğini öpmesi tembihlenmişti.</p>

    <p>Hamid, salona girdiğinde kadın efendiye icap eden hürmeti göstermiş, lakin yaşıtı bir çocuğun eteğini öpmek istemeyip bahçeye kaçmış, oyuna dalmıştı.</p>

    <p>Sohbette bu hatırayı anlattı:</p>

    <p>“Şevketmeap! O gün münasebetsizliklerin en beterini yapmıştım. Bugün tamire hazırım,” dedi.</p>

    <p>Sultan Reşad tebessüm etti:</p>

    <p>“O günü hatırlıyorum. Etrafımda hayli gürültü uyandıran hadiseyi hatırlıyorum. Güzel kanepenizin üzerinde ne kadar da sıkılıyordum! Sizinle bahçeye çıkıp koşmayı ne kadar istemiştim; bununla beraber kımıldanamıyordum bile. Zira bana da lazım olan ders verilmişti.”</p>

    <p>“Şevketmeabımız benden daha uslu imişler.”</p>

    <p>“Belki daha cesaretsizdim, orada güzel bir oyun fırsatını kaçırdım. İlki değil ya, sonuncu da değil...”</p>

    <p>Gülüştüler.</p>

    <p>Sultan, heyette bulunan vakanüvisten bu askerî zaferin zabıt tespitini ferman buyururken, Hamid’den de za<span class="epub-type_pagebreak" id="page136" title="136"></span>feri bir bayrama dönüştürecek bir manzume yazmasını istedi.</p>

    <p>Hamid, daha önce çeşitli dergilerde yayımlanmış manzumelerini elden geçirdi. Kırım şehitleri için, tayyare şehitleri için, Balkan Harbi için, Fatih ve Yavuz için, Ziya Paşa için, <em>İttihad-ı İslâm</em> için yazdıklarını <em>İlham-ı Vatan</em> başlığı altında bir araya topladı.</p>

    <p>Bunları Padişah’a takdim için bir cumartesi günü Hümâyun’a gitti.</p>

    <p>Sadrazam Said Halim Paşa da saraydaydı.</p>

    <p>Hamid onunla birlikte Sultan’ın huzuruna çıktı.</p>

    <p>Heyecanlı satırları okumaya belagatinin yetmeyeceğini düşünüp bu işi bir başkasının yapmasını istedi.</p>

    <p>Huzurdaki Nüzhet Bey, manzumeyi okumaya başladı.</p>

    <p>Bir yerde Sultan Reşad müdahale etti:</p>

    <p>“Durunuz, orada galiba vezin değişiyor,” dedi.</p>

    <p>Manzumeyi istedi; bizzat inceledi; iade etti ve devamını dinledi. Sonunda da hoşuna gittiğini beyan etti.</p>

    <p>Bu memnuniyetin ödülü, kıymetli taşlarla süslenmiş bir enfiye tabakası oldu.</p>

    <p>Şair-i Âzam, kalemini Saray’ın hizmetine sunmuş ve sipariş üzerine yazdığı cihat mısraları sayesinde iltifat görmüştü.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f32">
      <a class="si-backref" href="#ref_f32">*</a> <span class="si-footnote-text">Osmanlı başkenti İstanbul’un adlarından. “Saadet kapısı” anlamında.</span>
    </div>
  </div>
</body>
</html>
