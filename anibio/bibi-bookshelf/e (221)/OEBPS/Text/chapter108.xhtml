<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="f-italik html5_section">
    <span class="epub-type_pagebreak" id="page267" title="267"></span>

    <h1 class="baslik">108</h1>

    <p class="p-right">Venedik, 2 Nisan 1921</p>
    <hr class="margin" />

    <p>Efendiciğim,</p>
    <hr class="margin" />

    <p>Bekleyiş ve endişelerle geçen günlerden sonra, nihayet beni rahatlatan mektubunuzu aldım; ama niçin bu kadar yavan?</p>

    <p>Ne demek oluyor bu?</p>

    <p><em>Sizi, “çok iyi” demeyeceğim, “bu kadar” iyi tanıyan ben, bazı yetilerinizin normal olarak işlevlerini yerine getirmediklerine inanma hakkını görüyorum kendimde; ama nedir bunlar; kestiremiyorum doğrusu.</em></p>

    <p>Sanıyorum sıkılıyorsunuz. Bin çeşit karmaşık şeyi takmışsınız kafanıza ve rahatsız ediyor bunlar sizi; ama benim durumumun sizinkinden farklı olduğuna mı inanıyorsunuz?</p>

    <p>Birlikte geçirdiğimiz yıllar şimdi güzel bir rüya gibi geliyor bana... Gerçekte mutluluk diye adlandırılabilecek bir durum içindeyim, ama hangi gerçek, rüyanın yerini tutabilir? Evet, güzel bir rüya, ama gene de kapkara ve karanlık anların sayısı az değil...</p>

    <p><em>Ama nasıl bir dostluktu bizi birbirimize bağlayan? Benim size ve sizin bana olan hayranlığınız nasıl bir şeydi? Nasıl her şeyi tıpa tıp aynı biçimde hissediyor ve görüyorduk?</em></p>

    <p>Ne yazık!</p>

    <p><em>Aslında sanıyorum size acı veren şey bana da acı veriyor.</em></p>

    <p>(...)</p>

    <p>Nasıl vakit geçirdiğimi soruyorsunuz?</p>

    <p><em>Biliyorsunuz ki sabahlarım, farkında olmadan eriyip gidiyor; bazen okumaya, bazen de yazmaya çalışıyorum. Öğ<span class="epub-type_pagebreak" id="page268" title="268"></span>leden sonraları bir ressam geliyor bugünlerde, portremi yapıyor; bütün vaktimi o alıyor. Michel’in kaprisi bu ve çok sıkılıyorum bu işten bazen...</em></p>

    <p>Hava güzel, güneşli, serin; ilkbahar işte...</p>

    <p>Anadolu’daki olaylar beni çok rahatsız ediyor, ama gene de inancım sarsılmış değil.</p>

    <p>Şu zavallı Talat’ın ölümüne ne diyorsunuz? Böyle trajik biçimde gidiş, beni de üzüyor sizin gibi...</p>

    <p>(...)</p>

    <p>Bütün dostlarıma selamlarımı söyleyin, henüz hiç kimseye yazmış değilim, anlatacak fazla bir şeyim yok.</p>

    <p>Acele cevap yazın ve hiçbir zaman, asla şüphelenmeyin benden.</p>

    <p>Sizi kucaklıyorum ve çok seviyorum.</p>

    <p class="p-right">Lüsyen</p>
  </div>
</body>
</html>
