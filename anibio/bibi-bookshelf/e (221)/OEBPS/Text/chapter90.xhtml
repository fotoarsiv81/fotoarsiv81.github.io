<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page237" title="237"></span>

      <h1 class="baslik">90</h1>

      <h2 class="baslik1">7 Ekim 1920, İstanbul</h2>
    </div>

    <p>Lambertus Sacre ile Maria Catharian Cobay’nin kızı Maria Lucienne Sacre ile Kont Soranzo ve Giuseppina Briseglella’nın oğlu Venedikli Kont Michelangelo Aloisio Soranzo, 7 Ekim 1920 günü Notre Dame de Sion Lisesi içindeki Saint-Esprit Katedrali’nde evlendiler.</p>

    <p>Kilise papazı Marco Ceronimo, iki yabancı şahit huzurunda nikâhlarını kıydı; kutsal ayinle eşleri takdis etti.</p>

    <p>Lüsyen artık, “Kontes Soranzo” idi.</p>

    <p>Bu alışılmadık nikâh, İstanbul’u hayrete düşürmüştü.</p>

    <p>Lüsyen de Hamid de her sorana mesut görünmek, bunun normal olduğunu anlatmak ve her şeyin karşılıklı rızayla yapıldığını açıklamak zorunda hissettiler kendilerini...</p>

    <p>Lüsyen, “Beyefendi uzun müddetten beri beni evlendirmeyi düşünüyor, lakin kimseleri beğenmiyordu. Nihayet Soranzo’yu gördü, beğendi ve onunla evlenmeme razı oldu,” diyordu. “Zaten onunla yaşadığımız ilişki, tamamen platonik bir aşktı. Buna delil mi arıyorsunuz? Neden bana ‘Betül’ adını taktı sanıyorsunuz. Betül, <em>vierge</em><a class="si-noteref epub-type_noteref" href="#f46" id="ref_f46">*</a> demektir de ondan...”</p>

    <p>Hamid ise iyi niyetli soruları, “Ahir ömrümün baharını kendi elimle evlendirdim. Saadetini gördükçe ben mesut olacağım,” diye cevaplıyordu. İmalı olduğunu hissettiği soruları ise hiddetle def ediyor, kendi görüşüne yanaşmayanları, “şu gök kubbenin altında cereyan edenlerden hiçbir şey anlamayacak kabiliyetsizler,” diye küçümserken, “Bakın şu küstahlara,” diye söyleniyordu.</p>

    <p><span class="epub-type_pagebreak" id="page238" title="238"></span>Oysa içinde kurumuş bir bahçe vardı; suyu çekilmiş bir havuz, karaya vurmuş bir vapur...</p>

    <p>Kendisini hayata bağlayan ipi elleriyle kesmişti.</p>

    <p>Ruhunun çektiği ıstırabı âleme belli etmemek için kıskançlığını bol dikilmiş bir hoşgörü urbası içine saklıyordu.</p>

    <p>Mademki cengin sonunda mağlubiyet kaçınılmazdı; o halde gönülsüz yazdığı bu piyeste, savaşı vaktinde bitiren barış havarisi rolünü oynayacaktı.</p>

    <p>Bu kostümün altındaki adamın gerçek hislerini, ancak alkol ortaya çıkarabilirdi.</p>

    <p>Öyle de oldu.</p>

    <p>Yeni evliler gerdek için Pera Palas’a bir odaya yerleştiler.</p>

    <p>Odayı ayırtan, Abdülhak Hamid’di.</p>

    <p>Kendisine de hemen yan odayı ayırtmıştı.</p>

    <p>Sonrasını Lüsyen, Yakup Kadri’ye anlattı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f46">
      <a class="si-backref" href="#ref_f46">*</a> <span class="si-footnote-text">Bakire.</span>
    </div>
  </div>
</body>
</html>
