<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter1 epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page511" title="511"></span>

      <h1 class="baslik">205</h1>

      <h2 class="baslik1">10 sene sonra<br />
      5 Şubat 1947, İstanbul</h2>
    </div>

    <div class="image html5_figure">
      <img alt="" src="../Images/65.jpg" />

      <div class="rsm-metni html5_figcaption">
        Lüsyen.
      </div>
    </div>

    <p>Kendimi bir meşhur çiçek sergisinin ortasında bulmak için dükkâna girip kapısını kapatmak yetti. Keskin rüzgâr, buz tutmuş sokak, geniş camekânın arkasında kalmıştı. Omuzları kalkık, dikkatli adımlarla, dışardan telaşlı telaşlı geçenleri görüyordum; fakat şeffaf bir perde, sihirbaz eliyle beni onlardan ayırıyordu.</p>

    <p>Bu girdiğim yerde rehavet, tatlılık hüküm sürmektedir. Bütün kokuların, renklerin fasılları beni muhasara ediyorlardı. Latif bir hava içinde eriyordum.</p>

    <p>Kırmızı dudaklarda bir tebessüm olgunlaşıyordu; kıpkırmızı duran lalelerden daha kırmızı...</p>

    <p><span class="epub-type_pagebreak" id="page512" title="512"></span>“Şubat başında lale nasıl olur?”</p>

    <p>Mevcudiyetlerini o kadar tahmin etmedimdi ki, gayri ihtiyarî elliyorum.</p>

    <p>“Bayan lale mi istiyor? Gayet güzeldirler.”</p>

    <p>“Evet çok güzeller ve o kadar erken... Hayır, lale istemiyorum.”</p>

    <p>Hakikaten bu dükkânda işim ne? Mütereddidim.</p>

    <p>“Kızım, şey istiyordum...”</p>

    <p>Yine mütereddidim. Hiç şüphesiz, kesin bir tavırla, bir dükkânın kapısını açtığımdan dolayı çiçek almak mecburiyetinde olsam gerek.</p>

    <p>“Siklamen olmasın bayan? Siklamenden daha âteşîn olan dudaklar teklif ediyorlar.”</p>

    <p>“Siklamen mi?”</p>

    <p>“Evet bayan; çok güzeldirler.”</p>

    <p>“Evet, çok güzeldir, fakat siklamen istemiyorum.”</p>

    <p>Kırmızı dudaklar hafifçe bükülüyor:</p>

    <p>“O halde gül, bayan; çok güzeldirler.”</p>

    <p>Güller... kırmızı güller; fakat o zaman bu dudaklar kırmızısından olmasın.</p>

    <p>Kuzum niçin bu dükkâna girdim ben? Soğuğun, rüzgârın, karın tahrip ettiği sokaktan kaçmak için mi?</p>

    <p>Hayır hayır! Çiçek almak niyetindeyim. İyi tahmin etti satıcı kız... Bilhassa gül almaya gelmiştim:</p>

    <p>“Gül istiyorum.”</p>

    <p>Gösteriyorlar. Satılığa çıkarılan güzellik...</p>

    <p>Hazin!</p>

    <p>İşte bir demet... Paslı bir tenekede sıkışmış duruyor. Ne küfran!..</p>

    <p>Bu güllerin hakkı, pürüzsüz billur yahut kıymettar maden...</p>

    <p>Yarabbim, bu ne güzellik!</p>

    <p>Hele bunlar... Safran renginde ve mahmur...</p>

    <p>Bu allar! Dinç ve mütearriz...</p>

    <p>Ve bunlar, pembemsi ve bakir...</p>

    <p>Ve bunlar, bilhassa bunlar... bunları istiyorum:</p>

    <p>Yeşile çalan beyazlıkta... Birer birer zindanlarından kurtarıyorum. Hepsi camit, soğuk...</p>

    <p><span class="epub-type_pagebreak" id="page513" title="513"></span>İşte yaş günü için seçtiğim üç beyaz gül; tezgâh üzerine konmuş ruhsuz bakireler gibi orada uzanmış yatıyorlar. Bu istenilen fahiş fiyatın ne önemi var; benim için dünyanın hazinelerine bedeldirler.</p>

    <p>Sokağa çıkar çıkmaz karayelin hırpaladığı demet, donmuş parmaklarıma ne kadar hafif geliyor. Bağrıma basmaya çekiniyorum; manşonuma saklamaya da çekiniyorum; elimden geldiği kadar tipiden korumaya uğraşıyorum.</p>

    <p>Çabuk koşalım! Bir dönemeç... bir dönemeç daha... Ah, bu rüzgâr! Koşalım... koşalım... Eh, işte geldik!</p>

    <p>Ve işte çerçevesi içinden, uçmuş tebessümüyle bu çehre ve hazin tebessümleriyle üç beyaz gül...</p>

    <p>Yıldönümü...</p>

    <p>Şubat...</p>

    <p>Fırtınalı bir geceyarısı dünyaya gelen ve öyle büyük bir adam olmaya mahkûm olan o küçücük mahluk...</p>

    <p>Birkaç saate kadar benim bu üç gülümü oraya götürmekliğim lazım... Bazıları “cinnet”, diğerleri ise “tedbirsizlik” diyecekler.</p>

    <p>Ve çehre gülümsüyor. O da, “Cinnet, tedbirsizliktir,” diyor:</p>

    <p>“Oraya gitmek, o donmuş tepeye kadar çıkmak tedbirsizliktir. Ben burada iken, beni gidip orada aramak cinnettir. Ateşinin başında kal! Bırak şu güller kısacık ömürlerini senin yanında, ikimizin yanında sürsünler. Üzerinde kar birikmiş o basit taşın üzerine bunları terk etmekteki zulmü bir düşünsene!.. Zaten sen gider gitmez rüzgâr onları alıp götürecek. Burada kal; bu gülleri göğsüne iliştir; kalbinin üzerine koy. Beni muhakkak bulacağın yer orasıdır.”</p>

    <p>Beyaz gülleri siyah elbiseme, öyle arzu ettiği için kalbimin üzerine iliştiriyorum.</p>

    <p>Karşımda, göğsünde beyaz güller, narin, sarışın bir hayalet... Geniş, siyah tafta elbisesinin kıvrımlarını, yerleştiği koltuğa sığdırmaya uğraşıyor.</p>

    <p>Bu ben...</p>

    <p>Üzerinden o kadar zaman geçmiş ki...</p>

    <p>Bu ben...</p>

    <p><span class="epub-type_pagebreak" id="page514" title="514"></span>Ne kadar genç... On sekiz yaşındaydım; Brüksel’deydim. Bir suare esnasında, davetliler arasında davetliydim. O akşam beni yaşlandıran siyah elbiseye rağmen, gençlik fışkıran ben, olacak tesadüfün, istikbalime tesir edip etmeyeceğini ve bu andan itibaren, hayatımın yeni ufuklara doğru yol alıp almayacağını tahmin edemezdim.</p>

    <p>İlk defa rastlaştığımız o akşam nasıl geçti?</p>

    <p>Şimdi tekrar kendimizi bu salonun köşesinde yerleşmiş görüyorum. Yorulmadan, adeta kendimizden geçerek gevezelik ediyoruz. Ara sıra ehemmiyetsiz bir suale cevap vermek mecburiyetiyle ayrılıyor, fakat tekrar buluşuyoruz; yeniden baş başa kalabiliyoruz. Sanki bir mıknatıs bizi çekiyor. Ve ayrılmamız için harcadığımız çaba, daha o anda bize pek muazzam görünüyor.</p>

    <p>Biri elbisemin yadırganan rengine dikkat çekince (o devirde siyah hemen sadece yaşlı kadınlarca giyilirdi) Abdülhak Hamid itiraz etti. Pastel renklerde giyinmiş olan genç arkadaşlarımdan beni ayırsın diye bu rengi seçtiğimi söyledim. O zaman o, “hiçliğin, renksizliğin rengi olduğu için siyahı sevdiğini” söyledi.</p>

    <p>“Siyahı severim,” dedi, “beklediğim hayal... Belki sizi siyahlı göreceğimi önceden sezinlemiştim.”</p>

    <p>“Siyah matem rengi değil midir ya?”</p>

    <p>“Anlayışa bağlı... Bazı milletlerde matem rengi beyazdır.”</p>

    <p>“Ya Türklerde?”</p>

    <p>“Bizde matem yoktur ve belli edilmez. Kalbe saklanır. Dışarı hiçbir şey aksettirilmez. İnsanın üzüntülü oluşu, üzerinde bir örtü oluşundan daha beterdir.”</p>

    <p>Korsajımın oyuğunda bir demet beyaz gül vardı. Mırıldandı:</p>

    <blockquote class="alinti">
      <p>Şems olmasa güller de olur bunda siyehten...</p>
    </blockquote>

    <p>“Okuduğunuz şiir mi?”</p>

    <p>“Evet.”</p>

    <p>“Siz mi yazdınız?”</p>

    <p><span class="epub-type_pagebreak" id="page515" title="515"></span>“Evet.”</p>

    <p>“Hemen mi?”</p>

    <p>“Hayır. Uzun yıllar var ki bir şey yazmıyorum.”</p>

    <p>“Neden?”</p>

    <p>“Söyleyecek bir şeyim kalmadı da ondan...”</p>

    <p>Ey hatıralar!</p>

    <p>Hicran... ve hasret...</p>

    <p>Gece bellisiz olarak geliyor, ateş sönüyor, pencere kararıyor.</p>

    <p>Güller, solmuş elbisemin üzerinde solmaya başlıyor.</p>

    <p>Dışarıda rüzgâr azıyor; kar artıyor.</p>

    <p>Hayalet, “Kara toprak üzerine beyaz güller yağıyor,” diyerek, pervasızca siliniyor.</p>

    <p>Alacakaranlıkta çerçevedeki tebessüm devam ediyor.</p>
  </div>
</body>
</html>
