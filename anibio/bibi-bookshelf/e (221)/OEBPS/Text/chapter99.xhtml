<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page251" title="251"></span>

      <h1 class="baslik">99</h1>

      <h2 class="baslik1">1920 kışı, İstanbul-Venedik</h2>
    </div>

    <p>Ve Hamid, gitmeye karar verdi.</p>

    <p>Lüsyen’den sonra İstanbul’da tutunacak dalı kalmamıştı.</p>

    <p>Güçten düşmüş, işsiz kalmış, üstelik yazamaz olmuştu.</p>

    <p>Memlekette işgalin çizmesi ayak basmadık yer bırakmıyordu. Yazboyu Anadolu’dan, Trakya’ya yeni işgal haberleri gelmişti:</p>

    <p>Akhisar... Salihli... Soma... Kırkağaç... Alaşehir... Kula... Balıkesir... Edremit... Bandırma... Biga... Buldan... Bursa... İznik... Tekirdağ... Ereğli... Çorlu... Gelibolu... Uşak... Afyonkarahisar... Birer birer düşmüştü.</p>

    <p>Buna karşılık İstanbul Hükümeti çaresizdi.</p>

    <p>Damat Ferid, ilkin Sevr tasfiyesine ve yağmasına imza atmış, sonra da o imzayla hayat hakkına son verdiği hükümetten devrilip gitmişti.</p>

    <p>Hamid, 1920’nin Aralık ayında ailesine ve yakın çevresine bile veda etmeden, ayrıldı ümitsiz Der-saâdet’ten...</p>

    <p>Gittiği yer, Mondros’la Antalya’ya yerleşen, Konya’yı, Menteşe sahillerini, Fethiye’yi, Bodrum’u, Marmaris’i, Kuşadası’nı, Söke’yi, Milas’ı, Çine’yi, Burdur’u, Muğla’yı işgal eden İtalya idi.</p>

    <p>Sevr’le İtalyanların da dahil olduğu bir komisyonun kontrolüne bırakılan Boğaz’dan geçerek, Venedik’e doğru yola çıktı.</p>

    <p>Başka ellere teslim edilmiş bir topraktan kalkıp, o toprağı ele geçiren ülkede, başka ellere emanet edilmiş eski karısına kavuştu.</p>

    <p>“Palezan” namlı bu “kâşâne”de Soranzolara yirmi beş gün misafir oldu.</p>

    <p><span class="epub-type_pagebreak" id="page252" title="252"></span>Bu saray yavrusu, Lüsyen’in dediği gibi “ipekli brokarlarla kaplı”ydı.</p>

    <p>Devasa oda ve sofaları, kıymetli ve harikulade eşyalarla doluydu.</p>

    <p>Lakin Hamid’e, “sanki her birinin cephesinde ‘Bana dokunulamaz’ yazılıymış gibi” geldi.</p>

    <p>Belki eşyaların kıymetinden, belki kendini orada yabancı hissettiğinden...</p>

    <p>Dönüşte, konak için, “Zindana gömülü bir servet,” diye yazacaktı.</p>

    <p>Lüsyen, şimdi o servetin bir parçasıydı ve en az o eşyalar kadar “dokunulmaz”dı.</p>

    <p>Hamid, bunu daha geldiği gün anladı.</p>
  </div>
</body>
</html>
