<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page493" title="493"></span>

      <h1 class="baslik">198</h1>

      <h2 class="baslik1">Nisan 1937, İstanbul</h2>
    </div>

    <p>8 Nisan Perşembe günü dışarda çiçeklenen bahara kanıp ölüme kılıç çekmeye karar verdi Hamid...</p>

    <p>Lüsyen’den kendisini giydirmesini rica etti. Yorulup üşüteceğine, hasta düşeceğine dair itirazlara kulak asmadı.</p>

    <p>Eski günlerdeki gibi şık giyindi, arabaya binip yalnız başına Serkl Doryan’a gitti.</p>

    <p>Son zamanlarında her akşam yemeğe çıktığı bu kulüpte, karşılayan dostlarının kollarında titreyen bacaklarını sürükleyerek ilk koltuğa oturdu. Sohbete koyuldu.</p>

    <p>O günkü gazeteler, Başvekil İnönü’nün VI. George’un taç giyme töreni için İngiltere’ye gideceğini yazıyorlardı.</p>

    <p>“Ah Londra!” diye iç çekti. Çeyrek asır önce, V. George taç giyerken kendisi de oradaydı.</p>

    <p>“Keşke ben de İsmet Paşa’yla Londra’ya gidebilsem,” dedi.</p>

    <p>Londra, sevdiği kadın için tahtından feragat eden VIII. Edward’ın haberleriyle çalkalanıyordu.</p>

    <p>Kandemir, “Üstadım, siz Kral’ın yerinde olsaydınız ne yapardınız?” diye sordu.</p>

    <p>“Aşk, insana sadece taht ve tacı değil, dünyasını, hayatını da feda ettirebilir,” dedi Hamid ve alevli bakışlarla ekledi:</p>

    <p>“Aşk... aşk... Onun sözünü dinleyeni severim.”</p>

    <p>Saat on civarında bir fenalık geldi. Hemen araba çağırdılar. Şair, arka koltuğa yığılır gibi oturdu. Fenalık hissi artınca şoförden göğsünün düğmelerini çözüp yakasını açmasını istedi.</p>

    <p>Eve girdiğinde Lüsyen, ilk kez şıklığını bozmak pahasına açılmış o düğmelerden ve kadife koltuğa yığılır gibi <span class="epub-type_pagebreak" id="page494" title="494"></span>kendini bırakan Hamid’in bembeyaz yüzünden vaziyetin kötüleştiğini anladı.</p>

    <div class="image html5_figure">
      <img alt="" src="../Images/r53.jpg" />

      <div class="rsm-metni html5_figcaption">
        Yaşlı Hamid’in şıklık gayreti.
      </div>
    </div>

    <p>Telaşlandı. Hemen Doktor Abravaya’yı çağırdı.</p>

    <p>Vilkanfre yapıldı. Kısmi bir iyileşme sağlanabildi. Doktor, evden çıkmamasını, kesin istirahat etmesini istedi.</p>

    <p>Hamid hafta sonunu uyku yorgunluğunda geçirdi.</p>

    <p>Cumartesi Dr. Âkil Muhtar tarafından yeniden muayene edildi.</p>

    <p>Pazar günü, kendini iyi hissederek ayağa kalktı. Refakatçisi Fazıl Ahmed’le sohbet etti. Ona şiirler okuttu.</p>

    <p>Dilinde hep aynı bıkkınlık beyti vardı:</p>

    <blockquote class="alinti">
      <p>Tat yok gecesinde gündüzünde;</p>

      <p>Ben neyleyim bu yeryüzünde...</p>
    </blockquote>

    <p>Akşamüstü, ertesi gün için randevulaştığı yakın dostu İsmail Hâmi Danişmend’e bir mektup yazdı; gelemeyeceği için af diledi.</p>

    <p>Titrek bir elyazısıyla kaleme alınmış bu mazeret mektubu, Abdülhak Hamid’in elinden çıkan son yazıydı.</p>
  </div>
</body>
</html>
