<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Lüsyen</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <div class="html5_header">
      <span class="epub-type_pagebreak" id="page431" title="431"></span>

      <h1 class="baslik">174</h1>

      <h2 class="baslik1">Mayıs 1932, İstanbul</h2>
    </div>

    <div class="image html5_figure">
      <img alt="" src="../Images/r40.jpg" />

      <div class="rsm-metni html5_figcaption">
        Abdülhak Hamid, Lüsyen ile.
      </div>
    </div>

    <p>Mayıs 1932’de Lüsyen ve Hamid, tanışmalarının yirminci yıldönümünü kutladı.</p>

    <p>Kâh semanın yıldızlarına yükselen, kâh arzın uçurumlarına inen Zümrüdüankanın kanadında bir gülüp bir acı çekerek geçen yirmi sene...</p>

    <p>Yaşları altmış ve on sekiz iken başladıkları bu seyahat, şimdi onları seksen ve otuz sekiz durağına getirmişti.</p>

    <p>Bundan sonrası inişti; bunu hissediyorlardı.</p>

    <p>Seksenlik Şair yılgın bir ruhla vedaya hazırlanıyor; bir yandan ecel fikriyle cebelleşirken öte yandan da gidişiyle bir meçhulde yapayalnız bırakacağı eşinin istikbalini emniyete alabilmek için çabalıyordu.</p>

    <p>Lüsyen’in yegâne işi Hamid’di.</p>

    <p>Hamid’den sonra sadece eşsiz değil, işsiz de kalacaktı.</p>

    <p><span class="epub-type_pagebreak" id="page432" title="432"></span>Nikâh sayesinde mirastan pay hakkına kavuşmuştu, lakin bu, hayatını garantiye almaya kâfi değildi.</p>

    <p>Çalışmalıydı.</p>

    <p>Ve elindeki tek altın bilezik, birlikte yaşadığı adamın bileğinde asılı olandı:</p>

    <p>Yazmak...</p>

    <p>Ama nerede, nasıl?</p>

    <p>Hamid, onun kalemine hayrandı, ama bu yetmezdi ki?</p>

    <p>Türkçe yazamayan bir yazarı kim yazdırırdı ki?</p>

    <p>Hamid, ilkin <em>Cumhuriyet</em> gazetesini denedi.</p>

    <p>Birkaç senedir <em>Cumhuriyet</em>, bir güzellik yarışması düzenliyordu.</p>

    <p>Gaye, en güzel Türk kızını seçmek şeklinde ilan edilse de herkes bunun, Türkiye’nin yeni yüzünü dünyaya göstermek isteyen Gazi’nin yeni bir kampanyası olduğunu biliyordu. Zaten yarışmanın gazete duyurularında da, “Türk kızları! Milli bir vazife sizi bekliyor,” deniliyordu.</p>

    <p>Seçilecek kız, Belçika’da diğer dünya güzelleriyle yarışacak, böylece herkes Türk’ün Batılı yüzünü en güzel haliyle görecekti.</p>

    <div class="image1 html5_figure">
      <img alt="" src="../Images/r41.jpg" />

      <div class="rsm-metni html5_figcaption">
        Hamid ile Keriman Halis yan yana.
      </div>
    </div>

    <p>İşte o yarışmanın jürisinde Halit Ziya’dan Hüseyin <span class="epub-type_pagebreak" id="page433" title="433"></span>Rahmi’ye, Cenab Şahabeddin’den Abdülhak Hamid’e kadar devrin ileri gelen sanat ve kalem erbabı yer almıştı.</p>

    <p>Jüride, olgunluğa çalan güzelliğiyle Lüsyen de vardı.</p>

    <p>Haftalar öncesinden gazetede fotoğrafı basılan genç kızları birlikte incelemişler, seçim günü de gazete yazıhanesinde endam sergileyen adaylardan hangisinin en güzel olduğuna birlikte karar vermişlerdi.</p>

    <p>Seçtikleri kızın ismini birkaç ay sonra bütün dünya duyacaktı.</p>

    <p>Ancak Lüsyen için bundan daha önemlisi, o yarışma sırasında, Hamid’in teşebbüsünün netice vermesi ve kendisine <em>Cumhuriyet</em>’te fıkra yazması için bir sütun tahsis edilmesiydi.</p>

    <p>Yazma yeteneğini kanıtlayabileceği bir mecra vardı artık... O mecrada 9 Temmuz’da basılan ilk makalesini, o köşeyi elde etmesini sağlayan “Güzellik Müsabakası”na ayırdı.</p>

    <p>Türkiye’ye ilk geldiğinde çarşafa bürünmeden sokağa çıktığında kendini çıplak hisseden kadın, yirmi yıl sonra yarı çıplak kızların yarıştığı bir müsabakadan izlenimler kaleme alacak, bir anlamda ömrünün yarısında şahidi olduğu o mucizevi dönüşümü anlatacaktı.</p>
  </div>
</body>
</html>
