<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">SESSİZLİĞİN İLK SESİ</p>
<p class="calibre1">TÜRK YAZARLARI DİZİSİ: 67</p>
<p class="calibre1">SESSİZLİĞİN İLK SESİ</p>
<p class="calibre1">Birinci Basım- : Mart 1978 İkinci Basım : Mart 1981</p><div class="calibre2"><img src="main-1.png" alt="" class="calibre3"/></div>
<p class="calibre1">Kapak : Engin Yüksel</p>
<p class="calibre1">EVRİM Matbaacılık Ltd. Şti.</p>
<p class="calibre1">Sclvili Mescit S. 3 Cağaloğlu -İstanbul _ 1981</p>
<p class="calibre1">Adalet Ağaoğlu</p>
<p class="calibre1"><a id="bookmark0"></a>SESSİZLİĞİN İLK SESİ</p>
<p class="calibre1"><a id="bookmark1"></a>Hikâyeler 2. Basım</p>
<p class="calibre1"><a id="bookmark2"></a><span class="calibre4">Birinci Bölüm</span></p>
<p class="calibre1">(1975-1976)</p>
<p class="calibre1">Sen Ey Kutsal Işık, 7 </p>
<p class="calibre1">Muz, 33 </p>
<p class="calibre1">Teşekkür Ederim, 46 </p>
<p class="calibre1">Eskiden Bir Sabah..., 58</p>
<p class="calibre1">Yan Kapı, 68 </p>
<p class="calibre1">Bi Sevmekten... Bi Ölümden, 77</p>
<p class="calibre1"><a id="bookmark3"></a><span class="calibre4">SEN</span> EY KUTSAL IŞIK</p>
<p class="calibre1">İsa doğarken. İsa samanların üstünde. İsa Meryem anasının kucağında. İsa meleklerin kanadında. İsa kutsanıyor. İsa keçisiyle. İsa çatal sopasıyla. İsa’nın anlayışlı bakışları. İsa’nın hoşgörülü yanakları. İsa, sen ey aziz babamız! İsa Baba ve çocukları. Yüce İsa, iyi İsa. Çok yüce İsa, pek iyi İsa. İsa tutuklanıyor. Kötü İsa, pis İsa. İsa yalnız. İsa çarmıhta. İsa göklerde. İsa kutsal. İsa yerlerde. İsa haç.</p>
<p class="calibre1">Haç doğumlarda. Haç düğünlerde. Haç ölümlerde. Mezarlarda haç.</p>
<p class="calibre1">Haç Kudüs’te. Haç adsız asker anıtında. Evlerin ocakba-şında, yatakların başucunda haç. Haç Papa’nın göğsünde, göbeğinde, başında ve asasının ucunda. Dul kadının, kızoğlan kızın boynunda haç. Haç tahtacılarda, bakırcılarda. Haç kuyum cularda, gümüşçülerde. Rahibenin alnında haç. Haç genelevin kapısında, genelevi işletenin iki meme arasında. Hippinin ayak bileğinde haç.</p>
<p class="calibre1">Haç Kudüslünün, Cezayirlinin işportasında. Haçlı anahtarlıklar, haçlı künyeler, kibritlikler; haçlı külahlar, kaşıklar; haçlı kitap açacaklar. Renkli taşlardan, boncuklardan, poliüretandan, kâğıttan, kartondan haç. Haçlı kartpostallar. Haçlı PTT pulları, haçlı PTT damgaları. Kokteyl karıştırıcılarının sapında, renkli kürdanların başında haç. Haç biçimi avlular, haç biçimi çatılar, çiçeklikler, salyangoz çatalları; haç biçimi koltuklar, sigara masaları, kültablaları. Kilise mumlarına kakılmış haç; meyve tabaklarına, şarap bardaklarına işlenmiş; oturaklara, tavşan kızların popolarına damgalanmış haç.</p>
<p class="calibre1">İsa'nın başında bir tutıım ışık. Alnında, avuçlarında, üst-üste bağlanmış ayaklarının orta yerinde birerden dört delik. İki delik arası yukardan aşağı, iki delik arası soldan sağa. İsa’nın ruhu gökyüzüne uçtu. İsa'nın gövdesi kalıplara dökülüyor. İsa haçların ortasına geriliyor. Altından, gümüşten, bronzdan, pirinçten, fildişinden, mermerden, camdan, taştan, alçıdan, kilden, çamurdan, fiberglastan... Vatikan'ın önünde binlerce. Kudüs sokaklarında milyonlarca. İsa tek tek satılıyor, çift çift satılıyor. Haçı ayrı, kendi ayrı satılıyor. Haçıyla birlikte satılıyor. Birer frerler için. Birer sörler için. Birer frerlerin kız kardeşleri, birer sörlerin erkek kardeşleri için. Birer çocuklara, birer ana-lara-babalara, dedelere, nenelere... Büyükleri büyük kiliselere. Çok inanmışa çok özenli, az inanmışa az özenli; birerden bir milyar da mezarlara. Sonra birer giriş kapılarına, birer ‘aile’ kiliselerine, birer 'aile' otellerine, birer 'aile' lokantalarına, birer 'aile' barlarına, birer 'aile' bankalarına, birer ‘aile' bankacılarına, birer ‘aile' şirketlerine, birer ‘aile' fabrikalarına, birer 'aile' kedilerine, birer ‘aile' köpeklerine ...</p>
<p class="calibre1">İsa'nın kutsal evine hoşgeldiniz! Bu yepyeni evinde fabrikadan yeni çıkmış bu sütbeyaz İsamız da bu yepyeni yerinizde temiz ruhlarınızın bekçisi olsun. İsa sizi börtüden-böcekten, her türlü kötülükten korusun. Amin! ..</p>
<p class="calibre1"><span class="calibre5">Mum Işığı </span>Kutsal su. Öd ağacı. Mum.</p>
<p class="calibre1">İsa'ya mum. Küçük boy mum, orta boy mum, büyük boy mum. İnce mum, kalın mum. İkişer kiloluk altı mum. Yirmişer kiloluk iki mum. Her boy mum. Her ağırlıkta mum. Daha çok mum. Günlük mum, aylık mum, yıllık mum, yüz yıllık mum.</p>
<p class="calibre1">Yeni kurulan iyi yoksul insanlar mahallesinde, yeni yaptırdığımız kilise için yüz adet birer metrelik, elli adet ikişer metrelik, bin adet yirmi santimlik, üç bin adet de ispermeçet mumlardan istiyoruz. Bu yeni ve iyi insanların Pazar ayinlerinde, evlenme törenlerinde, çocuklarının kutsanmasında, ölülerinin beklenmesinde gerekli bütün mumları istiyoruz. Karanlık gecelerde kilisemizin bütün kutsal görevlerini yerine getirebilmesini engellemeyecek çoklukta mum istiyoruz. Üç bin adet de ispermeçetti, tamam. Haftaya yükleyiniz. Doğruca şu adrese gönderiniz. Kentin dışında yeni kurulmuş bir mahalledir. Yolları henüz tamamlanmış değil. Işık yok. Ama yakında olur. Karanlığa kalmayınız. Arabanız geçebilir, geçebilir evet. Yollar da ilerde tamamlanır. Siz yine de yağmurlara kalmayınız. Çamurlara saplanmayınız. Hayır, fabrika biraz daha uzakta kalır. Onun yolu ayr'ı. Fabrikaya giden yola saparsanız kilisemizi bulamazsınız. Siz anayoldan ayrılınız. Sola, toprak yola sapınız. Sonra sağa, yine toprak yola sapınız. Mumlarımızı sarsmayınız. Sağa sapınca kilisemizi görebilirsiniz. İlerleyiniz, ilerleyiniz. Arabanızı gözeterek ilerleyiniz. Yapımları tamamlanmamış barakalar arasından geçerek ilerleyiniz. Çocuklara dikkat ediniz. Anaları babaları işteyken. çocuklar ortalığa dökülürler. Onlara dikkat ediniz. Mumlarımıza dikkat ediniz, kırılmasınlar. Haftaya getiriniz.</p>
<p class="calibre1">Borcumuz nedir?</p>
<p class="calibre1">Mumlar yerlerine konuldu. Artanlar depolara kaldırıldı.</p>
<p class="calibre1">Papaz efendi çok hoşnutmuş. Kilisenin, açılışı için hemen bir gece ayini düzenlemiş. Mahallenin bütün insanlarını bu ayine çağırmış. Ayin gecesi bu insanlar karanlık evlerinin pencerelerinden baktıklarında çok uzakta fabrika ışıklarının, daha yakınlarında da kilise mumlarının pırıldadığını görmüşler. Gözlerini uzak ve yakın bu iki ışıklı noktaya dikip kalmışlar. «Evlerimiz ne zaman ışıyacak, yollarımız ne zaman düzelecek, ne zaman bizim de çok mumumuz, kandillerimizde yağımız, lambalarımızda gazımız olacak?» diye sormuşlar birbirlerine. İşte ve iş dönüşü kötü yolun engebelerinden çok yorgun oluyorlarmış. Bu nedenle papaz efendinin kiliseye çağrısına da pek istekli gitmemişler. Kadınların aklı evde yıkanacak bulaşıklarda, dikilecek söküklerde, yamanacak çoraplarda, karanlık maranlık, ille ayıklanması gerekli tahılda kalmış. Erkekler evlerine çakılacak çivileri, takılacak camları, kapıları, kurulacak sobaları, kesilecek odunu düşünürlermiş. Geceleri dinlenme, uyuma saatlerinde tükenen iki cılız mumun, tüten yağın ışığında bütün bu işleri yine de yapmaları gerekiyordu çünkü. Kış yaklaşıyor, tüketici iş saatleri ardından bütün bunların da tek tek yoluna konulması için onlara akşamın dar, karanlık saatleri kalıyordu. Kadınlı erkekli hepsi de yola koyulmuş, kilisenin kapısından, pencerelerinden, dışarı taşan büyük aydınlığa doğru ayaklarını sürüyerek yürümüşler. Akılları başka yerlerde olduğu için İsa’ nın kutsal evine böylesi gönülsüz girişlerinden ötürü «Tanrı günahlarımızı affetsin» demeyi bile unutmuşlar.</p>
<p class="calibre1">Papaz efendi yine de hoşnutmuş. Kilisenin bir gece ayiniyle açılmasından doğan kuşkuları dağılıvermiş. «Bu yorgun insanlar, -evlerinde de yapılacak daha yığınla işi olan bu insanlar, işte geceleri bile yorgunluklarını, işlerini güçlerini unutarak kutsal evimize koştular» diyormuş içinden.</p>
<p class="calibre1">İnsanlar üçer beşer kilisedeki yerlerini almışlar. Nerdeyse beş yüz mumla aydınlanmış kiliseye girince bol ışıktan ilkin gözleri kamaşıyormuş. Papaz efendinin uzun açış konuşmasını yarı kirpiklerini kırpıştırarak, yan içleri geçmiş, uyuklayarak dinliyorlarmış. Genç anneler, yeni doğmuş çocuklarını evlerinde, soğuk odalarında yalnız bırakmaktan tedirginlermiş. Yine de ılık ve aydınlık kilisenin içi usul usul dinlendiriyormuş herkesi.</p>
<p class="calibre1">Papaz efendinin konuşmasının orta yerinde genç annelerden birinin gözü başka bir genç anneye ilişmiş. Onun, oturduğu sırada, dizlerinin üstünde minik bir bebek hırkası ördüğünü görmüş. Hırkayı tanımış. Daha o sabah bu genç anne nicedir mum, yağ alamadıklarından, karanlıkta bebeğin yarım kalmış hırkasını bile bitiremediğinden, bebek üşüyecek diye kaygılandığından söz ediyormuş. Bu annenin o hırkayı şimdi ördüğünü gören kadın yanındakini dürtmüş. Gördüğünü ona da göstermiş. Yanındaki de kendi yanındakini dürtmüş. O da ya-nındakini. Hepsi birbirlerine yün ören anneyi göstermişler. Genç anne kutsal evde papaz efendiyi dinlemeyip de yün ördüğünün görüldüğünü hemen anlamış. Önce çok ürkmüş. Hırkayı saklamaya kalkmış, ama sonra cayıvermiş. Kendisine bakanlara gülümseyip omuz silkmiş. Derken son sırayı bitirip ilmiği düğümlemiş. İpi dişleriyle kırmış, minik hirkayı dizlerinin üstünden bir karış yukarı kaldırıp ötekilere göstermiş. Hepsine göz kırpmış. Çok sevinçliymiş. Pırıldayan yüzlerce muma usulca küçük bir öpücük göndermiş.</p>
<p class="calibre1">Gelen günlerde yeni mahallenin yeni insanları aralarından dört kişi seçmişler. Onları papaz efendiye göndermişler. Bu dört kişi papaz efendiden gece ayinlerinin çoğaltılmasını istemişler. «Kutsal evimizde geçirdiğimiz her gece ertesi gün için bize yeni bir güç veriyor. Dualarınız ruhumuzu arıtıyor» demişler. Papaz efendi buna daha çok sevinmiş. Evlatlarını kırmamış. Kiliseye daha çok mum ısmarlamış. Gece ayinlerini haftada dörde çıkarmış.</p>
<p class="calibre1">Her iyiliğin bir de kötülüğü olur ya, papaz efendi de bu iyiliğin bir kötülüğünü görmüş. Gece ayinlerinde kilise tıklım tıklım doluyor, Pazar ayinlerine ise birkaç titrek adamla birkaç titrek kadından başka gelen giden olmuyormuş. Pazar ayinleri sırasında derinden derine, kapıları takılmamış, çatıları örtülmemiş, sobaları kurulmamış evlerden sürekli çekiç, testere sesleri işitiliyormuş. Kimileri akan damlarına çinko çakıyor, kimileri cama çerçeve biçiyormuş. Bütün bu gürültüler kiliseye, insanların güle oynaya kendilerini uzun bir Pazar eğlencesine kaptırdıkları biçiminde yansıyormuş. Papaz efendi Kutsal İsa’ya, onun evine ve kendisine yürekten bağlı bu insanların Pazar ayinlerine karşı gösterdikleri ilgisizliğin nedenini çözemiyormuş. Gece ayinlerinden birinde kiliseyi dolduranları uyarmak zorunda kalmış:</p>
<p class="calibre1">«Ey iyi insanlar! Sizler pek iyi bilirsiniz ki bin gece ayini bir Pazar ayininin yerini tutmaz. Aziz babamız İsa efendimiz sizleri Pazar ayinlerinde de kutsal evinde görmekten mutluluk duyacak, ruhlarınızı nura boğacaktır» demiş.</p>
<p class="calibre1">Ania bu, durumu değiştirmemiş.</p>
<p class="calibre1">Papaz efendi kiliseye iki araba yeni mum getirtmiş. Çabuk çabuk tükenen mumların yerleritıe yenileri dikilmiş, artanlar yine depolara kaldırılmış.</p>
<p class="calibre1">Yeni mahallede evler hâlâ karanlık. Ama kilise, haftanın dört gecesi yüzlerce mumluk ampullerle aydınlatılıyormuşçasına aydınlık. Şimdi artık insanların ilk ayin gecesi üstlerine çöken uyuşukluktan, uykudan da eser yok. Tam karşıtı, son kerte diri görünüyormuş bu insanlar. Omuzları dik, elleri sıralarının arkasında oturuyor; yalnız başları önlerinde, papaz efendiyi dinli-yorlarmış. Çünkü sıraların ardındaki ellerin hemen hepsi ya düğme dikiyor, ya yama yamıyor, ya ip eğiriyor, ya menteşe onarıyor, çivi düzeltiyormuş. Okumayı seven erkeklerse, fabrikada ellerine geçen ne varsa onları okuyorlar, kimi hesap tutuyor, kimi askerdeki oğluna mektup yazıyormuş. Artık gece ayinlerinden hoşnut olan yalnız papaz efendi değil; ayine gelen bütün insanlar da çok hoşnut ayrılıyormuş kiliseden.</p>
<p class="calibre1">Bu insanlardan biri kutsal eve bir gece elinde testere ve iki tahta ile gelince bütün işler bozuluyor. Kiliseye testereyle gelen kimse, en arka sıraya oturmuş. Papaz efendinin öğütlerinin en içten bölümünde gerilerden gelen hırt hırt testere sesi ansızın kiliseyi dolduruvermiş. Papaz efendi ilkin ürkmüş. Kiliseyi kurtlar kemiriyor sanmış. Duala.rına ara verip dinlemiş. Sesin ner-den geldiğine kulak vermiş. Ansızın:</p>
<p class="calibre1">«Orda ne oluyor?» diye sormuş.</p>
<p class="calibre1">^ma testere sesi durmuyor. Tahtayı. testereleyen kimse, testere sesinden papaz efendinin sorusunu duyamamış ki.</p>
<p class="calibre1">Papaz efendi testere sesinin geldiği yere doğru ağır ağır yürürken bir de ne görsün? Sıraların altındaki eUer İsa’nın kutsal evini adi bir atölyeye, kendi avlularına, oturma odalarına ya da bunlara benzer bir şeye çevirmişler.</p>
<p class="calibre1">O geceden sonra papaz efendi gece ayinlerini kaldırıyor. Bu insanlara, bundan böyle Pazar ayinlerine gelmelerini, gelmezlerse kutsal İsa efendimize çok ayıp olacağını, bu nedenle de kendisinin onların çocuklarını kutsayamayacağını, çiftleri ev-lendiremeyeceğini, ölülerinin ruhuna dua okuyamayacağını, çünkü kendilerinin inançsız olduklarına karar vermek zorunda kalacağını bildiriyor. Durum böyle olunca artık ister istemez Pazar ayinlerine her evden bir kişi temsilci olarak katılmak zorunda kalmış. Böylece kiliseye çok mum artmış. Artan mumlar ötekilerle birlikte depolara konmuş.</p>
<p class="calibre1">Geceleri evlerinin karanlığında çivilerini çakamayan, yünlerini öremeyen, tahıllarını ayıklayamayan, mektuplarını yazıp pencere tahtalarını doğrayamayan insanlar, depolardaki bunca mumun ne40lacağını sormuşlar birbirlerine. Düşünüp taşınıp yine aralarında dört kişi seçmişler. O dört kişi papaz efendiye gitmiş, ondan kutsal evdeki mumlardan birazını evlere dağıtmasını istemişler. Papaz efendi onlara böyle bir dağıtıma yetkisi olmadığını, kutsal evin kutsal mumlarını kutsal olmayan yerlere dağıtmasının kutsal İsa ilkelerine aykırı kaçacağını bildirmiş. Seçilen dört kişi ordan çıkıp Belediye Başkanı’nın yanına giderler. Ona:</p>
<p class="calibre1">«Bizleri buraya yerleştirdiniz. İyi ama ışığımız ne zaman gelecek, yollarımız ne zaman yapılacak?» diye sorarlar. Bunun üzerine Belediye Başkanı da onlara vergilerini ödemekte tembellik gösterdiklerini, evlerinin ışımasını, yollarının yapılmasını kendilerinin geciktirdiklerini, bu nedenle vergilerini zamanında ödemedikleri sürece isteklerinin o oranda ağır gerçekleşebileceğini söylemiş.</p>
<p class="calibre1">«Ayrıca» demiş, «kiliselerle fabrikalara mum ve yağ yetiştirmekte bile güçlük çekildiği için yöneticilerimiz ülkenin aydınlatılmasında kısıtlama yapmak zorundadırlar.»</p>
<p class="calibre1">Bunu da öğrenince o dört kişi,_çamurlu yollardan başları önlerine eğik geçip, kendilerini mum istemek için seçen insanların yanına elleri boş dönmüşler. Onlara, gelecek günler adına da fazla bir umut götürememişler.</p>
<p class="calibre1">/</p>
<p class="calibre1">Kiliseye testereyle gelip, üstelik de testerenin sesinden papaz efendinin uyarısını zamanında duyamayan kimse, gece ayinlerinin son bulmasına kendisinin neden olduğunu biliyor, bundan ötürü komşularının önünde hep başı eğik geziyormuş. Herkes ona çok kızıyor, kimse onunia konuşmuyormuş. Bu kimse bir gün insanları çevresine toplayıp:</p>
<p class="calibre1">«Akılsız davrandım. Hepinizin ışığına, işine gücüne engel oldum. Size yeniden ışık bulmak da şimdi bana düşer!» demiş. Çevresindekiler:</p>
<p class="calibre1">«Nasıl?» diye sormuşlar.</p>
<p class="calibre1">«Ben nasıl olacağım biliyorum» demiş, testereyle kilisede kapısız evine kapı yapmaya kalkan kimse.    *</p>
<p class="calibre1">Papaz efendinin ve zangoçların uykuda oldukları saatlerde üstüste iki gece çalışmış. Kimselerin göremeyeceği bir köşeden kilisenin deposuna girebileceği bir delik açmış. İspermeçet mumlarından başlamış.</p>
<p class="calibre1">Artık her gün her eve ikişer ispermeçet mumu dağıtmaya girişmiş. Kimse de ona bu mumları nereden bulduğunu sormamış. Her gün her eve ikişer mum dağıtan kimse Pazar ayinlerini hiç kaçırmaz olmuş ama. Papaz efendi de evlerin bir çeki düzene girdiğini, bu evlerin her birinden her gece ince, güzel ışıklar sızdığını, bunun da insanların Tanrı'ya inançlarının bir sonucu olduğunu düşünüp sevinmiş; hem de kilisede testereyle tahta kesmeye yeltenen kimseyi her Pazar sabahı karşısında görerek onun ‘nedamet’ duyduğuna inanmış. Belediye Başkanının ise başı uzun süre ağrımamış.</p>
<p class="calibre1">İki yüz hanelik bir mahalleni*:. her evinde ikişer ispermeçet bir akşamda fükenivermekte. Bu iadenle kilisenin deposundaki ispermeçetler de çabuk tükenmiş. Mum dağıtıcısı o zaman bu insanlara artık mum dağıtamaıyacağım bildirmiş. Ama insanlar, ışıklarına kendisinin engel olduğunu, bl! nedenle de evleri belediyece aydınlatılıncaya ya da onlar mum, gaz, yağ elde edecek durumda olana dek evlerine mum bulması gerektiğini hatırlatmışlar ona. Mum dağıtıcısını linç etmeye bile kararlı gö-rüniiyorlarmış.</p>
<p class="calibre1">«Zaten iki ispermeçet. Biz daha hastalarımıza bakamadan, çocuklarımızın altını temizlemeden, tencerelerimizi kaynatıp söküklerimizi dikemeden bitiveriyor» demişler.</p>
<p class="calibre1">Kesin konuşuyorlar. Dedik ya, kendilerine yine mum getirmezse aralarında barınmaya izin vermeyeceklerini bile belirtmek istiyorlar bakışlarıyla.</p>
<p class="calibre1">Mum dağıtıcısı o zaman kilisenin deposundan kilisenin ayin salonuna çıkmak zorunda kalmış. Yeniden işe koyulmuş; ilkin küçük şamdanlardaki mumlardan başlamış. Sonra sıra ellişer santimlik mumlara gelmiş. Mumları, eksildikleri hemen belli olmasın diye, dikili bulundukları yerlerden ara ara seçip alıyormuş. Papaz efendi Pazar ayinlerinde bu eksikliğin hemen ayrımında olamazdı. Olmamış da. Ancak, kutsal İsa’nın doğum gecesi yaklaşırken, zangoçlara büyük gece ayini için kilisenin bir eksiği olup olmadığını sorduğu zaman mumlardaki büyük eksiklik anlaşılmış. Hemen depolara koşulmuş. Depolar boş.</p>
<p class="calibre1">Papaz efendi odasına çekilmiş. Aziz İsa Baba’sıyla uzun - uzun konuşmuş. Ondan, kutsal evde mum hırsızlığı yapma inançsızlığını kimin göstermiş olabileceğini sormuş. Kutsal İsa, doğumunun arifesinde öylesi daıda, öylesi sabırsız, öyle iki ayağı bir pabuçta imiş ki, papaz efendiye pek bir yardımı dokunamamış. Papaz efendi bu arada' cturup mum fabrikasına uzun bir mektup yazmış. İsa’nın doğum gecesi ayinini de erteleye-mezdi ki... Ayrıca bu ayinin çok ışıklı olması gerekirdi. O, mum fabrikasına uzun ayrıntılı. kiliseye ivedilikle iki araba do-</p>
<p class="calibre1">lusu mum gönderilmesini isteyen mektubunu yazarken mum dağıtıcısı, İsa’yı iki yanında duran yirmişer kiloluk iki mumdan da yoksun bırakıvermiş. Dev gibi iki mumun biri bir omzunda, biri öteki omzunda çamur ye zifir karanlık sokaklardan geçmiş. Kim görecek? Mum peşine düşüp büsbütün kapısız kalan evinin önüne mumları yıkıyor. Sürüyerek içeri çekiyor. Sonra, birinden bir dilim kesip yakmış. Yükünü evin en dibine taşıyıp testeresini almış. Başlamış iri mumları eşit dilimlere bölmeye. Böle böle iki yüz dilim mum çıkarmış. Hepsini bir çuvala doldurup bütün evleri teker teker dolaşmış. Her eve bir dilim mum bırakmış. Mumları dağıtıp bitirdiğinde sabah oluyormuş. Gün atarken işi bitmiş, ama kendi de bitmiş. Yarı beline dek çamur içindeymiş. Yüzü solgun, adımları birbirine dolanıyor-muş. İnsanlar kutsal bayram gecesi evlerini ışıtmak, çocuklarını sevindirmek için onun verdiği dilinmiş mumları dolaplarına kit-lemişler.</p>
<p class="calibre1">Gece ayininde kilisenin içi yine pırıl pırılmış. Her yanda yepyeni ve daha çok, daha uzun mumlar yanmaktaymış. Papaz efendiyle birlikte İsa’nın doğumuna dua • edenler kiliseye çok sayıda mum getirildiğini hemen anlamışlar. Dönüp mum dağıtıcısına bakmışlar. Ona göz kırpmışlar. Ama mum dağıtıcısı salt bir gece önceki yorgunluğundan ötürü değil, aylardır kilisenin deposuna gire çıka, ayin salonundaki mumları İsa'nın gözleri önünde evlere taşıya ede iyice bitkin. Kendisini hiç iyi duymu-yormuş. Üstüne onarılmaz bir yorgunluk çökmüş. İnsanların göz kırpmalarına, «hadi» demelerine onun karşılığı, soluk, isteksiz bir gülümseme olmuş.</p>
<p class="calibre1">Ayin bitip herkes kiliseden çıkarken birçok kimse mum dağıtıcısının yanına yaklaşmış. Ona:</p>
<p class="calibre1">«Aman bizi karanlıktan kurtar. Bizi karanlıkta bırakma. Yine kurtar» demişler. «Yardımın karşılıksız kalmayacaktır, inan bize!»</p>
<p class="calibre1">Gerçekten de ertesi gün toplanıp yine aralarında dört kişi seçmişler. Dört kişiyi mum dağıtıcısına göndermişler. Bu dört kişi, insanların aralarında beşer para toplayarak aldıkları madenden yapılma bir yıldızı mum dağıtıcısının göğsüne takmışlar.</p>
<p class="calibre1">«Bundan böyle adın aramızda Büyük Işık Kumandanı olacaktır» demişler. «Çocuklarımızdan çocuklarına, onların da çocuklarından çocuklarına adın böyle yayılacak. Büyük Işık Kumandanı diye anılacaksın.»    '</p>
<p class="calibre1">Mum dağıtıcısı buna sevinmek istemiş ama sevinememiş. Göğsüne takılan yıldıza bakakalmış. Elçilerin söylediklerine teşekkür için doğrulmuş, ağzından derin bir esneme çıkmış. Utanmış. Utanınca da büyük bir kumandanın, ne olursa olsun, ölene dek büyük kalmak zorunda olduğunu bilmiş.Göğsüne madalyayı takanlar gidince bulunduğu yere çökmüş kalmış. «Neyse ki mum çalmak için fazla ömrüm kalmadı» diye düşünmüş.</p>
<p class="calibre1">İki hafta sonra ölüsü kilisenin deposunda bulunuyor. Papaz efendi kutsal evin mumlarını kimin tükettiğini böylece anlamış işte. Kutsal eve saygısı, o evin sahibine inancı olmayan bir kimseye dinsel tören yapamazdı. Bu nedenle mum dağıtıcısı kutsanmadan gömülmüş. Ama insanlar onu unutmamışlar. Mezarının başına heykelini dikmişler. Çocuklardan çocuklara mum hırsızlığı bilinmesin diye de, heykelin altına yeni adını salt ‘Büyük Kumandan’ olarak kazımışlar. Başında, karanlıklarını ışıtacak yeni bir büyük kumandana tezelden kavuşabilmek için dua etmişler.</p>
<p class="calibre1"><span class="calibre5">BU MASAL ÇOK YENİ UYDURULMUŞ BİR MASAL OLDUĞU İÇİN PEK ÇOK KİMSE BİLMİYOR. MASALI YENİ DUYANLAR DA ONU BAŞKALARINA ANLATMAYA KALKTIKLARINDA ELLERİNE YÜZLERİNE BULAŞTIRIYORLAR. BİRÇOK YERİNİ ATLIYOR, BİRÇOK YERİNE DE YENİ BÖLÜMLER UYDURUYORLAR. BİR KEZ UYDURMAYA BAŞLAYINCA İSE -şimdi olduğu gibi- UYDURDUKÇA UYDURUYORLAR:</span></p>
<p class="calibre1">SİS 2</p>
<p class="calibre1">Derken efendim...</p>
<p class="calibre1">. . . Büyük Kumandan'ın doğumu. Büyük Kumandan’ın çocukluğu. Büyük Kumandan okulda. Büyük Kumandan asker. Büyük Kumandan iş başında. Büyük Kumandan savaşa gidiyor. Büyük Kumandan siperde; gedik pçıyor. Büyük Kumandan cephede; mumlara hücum! Büyük Kumandan çamurda, çizmeli. Büyük Kumandan yağmurda pelerinli, güneşte kasketli, gece maskeli; Büyük Kumandan ışık dağıtıyor. Büyük Kumandan karanlıkları yırtıyor. Büyük Kumandan ‘Büyük Kumandan’ olu-^r. Büyük Kumandan'ın eli göğsünde. Büyük Kumandan ayaklarını bitiştirmiş. Büyük Kumandan bir ayağını öne çıkarmış. Büyük Kumandan ellerini muma uzatıyor. Büyük Kumandan başında sekiz ışığıyla, dört ışığıyla, iki ışığıyla. Büyük Kumandan gece töreninde. Büyük Kumandan g^düz töreninde. Büyük Kumandan diz çökmüş. Büyük Kumandan gülümsüyor. Büyük Kumandan kaşlarını çatıyor. Büyük Kumandan şöyle derken. Büyük Kumandan böyle derken. Büyük Kumandan şurada. Büyük Kumandan burada. Büyük Kumandan yorgun. Büyük Kumandan daha yorgun. Büyük Kumandan hasta. Büyük Kumandan çok hasta. Büyük Kumandan yine de işbaşında. Büyük Kumandan ölüyor; toprakta. Büyük Kumandan her yerde.</p>
<p class="calibre1">Alanlarda, okullarda, bakanlıklarda, parti başkanlarının odasında, emlâk satıcısının bürosunda; manav, kasap dükkânlarında, terzi kadınların dikiş odalarında. Gazilerin göğsünde, şehitlerin yanında; albayların, generallerin üst başlarında, şapkalarında ve şapkalarının altında; yüreklerinin üstünde birçok, yüreklerinin içinde bir tek. Köylerin okullarında, kentlerin üçüncü sınıf otellerinde, muhallebicilerinde, kırtasiyecilerde. Defne dalları ortasında, bir güneşin içinde, yapma güller arasında, mum . benzeri süngüler altında, haritalar üstünde, denizlerin ufkunda, derelerin ucunda, dağların karlı başında, tepelerin yamacında. Yıldızların merkezinde, ayların kucağında. En çarpıcı sarı, en çarpıcı yeşil, en çarpıcı kırmızı, en çarpıcı mavilerle. Mum bayramlarının kartpostallarında. Mum takvimlerinin ilk yapraklarında. Işık törenlerinde. Mum törenlerinde. Açış törenlerinde, kapanış törenlerinde.</p>
<p class="calibre1">Altınlarla, gümüşlerle, bronzlarla, pirinçlerle, bakırlarla, mermerlerle, taşlarla, tahtalara, alçılarla, killerle ve kauçuktan ve plastikten Büyük Kumandan. Daha çok Büyük Kumandan. Üstü camlı ceviz masalarda, aynalı vitrinlerde, madalyalarda, anahtarlıklarda, uzluk belgelerinde. Koşularda, mum yarışlarında, ışık yarışlarında yani, at yarışlarında, başka yarışlarda... En büyük kentlerin en büyük alanlarında, en küçük kentlerin yine en büyük alanlarında. Yağmurda, karda, buzda, ılık bahar esintilerinde. Yakıcı güneşler, dökülen yapraklar altında. Yeşeren çimenler üstünde. Kuş pislikleriyle taçlanmış, kömür isiyle bezenmiş. Bir tepenin yamacına çakıl taşlarıyla çizilmiş. Bir ormanın girişine kozalaklarla kakılmış. Evkaftaki odada üstüne kara fiyong takılmış. Uzak bir tepe köyünde coşkulu. Uzun bir dere bitiminde yorulmuş..Bozkırın otuz haneli ilçesinde bungun. Bir vadinin ortasında dingin. Garnizon kapılarında en atak. Arka sokaklarda işlenen cinayetle.re sırtını dönmüş. Bir caddenin başında, üşüyen çocuklara «Üşüme!» diyor. Gelip geçenlere mum uzatıyor. Çevresinde bağrışan gençlere şaşkın bakıyor. Askerleri, polisleri, panzerleri seyrediyor. Gündüzleri uyur-uyanık, geceleri uyanık-uyur; seyrediyor.</p>
<p class="calibre1"><span class="calibre5">Gaz Alevi</span></p>
<p class="calibre1">Kutsal ışık. Yüce bayrak. Sönmez alev.</p>
<p class="calibre1">On başı güneye gidiyor. Yirmi başı kuzeye gidiyor. Otuz başı doğuya, elli başı batıya gidiyor. Mermer oturakta, tunç oturakta, tahta oturakta, taş oturakta, tuğla oturakta. Yükseği yüksek alanlar için, alçağı alçak alanlar için. Işıklısı geniş alanlar, ışıksızı dar alanlar için. Şu başı bu kapı önüne, bu gövdesi şu avluya. Şu başı bu masanın, bu başı şu kürsünün üstüne.</p>
<p class="calibre1">Kendi büyüklüğünde bir Büyük Kumandan başı. Kendi büyüklüğünden iki kat büyüklükte bir Büyük Kumandan başı. Yarım boy Büyük Kumandan, tam boy Büyük Kumandan. Yarım büyük boy Büyük Kumandan, yarım küçük boy Büyük Kumandan. Büyük' Kumandan kalıplara dökülüyor. Büyük Kumandan çoğalıyor. Küçük boyda, büyük boyda, orta boyda; her boyda Büyük Kumandan. Her şeyden Büyük Kumandan. Her şeye Büyük Kumandan.</p>
<p class="calibre1">Bana bir Büyük Kumandan başı. Kendi büyüklüğünde olsun. Bize de bir Büyük Kumandan; ayakta, sekiz ışıklı. Bana da bir Büyük Kumandan gerekli. Yatmış, hücum hattında. Bize bir Büyük Kumandan lütfen; iki buçuk metre boyunda ve eli cebinde olsun. Biz de bir Büyük Kumandan rica ediyoruz; üç buçuk metre boyunda ve iki yanında alevler yansın. Işık bizim Büyük Kumandan’ın alnından saçılsın. Bana da bir Büyük Ku mandan hazırlayın. Dört yanında meşaleler yansın. Bir Büyük Kumandan da bize. Ayakta, kendi boyunda ve parmağını doğan güne uzatmış.</p>
<p class="calibre1">Bana bir Büyük Kumandan gerek. Çabuk tarafından ve iyi bir Büyük Kumandan. Örneklerinizi gösterin. Bu olmaz. Dört yanı meşaleli bir Büyük Kumandan’a belediyemizin gücü yetmiyor. İki yanında meşale yananına da gücümüz yetmiyor. Bizim Büyük Kumandan tek elinde bir meşale tutsun. Orada bir ışık yansın. Her gece yansın, her gece yansın. Taş oturakta alçıdan bir Büyük Kumandan. Kentin dışında yeni kurulan yerleşme bölgesindeki alana koyduracağım. Yeni belediye seçimlerinden önce o alanı açacağım. Buna göre bir Büyük Kumandan olsun. Bu büyük boy Büyük Kumandan kaça? Olmadı. Bize göre değil. Öyleyse büyük tam boy Büyük Kumandan yerine küçük tam boy bir Büyük Kumandan. Küçük tam boy Büyük Ku-mandan’ınız yok mu? Neden yok? Neden yapmıyorsunuz? Yaa? Demek alçıdan yapılmıyor? Demek altından, gümüşten, tunçtan, bronzdan, mermerden yapanlar yapıyor? Bu mu? Bu da fazla küçük. En iyisi siz bana yarım boy bir Büyük Kumandan hazırlayın. Büyük yarım boy bir Büyük Kumandan. Yeter ki bir elinde ışık tutsun. Yarım boy Büyük Kumandan elinde neden meşale tutamasın? Elinde bir ışık yanmalı. Bölge insanlarını aydınlatmalı. Onların beyinlerine nur saçmalı. Her gece yansın istiyorum evet, her gece yansın! Nasıl mı? Ne demek nasıl? Ne gazı? Havagazı mı? Yok. Bölgeme henüz havagazı verilmedi. Bütan gazla olmaz mı? Neden? Olmasını sağlayın. Elinde bütan gazlı bir meşale yanacak büyük yarım boy Büyük Kumandan aranmıyor demek? Ben arıyorum ya işte?.. Demek hazır kalıbınız yok? Şu ne peki? Öyle olsun, az küçük yarım boy Büyük Kumandan olsun. Bu iyi. Ama elinde bir şey tutmuyor? Bunun meşalesi yok? Ne yapacağız peki? Önünde mum mu yakalım? Açık alanda mum yanar mı canım? Rüzgâr bir üfürdü mü mumlar söner. Hem kilise mi bu? Mum kapalı yer ister. Açıkta bir mum, her an başını bekleyecek bekçi ister. Böyle bir adam için belediyemizde kadro yok ki. Bakın, bütün büyük boy Büyük Ku-mandan’dan caymak zorunda kaldım. Bütün küçük boy Büyük Kumandan’dan da caydım. Küçük yarım boy Büyük Kuman-dan’a boyun eğdim ama, artık. o da tek elinde meşale tutmalı! Bundan cayamam. Burası yepyeni bir yerleşme bölgesi. Bunlar yepyeni insanlar. Bu nedenle yepyeni bir Büyük Kumandan'ları olmalı. Onlara neler verebileceğimi görmeliler. Bu insanlara karşı benim gibi sizin de ulusal bir, vatani bir borcunuzdur bu. Pek de küçük bir kumandan olmasın. Bakın, bu iyi işte. Bu boy kaça? Tamam, bu oldu. Ama elinde meşale tutacak. Şu eline bir meşale verirsiniz. Meşalenin altında da gaz tüpü konacak bir yeri olur. Çirkin mi kaçar? Neden çirkin kaçsın? İsteyen ben değil miyim? Bütçeden bütan gazına tahsisat ayırmışım da, gece bekçisine bir ek görevle o tüpü yandırıp söndürt-meyi akıl etmişim de, siz hâlâ «yapamayız» diyorsunuz. Kalıbı-hız yoksa, yaptırıverin bir yeni kahp. Zamanımızda atılım gerek. Her şeyde yenilik gerek. Her yana Büyük Kumandan başı, her yana Büyük Kumandan başı. Herkes bıktı. Bölgede oturanların gözlerini şöyle iyice üstüne çekecek, onlara her an beni düşündürecek, yani Büyük Kumandan’ı demek istiyorum, Büyük Ku-mandan’ı düşündürecek bir şey koyalım alana. Havagazı olsa kolay tabi. Havagazıyla kolay olacağını ben de biliyorum. Delersin meşalenin altına bir delik, geçirirsin bir boru; bağlarsın onu da. ana havagazı borusuna, işte bu. Belediye bütçesine de yük olmaz hem. Ama daha bölgenin suyu gelmemiş, lağımını akıtmamışız; havagazına çook zaman ister daha. İlerde o da olur inşaallah! Hadi bakayım, gösterin kendinizi. Bak şu meyvelik pek güzel işte. Şunun kıyısındaki tırtıkları söyle bir tıraş edersiniz. Büyük Kumandan’ın şu eline verirsiniz. Meyveliğin ayağını da gaz tüpünün başı geçecek gibi oydurur, deldirirsiniz. Tüp için şuraya bir beton yuva dökersiniz. Yuvası olsun ki tüp dışardan görünmesin. İşte bu... Olmayacak nesi var bunun? Ah be, ah be, asıl ben büyük kumandanlar yapacaktım ki, bak neler çıkarırdım ortaya! Ne büyük kumandanlar... Daha bol çeşit, daha değişik mal. Daha yeni, daha görülmemiş... Hadi bakalım, haftaya mutlak hazır olsun. Biter bitmez gönderin. Geciktirmeyin. Her şey yolunda gider, eli yüzü düzgün çıkar, inşaallah!</p>
<p class="calibre1">Sağ eli meşaleli küçük yarım boy Büyük Kumandan’ın alana gönderildiğini Belediye Başkanı’na bildirdiklerinde akşam olmak üzeredir. Bir cip, işinden dönen yorgun ve yoksul insanları yara yara, çocukları kışalaya ede alana varmıştır. Küçük yarım boy Büyük Kumandan alana indirilirken Belediye Başkanı da yetişip gelmiştir. Gelirken yanında yerleştirme, takıştırma ve bütan gaz deneme uzmanlarını da getirmeyi unutmamıştır.</p>
<p class="calibre1">Alanın açılışı ertesi gün. Başkan, bölge insanları Büyük Kumandan’ın elindeki ışığın akşamla birlik nasıl sürekli yanmaya başladığını iyice görebilsinler diye, açılış saatinin hava karardıktan sonraki bir saat olmasını kararlaştırmıştır. Ayrıca o saatlerde bölge insanları da akın akın iş yerlerinden dönüyor, dönerlerken bu alanın yanından geçmeleri gerekiyor. «Böylece açılışta onları bu alanın çevresinde toplamak sorun olmaktan çıkar» diye düşünmüştür Belediye Başkanı. Yanında uzmanları, makam arabasını semtin engebelerle dolu yollarından aşırtarak alana vardığında ilk işi gece bekçisinin de hemen bulunup buraya getirilmesini istemek olur.</p>
<p class="calibre1">Uzmanlar, küçük yarım boy Büyük Kumandan’ı, kendisine ayrılan yükselti üstüne yerleştirmekte pek güçlük çekmezler. Ancak, altında gaz tüpüyle üstünde alev yanacak meyvelik biçimi meşale zorunlu olarak havada, ileri doğru uzanmamakta, yarım küçük boy Büyük Kumandan’ın kucağına yakın durmaktadır. Betondan gaz tüpü yuvası bu kucaktan biraz dışarı taştığı için kumandanın oturduğu yükseltiyi on, yirmi santim daha besleyerek genişletmek gerekir. Ama bu da uzun sürmez. Yerleştirme uzmanının işi böylece biter. Ne ki, takıştırma uzmanıyla gaz deneme uzmanı makam arabasından indirilen tüpü, tüp için hazırlanan beton yuvaya sokabilmek için çok uğraşırlarsa da boş. O sırada bekçi de yetişip gelmiş, uzmanlara el vermiştir ya, yine boş. Tüpü yuvasına sokmak bir türlü başarılamamak-tadır. Yuva geniş tutulmuş ama, tüpün yuvaya sokulacağı ağız çok dar.</p>
<p class="calibre1">Hava iyice kararmakta. İlk deneyin başarısızlıkla sonuçlanacağından kuşkulanan Belediye Başkanı gitgide sinirlenmekte; çevreye toplanan insanların, büyük, küçük bir yığın çocuğun ortasında öfkeli öfkeli dolaşmakta... Bu arada uzmanlara ve bekçiye buyruklar vermekten de geri kalmamakta, en çok da küçük yarım boy Büyük Kumandan’ı ve onun meşalesini yapanlara söylenmektedir:</p>
<p class="calibre1">«İnsanlarımız en küçük bir şeyi bile akıl edemiyorlar! Şu kafayı çalıştırmıyorlar. Gaz tüpüne koca kalıbı döküyorlar da, tüpün buraya nasıl, nereden gireceğini akıl etmiyorlar. Dinlemem, bu tüp oraya girecek!»</p>
<p class="calibre1">İşlerinden dönenler arttıkça artmakta. Yarım küçük boy Büyük Kumandan’ın çevresinde didinen uzmanları, Belediye Başkanı’nı ve bekçiyi seyredenler çoğaldıkça çoğalmakta. Kentin büyük alanlarında, ana caddelerinde, sokaklarında çörek, kestane, patlamış mısır, gazete satan çocuklar; onlar da bütün gün ceplerine toplayabildikleri bozuk paraları şıngırdatarak gelmekte, onlar da kalabalığın arasına karışmaktadırlar. Bunlardan biri, yani alana en son gelen çörekçi çocuk, Büyük' Kumandan ve yanındakileri uzun süredir seyreden adamlardan birine sorar:</p>
<p class="calibre1">«Amca, burda ne oluyor?»</p>
<p class="calibre1">Adam:</p>
<p class="calibre1">«Büyük Kumandan’ın elinde alev olacakmış. Buna çalışıyorlar» der.</p>
<p class="calibre1">Kestaneci çocuk çörekçi çocuğu iterek:</p>
<p class="calibre1">«Alev orada nasıl yanacakmış peki?» diye sorar.</p>
<p class="calibre1">Gazete satıcısı çocuk da uyanıklığını göstermek için, gaz denetçisinin beton yuvaya tıkıştırmaya çalıştığı gaz tüpünü gösterip:</p>
<p class="calibre1">«İşte, tüpü sokmaya çalışıyorlar ya» der.</p>
<p class="calibre1">Seyirci kadınlardan biri' bunu duymuştur. Başını sallayarak homurdanır:</p>
<p class="calibre1">«Hazır tüpü bulmuşlar da ille kılıfına sokacaklar. Kılıfına girmese olmuyor mu sanki?»</p>
<p class="calibre1">Demirci yanında çalışan oğlu da o sırada gelir. Annesinin budalalığına canı sıkılmıştır:</p>
<p class="calibre1">. «Görmüyor musun anne, Büyük Kumandan'ın elinde yanacak ışığın tüpü o» diye uyarır onu.</p>
<p class="calibre1">«Öyle ya, Büyük Kumandan’ın elinde yanacak» diye onaylar biri de.</p>
<p class="calibre1">Kadının oğlu, erkenden büyümüş olmanın verdiği atılganlıkla yeniden konuşur:</p>
<p class="calibre1">«Anne, yarın akşam iş dönüşü burada, alanın açılışında patlatılmış mısır satacağım. Ben işimden dönene dek sen de patlamış mısırları hazır et» diye fısıldar.</p>
<p class="calibre1">«Kömür kalmadı. Tüp de bulamadım. Nerde patlatayım şana mısırı ben?» diye karşılık verir anası da öfkeyle.</p>
<p class="calibre1">Çörek satıcısının gözleri parlamaktadır:</p>
<p class="calibre1">«Yarın, açılışta buraya çok insan toplanır.»</p>
<p class="calibre1">Kestaneci çocuk da ellerini oğuşturmaya başlamıştır:</p>
<p class="calibre1">«Başka yerlerden de gelenler olur. Dairelerden, okullardan...»</p>
<p class="calibre1">Sonra bir ağızdan konuşurlar:</p>
<p class="calibre1">«Oh, yarın çifte kazanırız.»</p>
<p class="calibre1">«Ben şurda dururum.»</p>
<p class="calibre1">«Benim yerim burası olsun.»</p>
<p class="calibre1">«Gazete yerine çiklet satarım ben de...»</p>
<p class="calibre1">Böyle diye diye demircide çalışan çocuğun hevesini iyice körüklerler.</p>
<p class="calibre1">«Anne, ne yap yap mısır patlat sen bana. Sen hele mısırı patlat, ben de kardeşime lastik ayakkabı almazsam gözüm çıksın!»</p>
<p class="calibre1">«Sen mahpushaneye, babana üç kuruş götürebilsen daha iyi olur» der annesi de gözlerini silerek.</p>
<p class="calibre1">Kestaneci çocuk alaylı alaylı gülmektedir:</p>
<p class="calibre1">«Bütün kalabalık hep patlamış mısır alacak da sanki! Hiç kestane almayacaklar da!.. En çok kestane alırlar, görürsünüz...»</p>
<p class="calibre1">Çörek satıcısı onu iter:</p>
<p class="calibre1">«Asıl en çok çörek alırlar. Bekleye bekleye, söylevleri dinleye dinleye karınları acıkır herkt:sin. Hem bizim bura insanlarında kestane alacak para nerde?»</p>
<p class="calibre1">«Çocuklar en çok patlamış mısır severler» diye diretir demircide çalışan çocuk.</p>
<p class="calibre1">«Mısırı patlat da satması kalsın» der annesi, oğlunun hevesinden umutsuz.    '</p>
<p class="calibre1">Tam o sırada BaŞkan’ın öfkeli sesini duyarlar:</p>
<p class="calibre1">«Bir tüpü geçiremediniz! Nasıl uzmanlarsınız siz?..»</p>
<p class="calibre1">Der demez de tüpün yuvasına bir tekme atıverir. Kendini tutamamıştır artık. Tekmeyi vurmasıyla beton yuva kırılır, yuvanın arka kısmında koca bir delik açılır. Toplaşan insanlar çok ürkerler. «Kırdı, Büyük Kumandan’ın ışık deposunu yıktı!» diyen sesler alana dalga dalga yayılır. Belediye Başkanı da o zaman ürker. Ama sonra bakar ki, başka da yolu yoktu. Yeniden diklenir. Uzmanlarına, bekçiye çıkışır:</p>
<p class="calibre1">«Betonu kırmayı, tüpü öyle geçirmeyi bir türlü akıl edemediniz! Gördünüz nasıl kolay oldu... Tüp yuvasına hop diye girdi işte. Gerçi tüp yuvasını kırdık, ama kırık arka yanda. Görünmez. Bekçi, sen biraz çimento kar. Yarın sabah orayı sıva yine de. Hele açılışı yapalım da, bakalım artık...»</p>
<p class="calibre1">O böyle konuşup dururken çevresine ansızın şöyle ortalama bir ışık saçılıvermiştir. Aydınlık ıpıl ıpıl ederken insanların el çırptıkları duyulmaktadır. Gaz denetleme uzmanı da elini çırpar:</p>
<p class="calibre1">«Oldu Başkan’ım, işte yandı!» der.</p>
<p class="calibre1">Bunun üstüne Belediye Başkanı üç adım geri gider. Yarım küçük boy Büyük Kumandan'a ve onun kucağında yanan aleve gözlerini kısarak bakar:</p>
<p class="calibre1">«Başardık!» der gülümseyerek. «Hepinize teşekkür ederim.»</p>
<p class="calibre1">Sonra, alanı çevreleyen insanlara döner. Onlara seslenir: «Sevgili kardeşlerim! Alanın açılışını yarın akşam bu saatte yapacağım. Hepinizi çoluğunuzla, çocuğunuzla, ananızla, babanızla, dedeleriniz, nineleriniz, halalarınız, teyzeleriniz, amcalarınız ve dayılarınızla burada bekliyorum. Bu alan sizin ala-nınızdır. Büyük Kumandan'ımız bizim, hepimizin Büyük Ku-mandan'ıdır. Ona ve alanınıza saygıda kusur etmeyin. Sizlere her zaman yeni hizmetler sunmuş ve sunacak Belediye Başkanınız olarak yarın bu saatte hepinizi eksiksiz burada görmek istiyorum. Eli ışıklı Büyük Kumandan'ımızı sizlerin bekçiliğinize emanet etmek istiyorum. Şimdi dağılabilirsiniz!»</p>
<p class="calibre1">İnsanlar, Büyük Kumandan'ın elinde yanacak alevin ne işe yarayacağını düşüne düşüne, yorgun ayaklarını sürükleyerek evlerinin yolunu tutarlar.</p>
<p class="calibre1">Bekçi, Başkan’ın son sözleri üzerine dertlenmiştir. Büyük Kumandan ve onun ışığı bölge insanlarının bekçiliğine bırakılacaksa kendisi ne olacak? Bu ek görevi yapamayacak mı? Bu ek görevden ek ücret alamayacak mı?</p>
<p class="calibre1">Belediye Başkanı, uzmanlarım yanına alıp makam arabasına doğru yürümeden önce Bekçi’yi yanına çağırır. Kulağına eğilip usulca:</p>
<p class="calibre1">«Biz gittikten sonra gaz biraz daha yansın. Herkes iyice dağılınca gazı söndür» der. «Açılıştan önce boşuna yanmasın. Gördün, değil mi? İşte tüpün başı meyvelik, yani canım şu meşalenin ortasında. Düğmeyi şu yana çevirip söndürürsün. Yarın sabah da kırığı sıvamayı unutma.»</p>
<p class="calibre1">Bekçi selam verip bir' «Başüstüne!» çeker ama, sesi pek ölez çıkar. Başkan yürür. Bekçi onun iki adım gerisinden gider, sonra can havliyle kekeler:</p>
<p class="calibre1">«Başkanım?»</p>
<p class="calibre1">Başkan dönüp:</p>
<p class="calibre1">«Ne var? Anlamadığın bir şey yok ya?» diye sorar canı sıkkın.</p>
<p class="calibre1">«Yok Başkanım» diye iyice kekeler bekçi. «Anlamadığım bir şey yok da Başkanım, burayı, ışığı, alevi bura insanlarının bekçiliğine bırakacaksanız, ben ek görev zammı almayacak mıyım?»</p>
<p class="calibre1">«Alacaksın tabi salak» diye güler Başkan da. «Ama peşin değil. Ay sonundan ay sonuna... Ve tabi yeniden seçilirsem... »</p>
<p class="calibre1">Bekçi gürler:</p>
<p class="calibre1">«Canın sağolsun Başkanım! Elbet seçilirsiniz. Gelecek ay ben de eve biraz kömür alabilirim. Kış geliyor da...»</p>
<p class="calibre1">Başkan ve uzmanları arabaya binip uzaklaşınca, alanda tek tük kalan insanlar da birer, ikişer dağılmışlardır. Herkes çekilince Büyük Kumandan’ın elindeki orta boy alev bir süre daha yanar. Alan ışıktan çok gölgeye boğulmuştur. Yarım boy küçük kumandan da irileşerek düşer alana gölgesiyle. Bekçi, elinde sopası, gölgenin üstünde üç tur atar. Çevreye kulak verir. Herkesin evlerine çekildiğine iyice inanmak için, Büyük Kumandan’a bir üstünlük duygusuyla ve göğsü ilerde bir tur daha yapar. Demircide çalışan çocuk, alanın kıyısına yığılmış molozların arkasına gizlenmiştir. Bekçi ne bilsin? Her yan ıssız, her yan sessiz, her yan gecenin uslu gölgelerine bulanmıştır. Bekçi, bu sessizlikte varlığını kendine duyurmak ister sanki. Düdüğünü öttürür. «Asayiş berkemal» der içinden. Yine de düdük sesinin gidebileceği yerlere dek gidip gelmesini, yankıların durulmasını bekler. Bu da olunca küçük yarım boy Büyük Kumandan’a doğru yürür.</p>
<p class="calibre1">Bekçi şimdi yükseltiye tırmanmış, yanan gazın hışırtısına kulağını vermiştir. Bu hışırtı, bu titrek alev, bu mavimtrak sarı ışık yakalanması güç bir av gibi cnu kendine çekmektedir. Gören, alevi tutmak, okşamak istediğini sanır. Usul usul uzatır ellerini; ısıtır. Alevin uysallığı sevindirmiştir bekçiyi. Uzanıp, yükseltinin bir yanına gizlediği sefertasını alır. Tası alevin üstüne koyar, çorbasını ısıtır; sırtını Büyük Kumandan’a dayayıp sıcak sıcak içer. «Ohh,» der, «Kaç gündür soğuk aş yemekten imanım gevremişti. Odun yok, kömür yok, gaz tüpü bulunmaz...» Ağını siler, eğilip alevde sigarasını yakar.</p>
<p class="calibre1">Sigarasını tüttürerek yeniden çevreyi dinlemektedir. Uzaktan, üstüste yığışmış evlerin ölgün ışıkları görülmekte, kurbağa sesleri gecenin sessizliğinde yankılanmaktadır. Bekçi, kurbağa, haykırışlarını da susturmak istercesine bir düdük daha öttürür/ Kurbağalar daha hızlı haykırışırlar. Bu haykırışlar dalga dalga yayılır, üstüste yığışmış bütün evleri örter. Bu evler yığını şimdi, topluca, gece boyu inildeyen sancılı bir hastadır sanki. Bekçi, hastanın sürekli inildemesinden yılgın, ona:</p>
<p class="calibre1">«Hadi, birazcık uyumaya çalış bakalım» dercesine Büyük Kumandan’ın kucağına yakın duran gaz düğmesine eğilir, düğmeyi çevirir.</p>
<p class="calibre1">Alan ansızın gölgelerinden silinmiş, bütünüyle karanlığa boğulmuştur.</p>
<p class="calibre1">Bekçi oradan iyice uzaklaşınca demircide çalışan çocuk da karanlıklara bata çıka evine dek koştu. Yeniden dönüp geldiğinde, Büyük Kumandan'ın tüp gazını yakıp orada iki saat boyunca mısır patlattığını kestaneci çocuktan başka gören olmadı. Demircide çalışan çocuk, alevi yakmadan önce önüne, molozların orada bulduğu bir tahta parçasını germişti. O gidince kestaneci çocuk yerini aldı. Gazın alevinde kestanelerini kavurdu.</p>
<p class="calibre1">Uyuyup uyanıp da evde bir çuval patlatılmış mısırı gören anne, oğluna hiç bir şey sormamıştır. Dudaklarının ucunda usul bir titreme belirir yiter, o kadar. Yakalanmasın da!.. Onu da mapusa tıkmasınlar da! ..</p>
<p class="calibre1">Tüpte kalan gaz ertesi akşam bol bol patlamış mısır, kavrulmuş kestane satılan Büyük Kumandan’lı alanın açılış törenine yettiği gibi, el ayak çekilince demircide çalışan çocuğun annesinin, üstünde su ısıtmasına bile yeter. Büyük caddelerdeki evlerde büyük temizliğe giden bu kadın, günlerdir çocukların kirlilerini nasıl yıkayacağını bilememekte idi. Büyük Kumandan’ın elinde tuttuğu alevde tenekesini kurup, suyunu ısıtıp, çamaşırını yıkatıp bitirince o da bekçi gibi: «Ohh» der içinden, «Odun yok, kömür yok, kuyrukta saatlerce bekle, gaz tüpü bulunmaz! Çamaşırı nasıl yıkayacağımı şaşırmıştım.»</p>
<p class="calibre1">Gelen günlerde, el ayak çekilir çekilmez önce bekçi, ardından çocuklar, derken analar sırayla kullanmaya başlarlar Büyük Kumandan’ın tüp gazını. O sıralar beş gün yetiyordu tüp gaz. Giderek iki günde tükenmeye başlar. Giderek hiç kimse, hiç kimseye bir şey söylemeden sabahtan başlayarak sıraya girerler Büyük Kumandan’ın önünde. Bekçi, kuyruğa girenlerle başa çıkamadığı gibi, ikide bir Belediye Başkanı’nın kapısını tıklatıp yeni gaz tüpü istemekten korkmaya başlar. Başkan’ın bir tüpün ne kadar dayanacağı konusunda fazla bir fikri olmadığı için, gaz denetleme uzmanına sorar. Bakarlar ki tüpün gazı beklenenden çok önce, her gün biraz daha önce bitmektedir, sonunda Başkan bekçiye çıkışır:</p>
<p class="calibre1">«Söndürmüyorsun, açık bırakıyorsun sen bu tüpü!»</p>
<p class="calibre1">«Söndürmez olur muyum? Söndürüyorum Başkanım! Ben söndürüyorum ya, Büyük Kumandan'larını çok sayan, çok seven semt insanları onun alana daha çok ışık saçmasını istiyorlar. Gazın ağzını sonuna dek açtırıyorlar. Böyle olunca Büyük Ku-mandan’ımız için o tüp küçük geliyor, az geliyor Başkanım.»</p>
<p class="calibre1">«O zaman doğru» der uzman da başını sallayıp.</p>
<p class="calibre1">Belediye Başkanı hemen buyurur:</p>
<p class="calibre1">«Büyük Kumandan’a büyük boy tüp gönderin!»</p>
<p class="calibre1">Bu kez üç gün dayanır büyük tüp gaz. Bekçi yeniden tıklatır Başkan’ın kapısını:</p>
<p class="calibre1">«Başkanım» der, «Bölgeye ya havagazı getirtin ya da Büyük Kumandan’ın yanına bir gaz deposu kurdurun. Bu tüpler kaçak yapıyor.»</p>
<p class="calibre1">Başkan artık öfkelenmiştir. Üstelik gaz denetim uzmanı da yıllık izne çıkmıştır.</p>
<p class="calibre1">«Bıktım sizin tüpünüzden. Caydım. Büyük Kumandan'ın elinde de ışık yanmayıversin, ne yapayım!» diye söylenir.</p>
<p class="calibre1">Bekçi boynunu büker:</p>
<p class="calibre1">«Siz bilirsiniz Başkanım. Ancak bölge insanları eli ışıklı Büyük Kumandan’a alıştılar. Şimdi alan karanlığa boğulursa, önümüzdeki seçimlerde size oylarını vermezler. Verileni geri almak olur mu Başkanım?»</p>
<p class="calibre1">Başkan bunu hiç akıl edememiştir. «Öyle ya. Bekçi haklı» der içinden. Bir kez verdiğini geri alırsan yandın. Üstelik bekçi eklemez mi:</p>
<p class="calibre1">«Başkanım, bu insanların gördükleri tek ışık, tek güzel alev, tek sıcaklık Büyük Kumandan’ın ışığı, alevi, sıcaklığı. Biliyorsunuz, evlerinde havagazı olmadığı gibi, tüp gaz bulmakta da güçlük çekiyorlar. Bunun için daha çok bağlandılar Büyük Kumandan’ın saçtığı ışığa.»</p>
<p class="calibre1">Belediye Başkanı düşünür. Sonunda:</p>
<p class="calibre1">«Şimdi gaz deposu kurduramam. Bütçemiz yetmez. Büyük Kumandan'a büyük bir tüp gaz daha gönderilsin!» diye buyurur.</p>
<p class="calibre1">Küçük yarım boy Büyük Kumandan’ın küçük gaz tüpü yuvası bir yana bırakılmıştır. Elindeki meşalenin boğazı, yanına konulan büyük tüp gaza bağlanmıştır. Bunun için demircinin yanında çalışan çocuk, bir de kalaycı en çok çaba harcamışlardır. Belediye Başkanı yarım küçük boy Büyük Kumandan’a artık iki günde bir, büyük tüp gaz göndermeye başlamıştır. Seçimler de yeniden yaklaşmıştır. İşlerini şöyle bir gözden geçirirken Büyük Kumandan’ın tüp gaz sorunu en çok düşündürür Başkan'ı. Bakar, belediye bütçesinin yarısı Büyük Kumandan’ın meşalesindeki ışığı yakmaya gidiyor. «Alanı açtığımdan bu yana gidip göremedim. Şuna bir bakayım. Nasıl ışık veriyor böyle, habire tüp gaz bitiriyor, habire tüp gaz bitiriyor» diye düşünür. Bekçiden de kuşkulanmaktadır ayrıca. Onun ikide bir karşısına dikilişindeki yüzü gözünün önüne gelir. Bekçinin yüzü gözünün önüne gelmesiyle durduğu yerde duramaz olur Başkan. Nedense ‘tebdili kıyafet' eyleyip, makam arabasını da almadan bir zaman önce küçük yarım boy Büyük Kumandanla açılışını yaptığı alana gider.</p>
<p class="calibre1">Alana vardığında hava kararmak üzeredir. İnsanlar akın akın işlerinden dönüyorlar, evlerine yöneliyorlar, sonra üçer beşer, ellerinde tavaları, tencereleri, çamaşır leğenleri, çamaşır kazanları, çaydanlıkları, ızgaralarıyla, mısır patlatma elekleri, kestane kavurma saçlarıyla Büyük Kumandan’ın yanına geliyorlar. Belediye Başkanı molozların arkasında durmuş bakıyor. Alan, alanı süsleyen Büyük Kumandan’ın çevresi bir anda panayır yerini andırıyor. Gülüşenler, şakalaşanlar, maytap yakanlar, patlamış mısırın kokusu, kavnılmuş kestane kokusu, tenekede kaynayan çamaşır... Çamaşır yıkayacaklar sıralarını yağda yumurta kıracaklara, yağda yumurta kıranlar sıralarını çorba pişireceklere, çorbalarını pişirenler de yerlerini kestane kavuracaklara veriyor. Bir cümbüş, bir bayram, bir toplu yaşam. Büyük Ku-mandan’ın yanı yöresi, kucağı, her yanı sanki genel bir mutfak, genel çamaşırlık. Dedikodular bu alevin çevresinde, düğünler bu alevin ışığında yapılıyor. Dertler bu alevin yanında dökülüyor, doğumlar bu alevin dibinde kutlanıyor.</p>
<p class="calibre1">Belediye Başkanı ne yapacağını, ortaya çıkıp ne diyeceğini şaşırmıştır. Başını kaldırıp utana sıkıla Büyük Kumandan'ın yüzüne bakmak ister, ama Büyük Kumandan’ı göremez. Büyük Kumandan’ın başında yıkanmış çocuk donları, işçi tulumları asılıdır. Boynunda bir hevenk kuru soğan. Omuzlarında (—nerde o eski apoletler, yıldızlar?—), omuzlarında Büyük Kumandan’ın, oyuncak tüfekle atış yapılacak sigara paketleri, reçel kavanozları, çikletler, balonlar... Belediye Başkanı, Büyük Kumandan'ın da kendisini görememesinden yararlanarak usulca sıvışır ardan.</p>
<p class="calibre1"><span class="calibre5">BU DESTAN DA ÇOK YENİ BİR DESTAN OLDUĞU İÇİN PEK ÇOK KİMSE BİLMİYOR. İLK DUYAN KİMSE BAŞKALARINA ANLATIRKEN BİRÇOK YANLIŞLAR YAPIYOR, UNUTTUĞU YERLERİNİ UYDURUYOR. AĞIZDAN AĞIZA ARTIK BİR KEZ UYDURULMAYA BAŞLANINCA DA UYDURULDUKÇA UYDURULUYOR:</span></p>
<p class="calibre1">Gel zaman, git zaman.</p>
<p class="calibre1"><a id="bookmark4"></a>MUZ</p>
<p class="calibre1"><a id="bookmark5"></a>A.</p>
<p class="calibre1">Seçimler yapıldı. Hükümet değişse de, birkaç bakanlık müsteşarı, birkaç genel müdür ve bazı genel müdür yardımcılıkları dışında, hiç bir şey değişmedi.</p>
<p class="calibre1">Bakanlıklardan birinde müsteşarken müşavirliğe alınan Baha Çamlıdere, «Ben meslek adamıyım. Müsteşarlıkta işim ne?» diye sormayı unuttuğunu unutup:</p>
<p class="calibre1">«Ben meslek adamıyım. Müşavirlikte işim ne?» diye sormayı akıl edince, ilgililer:</p>
<p class="calibre1">«Müşavirlikte bize daha yararlı olacağınızı ummaktayız ve bunu yürekten dilemekteyiz,» karşılığını verdiler.</p>
<p class="calibre1">Baha Çamlıdere, bakanlığın ilk katındaki, giriş ve çıkış kapısına yakın müşavirlik odalarına gitti. Bu odalardan birine yerleşti.'</p>
<p class="calibre1">Müşavir odaları sürekli boştu. Müşavirlerin hepsi, sürekli izindeydiler sanki. Yalnız, en dipteki iki odada epey yaşlı iki müşavir bulunuyordu. Emekliliklerine beş on ayları kalan bu iki müşavirin yanında Baha Çamlıdere kendini gepegenç duyuyordu. Öte yandan, kendi emekliliğini beklemekle sayılan günler şimdi daha da uzaklarda görünüyordu.</p>
<p class="calibre1">İki yaşlı müşavirden biri sabahları ötekine, öteki öğleden sonraları berikine kahve içmeye gittiğinden, onların bulunduğu iki odadan biri de sürekli boş oluyordu. Baha Çamlıdere, müs-</p>
<p class="calibre1">StS 3</p>
<p class="calibre1">teşarlığı sırasında boş odalarla ilgilenmeye zaman ayıramadığı için çok hayıflandı. Odalar arasında yalnız" kalıyordu. İlk günler, iki yaşlı müşavirin sabah ve öğleden sonralı kahve birlikteliklerine katılmayı denedi. Hatta, tıpkı onlar gibi kendisi de, onlara kendi odasında kendi eliyle kahve sunmak için Gima’-dan bir elektrik ocağı satınaldı. Evden bir cezve ile üç fincan getirdi. Kahveyi, şekeri kavanozlarında, çekmecelerine yerleştirdi. Ancak, yaşlı müşavirlerden sabahları biri ötekine, öğleden sonraları öteki berikine gittiğine göre, günü nereden bölüp de kendisine gelinmesinin doğru olacağını bulmakta epey güçlük çekti. Yaşlı müşavirler ise:</p>
<p class="calibre1">«Aman mirim, ne beis-var? Buyrun bize. Maksat birlikte olmak değil mi?» diye incelik gösterip direttiler.</p>
<p class="calibre1">Onca hazırlıktan sonra, işin çıkmaza girdiğini görüp içi büsbütün daralan Baha Çamlıdere, sonunda:</p>
<p class="calibre1">«Olmaz efendim. Salı ve cumaları da bütün gün benden-siniz,» diye kestirip attı.</p>
<p class="calibre1">Çok geçmeden de, salı ve cumaların tümünü bu iki yaşlı adama ayırmakla ne büyük düşüncesizlik ettiğini anladı. O, onlara gittiği zamanlar, canı fazlaca sıkılırsa, bir özür bulup usulca çıkıyordu. Oysa şimdi, «kalkın gidin» diyemiyordu. İki yaşlı müşavirin anılarını, bakanlığa ettikleri hizmetleri yeniden yeniden dinlemekten dayanılmaz derecede içi sıkılıyordu. Onların karşısında çenesi ayrılacakmış gibi esneyip kösnüyordu. O esnedikçe yaşlı müşavirler ya alınganlık gösteriyorlar, —asla kalkıp gitmeksizin,— ya da, dün gece üstüne onu, sonu hiç gelmeyecekmiş gibi görünen ince sorgulara çekiyorlardı. Baha Çamlıdere onların alınganlıklarını, kırılmışlıklarını ya da meraklarını gidermek için yorgun düşüyordu. Bir yandan bu yorgunluk, bir yandan otuz yıllar öncelerini dinlemek Baha Çamlıdere'yi durmaksızın yaşından öte bir yaşlılığın derin çukuruna itiyordu. Akşamları eve döndüğünde kendini çökmüş, bitmiş duyuyordu. Orasında, burasında hiç olmayan sızılar uç vermeye başlamıştı. Bir gece karısı:</p>
<p class="calibre1">«0 yaşlılarla otura kalka yaşlandın sen de,» dedi. Yarasına, acımasız bastı parmağını.</p>
<p class="calibre1">Baha Çamlıdere, böylece biraz ayar gibi oldu. Silkinmek için azıcık güç buldu. Müşavirlik odasındaki kabul günlerini hiç değil haftada ikiden bire indirmek için, —yaşlı müşavirlerden bin özürler dileyerek,— «Cumaları maalesef daireye gelemeyeceğini, ağrıları sebebiyle fizik tedaviye gideceğini» söyledi.</p>
<p class="calibre1">Böylece, cumaları evde oturmaya başladı. Bu da, daha başka sorunlara yol açtı. Karısının her işine burnunu sokmak, temizlenecek odalarda kendine yer bulamamak, çocukların ne denli sorumsuz olduklarını görüp onlarla dalaşmak gibi... İş bununla da kalmadı. Banka kredisiyle bir katını mülk edindiği apartmanın kapıcısı, cumaları bütün kusurlarıyla serildi Baha Çamlıdere’nin önüne. Cumaları kendini iki kez mülk sahibi duydu. Sık sık kapı önüne çıktı. Sık sık kapıcıyı, içeri girip çıkan satıcılara yeterince 'mukayyet’ olmamakla suçladı. Merdivenlerin pisliği, asansöre fazla yüklenen eşyalar, kapıcı çocuklarının kapı camına ellerini sürüp kirletmeleri Baha Çamlıdere’nin cuma 'mesaisi’ yerini aldı. Hele bir muzcu vardı! O muzcuyla, iyice takişmıştı ama, muzcunun kapıcıyı dinlemediğini, onun önlemelerine aldırmadan merdivenleri yürüyüp çıktığını gözleriyle görünce, kapıcıya verdiği öğütleri kendisi uygulamaya kalktı. İnat adamın biriydi bu muzcu. Onu önlemek, sille tokat girişil-meksizin sağlanacak gibi görünmüyordu. Baha Çamlıdere ise, muzcuya sille yumruk girişecek denli güç duymadı kendinde. Hele o iki yaşlı müşavirle uzun süredir düşüp kalktıktan sonra. O zaman yine kapıcıyı buldu. Ona:</p>
<p class="calibre1">«Apartman yönetimine şikâyet edeceğim seni. Veya çıkar bu herifi buradan! Bir daha da ayağını basmasın buralara. Görmeyeyim!» deyip özel mülkiyetindeki katına girdi.</p>
<p class="calibre1">Akşam yemeğinde ne görsün? Bir tabak muz durmakta masada. Demetinden ayrılmamış. Sapsarı. Karpitlenmiş. Sağlam, mat. O, aşağıda, kapıcıyla dalaşırken karısı, kapıyı çalan muz-cudan alıvermiş. Fiyatını sordu. Manavdakiyle aynı. Daha ucuza satınaldığını sanıyordu karısının. Dünyadan haberi yoktu ki. Baha Çamlıdere, bir süre de karısıyla kapıştı bunun üstüne. Apartmana satıcıların girmesi güzel miydi sanki? Doğru muydu? Sırtına sandığı yükleyen vurguna çıkıyor. Ne dükkân kirası, ne bir şey. Her gün sokakta, her gün yüz apartmanda. Oh ne âlâ! Rahat 'serazat’ iş. Hayır, onlara yüz verilmemeliydi. Başa çıkmaz sonra. Hem, hırsızı olur, huy$lzu olur, gizli polisi olur, casusu olur. Muz mu istiyorsunuz? Söyleyin, getiririm gelirken. Pazara giderim. Biraz da açık havada dolaşmış olurum. Öyle ya, pazara gideyim isterseniz. Salıları...</p>
<p class="calibre1">Salıları da bu nedenle özür diledi yaşlı müşavirlerden.</p>
<p class="calibre1">«Evin pazar işini cumaları görebilirdim ama, yazık ki cumaları eve yakın bir pazar kurulmuyor. Bense, fizik tedaviden sonra üşütürüm diye çekiniyorum,» dedi onlara.</p>
<p class="calibre1">«Ne beis var mirim,» dediler yaşlı müşavirler. «Haftanın günü çok.»</p>
<p class="calibre1">«Pazartesiye beklerim,» dedi biri.</p>
<p class="calibre1">Öteki:</p>
<p class="calibre1">«Çarşambaya bendesiniz. Perşembeye size geliriz Baha bey-ciğim,» dedi.</p>
<p class="calibre1">Baha Çamlıdere, ondan sonraki ilk salı, pazara gidemedi. Hava yağmurluydu. Pazar yerinin çamur-çökeğine, sebze, meyve, soğan, sabun döküntülerinin kayganlığına bulaşmak istemedi. Öteki salı kötü bir rüzgâr çıktı. Her yanı toza, toprağa buladı. Baha Çamlıdere de evde oturup şunları düşündü: Bakanlıkta böyle, boş müşavir odalarını bekleyip durmakla ne olacak? Yaşlılardan ise, öyle her gün için bir özür uydurarak kurtulmanın kolayı yok. Evde her an karısının, çocuklarının gözüne batıyor. Muzcuyla kapıcı da her an onun gözüne. En iyisi, birkaç hafta, bir geziye çıkmalı. Hem hava değişmiş olur, hem biraz memleketi tanımış ... O, bunları düşünüp dururken, şöyle mi olur, böyle mi diye tartıp dururken üçüncü salı geldi dayandı. Hava güzeldi. Evde büyük temizlik vardı. O da kalkıp pazara gitti. Sah pazarını dolaşıp dururken varıp varıp muzların başına dikiliyor. Her muz satıcısıyle .konuşmak istiyor. Her muz satıcısının muzlarını evirip çeviriyor. Nasıl yetişir ki muz? Kaç zaman ister? Nasıl dikilir? Nasıl bakılır? <sub class="calibre6">x</sub></p>
<p class="calibre1">Tarım Bakanlığında müşavirliğe alınmış bir eski dostuna telefon etti. Muz ve muzculukla ilgili bir iki küçük broşür edinebildi. Muz ağaçlarının resmini gördü, ama pek bir şey öğrenemedi. Sonunda, gözleriyle görmek için, muz dikilen yerlere gitti. Sanki, apartmana girmekte direnen muzcuya inat, ille muzu öğrenmesi gerekiyordu. Müşavirlik odasındaki Ece not defterine, yolculuğa çıkmadan önce edindiği bilgileri geçirmişti. Ece defterini yanına aldı. Notlarını yolculukta geliştirdi.</p>
<p class="calibre1"><span class="calibre5">B.</span></p>
<p class="calibre1"><span class="calibre5">Baha Çamlıdere’nin muzla ilgili notlarından:</span></p>
<p class="calibre1">Muz hakkındadır.</p>
<p class="calibre1">1. Evdeki, Nouveau Petit (Larousse Illustre’mize göre:</p>
<p class="calibre1">«Banane (Muz), feminen (dişi) bir yemiş adı.</p>
<p class="calibre1">Bananier (bu yemişin ağacı olup, erkek bir ad); monocty-ledone, —oğluma sordum, tekçenekliler dedi doğruysa,— cinsinden bir nebat olup, iki-üç metre uzunluğunda yaprakları vardır. Yemişi (muz), çok besleyicidir. Muz ağacının yemişi (muz), yeşil iken sebze gibi kullanılır. —Hiç bilmiyordum. Dikkat.— Olgunlaşınca, fakat çiğ iken meyve olarak yenilir. Pişmişinden pasta yapılır. Kurutulursa un haline gelir ve muz unu da çok gıdalıdır. Muz ağacının yaprakları ve dalları dokumacılıkta kullanılır. —Çok enteresan! Dünyadan haberimiz yok.— En makbul muz, Manilla muzu denen muzdur. (Bu itibarla muzun vatanı Manilla olması lâzım.)»</p>
<p class="calibre1">*</p>
<p class="calibre1">**</p>
<p class="calibre1">2. Tropikal yerlerde yetişir. Demek ki:</p>
<p class="calibre1">İklim: Rutubetli sıcak.</p>
<p class="calibre1">Toprak: Rutubetli sıcak.</p>
<p class="calibre1">Bölge: Tropikal. Deniz rüzgarına kapalı. (Tuzu, soğuğu yemeyecek.)</p>
<p class="calibre1">Besin: Bol su. Bol gübre. (Bol gübre olacağına göre suni gübrp.)</p>
<p class="calibre1">*</p>
<p class="calibre1">**</p>
<p class="calibre1">3. Silifke'nin batısında, Aydıncık mevkiinde, bir tarım mühendisinden edindiğim bilgiye göre:</p>
<p class="calibre1">"Bir muz ocağında (muzun dikildiği çukur), iki muz ağacı olur. Baharda, muz ocakları (toprak) hafifçe eşelenip açıldıktan sonra, küçük yavrularından ikisi alakonulur. Ötekiler kesilip atılır. Neden? Beslenme meselesi. Alakonulan iki yavru muz fidanı, iki ıı.na gövdeden besleniyor. Bu iki yavru, birer anadan beslendikçe, ana muz ağaçları yavaş yavaş zayıflıyor, ölüyor.</p>
<p class="calibre1">Temmuz - ağustos geldiğinde, ana gövdeler çürüyüp ölmüş, yavrularsa serpilmiş, tam iki muz ağacı haline gelmiş olur. Ve... Her ağacın gövdesinde, üstte yapraklara yakın bir - yerde, bir şişkinlik meydana , gelmiştir. Bu şişkinlik (tabir caizse) gebe bir kadının karnı gibi büyür. Nihayet bu şişkinlik yarılır ve mor renkte (kara mor) bir büyük çiçek tomurcuğu sapıyla birlikte meydana çıkar. (Tomurcuk deyince akla, bostan patlıcanından daha da büyük bir şey gelmelidir.) Bu böyle, aşağı doğru sarkar. İri, sümbül gibi çiçek dalıdır. Sapında pürtükler olur. Bu pürtükler muz haline gelir. (Aslıtıa bak.)</p>
<p class="calibre1">Muz, hevenk halinde olur. Hevenkteki muzlar yeşildir. Yeşil hevenkli muzlar büyüdükçe de, dalın ucundaki çiçek pörsür, çürür ve ölür. Bir muz dalı (hevenk), kasım-aralık aylarında tamam olur. Aralık ayında, muzlar olgunlaştığı sıra, hava çok soğursa, meteoroloji haberlerini iyi takip edip, iyi kulak vererek, dona çekeceği geceler, muz ağaçlarının arasında ateş yakmalı, soba kurmalı. Isıtmalı yani. Hevenkleri ince kâğıtlara sarmalı, yahut naylon torbalar içine almalı. (Bazı mahzurlarına rağmen.)</p>
<p class="calibre1">Suni gübreyi baharda bol vermeli. Temmuz-ağustos aylarında ocaklara (muzun dikildiği çukur) suyu basmalı. En az haftada bir, bol su vermeli. Köylü, muz hevenklerini dalında sararmaya bırakmaz. Yeşil iken toplar. İnce kâğıtlara sarar. Bir yere asar. Asamazsa, (asılacak ılık odaları yoksa) sandıklara dizer. İçine karpit koyar. (Karpit, karbonla kalsiyumdan mürekkep kimyevi maddedir.) Böylece muzlar hemen sararır. Çabuk olgunlaşır. Fakat bunun tadı olmaz. Dalında sararmaya bırakılan muz tatlı olur. Çok dikkat ister. Yoksa, sararmadan kararması işten değildir.”</p>
<p class="calibre1">- *</p>
<p class="calibre1">**</p>
<p class="calibre1">4. Anamur’dan ötede, Demirtaş mevkiinde, kayaları set-leyip muzluk yer hazırlayan, Suriye’den göçme Şuhud'un ifadesine göre:</p>
<p class="calibre1">“Evvelâ yeri kademeleyeceksin. Taşları dinamitleyip atacaksın. Kırılan taşları duvar öreceksin. Öre öre bir sıra, müteakiben yine öre öre bir sıra. Böyle, altlı üstlü kademeler olacak. Kademelerin üstünde toprak. Toprağı gübreyle karacaksın. Gübreyle karmadan evvel, muz ocaklarını- birkaç kadem derin açacaksın. Deve lengeri kadar da vasi açacaksın. Velâkin, evvelemirde suyu bulacaksın. Üstte bulursan, tarikini de bulup boru hattı çekeceksin. Altta bulursan motor takacaksın. Motora mazot, kayaya dinamit şart. Bunlar olmadan bismillâh demiyecek-sin. Kolları sıvamayacaksın. Bunların asgari biri için de, Nizip’in, Kilis'in, bilemedin Kırıkhan’ın oralarda adamın olacak. (Haritada Kırıkhan’a bak.) Muzun düşmanı çoktur. Börtü-böcek, rah-met-rüzgâr, dolu-molu, don-mondan çok, iyisaatte olsunlara mukayyet bulunacaksın. Aleste duracaksın. Hevenkler ağaçlara asıldı mı, iyisaatte olsunlar da bıçaklarına, bıçkılarına asılırlar.</p>
<p class="calibre1">Babalari tutar. Bir gecede bir de bakarsın, kâmilen biçilmiş, kâ-mekân serilmiş yerlere hevenkler.”</p>
<p class="calibre1">Tarım mühendisininkine ilâveten: Sekiz-on yavrudan ikisi alakonunca, ötekiler atılmayacak. Açtığın yeni ocaklara da ikişer ikişer bunları dikeceksin.    •</p>
<p class="calibre1">*</p>
<p class="calibre1">**</p>
<p class="calibre1">5. Alanya’nın Fuğlaburun’unda, yüzlerce dönümlük muz bahçeleri olan beyefendinin anlattığına ve tattığım muzun evsafına göre:</p>
<p class="calibre1">“Muz ocaklarını açtıracak adam (amele) bulmak en büyük dert. Otuz lira yevmiye. Onu da beğenmiyorlarmış. Kimyevi (suni) gübrenin torbası iki yüz lira. (Bir torba elli kilo.) Bir muz ocağı, bir mevsim rahat iki torba gübre yer. Bir dönümlük bir muz bahçesi, bugün elli-altmış bin lira getirir. (Masrafı çıkınca.) Derdi çok. Çekilmez. Kiraya verse daha iyiymiş. Çalışacak adam bulamamasının sebebi: Kaçan-göçen, kaçak muz bahçesi kuruyor. Dağı-taşı dinamitleyip hükümet arazisini işgale başlamışlar. (ODTÜ mütevelli heyetinden hemşerisi ve arkadaşı var beyefendinin. Seçimlerden önce milletvekiliymiş. Yoksa o uğraşıyormuş bu işlerle. Neyse, bu muzdan çok benim hususi durumumla alakalı oluyor.) Hükümet arazisini işgale başlamışlar. Suyu Fuğla'dan çalarlar. Gübre torbalarını açığa yıkamazsın. Kimaldıya gelir. Bir de işçi ihracı meselesi var. Bu olmadı, dışarı giderler. Adam bulamazsın. Çalışmazlar. Kalırsın. Kolay olacak iş, güç olur. Baba toprağı olduğu için bırakamıyor. Baba toprağını bırakırsan gözden düşüyorsun. Seni adam yerine koymuyorlar. (En kokulu, en etli, eıı tatlı muz, Fuğla'nın muzu. Kehribar sarısı. Hani en iyisi Manilla muzuydu?) Bazı yıllar, bir hevenk seksen kilo bile geliyor Nakliyesi kendinden. Kamyonları var.”</p>
<p class="calibre1">Ek not:</p>
<p class="calibre1">Muz sineği: Muzun kendi yaptığı bir sinek. Dalında kararan muzda oluyor. Muzu çürütüyor. Toplayıp zamanında sarartmazsan da oluyor. Muz, durduğu yerde kararıp ekşiyor. (Demek evdeki küçük, tatarcık gibi şeyler ondan oluyor. Dikkat!)</p>
<p class="calibre1">Sonuç: Seyyar bir muz satıcısı, bu dertlerin hiç birini çekmiyor. Hazıra konuyor. Yüklen sat. Oh, ne iyi! Dükkân kirası bile yok. Vergisi yok. Hiç bir rizikosu yok. Bir muz ağacı bile, yenisi gelirken kendini bitiriyor. Birini büyütürken kendi ölüyor. Seyyar muz satıcısına ne oluyor? Hiiiç.</p>
<p class="calibre1"><a id="bookmark6"></a>c.</p>
<p class="calibre1">Baha Çamlıdere, müşavirlik edasındaki elektrik ocağını prize taktı. Saatine baktı. Cezveyi ocağın üstüne koydu. Az sonra da, iki yaşlı müşavir, birbiri peşinden içeri girdiler. Çarşamba oturmasına geldiler. Baha Çamlıdere onlara kahvelerini verdikten sonra muzla ilgili olarak tuttuğu bütün notlarına baka baka, muz üstüne öğrendiği her şeyi anlattı.</p>
<p class="calibre1">Muza duyduğu ilginin kaynağını nerdeyse unutmuştu. Bunun yerini, sanki yepyeni bir işe yönelmenin yepyeni, taptaze heyecanı almıştı. Gezi boyunca yanmış, tunçlaşmış yüzünde pırıltılarla:</p>
<p class="calibre1">«Güç, müç. Oralarda birkaç dönüm yerim olsa, bırakırım Bakanlığı, gider muz yetiştiririm,» dedi yaşlı müşavirlere.</p>
<p class="calibre1">Onlara, bir muz ağacının hayatına duyduğu saygıyı anlattı. İnsanların, bir muz ağacının hayatına bakıp ondan ibret almaları gerektiğini anlattı. Buna karşılık yaşlı müşavirler de kendi tasarılarını anlatmak zorunda kaldılar: Biri, iki ay sonra emekli olacaktı. Öteki üç ay sonra. Biri domates turfandacılığı yapacaktı. Öteki limonculuk. Muz işi akıllarına gelmiş değildi, ama:</p>
<p class="calibre1">«Sizin de isabetle buyurduğunuz gibi, muz yetiştirmek muz satmaya hiç benzemez,» dediler. «Karga gibi başını bekleyeceksin. Bol para getirir ya mirim, o kadar da bol para, çok emek ister.»</p>
<p class="calibre1">On ikiye on kala evlerine dağıldılar. Muz konusu bu denli çabuk tükenmemeliydi. Yaşlı müşavirler bu denli çabuk geçmişlerini ve gelecek için tasarılarını anlatmaya koyulmamalıydı-lar. Baha Çamlıdere, gittiği yerlerde birkaç dönüm yer edinip bir muz ağacını gebe bırakana, ya da hükümet değişip bir kez daha bir işin başına getirilene dek muzla ilgisini sürdürmeliydi.</p>
<p class="calibre1">Manava uğradı. Yarım hevenk muz satın aldı. Birinin bile üstünde tek kara leke bulunmayan dokuz ınuzluk yarım bir hevenk. Öğle yemeğinde karısına bir kez daha anlatacaktı; bir muzun hayatını. Bir insan hayatından çok daha anlamlı olan. Doğurgan ve acıklı... Tere bulanmış ve paraya... Alçakgönüllü ve açgözlü... Nazlı ve azgın... Doğururken güpgüzel, taptaze... Doğurduktan sonra sessizce çekip giden... Şu gördüğün mat, sarı, güneşi içmiş olanı bizlere veren... Ölüsünün liflerinden bile nefis dokumalar yapılan...</p>
<p class="calibre1">Apartmanın kapısından girdi. Muz satıcısını gördü: Elinde, göstergesi topuz edilmiş bezle bağlı şangır-şungur terazisi, sırtında sandık... Muzu ayağa düşüren, onun hayatındaki anlamı hiç bilmeyen muz satıcısı... Günlerinin, boğuşulması gerekli tek amacı. ..    .</p>
<p class="calibre1">«İn aşağı!» diye bağırdı muz satıcısına.</p>
<p class="calibre1">Muz satıcısı, ses vermeden tırmandı merdivenleri.</p>
<p class="calibre1">«Çık dışarı!» diye bağırdı Baha Çamlıdere yeniden.</p>
<p class="calibre1">«Etme bey. Ne zararım var sana? Bu da' benim ekmek param.»</p>
<p class="calibre1">«Muzu yetiştirenin ekmek parası o. Senin ekmek paran olsun istiyorsan, git muz ocakları aç.»</p>
<p class="calibre1">«Muz ocağı mı açayım?»</p>
<p class="calibre1">«Muz ocağı aç ya. Yevmiyesi otuz lira.»</p>
<p class="calibre1">«Nerde açayım muz ocağını beyim?»</p>
<p class="calibre1">«Nerde açılıyorsa orda. Fuğla’da...»</p>
<p class="calibre1">Asansörden kapıcı indi.- Baha Çamlıdere, kapıcıya bağırdı bu kez:</p>
<p class="calibre1">«Sen asansörle in çık daha! Satıcıları göremezsin elbet. İşine son verdirteceğim. Kahve köşelerinde pinekle de gör. Defet-sene şunu!»</p>
<p class="calibre1">«Dinlemiyor ki...»</p>
<p class="calibre1">«Dinlet. Bu son görüşüm olsun. Çıkar şunu buradan.»</p>
<p class="calibre1">Bindi asansöre, çıktı yukarı.</p>
<p class="calibre1">Kapıcı, muz satıcısının yanına koştu:</p>
<p class="calibre1">«Hadi kardeş, gözünü seveyim çık git. Bak, duydun kendin de...»    .</p>
<p class="calibre1">Muz satıcısı, göğsünden itiverdi kapıcıyı. Adam, merdivenlerden yuvarlanmamak için muz satıcısının terazisine yapıştı.</p>
<p class="calibre1">«Yanaşma bok!» dedi muz satıcısı kapıcıya. «Biz yanaş-malık etmiyoruz diye aç mı kalacağız puşt! Göz yumarsan yumarsın, yummazsan, bu kadarla kalmaz bak...»</p>
<p class="calibre1">Yürüdü çıktı merdivenleri.</p>
<p class="calibre1">Kapıcı, yöneticiye koştu. Her şeyi anlattı. «Ben ne yapa-yun?» diye sordu.</p>
<p class="calibre1">«Bir de puşt olduk beyim,» dedi ağladı.</p>
<p class="calibre1">Yönetici:</p>
<p class="calibre1">«Bu işi beceremeyeceksin seıı,» dedi kapıcıya. «Her apartmanın kapıcısı ne yapıyor? Nasıl önlüyorlar seyyar satıcıları görmüyor musun? Bir sensin önleyemeyen. Böyle giderse çıkarırız, yok çaresi.»</p>
<p class="calibre1">Kapıcının başını, karnını bir ateş sardı. Eli ayağı boşandı. Bir muz satıcısının yüzünden, hep onun yüzünden, kapı önüne bırakılacak... Puştluk da yanına kâr kalacak, öyle mi? Zor. Puşt ha? Dur sen! Artık vacip oldu...</p>
<p class="calibre1">Gitti, kapı önünde nöbete durdu kapıcı. Beklerken, beklerken, neden yöneticiye: «Hepiniz bir olup karşı gelsenize peki? Bir Baha beyden gayrı ses eden yok ama. Bir Baha Jîey. O inatlaşmasa, inatlaşmazdı öteki de» demediğine yandı. /</p>
<p class="calibre1">. Muz satıcısı, yarım saat sonra indi. Göstergesi top{ız bezle bağlı terazisini şakırdatarak, hem de asansörle, hem de ağzında bir türkü. Kapıcıyı görünce güldü:</p>
<p class="calibre1">«Yine bana mı tebelleş olacaksın?» dedi.</p>
<p class="calibre1">«Sana elbet. Daha kime köpek? Puşt kimmiş? Yanaşma kimmiş? ..»</p>
<p class="calibre1">Yürüyüverdi muz satıcısının üstüne.</p>
<p class="calibre1">Muz satıcısı kavradı, büktü cnun kolunu.</p>
<p class="calibre1">«Dalaşma benle! Git, dalaşacağın yeri bil,» dedi soluyarak. Yürüdü gitti. Ama kapıcı peşini bırakmadı. Çöplerin boşaltıldığı arka yola dek koştu ardından:</p>
<p class="calibre1">«Öteki kapıcılar başa çıkıyorlar da bir ben mi başa çıkamayacağım lan dürzü!»</p>
<p class="calibre1">«Kim dürzü lan? Kikmiş dürzü?»</p>
<p class="calibre1">Yumuldu kapıcının üstüne. O dakika, eskilere karşılık plastik kap-kacak satanla, omuzunda fabrika dokuması kilim gezdiren adam bitiverdiler muz satıcısının yanında. Bir biri vurdu kapıcıya, bir biri, bir biri. Yere yıktılar onu. Arka pencerelere hizmetçiler doluştular:</p>
<p class="calibre1">«Koşun, öldürüyorlar adamı!» diye haykırıştılar.</p>
<p class="calibre1">Bakkalın küçük çırak da o dakika türedi oralarda. Kavga sırasında muzcunun muz sandığı yere yıkıldı. Küçük çırağın önüne iki tek muz fırladı. Yere düşer düşmez sarı, kalın kabuklan patlayıp dağılan, cıvık, kirli beyaz, muhallebi gibi içini dışına akıtan iki muz. Hizmetçiler pencerelerden ayrılmaksızın: «Yetişin, öldürüyorlar!» diye yeniden haykırıştıklarında bakkalın çırak, ezilip dağılan muzlardan gözünü ayırıp çevresine bakındı. Üç seyyar satıcı da yokolmuşlardı ortadan. Muz sandığı bile yokolmuştu. Ama kapıcı, yerde, yüzükoyun yatıyordu. Kafası, beton duvar dibinde bir yastıkta yatar gibi yatıyordu. Baha Çamlıdere, yemek sonrası, karısına, elinde soyulmuş bir muz, muzların hayatını anlatıyordu: «Bir insan haya-tından^çok daha anlamlı olan... Doğurgan ve acıklı... Tere b<sup class="calibre7">u</sup>lanmış Ye paraya... Alçakgönüllü ve açgözlü-... Cansıkıntısı bilmeyen.. <sup class="calibre7">;</sup> Sıkıntıları dağıtan... Ürettiği sürece varolan... Yaraf' sızlığını bflmeyen... Yararsızlığım bilmeye vakti kalmayan... CansıkıntıSı nedir bilmeyen...»,Bu anlatmayı uzatabildiği denli uzatmaya çalışıyordu. Bakanlığa elinden geldiğince geç gidebilmek için, Ece defterindeki muzla ilgili notlarının çoğunu anlamadan ve bu notlara yeni cümleler ekleyerek anlatıyordu.</p>
<p class="calibre1">Bakkalın küçük çırağı, yerdeki iki patlak muza doğru ince bir kanın usul usul aktığını gördü. Bunu gördü diye, olayın tek görgü tanığı sayıldı.</p>
<p class="calibre1">TEŞEKKÜR EDERİM</p>
<p class="calibre1"><a id="bookmark7"></a>■ /</p>
<p class="calibre1">/</p>
<p class="calibre1">Onarılacak iki çift pabuçla kapısına vardı, dükkân kapalı. Mahmut _Usta kendisine bile bile kötülük etmiş gibi bir kuşkuya, bir haksızlığa uğramışlık duygusuna kapıldı. Nerdeyse bir haddini bilmezlik bile var bunda, her saat açık bulduğu bu dükkanın böyle, beklemediği bir sırada kapalı oluverişinde.</p>
<p class="calibre1">Biraz beklesem mi? Şimdi, elimde bu kocaman naylon torbayla ne yapacağım? Bütün gün yanımda taşıyıp duracak mıyım bunu? O resim sergisinde nereye koyacağım? Ne zaman kapadın ki dükânını-, şimdi, en olmayacak sırada kapına kilit takıp gidiyorsun? Ah Mahmut Usta ah, hiç alıştırmadın ki beni.</p>
<p class="calibre1">Beklesem mi?</p>
<p class="calibre1">Doğrusu; Mahmut Usta’nın müşteriye karşı gereğinden fazla ince, gereğinden fazla saygılı tutumunu değiştirmesini isterdi. Bir gün, bir öğle ışığında sokaklara çıkmaz mı bu adam, deyip dururdu. Bir seferinde, onu kolundan tutup, havalanması gerekli bir kilim parçası gibi açıkhavaya, güneşe atmak bile geçmişti içinden.</p>
<p class="calibre1">Kaç yıldır pabuçlarını, terliklerini, çizmelerini onarıyor. Bir pasajın içinde, iki kat yerin dibinde, bu ışık almaz yerde zaman; toz, deri, tutkal, ayak kokuları arasında ~eğri-büğrü, kirli, kara ve kahverengi, yorgun-bezgin bir yığın çok yürümüş ayakkabı olarak akıp durmakta üstünden. Sabah yedi buçuk, akşam yedi buçuk. Bayram üstleri geceler de var. Hep bu daracık yerde boyadan, tutkaldan, köseleden, kirişten, tozdan meşinleşmiş önlüğil önünde... Dikiş makinesinin bir ucunda da bir zaman önce y akılıp, bir zaman sonra kendi kendine sönmüş olan en ucuz si ga,ralarından biri dura dura...</p>
<p class="calibre1">«Bentm en büyük masrafım sigara değil. Benim en büyük masrafım Vibrit» demişti çekine çekine.</p>
<p class="calibre1">Onarılacak pabuçlar dışında her şeyden çekinir, her şeyden... Sönmüş sigarasından bile. Alıp yeniden yakarken sigara tarafından azarlanacağım sanır: Söndürüp söndürüp yakma! Yaktın bir kez, iç bitir!..</p>
<p class="calibre1">Öyle, nerdeyse özür dileyerek yeniden bir tutuşu vardır sigarayı parmaklarında. Tutuştu, kararıp kalmadı diye de nerdeyse içten bir teşekkür yerine gülümseyişi sigara ucuna... Yıpranmış pabuçları bir eline alışı sonra, üfleye üfleye bir tozunu silişi. .. Daracık kapıdan içeri kim başını uzatsa, hayır, işini bırakmaz bırakmasına da, öyle bir «Buyruuun, hoşgeldiniz» der ki, hani o kimsenin tezgahına oturmuş da zorla, kolundan tutup atmasınlar diye boyun kırıyor.</p>
<p class="calibre1">«Şu topuğu yapar mısın Mehmet Usta?»    ^</p>
<p class="calibre1">«Yaparız. Teşekkür ederim.»</p>
<p class="calibre1">«Şuna bir pençe, Mahmut Usta.»</p>
<p class="calibre1">«Perşembeye hazır. Teşekkür ederim.»</p>
<p class="calibre1">«Çocuğun potinine bir demir çaksak?»</p>
<p class="calibre1">«Teşekkür ederim. Çakarız.»</p>
<p class="calibre1">Camın önünde durmuş, bakınıyor. Elindeki naylon torba işte bu Mahmut Usta’nın şimdi bile-isteye başına sardığı bir bela sanki.    <sub class="calibre6">&gt;</sub></p>
<p class="calibre1">Nerde bu adam? Gelmeyecek mi hiç?</p>
<p class="calibre1">Hiç değil boyacı Hakkı bir yerlerden çıkar gelir umuduyla duruyor arda. Başını cama dayayıp içerisinin karanlığında bir</p>
<p class="calibre1">şeyler seçmeye çalışıyor. Mahmut Usta yine de ordadır sanıyJr. Ne olursa olsun ordadır. Tezgâhın gerisinde bir yerlerdedir. Oysa dükkân camının gerisinde ne kadar onarılmış, onarılacak ayakkabı varsa, dili dışarda, boynu eğri, beli bükük, b/rnu havada ne kadar ayakkabı varsa salt bunların, karanlıkla sarmaş dolaş koca bir yığın oluşturduğunu seçiyor. Makinenin önündeki arkalıksız hasır iskemle Mahmut Usta değilse, Manmut Usta gerçekten yok.    <span class="calibre4">/</span></p>
<p class="calibre1">Usta olmayınca boyacı Hakkı ne yapsın? Neyi boyamaya gelsin? Hiç hesapta yoktu bu, hiç. Akşama depkaç yere girip çıkacağım daha. Elimde hep bu torbayla mı?../Zaten kaç yıldır kızıp duruyorum şu Mahmut Usta’ya.</p>
<p class="calibre1">Kaç yıl umdum:</p>
<p class="calibre1">(Defolun be! Gidin kendiniz onarın lânet kunduralarınızı, çizmelerinizi. Sizin pis ayaklarınızın kokusunu çekecek değilim. Basın hadi! Yapmıyorum! Ökçesi aşınmışsa aşınmış. Öylece giy. Git, yenisini al, bana ne? Ne halt ederseniz edin. Yapmıyorum. Defolun!)</p>
<p class="calibre1">Bunu her umuşta hep korkuyla, çekine çekine uzatıyordu torbasının içindeki kahverengi ayakkabısını, siyah süet çizmesini, tütün rengi deri çizmesini, altı tırtıklı kar ayakkabılarını, yazlık sandallarını, rugan mokasenlerini.</p>
<p class="calibre1">«Şunun atkısı kopmuş da Mahmut Usta...»</p>
<p class="calibre1">(Koptuysa koptu. Bana ne be? Dört çift kundurası olan beşinciyi de alıı\ Kapıcı, odacı mısın? İşçi, çöpçü müsün? Ayıp değil mi sana, pabucunu ona-rıma getiriyorsun? Onlar onarıma getiriyorlar mı? Altı delik, üstü yırtık giyiyorlar. Sen de öylece giy... Yapmıyorum işte!)</p>
<p class="calibre1">«Şunun ökçesi sallanıyor ustacığım? .. »</p>
<p class="calibre1">(Ökçesi sallanıyormuş! Sallansın. Herkesinki can \    değil mi? Hasibe’ninki can değil mi? Evin sokağın-</p>
<p class="calibre1">\    dan geçerken görüyorum. Gövdesi geri kaykılıyor.</p>
<p class="calibre1">\    O alıp getiriyor mu ökçesini onartmaya? Getiremez.</p>
<p class="calibre1">\    Ayağındakirı.i onarıma getirsin de işe yalınayak mı</p>
<p class="calibre1">gitsin? Şeninkini de yapmıyorum işte!)</p>
<p class="calibre1">«Bu mokasenime bir astar mı koysak, ne yapsak Mahmut Usta? Bol geliyor da... »</p>
<p class="calibre1">(Oh, dizi dizi dizmişsiniz dolaplarınıza; birini çıkarıp, ötekini giyip, berikini onarıma getirmesi kolay!)</p>
<p class="calibre1">«Mahmut Usta, şuna bir kapak...»</p>
<p class="calibre1">(Ne o? Kocanın boyu mu kısalacak? Yürüyüşünün cakası mı bozulacak? Giysin öyle, hadi. Kapak ma-pak koymuyorum. Böylecene giysin. Giymiyorsa yenisini alsın. Vehbi’ninki can değil mi? Vehbi’yi gördüm durakta. Bir ayağında tokyo, öteki ayağında yüzü ikiye bölünmüş futbolcu pabucu. Vehbi’nin boyu posu yok' mu? Vehbi topallamaz mı? Vehbi de istemez mi ayacıkları su almasın? Vehbi de ister bir kadının gözüne girsin. Karısına güven versin. Vehbi koca değil mi be? Benim kocam değil ya, ayak kokusunu çekeceğim? Bas geri, hadi! Al bunu da, defol! Yapmıyorum. Kendiniz onarın pis kokulu pabuçlarınızı, ille onarılacaksa...) .</p>
<p class="calibre1">- Böyle bir şeyler demesini, bütün o rafları, yerleri, tezgâhın üstünü tepeleme dolduran ayakkabıları bir bir kafasına fırlatmasını hem umdu, diledi, hem bundan korktu. Korkmak değil de... Sakın, hastalandı mı? Hastalanmasın da... Yazık adama.</p>
<p class="calibre1">SİS 4</p>
<p class="calibre1">Hastalanmışsa da şaşmam yani. Havasızlıktan, güneşsizlikten, ^mbilir neresine ne dert saplandı? Dışarıları da soğuk,. Her yan buz. Aman hastalanmış olmasın da. Ölmüş olması yda... Yeni bir onarıcı bulmak gerekecek ölürse... Yeniden ilışmak şimdi birine... Birine, huyunu suyunu bilmediğin... Ah kötü yüreğimiz... Nasıl düşünebilirim böyle?.. Aman usta/ığım, ölmüş olma. Pabuçlar nedeniyle değil, hiç değil. ..</p>
<p class="calibre1">Daracık, kısa ve karanlık pasaj koridorunu gözleriyle tarıyor. Ya kendinden, ya elindeki torbadan, ya ikisinden de birden kurtulmak istiyor. Yürüyor. Az ötedeki köşeyi! dönüyor. Ciltçi açık mı acaba?</p>
<p class="calibre1">Ciltçi    açıksa ona bıraksam şunu. Başka bir gün uğrar    veririm.    Hasta mı oldu,    ne oldu, bir hatırını sorarım hem.    Az</p>
<p class="calibre1">sonra açar o dükkânı, açar. Duramaz. Hem açmayıp da ne yapacak? Yok ama, yok! Başka birini bulacağım. Nicedir kızıp duruyordum. Şimdi daha çok kızdım işte. Her saat açık olmayacaksan, her saat açıp durmasaydın dükkânını bugüne dek. Hep içerliyorum zaten. Eskiden beri içerliyorum...</p>
<p class="calibre1">«Şunun tokası kopmuş da Mııhmut Usta...»</p>
<p class="calibre1">«Bekleyin, dikivereyim.»</p>
<p class="calibre1">«Elindeki işi bırakma. Bunu hemen giyecek değilim ya. Bir gün uğrar, alırım. »</p>
<p class="calibre1">(İki ay sonra gel. Yapmışsam alırsın. Değilse iki ay daha bekle.    O zamana dek mevsimi geçermiş...    Geçerse geçer.    Bizimki can değil mi? Bize mevsim    yok</p>
<p class="calibre1">mu? Güneşin yüzünü pazardan pazara ya görüyo-^rum, ya görmüyorum. Yetti, çekilin başımdan!..)</p>
<p class="calibre1">Artık o gün geldi sanmıştı. Biri girip biri çıkan müşterilerine «Defolun pis ayaklılar, nasırlılar, mayasıllılar, düztaban-lar!..» diye bağırıverecek, bağırıversin diye beklemişti.</p>
<p class="calibre1">«0 işse bu da iş. Bekleyin, dikivereyim.»</p>
<p class="calibre1">«Acelesi yok, dedim ya Usta...»</p>
<p class="calibre1">«Hadi canım, ilişiverin şuraya. Şimdi olur. Oturun, oturun...'\Hah şöyle. Teşekkür ederim. Bir kghve?..»</p>
<p class="calibre1">El^deki otuz beş numara kocakarı iskarpininin ucuyla tık tık cama1, vurmuştu. Camın dibinde, onarılmış pabuçları bir yandan boya<sup class="calibre7">k</sup>yan Hakkı’yı pasajın kahvecisine göndermek istemişti.</p>
<p class="calibre1">«İçmem. Hiç yorulmasın.»</p>
<p class="calibre1">Dinlemez ki.</p>
<p class="calibre1">Öyle olsun bakalım. Dinlemesin. İçeceğim kahvesini. Ama o istediği kadar yaltaklansın, ben artık sağal falan demeyece-yim. Bitti. Ekmek parası, anladık. Anladık, ekmek kavgası. Daha iyi ya! O işini yapıyor, biz de işinin karşılığını veriyoruz. Ne diye teşekkürler sunup duruyor? Nerde kaldı böyle adamlar şimdi? Niye kalsın hem? Hem, bunun aldığı tam tamına yaptığı işin karşılığı bile değil. On iki yılın güneşsizlik, ışıksızlık bedelini, ellerine bulaşan çamurun, burnundan eksik olmayan ayak kokusunun bedelini kim ödüyor buna peki? Kimse. Kimse. Bunların bedelini kimse ödemiyor da, bu hâlâ teşekkür edip duruyor...</p>
<p class="calibre1">Ciltçinin adını da ondan duydu. Sık sık kahve gönderirdi ciltçiye, Ciltçi bilir mi ki, ne old:ı buna? Gelecek mi, gelmeyecek mi? Torbayı da ciltçiye bırakmak doğru mu şimdi? Müşterisi bile değilim. Bunun dükkânı daha da izbede. Canım, ne var çekiniyorum? İki çift pabuç. İşgal edecek değil ya dükkânını?.. Çekinecek bir şey yok. Yok. Böyle ürkek olmam çok saçma. Boyacı Hakkı ile kapışan bu ciltçi değil miydi? Hani Mahmut Usta, benim kopan tokayı dikiyordu da, boyacı Hakkı, ciltçiye çok öfkelenmiş olarak dönüp gelmişti. Bu benim Mahmut Usta da... Off, ne illet eder hazan insanı bu Mahmut Usta...</p>
<p class="calibre1">Tokayı dikerken, bir yandan da özürler dileyen bir sesle boyacı Hakkı’yı yatıştırıyordu.</p>
<p class="calibre1">«Oğlum, verdin kahvesini, boyadın kundurasını, et bir teşekkür, çık gel. Niye takışıyorsun komşumla? Kaç derdi var onun...»</p>
<p class="calibre1">«Bizim yok sanki» diye homurdanmıştı boyacı Haklfr da. Boyanacakları alıp kapı önüne çıkmıştı. Çıkarken dilini» altındaki baklayı da çıkarmıştı:    <span class="calibre4">i</span></p>
<p class="calibre1">«Yani usta, sen de bir teşekkür öğrenmişsin, ağzından lokmanı, başından aklını alsalar, yine teşekkür...» <span class="calibre4">1</span></p>
<p class="calibre1">Artık boyacı- Hakkı da duruma böyle parmak Jrasınca, hiç bile alttan almayınca ve yüzüne vuruverince asıl yıi\züne vurulması gerekeni, Mahmut Usta da kopan tokayı dikip pabucu uzatırken, artık bu kez «Bin lira vereceksin!» diyecek sanmıştı. Ummuştu bunu. Böyle bir şey demesini içtenlikle dilediğini sanıyor.</p>
<p class="calibre1">(Bin lira! Fazla söz yok. Gördün halimizi. Uzatma işte. Bin lira vereceksin! Vermezsen çekici kafana indiririm. Burda, şu daracık yerde gebertirim seni. Derini yüzeceğim sonra. Boyayıp bütün burdaki bokpüsürlere yama yapacağım. Tam on iki yıl yetecek. Tam on iki yıl yama için deri, kösele satın almayacağım. Senin derinle idare edeceğim. Hakkı söylemese ayacağım yoktu. Bin lira! Sen bilirsin - artık.)</p>
<p class="calibre1">Yerinde kımıldanmıştı. Çantasında bin lira var. mı, çıkar mı şimdi yanında bin lira, çıkmaz mı diye telaşlanmış, düşünceye dalmıştı. Yok artık, bin lira da fazla. Herkeslere yağdırdığı teşekkürlerin hepsini de ben ödeyecek değilim ya...</p>
<p class="calibre1">«Beklediniz iyi oldu. Teşekkür ederim. Ben de bir işimi aradan çıkarıverdim işte.»</p>
<p class="calibre1">Ciltçinin önünde duruyor. Kapı aralık. İçerde sarı, ölü bir ışık yanıyor.</p>
<p class="calibre1">Torbayı buna bırakmasam. Bir daha da hiç uğramasam Mahmut Usta'ya. Artık iyice kalbi kırılır. Arpacı kumrusu gibi düşünür, ne yaptım, ne ettim müşterime, diye. Düşünürse düşünsün... Eline de çabuktur. İnsam gel-git yaptırıp durmaz. Bir kâğıt yapıştırsaydı bari kapısına. Gelecek mi, büsbütün gelmeyecek mi, bilmeyince şimdi... Yerler, buz. Şu kar ayakkabım da yapılmazsa?.. Laf. Bir Mahmut Usta’ya mı kaldım? Başkasına giderim. Amaaan, hep umacak mıyım, hep utanacak mıyım karşısında, hep korkacak mıyım?</p>
<p class="calibre1">Usta, kopan tokayı dikmişti. O da kahvesini içip bitirmişti. Hakkı’yı, ciltçiyi, bin lirayı unutup gitmişti. Dikiş makinesinin kıyısına bir yirmi lira bırakmıştı.</p>
<p class="calibre1">«Hadi canım, buna da mı para? Alın onu geri bakalım...»</p>
<p class="calibre1">«Yoo ama, bu kadarı da fazla!» demişti o da. Gerçekten kızmıştı artık, gerçekten. Usta, yirmi lirayı az bulsaydı bu denli kızmayacaktı. Orda beklerken, nadeyse bin lira ödemeye bile alıştırmamış mıydı kendini? Çabuk unutsa da alıştırmıştı. Hiç değil yirmi lirayı geri alamayacak ölçüde alıştırmıştı. v</p>
<p class="calibre1">«Bu kadarı da fazla artık Usta! Bu kadar incelik, bu kadar insanlık da fazla!» demiş, parayı eski ayakkabı yığınının içine atıp kaçmıştı.</p>
<p class="calibre1">«Kalbimi kırdınız» diye sesleniyordu Usta ardından. «Kalbimi kırdınız...»</p>
<p class="calibre1">Kırdımsa kırdım. Benden sonra gelecek ilk müşteriyi inşallah kovarsın. İnşallah teşekkür etmezsin ona, önüne bir çift burnu kalkmış kundura koydu diye... Umarım bundan sonra ilk gelişimde de çizmemin bozulan zırzırını onarmak için bin lira istersin. Elli lirası zırzır için. Elli lirası iplik, makine bedeli. Yüz lirası elinin emeği. İki yüz lirası gözünün nuru. İki yüz lirası parmaklarının acısı<sub class="calibre6">t</sub> dört yüz lirası da geçen pazardan bu yana almadığın temiz hava, derine değmemiş güneş için, payına düşen. Ohoo, böyle olursa kimse onanma pabuç getirmezmiş. Getirmeyince de Mahmut Usta aç kalırmış. Kalmaz. Bir şeycik-ler olmaz. Beş liralık her şeyi kırk beş lira kılanlara ne oluyor? Bir şey oluyor mu? Kime ne teşekkür sunuyor bunlar? Yüzlerini bile görmüyoruz. Mahmut Usta da, hiç değil teşekkür ytmese. Şöyle iyice asık bir yüz, her çek iç vuruşta «Allah belamzı versin!» dediğini belli etse. En azından, «Kolay gelsin»/ diyene, «Kolaysa başına gelsin» diyenlerden olsa. «Şuna bir ,£ençe atsak usta?..» Atsak, yapsak, çaksak... Sanki kendileri de katılıyorlar işe. «Gel yap. Gel çak bakalım» bile demiyor. Bir bunu bile akıl etmiyor.</p>
<p class="calibre1">Ciltçinin kıpısından içeri girmeden önce, bir kez dönüp arkasına bakıyor. Bir ses duyduğunu sanıyor. Sanki Mahmut Usta, bu-dehlizlerden birinin ucunda belirecek, koşa koşa gelecek, «Beklemişsiniz, teşekkür ederim» diyecek. Birden, böyle bir şey gerçekten olmuş gibi, ürktü ınü, sevindi mi, yüreği hop etti. Sevindim nerdeyse. Hayır, daha çok ürktüm.</p>
<p class="calibre1">Sokak arasındaki onarımcıya gitsem? Ona bıraksam bunları, kurtulurdum. Hem torbadan, hem tümüyle Mahmut Usta' dan. O adam da suratsızın tekidir yaa... Bir kezinde yepyeni bir pabucumun ökçesine kapak koysun da biraz yükseltsin istedim, yirmi gün gel-git yaptırdı bana. Nazlı mı nazlı. İstemem. Şunları o adama götüreceğime, atar geçerim daha iyi. Başka derdim mi yok? Kar ayakkabılarım da iyiydi. Şimdikilerin hepsi kayıyor. Yapay lastik koyuyorlar, bir işe yaramıyor buzda. İyi canım. Ciltçi içerde işte. Ona bırakır geçerim. Mahmut Usta, bugün değilse yarın çıkar gelir. Gelmeyip ne yapacak? Açlıktan ölecek değil ya? Ölmüş olmasın? Ciltçi bilir. Ne olmuş, öğrenirim hem. Adamcağıza iyice alışmışım, merak , ediyorum işte. Etmesem iyi ama, ediyorum, elimde değil. Sokakların buzu yirmi gün kalkmaz artık. Her yan cem gibi.</p>
<p class="calibre1">Ciltçiye girdi.</p>
<p class="calibre1">Son derece yalın bir karşılaşma. Son derece yalın. Böyle bir karşılaşma üstüne söylenecek ne söz olabilir ki? Hiç. Biri, elindeki iki çift pabucu ciltçiye bırakacak. «Rica ederim, şu sizde dursun, ben yarın gelip alırım» diyecek.</p>
<p class="calibre1">Girdi ciltçi dükkânından içeri. Sarı yüzlü ciltçi, başını işinden kaldırmadı. Oysa kapı gıcirdamıştı. İçeri birinin girdiğini haber vermişti güzelce.</p>
<p class="calibre1">Mahmut Usta olsa...</p>
<p class="calibre1">«Kunduracı yerinde yok da...»</p>
<p class="calibre1">Ciltçi titizlikle ölçü alıyor. Mukavvayı kesmek için milimi milimine...</p>
<p class="calibre1">«Şunu şuraya bıraksam acaba?..»</p>
<p class="calibre1">... Milimi milimine kesebilmek için mukavvayı, burnundan kayan gözlüğünü bile düzeltmiyordu ciltçi. Salt, diliyle dişi arasından usul bir soluk alıp verdi.</p>
<p class="calibre1">Ne biçim adam? Hiç bir şey dememişim sanki. Sanki buraya girmemişim. Yokum. Piç gibi kalakalıyor insan. Büsbütün ilerlesem mi, iyice çıksam mı? Artık girdim. Artık nasıl çıkılır?</p>
<p class="calibre1">«Mahmut Usta... Yok da yerinde...»</p>
<p class="calibre1">Ciltçi işini sürdürüyor. Başını kaldırıp bakmıyor bile.</p>
<p class="calibre1">İnsanlar ne tuhaf oldu. Her biri böyle. Bir Mahmut Usta... Ne insanlıktır ondaki, ne inceliktir... Canım, ben de ille burada bırakayım demiyorum ki torbamı. Yok, şimdi beni tedirgin eden bu değil, hayır. Taşırım yanımda, ne olacak? Değilse, atar geçerim. Böyle karşılanacağımı bilsem hiç gelmezdim. Hiç söze başlamazdım. Yüzünü buruşturmasa, sağırdır diyeceğim. Ölçü alıyor olmasa, kördür diyeceğim. Ne sağır, ne kör. Geldiğimi de gördü, söylediğimi de duydu. Hiç bir tepki yok. Bir yüz buruşturması, o kadar. Ne sanıyor? Teşekkür falan mı bekliyorum sanki?.. Biraz insanlık...</p>
<p class="calibre1">Dükkânı biraz daha daraltan çirkin bir duvar çıkıntısının önünden sıyrılıp bir adım daha atıyor. Bir adım da tezgâha, cilt-çinin yakınına doğru atıyor. Neden çekinecekmişim? Ya bir kitap ciltleme işi için gelmişsem?.. Nerden biliyor? Şurda, kapı komşu çalışıyorlar da, hiç bir şeycikler öğrenmemiş Mahmut Usta’dan. Hiç örnek almamış, yazık. Bir ses. Bir evet, bir hayır, yeter de artardı bile bana. En ince sesimle konuşmuştum. Saygıyla. «Özür dilerim, kunduracı kapalı da...» Böyle demedim mi? Ya nasıl dedim? Evet, sözcüklerde bir eksiklik olabilir. Belki tam tamına öyle demedim ama, inceydim, saygılıydım... '</p>
<p class="calibre1">Ciltçi, mukavvanın bir ucundan tutuyor, öteki ucunu çeviriyor. İçeri bir sinek girse, ancak bu kadar, bundan da fazla tepki gösterir bir insan.</p>
<p class="calibre1">«Şeyi sormuştum size...»</p>
<p class="calibre1">İşte yine ses yok. Hiç bir tepki yok. Keşke hiç gelmesey-dim. Şimdi nasıl çıkıp giderim?</p>
<p class="calibre1">«Duydunuz mu, duymadınız mı yoksa?» deyiveriyor, tiz bir sesle. Sesini kendi yakalıyor. Bak işte sinirlendim. Bak, ister istemez nasıl çıkıverdi sesim... Ben buraya gireli yıllar mı geçti, nedir?</p>
<p class="calibre1">Sonunda ciltçi, burnunun ucuyla gözlüğünü yukarı itiyor:</p>
<p class="calibre1">«Ne kızıyorsunuz?» diyor, asık suratla, baştansavma.</p>
<p class="calibre1">«Kızabilirim. Ama kızdığımı sanmıyorum.»</p>
<p class="calibre1">«Ne hakla kızabilirsiniz?»</p>
<p class="calibre1">Bak nasıl küçültücü bir ses. Keşke hemen geri dönsem. Çıkıp gidebilsem.</p>
<p class="calibre1">Ciltçi, becerikli elleriyle. mukavvanın üstünden hızla geçiriyor keseceği. İşini yapmak istiyor. Konuşmak istemiyor. Yüreğinin dadandığını duyuyor.</p>
<p class="calibre1">«Bir kimse nasıl karşılanır, Mahmut Usta’dan öğrenin!..»</p>
<p class="calibre1">Ciltçi, içinden «Boş öğüt sevmiyorum. Kimse bana öğüt vermesin» diyor. Yeni bir kapağın üstünden hızla geçiriyor keseceği.</p>
<p class="calibre1">«Öğrenin ondan!..»</p>
<p class="calibre1">«İşse, gösterin, bırakın. Değilse çıkın hurdan, hemen çıkın!» diye bağırdı ciltçi.</p>
<p class="calibre1">Torba, torbanın içindeki pabuçlar, Mahmut Usta, onun teşekkürleri. .. Hiç bir şey yok şimdi. Şimdi salt şu var: Çok kaba oldu insanlar. Çok terbiyesiz oldular.</p>
<p class="calibre1">«Terbiyeli olun!» diye haykırdı o da ciltçiye.</p>
<p class="calibre1">«Çık be! Kafam bozuk zaten!»    .</p>
<p class="calibre1">İstemeden geri çekildi. Hiç gerilememesi gerektiğine inandırmışken kendini. Deli bu adam' Ben mi bozmuşum kafasını? Ben, Mahmut Usta’nın gereksiz teşekkürlerini bile kınamışım-dır. Çalışana hep saygı duymuşumdur. Şimdi, bunlardan biri, şu hale bak Tanrım, ben bir kötü patronmuşum gibi davranıyor bana. Yok, olmaz. Gerilememeliyim. Sağlam durmalıyım. Öğretmeliyim ona...</p>
<p class="calibre1">Elindeki naylon torbayı havaya doğru sallayarak —yoksa ciltçiden korunmak isteyerek mi?— sesini iyice yükseltiyor o da:</p>
<p class="calibre1">«Ayıp değil mi? Neden böyle davranıyorsunuz bana?»</p>
<p class="calibre1">Niçin 'bana’ dedim? 'İnsana’ demek istedim oysa.</p>
<p class="calibre1">«İnsanlara neden böyle davranıyorsun, saygısız!»</p>
<p class="calibre1">İşte böyle. Son söz kendisinde kalmalı.</p>
<p class="calibre1">Karşılık beklemeden çıkıyor: Hayır. Hiç değil. Korktuğum, korkumu göstermek. istemediğim için çıkmadım ben. Hayır. Umutsuzluğumu göstermemek için. Hem, bir anlamı yoktu. Orda, terbiyesiz, karacahil bir ciltçiyle tartışmanın bir anlamı yoktu. Beni bir gören oldu mu acaba? Fakat, ne oluyor bu insanlarımıza böyle? Ne oluyor herkese? Ne umutsuz, ne karanlık, ne kötü bir gün yine...</p>
<p class="calibre1">Ciltçi, üstüste ölçü alıyor, üstüste kesiyor, biçiyor, zamklıyor, sıkıştırıyordu kapakları.</p>
<ul class="calibre8"><li class="calibre9"><a href="main-1.xhtml">ESKİDEN, BİR SABAH .</a></li><li class="calibre9"><a href="main-2.xhtml">2.</a></li><ul class="calibre10"><li class="calibre9"><a href="main-3.xhtml">NERDE O ESKİ ÖLÜMLER?</a></li></ul></ul>
</body>
</html>
