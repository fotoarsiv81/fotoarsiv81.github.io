<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>NERDE O ESKİ ÖLÜMLER?</p>
<p class="calibre1">Odaların temizliğine bakan hastane hademesi, bunamış mı, bunayacak mı, diline bunu dolamıştı. «Nerde o eski ölümler?» Şaşkınlıkla öfke arası bir yerde, dudakları bunu bırbırlanıyor, gözleri sürekli bunu soruyordu. Hasta odalarının önünde, kulağı kirişte, nerden ses yükseleceğini biliyor, bekliyor, ama artık bir türlü umduğunu bulamıyor. Odalardan çıkarılan ölü sedyelerinin ardından çığlıklar yeterince yüksek değil. Saç baş yolmalar, hıçkırmalar kıvamsız. Ağlaşanlar ağlaşsalar da tadı yok. Çırpınanlar çırpınsalar da bakma: Nerde o eski ölümler?</p>
<p class="calibre1">Bu odalardan birinin önüne çömelmiş, yine kulağı kirişte bekliyordu. Orda, içerde bir genç adamın artık eli ayağı tutmuyor. Orda bir genç adamın yaşlanmadan saçları dökülmüş. Bugün yarın söneceği bir ay öncesinden biliniyor. Doktorlar bilemese de kendisi yanılmaz. Nicelerini gördü. Bu hasta da yarına çıkmaz. Nerdeyse, başucunda bekleyen kadın, kızkardeşi mi kimse, «Gitti, gitti» diye elini yüzüne kapayarak çıkar dışarı. Şimçli değilse gece, gece değilse sabaha doğru. Elini ona uzatacak, alnını omzuna koyacak gibi olur. En geç bir beş dakika sonra da çözülür. Ama bakma; başını duvarlara çarpanlar, kendini koridorun ortasına atıp yakasını paçasını yırtanlar, saçlarını yolanlar, ölünün kaldırıldığı yere yatırılanlar yok artık. Oysa kırkına, ellisine varmadan gidenler seksenine doksanına varmadan gidenlerden daha çok hurda. Her gün biraz daha çok. Sanki ecel gelip onları bulmuyor, bunlar eceli yaka paça edip üstlerine çekiyorlar. Kiminde durup dururken bir ur uç vermiş, kimi beynini tüketmiş, kimi kalpten, kimi bir yerlerde vurulmuş, kiminde böbrekler çalışmaz. İçerdeki de işte... Uğraşmak boşuna. Anlamaz mı? Odaya getirdikleri gün bildi; gidici. Bakalım yanındaki ne zaman çıkacak dışarı? Ne zaman, elleri yüzünde ve o ellerin altında ağlayarak «Bitti» diyecek. Ağlayacak ağlamasına. Ama bakma. Tadı yok. Bakalım ne kadar ağlayacak? Sesli riıi, sessiz mi olacak ağlaması?</p>
<p class="calibre1">Kulağı kirişte, bekliyor.</p>
<p class="calibre1">Sabah, uzun dalışlarından uyanmıştı. Kapılar sürekli gıcırdıyordu. Asansörler inip_ çıkıyor, hastabakıcılar bir uçtan öteki uca birbirlerine sesleniyorlardı. Tekerlekli sedyeler gidip geliyor, yemek arabaları her yanda şangırtılarla dolaşıyordu. Avluda öğrenciler bağrışıyor:</p>
<p class="calibre1">«Katil oligarşi! Yuuu, yuu, yu! .. »</p>
<p class="calibre1">Bağrışmalar hastane avlusuna bakan odalardan açık seçik duyuluyor.</p>
<p class="calibre1">Az önce berber gelip gitti. Kobalt nedeniyle artık çıkmayan sakallarını tıraş etti. Yürekte biriken her şeyin birlikte götürülmesine izin var. Buna özellikle izin var. Sakalların götürülmesine, buna izin yok. Hastanın başında, onun yeniden uzun dalışlarından birine geçişine bakarken bunu düşünüyordu. Berberin gelişi, işini bitirip havlusunu katlarken «Sıhhatler olsun» diyerek gidişi hastanın doğumundan şu ana dek geçen zamanın çok kısa bir özetiymiş gibi geldi ona.</p>
<p class="calibre1">Sabah, uyanmış olduğuna sevinerek:</p>
<p class="calibre1">«Gürültüden mi uyandın?» diye sordu. kardeşine.</p>
<p class="calibre1">Kardeşi:</p>
<p class="calibre1">«Uyumuyordum,» dedi. «Bir . düş görüyordum.»</p>
<p class="calibre1">Odaya baktı. Pencereye baktı. Sesleri dinledi. Gülümsedi:</p>
<p class="calibre1">«Düş mü, gerçek mi, orası da belli değil ya!»</p>
<p class="calibre1">Avludakiler bir ağızdan bağrışıyorlar:</p>
<p class="calibre1">«Faşistlere ölüm! Halka özgürlük!»</p>
<p class="calibre1">Yeniden sesleri dinliyor. Seslerin nerden geldiğini, bağrı-şanların ne dediklerini anlayıp anlamadığı belli değil. Yine de gözünde olağanüstü bir pırıltı. O, çok fazla hüzünle hiç yara bere almamış, hırpalanmamış çocuk sevincinin buluştuğu noktada varolabilen bir pırıltı.</p>
<p class="calibre1">«Belki de düş değildi,» diyor usulca.</p>
<p class="calibre1">İkisi Amsterdam havaalanı gibi • bir yerdeymişler. Alanda, hemen inecek bir uçaktan babalarının çıkmasını bekliyorlarmış. -Onun gelmesini beklerken birbirlerini yitiriyorlarmış. Bunalıyor-larmış. Aranıyorlarmış. Sonra bakıyorlar yine ordalar, yanyana-lar. Yine sevinerek beklemeye koyuluyorlar.</p>
<p class="calibre1">Uçak geliyor. Alana iniyor. Görevliler merdiveni bağlıyorlar. Merdivenlerden bir yığın Batılı yolcu inmeye başlıyor. Giyimleri, kuşamları, inişlerindeki rahatlık, kendine güven, ellerindeki domuz derisi çantaları bunu söylüyor. Nerden geldiklerini, nereye gideceklerini biliyorlar. Yerlerindeler. Her şeyle uyumlular. Çok sonra, neden sonra «gelemedi mi, ne oldu?» diye sorup durdukları bir sıra kalabalığın arasında babalarını görüveriyorlar. Görür görmez de, onun bu kalabalık arasındaki uyumsuzluğundan, suya düşmüş çocuk gibi çırpınışından bunalacakları yerde gülmeye başlıyorlar. Çok gülüyorlar ama. Kardeşi:</p>
<p class="calibre1">«Daha doğrusu çok gülmenin çok ağlamakla aynılaştığı bir çizgide duydum kendimi. Bak hâlâ öyleyim,» demişti.</p>
<p class="calibre1">Durumunun odaya yaraşır olması için özellikle çaba harcamıyor artık. Gülüyor. Gülmesinin izin verdiği oranda kesik kesik konuşuyor:</p>
<p class="calibre1">«Biz... » diyor, «ölsek... ölsek... cesedimiz bile gülecek ınan! ..» .</p>
<p class="calibre1">Babalarının üstünde gününü çoktan doldurmuş o koyu renk, zaman dışı giysisi varmış yine. Yine başında, kulaklarına dek inen, nerdeyse şapka devriminden kalma, kurdelesi terden dalga dalga o koyu renk şapka. Gözlerinde ancak ölümünden birkaç ay önce değiştirmeyi akıl edebildiği yirmi yıldır kullanılmış kalın camlı, küçük çerçeveli gözlükler.</p>
<p class="calibre1">«Gülmenin acımasızlığını bile bile gülüyoruz,» diye anlatıyor kardeşi.</p>
<p class="calibre1">Ağlamanın gülmekle kesiştiği bir noktadaydı kendisi de. Kardeşinin gülmelerine hem katılıyor, hem hiç katılamıyor gibiydi. Sesine çekidüzen verebilmek için hastanın konuşmalarına, gülmelerine sığınması gerekti. Sonra başardı. Hüznü geriletip sordu:</p>
<p class="calibre1">«Nerden geliyormuş peki?»</p>
<p class="calibre1">«Dışkapı pazarından.»</p>
<p class="calibre1">Şimdi o anda, hüzünle çarpışa çarpışa gülüyor. Düş, birlikte yaşananın izdüşümü. Böyle olunca, aynı düşün içinde buluyor o da kendini. Böyle olunca birinin bıraktığı yerden ötekinin sürdürmesi güç değil. Kardeşi, gülmenin verdiği yorgunlukla derin bir soluk alıyor:</p>
<p class="calibre1">«Babam, arkasında iki hamalla iniyor basamaklardan,» diyor.</p>
<p class="calibre1">Der demez de ikisi birden gülüyorlar bu kez.</p>
<p class="calibre1">«Hamalların sırtında küfeleri?»</p>
<p class="calibre1">«Küfelerden pırasa, lahana, ıspanak görünüyor.»</p>
<p class="calibre1">«Bir de Türk bayrağı var.»</p>
<p class="calibre1">«Nerde?» dedi kardeşi bir an şaşkın durup.</p>
<p class="calibre1">«Küfelerden birinin üstündeki sopanın ucunda işte.»</p>
<p class="calibre1">Daha çok güldüler. Hasta, konuşabilmek için gülmenin yeniden ara vermesini bekledi.</p>
<p class="calibre1">«Öyle ya, evet. .. Sonra efendim... Babamın yakasında da bir güvercin resmi.»</p>
<p class="calibre1">«İstiklal madalyası nedense pırasanın püskülüne asılıymış!..»</p>
<p class="calibre1">Kahkahaları artık çın çın ötmeye başlamıştı hastane odasında.</p>
<p class="calibre1">Dışarda, çömelmiş bekleyen hademe, yanılıp yanılmadığını anlamak için iyice kulaklarını dikmişti. «Allah kahretsin, susmuyor ki şu veletler! Halka özgürlük! Halka özgürlük! Ölecek öldü mü, anlayabilirsen anla! .. Hastanın yanındaki, ağlıyor mu, ağlamıyor mu? Tamam. Ağlıyor olmalı ...» Kalktı, hevesle biraz daha yanaştı kapıya. Ama yemek arabası şangırtıyla dalıvermişti koridora.</p>
<p class="calibre1">«Hamalların elinde tavuk?» diyor hastanın başındaki, ama dışardaki duyamıyor.</p>
<p class="calibre1">«Yavaş, kaçırma tavuğu» diye azarlıyor babam hamalın birini.</p>
<p class="calibre1">«Demek tavuk hastalıklı değil.»</p>
<p class="calibre1">Gülmek, giderek güçleştiriyor bu düşü sürdürmeyi.</p>
<p class="calibre1">«Öteki hamalın elinde de bir yoğurt torbası.»</p>
<p class="calibre1">«Yoğurt torbası suyunu akıtıyor.»</p>
<p class="calibre1">«Tam o sırada hamallardan birinin partal ayakkabısı basamağa takılıyor...»</p>
<p class="calibre1">«Sırtındaki küfe başaşağı geliyor.»</p>
<p class="calibre1">«Çamuru bol çürük ıspanaklar şişman bir Fransızın tepesine dökülüyor... Off, of gülmekten öleceğim! .. Dökülüyor ...»</p>
<p class="calibre1">«Öteki hamal ıspanakları kurtarayım derken? .. »</p>
<p class="calibre1">«Yoğurt torbasını. ..»</p>
<p class="calibre1">«Şişman Fransız... Şişman Fransız- yakasını, omuzlarını silkelemeye, babama yumruk sallamaya başlıyor.»</p>
<p class="calibre1">Hasta durmuştu. Yorulmuş, gözlerini kapamıştı.</p>
<p class="calibre1">«Sonra ne oldu? Unuttum,» dedi.</p>
<p class="calibre1">Kızkardeşi, her an üstlerine abanmaya hazır bekleyen bir şeyin bu abanmasına izin vermek istemedi. Direndi. Çobuk çabuk konuştu:</p>
<p class="calibre1">«Canım, babam da “Ne o müsyü, hiç yoğurtlu ıspanak yemediniz mi?" demişti ya?»</p>
<p class="calibre1">Yeniden güldüler. Hasta da yeniden direndi o zaman:</p>
<p class="calibre1">«Tam o sırada tavuk kaçtı...»</p>
<p class="calibre1">«Uçup pilotun üstüne kondu.»</p>
<p class="calibre1">Hastane hademesi kapının dışında «Yok» diyordu, «yok, gülüyor olamazlar. Çıldırmadı ya bunlar?» Dayanamadı. Kapıyı açtı. Başını içeri uzattı.</p>
<p class="calibre1">«Tam o sırada tavuk kaçtı,» diyordu yeniden hasta.</p>
<p class="calibre1">Kızkardeşi:</p>
<p class="calibre1">«Uçup pilotun üstüne kondu,» diyordu.</p>
<p class="calibre1">Gülüyorlardı. Burda mutlak ağlanması gerekiyordu oysa. Nasıl gülerler? Niye?</p>
<p class="calibre1">HEM PİLOT DA KİMMİŞ?</p>
<p class="calibre1">HANGİ PİLOT?</p>
<p class="calibre1">Hastane hademesi, «Amma matrak ha!» diye geçirdi içinden. «İnsanlar çok tuhaf oldular.» İster istemez o da bu tuhaflığa güldü. «Çok, çok tuhaf oldu insanlar. Nerde o eski ölümler?»</p>
<p class="calibre1">Hastanın göz çukurları gülmekten yaşla dolunca kardeşi de artık düşü sürdürememişti. Başını çevirmiş, hastane hademesini görmüştü o zaman. Tek bir soru geçmişti içinden: Bu niye gülüyor?</p>
<p class="calibre1">Sabahtı. Henüz her şey susmamıştı.</p>
<p class="calibre1">SİS 11</p>
<p class="calibre1">Pansuman ve yemek arabalarının, tekerlekli sedyelerin, çekilen karyolaların, gıcırdayan kapıların, koridorun bir ucundan öteki ucuna bağrışan hastabakıcıların, hastaneye ek yapımın gürültüleri ansızın durdu. Asansörler bulundukları noktada asılı kaldı. Dışarda açık bırakılmış bir camın kapı altından odaya üfürdüğü soğuk bahar rüzgârı uğuldamaz oldu. Hastane hademesinin gülüşü olduğu yerde, olduğu gibi dondu. Üniversite hastanesi avlusundaki öğrencilerin hep bir ağızdan haykırışları da sessizlik perdesi ardında kaldı.</p>
<p class="calibre1">Kendi içinin gürültüsü en son dindi. Kardeşinin nabzı avucundaydı.</p>
<p class="calibre1">Şimdi orada bir damarın ses vermesini bekliyor. Zaman birikiminin en kısa sürecinde dindirilmiş, durdurulmuş bütün gürültülere karşın, aynı süreç içinde hiç gürültüsüz bir atışın ses büyütecinden geçerek avucunda kendini duyurmasını bekliyor. Bu bir ağma anı değilse ne? Bir ağma zamanı. Sessizlik şimdi durduğu yerde, bu boşlukta asılı kalamaz. Sessizlik de ağar, yeni bir şeye dönüşür; sessizlik sesini er geç duyurur. Uzun yaz gecelerinin boğuntulu dinginliğinde büyüdüğünü duyuran bir tohumun sesi gelir, sessizliğin kapısını vurur, onu uyarır. Yaşamaya perdelerini indirmiş, kapılarına dayak vurmuş bütün evleri dürtükler; karartılmış sokakları, viran bağları, türküsüz, kahkahasız bahçeleri diriltir, camları zorlar. Sessizliğin doğurduğu ilk ses er geç soluğunu üfürür, bir damarın hiç vurmamış, bir suyun hiç akmıyormuş gibi durmasını engeller; ona yeni bir kıpırdanmayı taşır. Bu kıpırdanma hemen nerdeyse işitilir.</p><div class="calibre2"><img src="main-3.png" alt="" class="calibre13"/></div>
<p class="calibre1"><a id="bookmark1"></a><span class="calibre5">ı.</span></p>
<p class="calibre1">O geceler öyleydi. Korku salt dağları değil, kapıları, pencereleri, yürekleri de beklerdi. Işıklar karartılır, sesler kısılır, çocuklar yüksek sesle gülmesinler diye azarlanırdı. Parmaklar sürekli iki dudak üstünde, gözler ağızlam götürülen lokmaları saymakta. İnsanlar ölmeden ölmüş gibi yaparlarsa kara kuşun kanadı onlara değmeden geçebilir diye umarlardı.</p>
<p class="calibre1">İyice ölgün bir ışıkta kardeşinin sökülen gömleğini dikiyordu. Babası yine sedire uzanıp orada kaybolmuş, annesi sık sık iç çekerek çorapları yamıyor. Bu evde hep aynı saatlerde hep aynı şeyler oluyor.</p>
<p class="calibre1">Ansızın dışardan, bahçeden kardeşinin sesini duydu:</p>
<p class="calibre1">«Koş, çabuk koş! Şu karpuza bak!»</p>
<p class="calibre1">İğneyi eline batırdı. Bunda bile hemen hemen bir serüven, bir yaşama tadı var. İğneyi eline batırmasıyla istemeden ağzından fırlayan «Ayy! » sesi bile sessizliğin boynuna takılmış bir çıngırak gibi çekici, sevindirici, kıvanç verici. O iğne eline batmamıştı ki. Bu «Ayy» sesi her tür gürültüden, her tür yaşama sevincinden korunmuş odanın can damarına batmıştı.</p>
<p class="calibre1">İrkilen sessizlik gibi gömleği de odada bırakıp dışarı koştu. Kapı eşiğinde birden yıldızlarla dolu gökyüzünü gördü. Başını kaldırıp yukarı bakmayı tümden unutmuş muydu, yoksa bu ışıklı gökyüzü epey öncelerden bu yana ilk kez kente, bahçeye, onlara böylesi yakın mı gelmişti?</p>
<p class="calibre1">Durgun gecede yıldızların çıtırdadığını duydu. Taşlar birbirine sürtülerek kıvılcımlanıyor, üstüste kibritler çakılıyor, karanlık sokaklara, dar caddelere, karartılmış pencerelere ışıklar yağıyordu. Erkek kardeşinin bir karpuz kökünün başında, yüzükoyun yattığı yerden hiç kıpırdamaksızın kendisini çağırdığım unuttu. Eşikte, ancak doğanın onlara sunduğu aydınlığa, salt gökyüzünde rastlanabilen lunapark ışıklarına, oradaki uzak sevince bakıp kaldı. Yıldızlarla dikilmesi gerekli gömlek arasında bir yerde durdu.</p>
<p class="calibre1">İçi yosun tutmuş havuzdan bir kurbağa sıçradı. Kardeşinin kendisini çağırmış olduğunu o zaman anımsıyor. Yine de kurbağanın ne yana sıçradığını görmeye çalışıyor; yıldızların otları yeterince aydınlatıp aydınlatmadığını bilmek istiyordu. O sıra kardeşinin sesini yanıbaşında duyuyor. Kırgın, küskün bir ses:</p>
<p class="calibre1">«Kaçırdın.»</p>
<p class="calibre1">«Neyi?»</p>
<p class="calibre1">«Karpuzun büyüme sesini işte! ..»</p>
<p class="calibre1">«Otlara bakıyordum. Daha doğrusu gökyüzü ...»</p>
<p class="calibre1">«Geçen ay diktiğimiz karpuzun yanına hiç uğramıyorsun.»</p>
<p class="calibre1">Kırgınlıktan öte, belli bir hırçınlıkla konuşuyor şimdi:</p>
<p class="calibre1">«Ürünü fındık büyüklüğünde olmuş. Yarın ceviz kadar olacak. Sonra portakal kadar... Büyüdüğünü duyuruyor. Durmadan nasıl büyüdüğünü gözle seçemezsin, ama sesiyle duyabilirsin. Bu bahçede duyabilirsin. Sense nasıl büyüdüğünü hiç dinlemiyorsun. Hep içerdesin...»</p>
<p class="calibre1">Dokuz yaşlarında bir oğlan, bir gömleğin ille dikilmesi, onarılması gerektiğine de inanmayabilir. Ölüme boğulmuş sessizliği bağırtmak için bir iğnenin gerekli olduğuna inanmayabilir. Gökyüzünün, yanan maytaplarıyla o güne dek yaşamlarına girmiş tek bayram yeri olduğuna da inanmayabilir. Bu nedenle hemen hemen omuz silkiyor. İçeri giriyor. Annesine karpuzdan hiç sözetmiyor. Bir daha kimseye, kızkardeşine bile sözetmiyor büyüyen karpuzun sesinden. Her gece toprağa yüzükoyun yatıyor, bu karanlık dünyanın ortasında bir kendisi, bir de karpuz yavrusu varmışçasına, arkası, geride kalan her şey dönük, soluk almadan bir büyümenin sesini dinliyor. Koyu sessizliğin doğurmasını bekliyor sanki.</p>
<p class="calibre1">Babaları sabah giderken onun, bir şişenin ağzına konmuş peygamber devesine bal\ıp durduğunu görmüştü. Akşam dönünce de yine karpuz kökünün başına yüzükoyun yatmış buldu. ‘Sen ne zaman bir işe yarayacaksın?’ Söze, sese dökmüş olması gerekmez. Her zaman hep bunu söylüyordu babaları. Her zaman. Duruşu, bakışı, yürüyüşüyle. Sonra da soyunup dökünüp pijamalarını giymek, odasındaki sedire uzanıp orada kaybolmak üzere içeri giriyordu.</p>
<p class="calibre1"><a id="bookmark2"></a>2.</p>
<p class="calibre1">Kardeşi:</p>
<p class="calibre1">«İşe yaramak sinmek, sindirilmek ya da geri kalan zamanda tümüyle silinmekse ben bir işe yaramak istemiyorum» dedi bir gün. Yıllar sonra. Çalışmak —belki de yaşamak— üzere büyük kente gideceği sabahın gecesinde, usulca kızkardeşine sokulmuş, böyle demişti. Babaları sedirinde bir yandan bir yana dönüyordu o sıra. Anneleri turşuluk salataları bıçaklıyordu. Bıçağın düzgün aralıklarla hıyara saplanışındaki ses ortalığı kaplıyor, iyice duyuluyor, odanın alışılmış suskunluğunu tedirgin ediyordu.</p>
<p class="calibre1">(Tekdüze her hareketten, tekdüze her sesten; bir öldüren, bir zorba; ölümün ta kendisi anlamı çıkan o sesten ne denli usanılmış olursa olsun, şimdi avucundaki nabızda buna yakın bir şeyi, düzgün aralıklarla bir atışın sesini duymak istiyor. Ancak bir tohumda ya da bir nabızda bu tekdüzelik dirimin sesi olabilir. Saatin boş tiktaklanışlarında değil, pervanenin soluk ampule kanat çarpışında değil, merdivenlerin süprülüşünde, odunun kesilişinde, sobanın karıştırılışında değil. Salatalıkların bıçaklanışında da değil. Tekdüzeliğin ördüğü bu tür bir dinginlik güven sarsıcıydı. Güven sağlanmasına onca özenilmiş, onca yorulunmuş bu evde tekdüzelik korkutucuydu. Aşılması gerekli bir ölüm gibiydi.)</p>
<p class="calibre1">Kardeşinin büyük kentteki ilk yılı sonu. Aralarında artık salt bir otobüs camı bulunan ilk karşılaşma. Sevinç bakışlarda camı kolayca aşıp geçiyor, o camı kolayca delip birbirine ulaşıyor. Çok seviniyor olmaktan utanmış bir sevinçti bu. Daha sonra bir kahvede uzun süre oturdular. Gece yapılmış o otobüs yolculuğu, o utangaç sevinç, hüzünle baharatlanmış bir coşkunun başlangıcına ulandı. Çok erken bir saat. Her yanı aynı renge boyayan kapalı bir gökyüzü. Karayı denizden ayıran birkaç ton koyuluktaki beton yükseltiler dizisi. Yalnız denizin değil, insanların da üstüne abanan beton yükseltiler dizisi. Kahvenin yanı-başında bir vinç boşanıp iniyor, yüklenip yukarı kalkıyordu. Bıçağın hıyara saplanışından çıkan sesin yüksek betonlara uyum-lanışı gibi bir ses çıkarıyordu. Ama bu da, her an artarak bir yandan gelip bir noktada düğümlenen kamyonların, otobüslerin, arabaların korna sesleri, egzoz patlamaları da, şimdi kahve içtikleri masaya sessiz bir film görünümüyle yansıyor. Buluştuklarından bu yana her şeye gülmüşlerdi. Alışılmışı bozmaktan, tekdüzeliğe bayrak açmaktan gelen bir coşku. Sorgusuz, sualsiz, açıklamasız bir buluşmanın getirdiği coşku. Ne biri ötekine işini, savaşmak zorunda kaldığı alanları soruyor, ne öteki buna evin koyu sessizliğini ■ nasıl yırtıp çıktığını. Buna izin yoktu oysa. İzin. Beklenirse hiç gelmeyecek, hiç alınamayacak olan. İki yanı iyice korunmuş, iki yanına sıkı duvarlar çekilmiş düz bir çizginin yan çıkmalara nasıl izni olabilir ki? O zaman bu çizgiyi koruyan duvarlardan bir gedik açabilirsin. O gedikten dışarı ikinci bir çizgi çekebilirsin, başka bir kola ayırabilirsin. Tıpkı bir karpuz sürgünü gibi. Sesini duyuran bir tohum ... Kadeşinin coşkusu da bir buluşmanın getirdiği sevincin ötesinde bir coşkuydu. Bu yeni tınlamayı sınırlamamaya, tüketmemeye çalışıyor. Bu yeni çizginin her yanını açık tutarak sürekli beslemeye özen gösteriyordu. Onları bu kahveye getiren sürücüyü de:</p>
<p class="calibre1">«Sabahın köründe orada yolcu bekliyor, sonra da bizler-den sadece yirmi lira istiyorsunuz. Oysa yüz lira, bin lira istemelisiniz bayım ve sevinmelisiniz» dedi.</p>
<p class="calibre1">Bir coşkuyu beslemek, çoğaltmak, yeni açılan gedikten uzanan yolu sonsuza dek açık tutmak için olanaklarını sonuna dek zorlamak istemişti ama cebinden de yüz lira çıkmamıştı. İkisi de tam zamanında atlayıp yakalamasalar bu düşsel, sırçadan coşku yere düşecek, tuzla buz olacaktı.</p>
<p class="calibre1">Taksi sürücüsü kardeşine alayla gülümsemiş olabilir, kendisiyle alay edilip edilmediğini düşünmüş de olabilir. Ama kardeşi:</p>
<p class="calibre1">«Niyetim iyiydi» dedi kahvede. «Ona güzel bir gün başlangıcı sunmak istemiştim. Oysa ben yanlıştım; güzel gün başlangıçlarının artık salt parayla sunulabilir bir şey olması yanlış.»</p>
<p class="calibre1">Öfkeyi beslemek, acıyı yenmek için güldü:</p>
<p class="calibre1">«Umalım da çabuk unutsun bu sabahı.»</p>
<p class="calibre1">Acının ucu sivri. Değdiği yeri oymakta eli çabuk. Kızkar-deşi de bunu engellemek için:</p>
<p class="calibre1">«Ben unutmamasını istiyorum» dedi çabucak. —Güne şu ya da bu şekilde yeni bir davranış görmekle başlamak düşündürür kişiyi ... Yani şu ya da bu şekilde yeni bir davranış görmekle başlamak düşündürür kişiyi... Yani yeni bir şeyi düşündürür demek istiyorum.— Ah, biz mi çıkarttık savaşları, biz mi, biz mi unutturduk çocuklara çocuk olduklarını ve gençlere genç olmadan önce yaşlanmayı; biz mi, biz mi unutturduk analara babalara konuşmayı, gülmeyi, biz mi anlattık onlara para, para, para, parasız hiçsin sen diye? Gözlerdeki ışığı söndüren biz miyiz? Gençliğe adım atanlar ya da ta içinde olanlar mı?</p>
<p class="calibre1">En çok on dokuzundaydı kardeşi. Fazla değil. Kim bütün bu yaşamasızlıkları, katılıkları, pislikleri, bu sessizlikleri bunca üretebilir on dokuz yıl içinde?</p>
<p class="calibre1">Kahveden çıkıp ince bir kar altında uzun süre yürüdüler. Büyük kentin hızı, insanların onların ne coşkusuna, ne acısına katılmaksızın akıp gidişleri, bunu böyle, tıpatıp böyle algılanışı.</p>
<p class="calibre1">Yeni bir dünyada yeni gedikler açmak için çaba harcamaya iyice gebe bir gün.</p>
<p class="calibre1">Öncelikle iğneyi eline batırdığı gecenin içinde atılan «Ayy! » çığlığının bile önemli bir devinim olduğu duygusu silinmeliydi.</p>
<p class="calibre1">Bu silindi.</p>
<p class="calibre1">Şimdi akşam. Kardeşinin yaşadığı odaya bir şişe şarap götürdüler. Şişeyi, coşkusuna bir tören saygısı katarak açıyordu kardeşi. Açarken:    .</p>
<p class="calibre1">«Sana yeni şiirlerimi okuyayım» demişti.</p>
<p class="calibre1">«Şiir mi yazıyorsun?» diye sormadı.    .</p>
<p class="calibre1">Hep şiir yazıyordu ona kalırsa. Ayrıca törenin havasını bozgunluğa, geri çekilmeye, çekingenleştirmeyc itmemek de gerekiyordu.</p>
<p class="calibre1">Yemeğe oturulmadan önce birer yarım bardak içilmişti. Açık fesrenginde duru bir parlamayla çalkalanıyordu bardaklardaki şarap. Ağır, kıvamlı da görünüyordu. Önceden öyle kararlaştırılmasına karşın, şiirlerin okunması için yemek sonrası beklenmedi.</p>
<p class="calibre1">Kardeşi içiyle konuşur gibi okuyor. Tek tek göğüslenmiş sevgisizliklerden, bir çölde ansızın, bir dikenin ucunda açıveren ateşrengi çiçeklerden, o çiçeklerin ağulu kokusundan anlatıyor. Örselenmenin güzelliğinden sözediyor.</p>
<p class="calibre1">Hiç ummadığı bir sırada değil, iyice umduğu bir sırada kız-kardeşinin ağladığını gördü. Onun da kirpikleri çırpınıyordu.</p>
<p class="calibre1">«İnsanları sevindirmek, onları biraz gülümsetmek, onların kaygılı yaşamlarını ta içten, yürekten patlayan gülüşlere dönüştürmek isterdim» diyor. «Ama çiçeklerimiz bir demet hüzünken...» Sonunu getirmemişti.</p>
<p class="calibre1">Sonu belli.</p>
<p class="calibre1">Hüzün yerini ta içten patlayan bir gülüşle bıraksın diye hüznün bütün basamaklarını tek tek çıkmak gerekecek. Sürekli çıkılacak. Sevinç yedeğimizde.    „</p>
<p class="calibre1">Yedekte taşınan bir şeyi bir akşam için de olsa önlerine koymak, onu bu sofraya oturtmak çabasıyla gülüyor:</p>
<p class="calibre1">«Babam yine sedire kıvrılıp uyuyor mu akşamları?»</p>
<p class="calibre1">«Bildiğin gibi.»</p>
<p class="calibre1">«Annem de sık sık iç çekiyor ve çorap yamıyor?»</p>
<p class="calibre1">«Öyle...»</p>
<p class="calibre1">«Annem yine de bir sestir! Kendisi kadar bir ses ...»</p>
<p class="calibre1">«Annemizi severiz.»</p>
<p class="calibre1">«Babama takılmıyor musun, bu çürük elmaları nerden aldın diye?»</p>
<p class="calibre1">«Tek başınayken olmuyor. Anneler gibi olunuyor tek ba-şınayken...»</p>
<p class="calibre1">Susmuşlardı.</p>
<p class="calibre1">Yağmurun ya da sulu bir karın eğri pencerelerdeki tıpırtısı duyuluyordu.</p>
<p class="calibre1">«Satın aldığı döküntülerle alay ettiğimi sanıyordu babam...»</p>
<p class="calibre1">«Ya neydi?»</p>
<p class="calibre1">«Yok,» demişti kardeşi, «babama salt yaşadığımızı duyabileceğimiz başka bir yol bulamamanın beceriksizliğinden sataşıyordum. Onun soluk soluğa ucuzluk pazarlarından, kıyı köşeden bulup buluşturup eve taşıdıklarına ya da buna benzer bir yığın şeye. Beni sevmiyor değil mi? Seni de sevmiyor. Ben onu seviyorum ama... Hakkını yemek zorunda kaldığımız biri kadar ... Sataşıyordum. Sen de sataşıyordun. Nabzımızın attığını duyabilmek için başka hiç bir şey gelmiyordu aklı<span class="calibre12">mız</span>a ...»</p>
<p class="calibre1">Bir nabzın attığını duyabilmek için başlanıp kavgaya, kırıcılığa dönüşen, ardından da daha ağır bir sessizliği getiren o takılmalardan, acınası şakalardan; bu zorlamalı patırtılardan da nicedir ve sanki bir anda boşalmıştı babaevi. Bir hastanede en büyük sessizliğin ansızın başlayıvermesi gibi.</p>
<p class="calibre1"><a id="bookmark3"></a><span class="calibre4">J.</span></p>
<p class="calibre1">(Şimdi, —yıllar sonra—, kardeşinin nabzını avucunda tutuyor. Oradan bir sesin, tokmağı yedikçe gümbürdeyen davul gibi ortalığa yayılarak herkesi, her şeyi, en başta da kardeşini, onu, ta kendisini ayağa kaldırmasını bekliyor. Mavi tulumlu küçük bir oğlan çocuğunun sokak aralarında gümbürdettiği oyuncak bir davulun sesi de olabilir bu.)</p>
<p class="calibre1">Durağan, yarı ölü bir küçük kentin sokaklarında olağanüstü bir şeyler yaratmak. Oralara bir ses, bir canlılık taşımak. Buna çalışmanın bilincinde olamazdı henüz. Beş-altı yaşlarında, yüksek sesli istekleri bulunmayan, kendine yettiğini düşündüren bir çocuk.</p>
<p class="calibre1">Doğdukları kentte ağır, sıcak bir gün yine. Yine hiç bir kıpırtı yok. İnsanlar gölgelere çekilmiş, serin duvarların içine saklanmış birer eski şarap küpü. Coşkusuz, şiirsiz bir küçük kentin esintisiz bir öğle üstünde bazen ölgün bir esneme, belki bir çocuk ağlaması, bir usul yer sarsıntısıyla ■ ürpermek belki, hurda bazı insanların yaşamakta olduğunu bildiriyor.</p>
<p class="calibre1">Bu insanlar ansızın bir davulun sokak aralarında güm güm çalmaya başladığını duyuyorlar. Başka bir dünyadan bu kentin sokaklarına olağanüstü bir şeyler inip gelmiştir sanıyorlar. Pencere, kapı önlerine, duvar diplerine çıkıp duruyorlar. Davulun sesi her an biraz daha çılgın vuruşlarıyla duyuluyor. Bu sese aynı çılgınlıkta —bir başkaldırıyı çağrıştıran— haykırışlar ekleniyor:</p>
<p class="calibre1">«Duyduk duymadık demeyin! Duyduk duymadık demeyin ! .. »    -</p>
<p class="calibre1">Kim bu? Neyi duyacağız? Neyi duymadık demeyeceğiz?</p>
<p class="calibre1">Ölgün, enez seslerinde böyle bir telaşla, korkuyla soruyorlar insanlar birbirlerine.</p>
<p class="calibre1">Neden sonra davulu çalanın bir çocuk olduğunu anlıyorlar. Onun geçtiği her sokaktaki, her aralıktaki bir anlık devingenlik, davulu çalanın bir çocuk olduğunun anlaşılmasıyla sönüyor, sörpüyor. Çocuklara kulak vermek yok. Bu hiç olmadı.</p>
<p class="calibre1">Olağanüstü hiç bir şey yok demek? Başka dünyalardan gelen bir şey yok. Oh, yok. Yok.</p>
<p class="calibre1">Hepsi eski yerlerine, gölgeliklere, minderlerine dönüyorlar. Sedirlerine. Bu insanlar az önce olağanüstü bir şeyler olmasını hiç beklememişler gibi, şimdi olağanüstü bir şey olmadığı için seviniyorlar.</p>
<p class="calibre1">Yine durgun, durağan, çocukların varlığını unutturan, on- • ların kendilerini duyurmalarına yetmeyen uızıın günler yaşandı. Ağaç diplerinde, serin avlularda taş gibi oturuldu. Hep oturul. du. Hep oturuldu. Çocuk da yaz sonuna doğru bütün camları taşa tuttu. Kızkardeşi bunu görmüştü. Kardeşinin erişebildiği bütün camları nasıl taşladığını görmüş, hiç görmemiş gibi yapmış, camları onun elinden kurtarmamıştı. Kurtarmadıkça camları kendisinin taşladığını bile sanmıştı. Babası çocuğu taşa tuttuğu camların dibinde dövdü. Ona camları neden taşa tuttuğunu sordu.</p>
<p class="calibre1">«Ben camları taşlamadım» demişti o da. «Ben camları taşlamadım!»</p>
<p class="calibre1">Sonra, çok sonra, büyük kentteki o küçük cefada şarap içerlerken kızkardeşi hiç zorlanmaksızın ayırdediyor.. Kardeşi şiirini okuyordu. 'Camlarda ölümü taşa tutmak’ diyordu. ‘Öldüreni taşlamak camlarda / Canalan sessizliği.’</p>
<p class="calibre1">Camlarda ölümü taşlamış bir elin şimdi kendi eli içinde duruşuna bakıyor. Bü elin bileğinde bir damarın atmadığına artık kimseler inandıramaz onu. Bu damar ses veriyor. Bu ses, bir ucu rayından çıkıp sarkan lekelerle dolu soluk mavi perdeyi, tavanda globu düşmüş çıplak ampulü, globtan artakalan dökük sıvaları, yüzü kirli, aşınmış oksijen tüpünü, kapağı örtülmeyen çelik başucu masasını, hastayı günlerdir üstünde taşıyan soğuk demir karyolayı; sessizliği, sessizliği, her şeyi siliyor. Sessizlik gittikçe daha uzak şimdi. O damarın atışı ise yakın. Her an daha yakın. Daha da yaklaşacak. Bir ağma anında bu denli yakın olan bundan sonra çok daha yakın olacak.</p>
<p class="calibre1">Kardeşinin bileğini bıraktı. Yalnız onu.</p>
<p class="calibre1">«Adalet Ağaoğlu ikinci öykü kitabı Sessizliğin flk Sesi ile, kendi öykücülüğüne bir aşı yapmış görünüyor. Yüksek Gerilim’de yer alan dokuz öyküsü, birbirlerinden ayrı kuruluşları ve değişik dü-zemlerde (doz) yoğunlaştırılmış ironik-yergici, eleştirel, düşünsel öğeleriyle okura Ağaoğlu’nun öykücülüğünü çözümlemekte dokuz anahtar vermekteydi. Sessizliğin tlk Sesi; bir bölümüyle önceki öykülerin tanıdık seslerini sürdürmekte, bir bölümüyle ise, sözünü ettiğim aşının tuttuğunu muştulayan renklerle zenginleşmektedir. Yüksek Gerilim'deki; sözgelimi, sağlam düşünsel temeliyle ya-zınsallığı kaynaştıran bir «Duvar Öyküsü»nü, «Sen de Sor», «Bileyici», «Gün üç Dakika» gibi toplumsal sorunları olduğu kadar yazın sorunlarını da incelemiş, başarılı bir öykücüyü —haber vermekle kalmayıp— ‘tescil' eden öyküleri yayımladıklarında çok sevmiş, toplumsal gerçekçiliğin ayak altında dolaştığı yazın ortamımızda, bu tavrı hakkı olan yere yüceltmekle, kendi değerlerine ek olarak bir hizmet de gördüklerine inanmıştım. Bununla birlikte, ne olduğunu kendim de bilemediğim için açıktan açığa söyleyemediğim bir beklentim vardı Adalet Ağaoğlu’nun öykücülüğünden. Bir şey! Başka, fazla bir şey! Bunun ne olduğunu, Sessizliğin tlk Sesi’ni okuyasıya bulabilmiş değildim. O beklediğimi yazmakla Ağaoğlu kendi buldurmuş oldu bana —kafamı değil— edebiyat katındaki yüreğimi kurcalayanın ne olduğunu. Bunu kitabının ikinci bölümündeki altı öykü ile yaptı.</p>
<p class="calibre1">Birinci bölümde yer alan ilk altı öykünün hiç değilse dördünü özellikle söz konusu edecek değilim. Yazarın yer yer sivrilen, hırçınlaşan eleştirel tavrı —eleştirilerin haklılığına, doğruluğuna diyecek sözüm olmamakla birlikte— bana, kendimde de sık sık yakaladığım bir yargılayıcılığı, dinlendirilmemiş öfkelerimi, zaman zaman kaçınamadığım bir ‘küskün-hırçın aydın’ yaklaşımını anımsattığından mıdır bilmem, ‘misyon’ öyküleri gibi geldi. Yine de ilk bölümden, «Sen Ey Kutsal Işık» ile «Bi Sevmekten... Bi Ölüm-den...»i ayrı bir yere koymak isterim. «Sen Ey Kutsal Işık», yazarının ironideki başarı düzeyini bir kez daha yükseklere çıkarıyor. Ölmeye Yatmak’ı okuyanlar «Sen Ey Kutsal Işık»taki Büyük Kumandan heykeliyle, heykelin ıışklandırılması konularını rahatça, söz konusu romandaki «Artık Savaş Bitti Ey Şen Arkadaş!» başlıklı bölüme (s. 231-244) bağlayabileceklerdir. ( ...)</p>
<p class="calibre1">Birinci bölümün dikkati çeken bir öyküsü de, «Bi Sevmekten... Bi Ölümden.» Bu da, Yüksek Gerilim’in, aynı adı taşıyan ilk öyküsünün devamı. Çiçek ailesinin bireylerinin, Hasan’ın ölümünden ve Kadir’in tutuklanmasından sonraki düşünce, duygu ve ilişkileri anlatılıyor. Yüksek Gerilim’i bütünlüyor. İkisi birlikte tek bir uzun öykii. oluşturuyorlar. ( ...) İkinci bölümde iyiden iyiye kendini du-yuracek olan sevgi, sevecenlik, sıcak ilişki motifleri, Ağaoğlu’nun öykücülüğüne ilk kez bu öyküyle giriyor.</p>
<p class="calibre1">İkinci böiü.mde yeni bir Ağaoğiu ile kar?ı karşıyayız artık. «Hüzzam Mavisi», «En Kısa Öykü” diye ikinci bir ad da taşıyor. Gerçekten de çok kısa, daha uzun olamayacak kadar kısa bir öykü. Kimi ressamın fırça vuruşları, ‘tu~eleri’ belli olur tuvalinde. Bu tuşelerin tadıyla yazılmış «Hüzzam Mavisi» işte. Okurken Nazım Hikmst’in, ölümünden iki yıl önce yazmış olduğu «Otobiyografi» şiirini ansıttı bana. Kahır değil, hüzün. ‘Hüzzam’ yani.</p>
<p class="calibre1">Bu bölümün son iki öyküsü de yine Güncr'i, Güner’lc Adalet’i anlatıyor. Özellikle «Sessizliğin ilk Sesi» çok gü.zel bir öykü. Bir kaçınılmaz ölümün döşeği, bu döşeğin başucunda çocukluğu. gençliği —çocukiuğun, gençliğin, ölü adayıyla anlam kazanan anıları' na— gidiş gelişler, kusursuz bir kuruluş ve esirgenmemiş bir duygusal yükleme ile öykülenmiş. Karpuzun büyüme sesi, nabız atışının sesi dirimin sesleri olarak; sessizliği tekdüze sesleriyle somutlaştıran bir baba evinin ve ölüme alışkın, dirimden boşaltılmış bir hastanenin sessizliğine ayak diriyorlar bu öyküde. Ölümü dirime bağlıyorlar.</p>
<p class="calibre1">«Kulak Tıkaçları» da ses motifini öne çıkaran bir öykü. ( ...) insanı çevreleyen seslerin boğuculuğunu, katlanılmazlığını kabul eden, ama kulak tıkaçlarının —yazıklana hayıflana da olsa— mutlaka atılması gerektiğini aynı insancılıkla kabul ettiren bu öykünün de kitabın başarılı öykülerinden biri olduğunu düşünüyorum.</p>
<p class="calibre1">“Akşamüstü » ve «H», (özellikle <span class="calibre5">•</span> H ») adlı öyküler ise benim bu kitaptaki favorilerim. ( ...) Adalet Ağaoğlu’nun, yine ilk kez yaptığı, öyküyü şiirselliklere götürüp getirme işi, bayağı çarpıyor insanı, hüzünlerin oralarda bir yerlere sürüklüyor. ( ...) Evrensel bir sorunun, ‘iz’ sorununun öyküsü diyebiliriz «Akşamüstü» için belki. ( ...) «H»yı sona bıraktım. Yirminci Yüzyıl, uygarlık, teknoloji, konfor, kolaylık ve «Apollo Il’in serüveni», «İnsanlığın paylaştığı tarihi bir olay», «Coşkular çoğul. Bekleyişler çoğul. Boşluğa fırlamalar, bir yere ayak basmalar, ordan ses vereler çoğul». insanın yalnız, insanın kendini bir modülün içinde hissettiği bir çağ, bir dünya. ( ...) Kenetlenen kapsüller, modüller dünyasında bir türlü kenetlenemeyen insanlar. ( ...) Herkesin ola ola bir H’sı olduğuna parmak basarak acıtan, ‘evrensellikse, işte bu’ dedirten, insanın kimsesizleşmesini, kimseleri olmanınsa, bilgisayarları, ay modüllerini, çağdaş uygarlığın her barbarlığını göz kırpmaksızın harcatabilecek, hiçbir şeye değişilmeyecek- bir servet olduğunu gören, gösteren bir öykü «H». Bir tellal! Ağaoğlu’nun sessizliğin sesini yükselten ilk sesini duyduk duymadık demeyin.”</p>
<p class="calibre1">(Füsün Altıok: Sessizlikten Ses Geliyor.</p>
<p class="calibre1">Türk Dili Dergisi, s. 322, 1 Tennunuz 1973.)</p>
<p class="calibre1">«Adalet Ağaoğlu’nun ikinci öykü kitabı Sessizliğin tlk Sesi, i'nceki öykülerinin süreği olmaktan çok, kişilerinin düşünce vc ıl'i.vgu yoğunluğunu, inceliklerini, açmazlarını, çelişkilerini, birey-s l hesaplaşmalarını perçinleyen nitelikte. Yüksek Gerilim’deki öykülerinde, tiplemeye yönelen öykücülerin tersine, öykünün gelc-ıı kscl kalıplarını kıran Ağaoğlu, Sessizliğin Ük Scsi’ndski öykü-1 ■ rinde de kişilerinin edim ve durumlarını öne çıkaran yöntemini Miırduri.ip geliştiriyor. Adalet Ağaoğlu’nun gerçekliğe bakı:ı açısı, lı filerinin eylem ve durumlarını, maddi temellerini gözeterek yan-ı.ılnı asıyla oluşuyor. Gerçekçiliğini de bu sağlıklı bakış açısı belirliyor. Dahası, tasarıyla olu;an şematik yönsemeyle değil, insanların lııvır, eylem ve durumlarını kavrayarak yansıtmakla oluşuyor.</p>
<p class="calibre1">Adalet Ağaoğlu’nun geleneksel öykü kalıplarını kırdığını belirtmiştim. önu diğcr öykücülerden ayıran en önemli özellik ‘tip ı;i/.&lt;'n' öykücülük anlayışım terketmiş olması. Gerçekçilik eğilimini İnsilerin eylemleri içerisinde araması. Ağaoğlu'nun ana yönsemesi l ılı yönde olunca, öykülerinde öz-biçim birlikteliği de çok boyutlu l{(&gt;li!ime izliyor. ( ...)    __</p>
<p class="calibre1">( ...) Kısaca, Adalet Ağaoğlu'nun öyküleri, bireysel davranışları toplumsal nedenselliği içinde açıklayıp irdeleyen, tuğlaları sağlam öyküler. Özde-biçimde yeni birleşimlere yönelmekle öykücülüğümüzü tek boyutluluktan çıkarma uğra&lt;:ı veren bir yazar Ağaoğlu. ( ...)</p>
<p class="calibre1">(Ahmet Ada: Sessizliğin İlk Sesi’nde İçerik.</p>
<p class="calibre1">Felsefe Dergisi, s. 4, 1978.)</p>
<p class="calibre1">«(...) Yüksek Gerilim adlı öyküler kitabında ulaştığı çizgiy! de aşıyor Ağaoğlu. Ve gene Yüksek Gerilim’de olduğu gibi bir bankasının tekrarı olmamak, bir başkasını kopyalamamak becerisiyle, yine ‘kendi’ gerçekliğini yaratarak, kendi ‘tek’liğini sağlamlaştırarak. ( ...)</p>
<p class="calibre1">Sessizliğin İlk Sesi’ni okuduktan sonra, şöyle bir tartıya vurup aynı yazarın öteki yapıtlarıyla karşılaştırdığımızda, öncekilerin başarısını görmenin yanında, gerek öz, gerekse biçim yönünden daha yetkinleşmiş bir Adalet Ağaoğlu göreceğiz karşımızda. Kurgulama, dil ve anlatım ve bütün bunların ustalığı yanında sona derece güçlü bir biçimcilik. O, bu yapıtında da yeni arayışlardan olasıya karlı bir derleyicidir. Toplumdan, doğadan ve kendi duygusal ve düşünsel evreninden özümledikleriyle. ( ... )</p>
<p class="calibre1">( ...) Sanatçı sorumluluğunun tam bilinciyle, o sevilesi üstün hiçim özgünlüğüyle, her yeni yapıtında cesaretli yenileşmeciliğiyle v: evet salt ‘kendi tınısı’yla bir başka ses, bir başka tad oluşturma, i Iginc; bir üretme başarısı Adalet Ağaoğlu’nu içtenlikle anlamaya ('.'ılışmamızın kanıtları oluyor. ( ...)»</p>
<p class="calibre1">(Celâl Özcan: Sessizliğin î’k Sı:si’nds Adalet Ağacğlu Gerçekliğine özetli    Bakış Felsefe Dergisi, s. 4, 1078)</p>
<p class="calibre1">«Adalet Ağaoğlu’nun son hikâye kitabı Sessizliğin İlk Sesi, hikâyemiz ve toplum sorunlarımız üzerinde düşünmeye bir çağrı olarak nitelendirilebilir. Gerçi yalnız toplum sorumlarımız deyimiyle bu düşünce kapsamının sınırlarını daraltmak istemem. İnsanın genel sorunlarına açılan bir zenginlik ve çeşitlilik taşıyor bu ürünler.</p>
<p class="calibre1">Ağaoğlu’nda Yüksek Gerilim adlı hikaye kitabından bu yana ilgi çekici bir yazıcılık özelliği saptanabilir. Hikayenin biçimsel yapısı ile hikayenin kişisi ve bu iki öğeyi bezeyen, belirleyen sorun âdeta bir burma sütun gibi yükselir. Aradaki organik bütünlük okura sağlam bir edebiyat yapısıyla karşı karşıya olduğunu muştular.</p>
<p class="calibre1">Ağaoğlu’nun sahte değerlere, yanlış, kalıplaşmış, kemikleşmiş insan tanımlarına karşı savaş açtığını Sessizliğin İlk Sesi tartışmasız bir biçimde ortaya koyuyor. Tartışmaya yanaşmadığımız, hep tabu saydığımız bizle sarmaş dolaş yaşayan engelleri, toplumun di-kenleşmiş pürüzlerini sıralıyor. ( ... )</p>
<p class="calibre1">( ...) Bir yazarın diğerlerinden ayrımı —her zaman yinelemeye çalışmışızdır— ayrıntıda var oluyor. Ağaoğlu, ayrıntının hikâyesini yazmaktaki ustalığını »Sessizliğin İlk Sesi»nde vurguluyor. ( ...)</p>
<p class="calibre1">( ...) Eleştiri, beraberinde ince alayı, ironiye getirir. Ağaoğlu’ nun anlatı sanatındaki belirginliğinin saptanması gereken niteliklerinden biri de budur;: ( ...) ”</p>
<p class="calibre1">(Doğan Ihzlan: Ayrıntının Hikayesi. Cumhu-- riyet, 7 Eylül 1978.)</p>
<p class="calibre1">«Sessizliğin ttk Sesi’nde, Adalet Ağaoğlu’nun 1975-76 ve 1977 yıllarında yazdığı hikâyeleri buluyoruz. Ağaoğlu bu hikâyelerinde, günceli yazmakla birlikte güncelin tuzağına düşmemiş olmanın güzel örneklerini veriyordu.»</p>
<p class="calibre1">.    (Mehmet    H.    Doğan:    78    Hikaye-Roman.    Milliyet</p>
<p class="calibre1">Sanat Dergisi, s. 304, 1 Ocak 1979.)</p>
<p class="calibre1">«Hikâye alanında Adalet Ağaoğlu’nun Sessizliğin tık Sesi, 78 yılı edebiyatında önerrili bir yer tutuyor. Bu eseriyle Ağaoğlu’nun önceki eserlerini aştığını söyleyebiliriz.»    ■</p>
<p class="calibre1">(Behçet Necatigil: 1978’de Sanat ve Edebiyat. Aydınlık, .3 Ocak 1979.)</p>
</body>
</html>
