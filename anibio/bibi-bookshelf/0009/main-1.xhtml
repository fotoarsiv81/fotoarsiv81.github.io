<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>ESKİDEN, BİR SABAH .</p>
<p class="calibre1"><span class="calibre5">«Gerçek her zaman devrimcidir.»</span></p>
<p class="calibre1">'<sup class="calibre7">1</sup>    Gramsci</p>
<p class="calibre1">Göğsünde koskoca bir kitap yüküyle Başkent'in ayaküstü kitapçılarından birine girdi. Ben de o sırada orada, kitabevinin sahibini bekliyordum. Bana, ortalardan kalkmış bir kitabı bulacağını, bu sabah için, uğramamı söylemişti. Dükkânı yardımcısı açmış, kendisi henüz görünürlerde değilî</p>
<p class="calibre1">Orda, tezgâhların üstüne, raflara sıralanmış kitapları gözden geçirerek bekliyordum. Delikanlı, kucağında kitap yüküyle içeri girince, küt diye tosladı sırtıma. Tezgâhın üstüne yüzükoyun kapaklanıverdim. Boş bulunmuştum. Doğruldum, sırtıma tos-layana baktım. Kitap paketini bir sandığın üstüne' indiriverdi. Her yan sallandı. Her yan parçalanacak sandım. Belki, bir kucak dolusu kitap yüzünden değil, delikanlının aculluğundan, kırıcılığından bana öyle geldi.</p>
<p class="calibre1">Üstünde, geniş örülmüş bir balıkçı kazağı. Ayağında, ruz-velte benzer potinler, bacaklarında, şimdilerde dedikleri gibi, bir cin. Bu aceleci bakışları, bu, isteyerek sertleştirilmiş, sanki bir haftada sertleştirilmiş yüz çizgilerini, bu, kemirilip duran bıyıkları tanıyacak gibiyim. Son yıllarda bu yüzler, bu bakışlar özellikle büyük kentlerde çoğaldı. Hep, tanıdık geliyorlar insana. Delikanlının bana tanıdık gelişi de bundan olabilir. O, sırtıma toslayınca, kapaklandığım-yerden bakıp:</p>
<p class="calibre1">«Biraz dikkatli olsamza!» demiştim.</p>
<p class="calibre1">Delikanlı, soluya soluya döndü. Ağzında birikmiş bir tük-rüğü cırk, edip attı yere. Ayaklarımın dibine. Kitabevi yardımcısına:</p>
<p class="calibre1">«Nerde seninki?» diye sordu. Azarlayıcı.</p>
<p class="calibre1">Yardımcı çocuk, paketlerden dağılıp yayılanları toplamaya çalışıyordu. Ö zaman, bağı çözülüp dağılanların kitap değil, bir dergi yığını olduğunu gördüm. Derginin adını da görmek, bu delikanlının yüzünü, üç aşağı beş yukarı, kendi yerine koymama yardımcı oldu. Belki geçen yıl, belki önceki yıl öğrenci olması gerekir. Şimdi değil. Şimdi öğrenciliğini sürdüren ya da sürdürmeyen başka arkadaşlarıyla bu dergiyi çıkarıyorlar. Babalarının durumu iyiymiş, deniyor. Ben ünlü değilim. Yani, onun beni tanıması olanaksız. Bazıları, onun için, arkadaşları için bu devinim döneminin öncülerinden olduklarını söylüyorlar. Yadsıyacak değilim. İşte bu dergiyi çıkarıyorlar. Köylülerin, işçilerin okumasını istiyorlar. Sanırım, buna inanıyorlar da. Onları tutanlar da var, tutmayanlar da. Sevenler de var, sevmeyenler de. Ama, şurası kesin: Çevrelerinde kendilerine karşı belli bir saygıyı pekiştirdikleri. Gözlerimle de gördüm. Kitabevi yardımcısı, nerdeyse tutkulu bir saygıyla ona:</p>
<p class="calibre1">«Şimdi gelir abi. .. » dedi. Benim de zaten kitabevi sahibini beklediğimi söyledi.</p>
<p class="calibre1">Bir çeşit tanıştırılmaydı bu. Artık, hiç değil şimdi bir özür diler sandım. Yani anlıyordum; yükü ağırdı. Sorumlulukları ağırdı. Pek de yorguna benziyordu ama, yine de insan birine tosladı mı, hem de olduğu yere kapaklatacak biçimde tosladı mı, kendisine toslanan nasıl çabucak, öyle kendiliğinden «Biraz dikkatli olsanıza» falan derse, toslayan da en azından ağız alışkanlığıyla «Ah, pardon...» falan der. Artık sınıfına göre... «Ah, pardon...» der, «Vaay çarptık...» der. «Hay bana...» der, «Afe-dersin, kardeş» der; ne bileyim, bir şey der işte. Bizimki, «Ah pardon...» falan demediği gibi, kendisini uyardığım halde de aldırış etmedi. Nerdeee... Üstelik, tükürüğünü cırk edip ayağımın dibine attı.</p>
<p class="calibre1">Hadi bakalım, şimdi karar verin böyle bir durumda ne yapılacağına. İnsanları anlamaya çalışmakla ilgili bütün düşüncelerinizi toplayın, buna sınıf bilginizi ve bilincinizi falan da ekleyin; delikanlının, emekçinin yanında bir dergiyi çıkardığını hesaba katmayı, hele bunu hiç unutmadan deyin ki: «Bu deli, kanlı, aile parasını pek güzel, diskoteklerde falan yiyebilirdi. Altında, tepkili uçak gibi bir araba, caddelerde vınlayarak gezebilirdi. Böyle' yapmadığını, bir değişime katkıda bulunmak için öne düştüğünü, kendini bir kavgaya adadığını biliyorum. Bundan öte şeyler de biliyorum ya, neyse. Şimdilik en az bildiklerim bile, hele şu sıralar bu toslama olayını şöyle değerlendirmemi gerektiriyor: Yaşa delikanlı! İyi ki kapaklattın beni tezgâhın üstüne. İşinden kovulmuş bir burjuvanın da burnunu sürttün. Teşekkür ederim. Ben budala, yarın ne iş yapabileceğimi de bilmiyorum. Sizse, ne güzel, halk için...»</p>
<p class="calibre1">Bu ve buna benzer şeyler söyleyebilirdim ama, delikanlının ne olduğunu, neyle uğraştığını ilk ağızda kestiremediğim, bana toslayacağını önceden hesaplayamadığım için, hazırlıksız yakalanıp: «Biraz dikkatli olsanıza...» demiştim bir kez, Delikanlı da, cırk edip tükürmüştü. Smıf bilincine, devrim yandaşlığına göre buna da teşekkürler sunmak gerekirdi ama, ne yazık ki gerçekte durum böyle olmuyor. Adamın kafasının tası atıveriyor. En azından, karşınızdakinin suratına bir tokat patlatıver-mek geçiyor içinizden. «Bu memleketi düştüğü bataklıktan tek başına mı kurtaracağını sandın?» deyip patlatı patlatıvermek... Hadi, hadi, dürüst olunacaksa dürüst olalım. Bütün bilgiçlerimize, bütün bilginlerimize ve bütün öncülerimize sesleniyorum şimdi: Böyle bir olay tıpatıp, anlattığım biçimde başınıza gelseydi, ne yapardınız? Düşünün ki, paralı bir babanın ruhu da aramızda dolaşıyor. Her an, arayı bozmaya hazır. Ne yapardınız? Evet, evet, sesler duyuyorum. Kimi, benimle dalga geçiyor: «Dökülen incilerimizi toplardık hemen» diyor. Kimi, kaşlarını çatmış, sesinde gülünç bir ciddilik: «Biz de değişimden yanayız. Biz de devrimciyiz. Bize böyle davranmazdı elbet...» diye kasılıyor. Ben de soruyorum: «Alnınızda mı yazılı bayım?» Bazıları gülüyor: «Nelerle uğraşıyor, şuna bakın. Sünepe duyarlık. Ekonomik ve toplumsal koşulların bilincinde değil ki, ne yapsın? Böyle adi bir olay karşısında şaşırıp, apışıp kalıyor. Pireyi deve yapıyor. Şunca önemli olay, şunca önemli sorun dururken, sorun edindiği şeye bakın...» falan diyorlar. «Temelden alın efendim, sorunu temelden alın! ..»</p>
<p class="calibre1">Sorunu temelden alıyoruz almasına da, şimdi, şu anda, çok yalın, çok somut bir durumdur sözkonusu olan. Onun karşılığını öğrenmek istiyorum. İşte, işte; pazıları da şöyle karşılık veriyorlar bana: «Tükürürüm böyle toplumcunun da, böyle devrimcinin de içine! Durup dururken ayağımın ucuna tükürtür müyüm ulan ben?» Başka sesler de var. Kimi: «Haddine mi düşmüş? Bana kimse böyle bir şey yapamaz. Marks bile, Lenin bile! Boş bulunsalar da yapmazlar... Zaten boş bulunmazlar.» diyor. Ama bayım, sizin kim olduğunuzu bilmiyor ki bu delikanlı. Marks’la Lenin de sizinle tanışma onuruna kavuşamadılar... Hem, Marks’la Lenin yapmazdı böyle bir şey tabi de, bu delikanlı yaptı işte.' Üstelik dokunulmazlığınız, kendinize kesinkes inandıklarınız, bunu tapındırma kertesine vardırdıklarınız arasında geçerli olabilir elbet. Fakat, böyle bir küçük, sıkışık anda belki bunun da bir değeri kalmayabilir. Hiç bir kimse, hiç bir devrimciye çarpmamış değil ki hem... Çarpar, çarpar... Üstelik, nasıl. .. Öyleyse, «Bana olmaz öyle şey» demekten vazgeçin de, olan biteni olup bittikten sonra, davranışınız üstünde düşünün. Olmasını istediğiniz değil de, olan üstünde düşünün. Düşündünüz, değil mi? Duyuyorum: «Kafasını patlatırdım onun!» diyorsunuz. «Çoğu, okuma yazma bilmeyen emekçimizi bir dergiyle mi bilinçlendirecek sanki? Hem de, elinde sopa, kapı arkasında bekleyen babasına yaslanıp?. Öğrenciyse öğrenci, aydınsa aydın. Yine de kafasını patlatırdım onun! ..» Ama, sizin gibi düşünmeyenler de kafalarını patlatıyor insanların. Oldu mu ya şimdi sizin gibi bir devrimcinin de kafa patlatmayı düşünmesi? Bakın, gördünüz mü, hemencecik nelerin arasına düşüveriyor insan? Buna aldırmayacak denli özgür bir kişiliğiniz olduğunu varsayalım. Tek başınıza ne yapacaksınız o özgür kişiliğinizi böyle, yerlerin gitgide belirlendiği bir devinim, bir değişim döneminde? Buyrun artık, o özgür kişiliğinizle başbaşa yaşayın. Bazı dönemlerde ha özgür bir kişi olup yaşamışsınız, ha yaşamamışsınız; ayırdedilemez ki birbirinden... Özgürlük, insanları, kıskaca alan maddî baskıları tanımak ve- bu kıskacı bozup durumu değiştirmek değil mi sizce yoksa? Bunun böyle olduğunu sizden iyi kim bilir? Özgürlüğün, gelinen her daralmış noktada, bulunulan her sıkışık yerde, o darlığı, o sıkışıklığı bilgiyle aralayıp açmak, buna çalışmak özgürlüğü olduğunu, elbet benden öğrenmek istemezsiniz. Bunu siz, herkesten iyi bilirsiniz, öyle değil mi? O zaman, şöyle mi diyorsunuz? «Böyle devrimci olmaz. Bilinçli bir kişi de bu delikanlı gibi olmaz. Benim inandığım devrimci, kurulu düzende egemenlik payı olmayan bir insanı hem tezgâha kapaklatıp, hem de ayağının ucuna tükürmez onun!..»</p>
<p class="calibre1">Amma yaptınız ha! Bilinmez ki kimin, nerde, nasıl ve neden can burnunun ucuna gelir? Yalnız benim başımdan mı geçermiş böyle küçük bir olay? Küçük bir olay, bütün gün herkesin başından geçer. Salt benim başıma gelirmiş gibi görünüyorsa, belki de açıkyürekli davranıp, olayı sizlere anlatıvermem-den ötürü öyle görünüyordur. Ben de pek güzel gizleyebilirdim bu küçük sabah toslaşmasını. Bozulmuşluğumu içime gömüp, bu küçümen öykümü' en azından şöyle bitirebilirdim:</p>
<p class="calibre1">(«Kendine gel arkadaş! Niye tükürüyorsun ayağımın ucuna?» diye güderdim delikanlıya. Delikanlı önce, «Eeee kesin sesinizi!» diyecek oldu ama, bakışlarım karşısında kendini toparladı. Utandı. Yumuşadı: «Çok özür dilerim. Dergiler için matbaada sabahladım. Daha gidip bildirileri dizgiye vereceğim... Üç günün uykusuzluğu... Bir yerinize bir şey olmadı ya?» dedi. Püf, püf edip, kapaklanan kollarımı sildi —Kollarım toza falan bulanmış değil ya, neyse... Bu, onun incittiği birine karşı ne denli efendi davrandığını pekiştirmek amacıyla eklenmiştir.— Ben yüz vermedim. «Vızgelir bana! Önce kapaklattınız beni, sonra da tükürdünüz. Devrimciyseniz, devrimciliğinizi bilin. Unutmayın ki, gerçek bir devrimci, başkalarında eleştirdiklerini devralmaz» dedim. Yalnız o mu biliyor? Ben de bazı şeyler biliyorum. Anlasın. Bu nedenle hemen ekledim: «Hem, gerçek bir devrimci Marksçı hümanisttir» dedim. Çok şaşırdı. Dili dolandı. Benden çok şey öğreneceğini anladı. Özür dilemesini sürdürüyordu ama, ben öyle kolayca hoşgörenlerden olmadığımı, Lenin’ in de bazı koşullarda hoşgörüden yana olmadığını ve bazı şeyleri hoşgörmediğini anlamasını istiyordum. Ayrıca, haksızlığı —ahlak anlamında değil haa— ödetmenin gerekliliğini de bilmesini istiyordum. İşçinin, bir gün kendisinden de hesap sormayacağını sanıyorsa, yanılıyor. Şimdiden öğrensin bunu. Hadi toslaması kaza. Tükürmesi p.e peki?</p>
<p class="calibre1">Ben de tükrüğümü biriktirmiş, yumruğumu sıkmış, yakasına şöyle yapışıp her ikisini de delikanlının yüzüne iade etmeye hazırlanmıştım ki, kitabevi yardımcısı araya girdi. Sanki delikanlıyı koruyacak! Seni kim korusun, desene? İttim ikisini de. Delikanlının yakasını bırakmadım. O, yüzünü koluyla kapadı: «Tekrar özür dilerim» dedi. «Haksızlık ettim...»- Hah şöyle!.. Benim de kolay boyun eğemeyenlerden olduğumu anlamalı. Anladı da. «Yaptığım eşşeklik... » dedi. Bir öncünün bu denli alçalmasına göz yumamazdım elbet. Daha bize yol gösterecek... Tükrüğümü yuttum. Ama kaşlarımı çattım. Yüz çizgileri beş dakikada nasıl sertleştirilirmiş, görsün. Çattım kaşlarımı ve: «Sizden yanayım. Yoksa bırakmazdım yanınıza...» dedim. «Durumunuzu anlıyorum ve sizi bağışlıyorum. Koşun, gidin kutsal görevinizin başına. Şurda kaç kişiyiz? Bölünmeıneliyiz...» dedim. Elimi uzattım. O da bana elini uzattı. Dost olduk. Bölünmedik. «Sizi toplantılarımıza bekliyoruz» dedi, coşkuyla. Omuzuna vurdum: «Gelirim, gelirim» dedim. O da dergileri teslim makbuzunu yardımcıya uzattı. Bir kişinin daha kendileriyle birlikte olduğunu bilmenin kıvancıyla gitti. Benim de içim mutlulukla dolmuştu, açıkçası. Küçük bile olsa, ben de bir eylemde bulunmuştum. Hiç değil bir kişiyi yoz kalıntılarından arındır-miştım vb...»)</p>
<p class="calibre1">Ne yani? Öykünün sonu böyle anlatılamaz mıydı? Sizler bu olayın nasıl geçtiğini bilmiyordunuz ya? İstediğim gibi evirir çevirirdim. Yukarda anlattığımdan başka türlü de aktarabilirdim olayın _ sonunu. Öyle anlatırdım ki, delikanlı önündeki bilincime de, aklıma da hayran kalırdınız. Çoğu öykülerde böyle değil mi? Kahramanlar, bir olayın, bir anının, bir durumun kahramanları ne yapıp etseler, nerde sıkışığa düşseler, anlatan adına kesin olan şu: Kendisi hep sütten çıkmış ak kaşık. Anlatana dokunmayınız!</p>
<p class="calibre1">Bu oyunu bozmak için gözümün önünde şöyle bir sahne de canlanmıyor değil:</p>
<p class="calibre1">(Delikanlı, cırk edip ayağımın ucuna tükürünce ben: «Terbiyenizi takının» diyorum. Delikanlı da: «Böyle burjuva inceliklerinden anlamam ben,» diyor. Ben de ona: «Ulan hıyar,» diyorum, «git arkadaşlarının, ya da bilinçli işçilerimizden birinin ayağı ucuna tükür bakalım durup dururken, ne karşılık alırsın?» diyorum. O da bana: «Ben onların ayağı ucuna tükürmem» diyor. Saymıyorum seni, diyor. Hadi bakalım, zorla mı? Sınıfına bağlıysan ve öyle kalacaksan, sorun yok. Şöyle yanıtla-yıverirsin: «Ben sana kendimi saydırtmasını bilirim! Seni mahkemeye vereyim de gör!» Akıl bu ya, verirsin de. Şahsa hakaret gerekçesiyle ve bir lirasına. Burjuvaysan, burjuvalığını bil, onun düzenlerine hep güven; kazanırsın. Daha büyük davalarda yasalar büyük burjuvadan yanadır ama, böyle küçük davalarda da küçük burjuvadan yanadır. —Delikanlı sınıfına dayanır mı, dayanmaz mı? Şimdiki dayanmasını nereye dek götürür? Dur bakalım, bunu da dava sırasında öğrenirsin.— Yine de iyi düşün. Sen işinden niye kovuldun? Genel Müdürünün istediği kalıba girmediğinden... Ee, yani, böyle, kendi sınıfına karşıysan, hep de karşı olacaksan, o sınıfın düzenlerinden yararlanmayacağın için, bir liralık davan düştü. Şimdi ne olacak? Delikanlıyı dava ettin, artık onunla hasımsın. Genel Müdür? Ohoo, ona çoktan başkaldırdın. Bu, onu oraya atayana da- başkaldırdın demektir. En iyisi, kitabevinin yardımcısıyla bir ol. Bu, hem senin incinen onurunu kurtarır, hem de ilerde yardımcının da ezilmesini önler. Burda zorla ekmek parası kazanan bu çocuğun, delikanlının aculluğu önünde sinmeyeceği nerden belli? Baksana, şimdiden eli ayağına dolaşıyor. «Gördün, tanıksın, değil mi oğlum?» diyorum, yardımcıya. Yardımcı, bir bana bir delikanlıya; bir bana, bir delikanlıya bakıyor. Delikanlı ile benim aramda bocalıyor. Delikanlı, sevecenlikle bakıyor yardımcıya. Onun, nasıl kendinden yana çıkacağından kuşkusu yok. Fakat beklediği olmuyor. Yardımcı, birden silkiniyor. Delikanlıya, eski saygısından epeyce eksilmiş bakışlarla bakıyor ve: «Çarptınız, neyse. Özür dilemediniz, neyse. Ama, müşterimizin ayağı ucuna tükür-meyecektiniz» diyor. «Yazık ki, kusur sizde, abi...» diyor. Üstelik, «abi» sözü de pek sevgiyle çıkmıyor ağzından ... vb ...)</p>
<p class="calibre1">Ama bakın, durum hiç de söylediklerim gibi olmadı. Bizim küçük olay, o sabah tıpatıp şöyle bitti':</p>
<p class="calibre1">Delikanlı, beni kitap tezgâhının üstüne kapaklattığı yetmiyormuş gibi, «Biraz dikkatli olsanıza» deyiverince ben, biriktirdiği tükrüğü cırk edip ayağımın ucuna atıyor ya; ondan sonra da yardımcıya, tepeden bir sele, «Nerde seninki?» diye soruyor ya; yardımcı da, saygıyla «Şimdi gelir abi. ..» diyor ya; benim de kitabevi sahibini beklediğimi söylüyor ya? Delikanlı:</p>
<p class="calibre1">«Bekleyen beklesin. Ben bekîeyemem!» dedi.</p>
<p class="calibre1">Yüzünü, iki dakikada beş çizgiyle biraz daha sertleştirdi: Beklemeyi kabullenen, bekleyip duran sünepelerden değilim ben. Her iş hemen yapılmalı. Kimse bizi alakoymamalı. Biz, artçılar değiliz. Öncüleriz. Her şey bizim önden koşmamıza göre belirlenir...</p>
<p class="calibre1">Bunları nerden çıkarıyorsun, demeyin. Kitabevi yardımcısının eli ayağına dolanıyor da, «Bekleyen beklesin. Ben bekle-</p>
<p class="calibre1">SİS 5 yemem»in açık etki gücünü ordan kavrıyorum. Yoksa, başka nerden olacak?</p>
<p class="calibre1">Henüz tükürüğe karşılık vermediğime, orada, ne yapmam gerektiğini düşünüp durduğuma göre, bir an için benim de yardımcıdan gerikalır yanım yoktu baa... «En azından bir aydın namusu...» derler. Bu kitabevinde, ısmarladığı bir kitabı beklemekte olan birinin ayağının ucuna tükürülmemesi, benzeri kuralları da içerir mi, içermez mi? Hadi bunu geç. «Araba, onu en ustaca sürenindir /Yolda devrilip kalmamak için...» Bak, sen Brecht’den de neler biliyorsun! Ne yapacaksın bu bilgini? Hadi, kullan işte. Tam sırası. Delikanlı da biliyordur, diye düşünme. Aculluğundan unutmuş olabilir. Hadi, söyle ona. Hatırlat...</p>
<p class="calibre1">«Gereğinde sen de beklersin!..»</p>
<p class="calibre1">Nasıl oldu bilmiyorum. Öyle diyeceğim yerde, böyle diyerek, kendimi delikanlının üstüne atlamış buldum. Avuçlarımda, çektikçe uzayıp süren bir balıkçı kazağı. Ceket olsa, yakasından yapışırsın. Bu kazağın neresine yapışırsın? Çünkü, ben tutunca, delikanlı:</p>
<p class="calibre1">«Bırakın canım!» diye, silkelenip gitmek istedi.</p>
<p class="calibre1">Ben, kazağın göğüs kısmını bırakmayınca da yardımcı:</p>
<p class="calibre1">«Bırakın ...» diye yankıladı.</p>
<p class="calibre1">Aptalca, budalaca bir şeydi. Yine de, kazağın bir ucu avuçlarımda, çekip sürdürüyordum. Delikanlıyı tutuyor muyum, tutmuyor muyum, belli değil. Çok esnek, nereye çeksen oraya gidecek bir şeyle birini tutabilmek olanaksız. Yardımcı da, o da «Bırak, bırak ...» diye bağırdılar. Dışardan birileri daha geldi. Yeni kitap alıcıları da olabilir, itişmeyi görüp koşan meraklılar da. Hep bir olup esnek kazağı elimden kurtardılar. Delikanlı, bu kez yüzüme acımalı bir bakış fırlattı; çıktı gitti. Giderken yardımcıya:</p>
<p class="calibre1">«Gel benimle ..._ Yardım et» dedi ama, yardımcının hem beni, hem kitabevi sahibini beklemesi gerekiyordu. Onunla gidemedi.</p>
<p class="calibre1">İşte, hepsi bu kadarcık.</p>
<p class="calibre1">O sabahtan bende, bana acıyan, öfkelenen, küçümseyen bakışlar kaldı. Bu, o denli önemli değil. Orada, onca insanın ortasında tek başıma kalıverişim pek de önemli görünmüyor bana artık. Beni asıl düşündüren, delikanlıyı durduramamış olmam. Suçu da hep o esnek kazakta buluyorum. Bunu kafamdan bir türlü silemiyorum. Asıldıkça esneyen, sünen bir şey; ne elinde, ne elinin dışında; ne bir kıyasıya çekişmeye, ne de başbaşa verip konuşmaya uygun.</p>
<p class="calibre1">Bir daha başıma bu türden, —zararı yok, küçük de olsa bu türden— bir olay gelirse, tıpatıp aynı şeyler olursa, «adamı üstündekinden ve üstünkörü -tutma. Kolundan tut, sıkıca» diyorum. Ama, hiç bir olay da, tıpatıp birbirinin aynı olmaz ki. ..</p>
<p class="calibre1"><a id="bookmark1"></a>YAN KAPI</p>
<p class="calibre1">«Bu çatı çok güzel.»</p>
<p class="calibre1">Bu çatıyı yıllardır görüyorum. Arkadaşımı görmeyeli yıllar var. Ayrıca, bir çatı tek başına çok güzel olabilir ama, kız da tek başına çok güzeldi bana kalırsa. Az önce bu çatının bulunduğu bahçenin yan kapısından içeri vurdumduymaz-yırtık mı, çekingen ve çocuksu mu olmaya karar veremeden süzülüvermiş-ti. Yarım adım önünde de buranın kültür işlerine bakan kişisi vardı. Birlikte beyaz çakıllı yolu çabuk çabuk geçtiler. Güzel çatının örttüğü ana yapıya değil de, o ana yapının az berisine düşen küçük yapıya girdiler.</p>
<p class="calibre1">Şimdi arkadaşıma mı baksam, çakıl taşlarına ,mı, o yan kapıya mı, o yan kapıdan geçilerek girilen küçük yapıya mı? Bu güzel çatı dışında neye baksam? Kıza mı baksam, yoksa kızın önü sıra yürüyen kişiye mi? Dün gece bir müzik şölenine de gittim. Orada genç bir ses şarkılar söyledi: «Jandarma biz sosyalistiz.» Jandarmaya mı baksam, o genç sesi mi duysam, ne yapsam? En iyisi hepsine birden bakmak. Arkadaşım ikide bir o güzel çatıyı göstermezse, ya da ikide bir o güzel çatıyı gösterdiği için.</p>
<p class="calibre1">Günlerdir bahar. Demek artık kömür isi yok. Artık kenti çepeçevre saran şu her zaman baharsız tepeler, kentin tam bu noktasında, geceleri, çok olanaklı bir tiyatronun şaşırtıcı biçimde bezenmiş yapma gökyüzleri gibi kuşatır bizi, gözlerimizi. O durgun, pussuz; tek ışığın bile buralara dek uzanmasını engellemeyen aydınlık bozkır geceleri, sormadan edemem, bir ağızdan söylenmiş çılgın coşkuda bir şarkı mıdır —dün gecekiler—, ölümcül kuşkuların zorla bastırılmış çığlığı mıdır yoksa? Yoksa bu kent bütünüyle bir elini ağzına, öteki elini yüreğine bastırmış küçük bir dosya memurundan başka bir şey değil midir?</p>
<p class="calibre1">Ama şimdi geceye zaman var daha. Bitmeyecek duygusu veren bir akşamüstü. Şimdi, hemen hemen bir haziran güneşi bütün yapıları pembeye, bütün pencereleri turuncuya; çevresi yanık gazla korunmuş bir turuncuya boyayarak, o boyalara biraz da erguvanlık katarak, hiç bir zaman güzel olamamış bir kenti bile güzel sandırabilmenin çalımı içinde. Bu çalımla salına salına batıya doğru kayıyor. Böyle bir akşamüstünde hiç bir şey, uzak tepelerin çirkin çatıları bile kendini gösterip de, güzel bir kentten gelen, güzel çatıları hemen seçmesini bilen arkadaşımın canını sıkmıyor. Arkadaşım eşitlikçi, toplumcu. Öyle dedi. Az önce uzun uzun ne olduğunu anlattı. Arkadaşım toplumcuymuş. Ama o uzak tepelerdeki her şey hiç bir şey şimdi. Ne güzel, ne çirkin. Ne toplumcu, ne değil. Gece ve gündüz arası. Uzak. Salt uzak bir uçuk mavilik. Oralarda hiç bir şey, parkları, güneş şemsiyeli çay bahçeleri, kırmızı topraklı tenis kortları, içi cam-göbeğine boyalı yüzme havuzları, nerdeyse bir açık pazar vitrini gibi sıralanmış dükkânları olan kentin bu bölümüne hiç bir şeyini yansıtmıyor. Ne dalkavukluk, ne başkaldırı, ne de acındırmak kendine. O uzak, uçuk mavilik, olması kaçınılmaz bütün bu şeylerin üstünü örtüyor, onları görünmez ediyor.</p>
<p class="calibre1">«Çok güzel bir çatı» diyor arkadaşım.</p>
<p class="calibre1">Neden yineliyor? Çatıyı biliyorum. Arkadaşımı bilmiyorum. Şimdiki bu olan arkadaşımı. Kültür işlerine bakan kişiyi de bilmiyorum, o güzel kızı da. Önden bilebilirim, ama şimdi bilmiyorum. Önden bir fikrim olabilir, ama şimdi yok. Yeni bir durum karşısındaymış gibiyim. Yandaki küçük kapıdan birlikte girdikleri andan başlayarak hiç bilmiyorum onları. Çatıyı biliyorum oysa. Jandarmayı bilmiyorum. Dün gece şarkı söyleyen" -leri de hem çok iyi biliyorum, hem hiç iyi bilmiyorum. Fakat çatıyı kesinlikle biliyorum. Ezbere biliyorum bu çatıyı. Hep dur" duğu yerde, uzun süre olduğu gibi duran, küçük değişikliklerini" açıkça yüzüne vuran bir çatıyı bilmemek olmaz.</p>
<p class="calibre1">Bu çatının kiremitleri bütün öteki elçilik yapılarının kiremitleri gibi kendi yurdundan getirildi. Renkleri bu nedenle parlak, net. Yapının caddeden görünmeyen küçük bir bölümünde' çatı, kiremitlerini zaman içinde uçurmuş. Belki de kırılmış o-kiremitler. Beş-on kiremitlik yere kendi yurdundan kiremit taşımak gereksiz bulununca da, o bölüm yerli kiremitlerle onarıl<sup class="calibre7">:</sup> mış. İyice tepeden, iyice alıcı gözle bakanlar seçebilirler: Sevimli, bir blucine isteyerek atılmış bir yama. Yama demek istemezseniz, yama dedirtmiyor. Bütüne aykırı kiremitlerin oluşturduğu bu küçük dörtgen, onu seçen herkese kendini hoş göstererek duruyor. Çatının güzelliğini bozmaya yetmiyor. Zaten -anayoldan da görünmüyor. İşte, bu kadar. Bu kadar mı? Bir çatı nasıl bu kadar olabilir? O kız daha çocuk. On yedisinde -ya var, ya yok. Bu çatının altındı haftanın beş günü kültür İşleriyle uğraşan kişi ise kırkında görünüyor. Kültürünü yanında-taşısa da, geri kalan her şeyini kendi yurdunda bırakıp gelince' ne yapsın? Kırılan kiremitlerini nasıl onarsın?</p>
<p class="calibre1">«Çatının biçimi çok güzel» diyor arkadaşım. «Neresi?»</p>
<p class="calibre1">Sosyalist bir küçük ülkenin elçilik yapısı bu. Jandarma, elini uzatsana. Sen de sosyalist olsana.</p>
<p class="calibre1">Böyle demedim. Elçiliğin adını söyledim. Çok gönendi arkadaşım. Bu çatı kendisini de tümden onaylayan bir şey şimdi. Bu çatıyla artık daha yakından ilgilenecek. Oysa, azıcık eğilse, . şöyle biraz ardılsa burdan, aşağıda çöp bidonlarımızı tırtıkla" -yan çocukları, her köşe başında gece- gündüz nöbet tutanları da görecek. Ardılmıyor. Hep çatıya bakıyor. Haklı. Bu çatı ender;</p>
<p class="calibre1">Gerçekten güzel bir çatı. Beş parçadan oluşuyor. Bize bakan yanında yarım ay biçimi, üç pencereli' çıkıntıyı arduvaz bir' yarım kubbe, arduvazı da ayrı bir çatı uzantısı örtüyor. Sağ ka-- -■nat iki kat. Her kat, uyumlu birer ayrı çatıyla hem kendi arasın-'da, hem çatının geri kalan bölümleriyle bir denge sağlıyor. İki metre yukarı, bir metre aşağı. Bu çatıda her çizgi, her eğim birbirine el ele ulanmış bir bütünlük oluşturuyor. Uzunlu kısalı, -büyüklü küçüklü bacaların çevresine dökülmüş, yağmur sızmasını önleyici beyaz kuşaklar da, iri birer Japon yelpazesini andıran havalandırma delikleri de çatının getirdiği uyumlu bütünlük duygusunu bozmuyor.</p>
<p class="calibre1">Başka ne bilinebilir bir çatı üstüne? Tarihi, dönemi? Viya-nalı Schönbrunn’e yakın akraba ve sülalesinin en küçük torunu -desek olur. Benimse, pasta kutusu nedeniyle kültür işlerine bakan kişiden çekinmem, bu rastlaşmadan hemen hemen bir utanç -duymam son derece gereksizdi. Onun, iri bir pasta kutusu taşı-■ dığımı görmesine hiç fırsatı yoktu üstelik. Yan kapıyı çabucak açmalıydı. Küçük kızı çabucak içeri almalıydı. Apaçık. O kocaman pasta kutusu beni, küçük kızdan ötürü tedirgin etmişti. Adamdan çok pasta kutusuna doğru büyük bir istek taşıyordu -üstünden. Belki de az sonra koşa koşa gider, az aşağıdaki pastanede iri bir çıikulatalı pasta yer. Şu da var: Arkadaşım çatının •güzelliğini üsteleyip durmasa kızın derdine düşmezdim.</p>
<p class="calibre1">«Yapıyı asıl güzelleştiren de, şu üç camlı yarımay çıkıntı. 'Cumba mı detiir ona?»</p>
<p class="calibre1">Görmüştüm. İki kez yemek yedik orda, ayakta. Yüz kişi -bir arada. Bu yarımay çıkıntı, koyu renk mat tahta kaplı bir salona açılır. O kız bu salona gelmedi. Az önce de geçmedi ora-• dan. Onlar ana yapıya girmediler. Elçilik giriş kapısının hemen yanındaki, az gerisindeki küçük, dar, silik yan kapıdan girdiler. Elçilikte çalışanların bazıları için, ya da elçilik konukları için ayrılmış olan yapıya girdiler. Böylece kız, kültür işlerine bakan kişinin konuğu oldu. 'Sonra ne oldu? A evet, arkadaşım için almıştım pastayı. O da bu arada kocaman iki parça yemişti. Yerken de bana şunu söylemişti: «Benim çocukluğum annemin eli-:me tutuşturduğu kurabiyeyi mahalledeki arkadaşların karşısında tadını çıkara çıkara, onları imrendirerek kemirip, alt katta piyano dersi veren Fransız madamasını görünce de arkama saklayarak geçti.»</p>
<p class="calibre1">Kültür işlerine bakan kişi yan kapının önünde bir salkım anahtarın içinden birini arıyor, arıyordu. Kız da ne olmak gerektiğine bir türlü karar veremiyordu. Toplumcu mu olsa, piyano mu çalsa, doğru dürüst bir orospu olmuşken yeni bir şey olmaktan caysa mı? Küçük, demir kapının önünde, çok kısa bir süre ürkek kaldı. Alışık olduğu bir iş karşısında nasıl böyle, birdenbire ürkekleşebilir bir kimse? Bana bunu sorsa arkadaşım, derim ki ona, çoktan edinilmiş bir umursamazlık kızda o an bir tutuklunun gerginliğine, senin Fransız madamasından kurabiyeni saklaman gibi bir şeye dönüşmüştü. Kıza elini uzatsa-na. Ana yapıya, o yapının çatısına bakıp durma. Hele gözlerini çatının havalandırma deliklerine dikip de «Lükarn bunlar» deme sakın.</p>
<p class="calibre1">«Şu çatının uyumuna bak» diyor arkadaşım. «Şu bahçenin güzelliğine, şu dengeli duruşuna yapının. Kültürleri var ne olsa. Kültürlerine inanmış, sahip çıkmışlar. Direnmişler. Kendileri olmayı bilmişler. Sonra...»</p>
<p class="calibre1">Sonrası monrası, kız da güzel çizgiliydi. Uzun, iyice açık kumral saçlıydı. Blucinliydi. Pembe, mat bir teni vardı. Boyasız, kıvrık dudaklar. Şimdi kanıyor mudur? Az önce elçiliğin yapısı önündeydi. Bir yan kapı her şeye elverişlidir, görüyor. Yine de yüzünde aldırmaz mı, aldırır mı olmaya bir türlü karar verememiş, ama ne olup bitecekse en kısa sürede olup bitmesini bekleyen sabırsız bir gülümseme var.</p>
<p class="calibre1">O müzik şöleninde bir ağızdan şarkı söyleyen birçok delikanlının elini uzatınca elini veren böyle güzel bir kızı olmamıştır. Henüz kültür işlerinin resmi görevlisi değil onlar. Jandarmayla dertleşiyorlar. Jandarma n&gt;! yapsın? Elini uzatsın. Neden güzel bir çatıyı güzel olmayan bir kente oturturlar sanki, öyle tek başına? Zaman içinde daha çok kiremiti uçacak bunun. Daha çok kiremiti kırılacak. Hep yerli kiremitlerden mi yama atılacak peki? Sonunda, elbet epey sonra, kentin öteki çatılarına benzer, çok benzer bir çatı olacak bu da (eğer bütün öteki çatılar hep birlikte güzel olmaya yetişemezlerse). O zaman arkadaşım beğenemeyecek. Üstünde böyle uzun boylu duramayacak. Yan kapının önünde, o kapıyı açacak anahtarını aranırken kültür işlerine bakan kişinin de yerini yurdunu kaybedip yağmurda ıslanmış bir fino hüznü vardı. Çabuk girdiler. Olabileceği denli çabuk. Artık kızın ne olup ne olmamaya karar vermesi de gerekmez.</p>
<p class="calibre1">«Yandaki küçük yapı ne işe yarıyor?»</p>
<p class="calibre1">«Elçilikten bazıları oturuyor olmalı orda.»</p>
<p class="calibre1">«Bir kuşevini andırıyor» diyor arkadaşım.</p>
<p class="calibre1">Neden birleşmeevi olmasın?</p>
<p class="calibre1">«Bir kuşevini andırıyor. Güven veren bir yapı o da. Ana yapıdan bile daha güven verici.»</p>
<p class="calibre1">Arkadaşım haklı. Hiç değil kız için böyle olmalı.</p>
<p class="calibre1">« ... Ana yapıdan bile daha güven verici. Yine de ana yapının çatısı çok güzel. Güzelliği kişiliğinden, dengesinden geliyor. Bana sorarsan kısaca, düzenli, dengeli bir ülkenin çatısı olmasındandır, diye özetleyebilirim.»</p>
<p class="calibre1">Nasıl atlayabilir çarçabuk? Nasıl yok sayabilir yan kapıyı? O denli rica minnet, jandarma da sosyalist olmamışken? Doğrusu, arkadaşımın bu çatıya karşı duyduğu kesintisiz hayranlığı, bu yapıya karşı beslediği derin güveni bozmak istemem.</p>
<p class="calibre1">«Her yerde kendileri olmayı biliyorlar» dedi iyice kesin bir</p>
<p class="calibre1">sesle.</p>
<p class="calibre1">İki yapıyı da içine alan park bir cennet. Yine de kentle ilişkisi bütünüyle kesilmiştir, diyemem. Karaağaçların yaprakları, kötü mimarların çirkin çatılarından oluşmuş bir fon üstüne düşüyor. Kışları bu tek ve güzel çatının üstünü örten kar da öteki çatıların üstünü örten kara benziyor. Çatı, öbür çatılardan salt dış çizgileriyle ayırt edilebiliyor. Çatının üstünü örten kar hurda da gri, esmer. Geçen ay ise, bir belediye çöp kamyonu parkın demir parmaklıklarından atlayıp karaağaçların, mavi’ çamların arasına düştü. Çöp kamyonu sürücüsünün ehliyetini' ezilmiş menekşelerin içinde, kundurasının tekini de mavi çamlardan birinin dalında asılı buldular. Ceset hemen kaldırıldı. Kamyon parçalarını parktan kaldıımak ise günler aldı. Kamyon, elçilik parkına balıklama daldığında sabahın çok erken bir saatiydi. Yine geceyle gündüz arası bir saattı. Kız, güzel yüzü iyice solgun, uzun saçları terden vıcık vıcık gelmiş, mavi çam dalına asılı tek kundurayı görünce de, çok para verirse tek ayaklı-biriyle yatıp yatamayacağını düşünmüştü. Seyredenlerden biri' gülmüş, «Kafaya bak! Adam tek ayaklı mıymış, diye soruyor»-demişti çünkü kızı gösterip.</p>
<p class="calibre1">Elçiliğin gerisinden içerilere giren kalabalık bir caddede dururdu kız. O caddede her şey var. Butikler, güzel' lokantalar, . gece kulüpleri, duvardan duvara yapay halı döşeli' apartman . katları, bütün eşyaları kısa bir süre önce 1973' ' yapımı berjerlerle, luikenzlerle değiştirilmiş apartman katları var. Sonra artık, ö caddede duran kızlara hiç gereksinimi olmayan, çünkü' kendi küçük kızları ile kendi küçük mustangları olan delikanlı- -lar da var. Kız hep o caddede duruyordu. O blucin, o geniş -gömlekle kimseler ayırt edemez artık kız bu caddenin kızı mı, şimdi uzak, uçuk maviliğin altında gizlenerek teneke çatılarını-ele vermeyen tepelerin kızı mı? Yoksa bu caddeye başkaldıran-biri mi? Bir cadde tutsağı mı yoksa, jandarma? Hep orada dururdu. Ordaki yeni otelin önünde. Bir bankayla vitrininde her türlü güzelleştirme öteberisinin durduğu, bronzlaşma sütlerinin, saç kıvırma, saç kurutma makinelerinin, gebeliği önleme haplarının, dev güneş gözlüklerinin durduğu eczane arasında. Belirli' aralıklarla orada bulunmuyordu cma. Belirli aralıklarla, kıllar kırçıl göğsüne altın madalyon takmış yirmi sekiz ayar künyeli ithalatçı, hep koyurenk giyinmiş taşralı idare meclisi üyesi, karısı uygarlık yarışında geri kalmış genel müdür yardımcısı,.</p>
<p class="calibre1">‘kendininkileri’ erkenden yazlığa göndermekle geliveren özgürlüğünü ne yapacağını bilemeyen sigortacı, hepsi, belli zaman aralıklarıyla —ve sırayla tabi— ellerini kıza uzatıyorlardı. Yeni bir ülkenin her bir şeyini iyice bilmeden, tanımadan geri gitmek istemeyen elçilik çalışanlarına, yerli firmaların yabancı ortaklarına da —protokol sırasında üçüncülere— kız gerekli konukseverliği göstermekte kusur ediyor denemez. Hem, bir zamanların enayi konukseverliği de değil bu. Eliaçık olana karşı eli-açık, çok eliaçık olana karşı çok eliaçık bir yabancı ağırlayıcı-■ sıdır kız, o bankanın yanında. Bankada her türlü yabancı döviz bozulur. O kız, arkadaşım bunu sorsa söylerdim, ince yağmurların taşıdığı ılık hüznü en iyi bilir.</p>
<p class="calibre1">«Yandaki yapı bir birleşmeevi olabilir» dedim arkadaşıma.</p>
<p class="calibre1">İki kaşı arasında azarlayıcı iki çizgi oluştu. Karar vermeliyim. Kesin bir şey söylemeliyim. Kuşevi mi, konukevi mi, birleşmeevi mi, seçmeliyim.</p>
<p class="calibre1">«Ne gereksinimleri var onların birleşmeevine? Bizim yoz kurumlarımızla, yoz her şeyimizle, bu iğrenç sömürüyle ne ilgileri var onların? Onlar para karşılığı sevişilemeyeceğini bilirler. O yapıda kimse biriyle yatmıyor, demek istemiyorum elbet. Ama o yapı bir birleşmeevi olamaz. Çok iyi bilirsin ki. ..»</p>
<p class="calibre1">Bilinen dışında bir şey bilinemez mi? Onlar ince yağmurlarda ıslanmaz mı? Kentin kömüı isi o yapıya da sızmaz mı? Arkadaşım bu tür sorular sormuyor, canımı sıkıyor. Onun esintisiz yüzüne bakıyorum. Belki de gözünden kaçmıştır. Çatının zaman içinde kırılmış ya da uçmuş kiremitlerinden açılan bölümündeki yamayı gösterdim.</p>
<p class="calibre1">«Ah hiç göze çarpmıyor» dedi arkadaşım.</p>
<p class="calibre1">Göze çarpmıyorsa yok demektir. Üstelik bu ışıkta güneş o -yamayı da pembeye, turuncuya boyamışken. Pembeye, turuncuya, erguvana boyanmış iyimserlikler ne kolaydır! Üstüne akşam güneşinin nazlı tülü serpilmemiş, öyleyken bile bütün çatıları güzel, sonra daha güzel, sonra daha güzel kılacak yorgunluklara katlanmaktansa... Arkadaşım şimdi başını çevirse kızı görecek. Çünkü kız, yarı aralık bırakılmış yan kapıdan, bu kez yalnız olarak sıyrılıp çıkıyor. Omzunda uzun askılı heybe çantası sallanıyor. Köşeyi döner dönmez hemen duruyor. Paraları çabuk çabuk, çantanın içinde sayıyor. Ay başında maaşını almış üç çocuklu dul bir ana şimdi. Her an geri dönüp muhasebecinin kapısını çalabilir. Ya da, bugünlerde bir gün müdürüne gidip kendisini daha iyi bir kadroya geçirmesini dileyebilir ondan. O zamana dek, bir maaş bir maaştır. Kız da küçük maaşlı dul analıktan çabuk sıyrılıyor. Çocuklar beklesin. Ya da kendisi. Bir ayrımı yok. Omuzlarını bir kez indirip kaldırıyor çünkü. Diplerinde terin henüz kurumaya başladığı uzun saçlarını silkeliyor. Çantasını —-'bir gün için güven veren çantasını— omzunda sallaya, sallaya yokuş aşağı koşuyor. Otelin bulunduğu caddeye sapıyor. Postacı sona kalsın. Her gün biraz daha sona.</p>
<p class="calibre1">Arkadaşım bunu sorsa söylerdim: Kız şimdi, adam hiç değil tek bacaklı değildi, diye seviniyor, derdim. Ama arkadaşım yakın sorularla ilgili:</p>
<p class="calibre1">«Bu güzelim bahçenin duvarını kim yıkmış . öyle?» diye soruyor. Sesi azarlayıcı.</p>
<p class="calibre1">Söylesem inanmayabilir.</p>
<p class="calibre1">İnansa suçu tek başına kamyon sürücüsünde bulabilir.</p>
<p class="calibre1">Tek başına bir adayı korumak isteyebilir.</p>
<p class="calibre1">■ Tek başına bir adanın güzel olacağını kanıtlamak için çırpınabilir.</p>
<p class="calibre1">Güzel çatı, uzak, uçuk maviliklerle örtülü.</p>
<p class="calibre1">Bütün çatılar güzel olmadığı için de çok güzel o çatı.</p>
<p class="calibre1">En iyisi arkadaşımı, hemen bütün geri kalan yapıları çirkin bir ülkenin, hemen bütün geri kalan çatıları çirkin bir kentine, o kentteki böyle güzel bir çatı altına büyükelçi göndermek. Yalnız, o zaman tek başına güzel olan bu çatıya dışardan, yukardan bakamayacak. Yan kapıları denetlemek için de epey çaba harcamak zorunda kalacak. Çuk bunalacak. Bunalsın.</p>
<p class="calibre1">Çevresi ansızın boşalmış, avluya girip çıkan ayak sesleri kesilmiş, ağlaşmalar, konuşmalar dinmişti. Dişetlerinde artık bıçkının sesi değil, ta kendisi gezinir oldu. Bir sokak ötede, kerestecide sanki tahtalar dilinmiyor, Sakine Çiçek’in dişetleri rendeleniyordu.</p>
<p class="calibre1">Tornacının karısı bu sabah:</p>
<p class="calibre1">«Üzüntüden inan olsun. Ağzının etleri üzüntüden gevşeyiverdi baksana. Gevşer kardeş, kolay mı?» demişti.</p>
<p class="calibre1">Şimdi aklına geliyor.</p>
<p class="calibre1">«Üzüntü...» Sakine için boşlukta dönen bir söz bu. Yüreğinde tonlarca ağırlıkta bir taş. Bu yük ardan kalkıp gitmek bilmiyor. Ayak sesleri kesilip, ağlaşmalar durup, yüzler ve sözler tek tek seçilir olmaya başladıkça bu ağırlık iyice yükleniyor, Sakine’yi bastırıp eziyor, onu bocalatıyordu. Çocuğun bir bezini bile değiştirmenin üstesinden gelemeyeceğini sanıyor: Orhan’ın bu huysuzlanmaları altının ıslanmasından değildir. Hakedeme-yeceğim bir derdi olmalı. Kadir’siz hakedemezsem... Memesini ağzına dayıyor, çocuk oburlukla emiyor. Yine de Sakine’yi rahatlatmıyor. Orhan değilse Kemal. Büyük oğlu. Ona bir şey oldu. Kemal’e araba çarptı. Kemal’e biri sataştı, dövdü. Ağzını yüzünü kanattı. Kemal’i elektrik hattı çarptı. Bir şey oldu. Olmadıysa da olacak. Kemal! .. Yok, yok. Orhan’ın altını değiştirmedim ben. Kıpırdanması ondan. Kemal’e ne olsun durup dururken? Öteki de durup dururken oldu. Her şey durup dururken oluyor. Dert, «geliyorum» diye haber salmıyor ki. Ah, Ka-dir’le Hasan gecikince de böyle elim ayağıma dolanmıştı işte. İçime mi doğdu, ne oldu? Gece vc.kti durup dururken varıp gittim oraya. Meğer yıkımın ta göbeğine dalarmışım.</p>
<p class="calibre1">O gün bu gündür Kemal’in evde, avluda varlığını duyurmak istememesini, üstüne çöken küskünlüğünü de şimdi seçiyor. Keşke yanıma almasaymışım! Ne bilirim? Aklıma mı gelir? Of, of, şuncacık şey. Nasıl çıkarır aklından? Nasıl unutur Hasan amcasının kara gövdesini? Ah keşke sağ salim dönüp gelse de yine küs, yine suskun dolanıp dursa şurda. Nerde kaldı bu?</p>
<p class="calibre1">Avluya vuran, orda her şeyi solduran gün ışınlarına bakıyor. Buharlı bir sarı ışık, kerpiç duvar dibinde ince bir gölgeliğe izin vererek avluyu yakıp kavurmakta. Kemal’in gecikmiş olduğunu düşünmesine şaşıyor. Daha gün yolunu ancak yarıladı. Kemal’in okuldan dönme zamanı değil ki. Ben böyle ikir-ciklenmezdim. Hasan’ı öyle göreli beri. ..</p>
<p class="calibre1">*</p>
<p class="calibre1">**</p>
<p class="calibre1">Hasan’ın kömürleşmiş gövdesi, o gövdenin toprağa konu-luşu sanki düşünde gördüğü bir şey. Dişetlerinin sızısı dursa, bir silkelense, içindeki ağır yük kalksa, gözünün önü aydınlansa, bocalamalarından kurtulsa, Hasan çizgili pijamasının altıyla şurda, musluklu tenekenin başında yüzüne su çarpıyor olacak. Kocası Kadir de burda, ellerini tuzlu suya sokmuş, kardeşi Ha-san’a takılacak: Hasan... Demin uykunda sayıklıyordun, düdük.</p>
<p class="calibre1">Ne Kadir’i? Kadir nerde? Duvarcı komşu mu, kim, biri söyledi:</p>
<p class="calibre1">«Bu iş uzun sürmez. Görürsün, hafta demeden bırakırlar kocanı. Kim özbeöz kardeşini isteyerek elektriğe çarptırır canım? Baba gibiydi Kadir ona. Hangi allahsızın aklına gelir böyle pislikler, bilmem ki?» dedi.</p>
<p class="calibre1">Sakine şimdi duyar gibi oluyor.</p>
<p class="calibre1">Kadir'i böyle böyle savunmaya kalkmak bile fazla değil mi? Kadir için bu sözler bile çok değil mi? « ... Babası gibiydi canım Kadir ona...» Kuşkuları mı var?</p>
<p class="calibre1">Dün şantiyeden bir adam geldi. Dün olduğunu sanıyor. Adam:</p>
<p class="calibre1">«Kontrol mühendisi hepsini uyarmış,» dedi. «Kötü bir saat. Ne gündüz, ne gece. Uzaklıklar yanıltır şimdi demiş, ama dinletememişler. Kabak işte yine Nazif beyin başına patladı.</p>
<p class="calibre1">. Hep ilkin onu sorgu sual ederler. Uyarmış işte. Nazif beyin \ hiç suçu yok.»</p>
<p class="calibre1">Nazif bey, Nazif bey ... Kimmiş Nazif bey?</p>
<p class="calibre1">Adam Sakine’ye kocasının, Hasan’ın biriken ücretlerini verdi. İlk o zaman boşanmıştı Sakine: Hasan’ım, ciğerim! Sen bununla soğutucu almayacak mıydın? Abinin rakısını soğutmayacak mıydın? Hepimize soğuk sular, gazozlar içirtmeyecek miydin?</p>
<p class="calibre1">Tornacının karısı:</p>
<p class="calibre1">«Ohh,» dedi o zaman, «Oh, neyse...»</p>
<p class="calibre1">Kaç gündür, «ağla kız, ağla biraz açılırsın» deyip durdular da şurasından bir damla yaş akmadıydı kadının. «Öyle olur bazı. Tıkanır kalır insan. Bir ağladı mı da ağlar durursun artık. Bu da en akla gelmedik sırada ağladı. Bazı öyle olur.»</p>
<p class="calibre1">Şimdi bile duvarcının karısıyla başbaşa vermiş bunu konuşuyorlar:</p>
<p class="calibre1">«Anca çözülüyor. Çözülsün, çözülsün: Yoksa katılır kalır, hık der bir şey oluverir de garibe, artık çoluk çocuk iyice yüzüstü kalakalırlar... Kadir’i ne zaman salıverecekler bakalım, o bile belli değil. ..»</p>
<p class="calibre1">*</p>
<p class="calibre1">**</p>
<p class="calibre1">Tornacının karısı, zamanıdır deyip bu sabah sordu:</p>
<p class="calibre1">«Şimdi açıldın ya? Daha iyisin ya?»</p>
<p class="calibre1">«Dişetlerim çok sızlıyor abla,» dedi Sakine de.</p>
<p class="calibre1">Sanki diyecek başka şeyi yoktu. Hasan’ın ölüsünü gördüğünden bu yana söyleyecek tek sözü bu muydu?</p>
<p class="calibre1">«Üzüntüden inan olsun,» diyor • tornacınınki. «Ağzının etleri üzüntüden gevşeyiverdi baksana. Gevşer kardeş, kolay mı?&gt;-</p>
<p class="calibre1">Ahlı bir diyebilsem! Durup durup dişetlerimi söylüyorum. Bıçkı sesi sürdükçe de lanet dişetlerimin sızısı diyemediklerimin yerini alıyor. Artık kim «Nasıl oldun?» diye sorsa, «Dişetie-rim ...» diye başlayacağım. Bir bu. Bütün derdim tasam bu sanki.</p>
<p class="calibre1">Orhan’ın altını temizlerken bıçkı sesi diniverdi. Çevresine yayılan sessizlik iyice koyulaştı. Yüreğine kök salmış ağırlıkta) bir depreşmenin kendini duyurduğunu sandı. Orhan’ın kirli be-i zini ■ koyacak yer bulamadı. Çocuk sessiz yatıyordu da Sakine boğulduğunu sanıyor. Elinin ayağının birbirine dolanmasını buna veriyor. Öyle olmasa kirli bezi nereye koyacağını bilememez-lik etmezdi. Yeni gelen her sessizliğin yeni kötülükler taşıyacağından ürküyor. Sefer mi durdu? Sefer gün ortasında neden durur? Şimdi işi bırakıp gelirse? Gelirse, ya elini bıçkıya kaptırmış demektir, ya da ... Elini bıçkıya kaptırmış olmasın da, zarar yok, gelsin. Sefer de en sonunda konuşacaksa, konuşsun, sorsun. «Amcam 'nerelerden çıkıp geldi? Biz onun yokluğuna alışmıştık...» Alışmaktan öte, unutmuştuk onu Sefer. Unutmamızı istiyor diye, silip çıkarmıştık aklımızdan. Hasan bir kez sormuştu da, .Kadir abin onu azarlamıştı hatta. «Amcan seni arayıp soruyor mu da sen onu sorup duruyorsun? Unutsana sen de... »</p>
<p class="calibre1">Camiye de, mezarlığa da gelenlerin hepsi Arif beyin yanına toplanmışlardı. Artık Sefer orada yoktu sanki. Sakine hiç yoktu. Arif beyin oluverişi Sakiııe’yi de, Sefer’i de, nerdeyse gömüleni bile çabucak unutturmuştu. Herkes Arif beye sabırlar -diledi. Hep ona «Başınız sağolsun» dendi. Arif bey 'şu anda’ ailenin tek büyüğü, tek erkeği olarak hemen yerini almış, bu yer seve seve verilmişti ona.</p>
<p class="calibre1">Sakine’nin yanında yine ister istemez tornacının karısıyla duvarcınınki vardı. Sakine komşularının Arif amcayı sormalarını da, yanıtını bulup buluşturup yine kendilerinin vermelerini de şimdi ayırdediyor: «Amcaları buymuş demek?» «Aferin bak adama, yetişip gelmiş. Öyle ya, konu komşu nice koşsalar boş. Kadir de olmayınca ...» «Öteki çiçek şirketindi ya, bu da onunmuş.» «Yine Allahın sevgili kuluymuş Hasan... Böyle bir amca... Çiçek hangimize kısmet olur, şimdi ölsek? .. » «Bak Sakine, amcaları sayesinde şehitler gibi gömülüyor kaynın... Bu da bir şey...» «Temiz çocuktu canım. Yüreği temizmiş işte...»</p>
<p class="calibre1">Sakine gözleriyle hep Sefer’i arıyordu. Bak bunu anımsıyor. Sefer’i unutmasalar, diye düşündüğünü biliyor. Oysa Se-fer’in yanında durup, elini omzuna koyan, onu avutmaya çalışan bir tek kişi var. O da kerestccide çalışan öteki çocuk. Se-fer’den az daha kabaca, şimdi biraz daha büyümek zorunda kalarak Sefer’in yanıbaşında, tabuta omuz vermeye çalışıyordu. «Sen sağal, sen sağal. ..» Zaten haberi duyar duymaz koşup eve gelmişti. Komşular girip çıkıyor, herkes bir şeyler söylüyordu. Sefer şaşkın, bakınıyordu. Arkadaşı yine elini onun omzuna koymuş:</p>
<p class="calibre1">«Yapılacak edilecek bir şev varsa ben yaparım. Çünkü sen, ne olsa ...» demişti.</p>
<p class="calibre1">Arif amcası o sıra çıkıp geldi işte. Her bakışı. her duruşu, her sözü Sakine’yi suçluyor gibiydi. Yoksa Sakine’ye mi öyle geldi? Ağzından söz çıkmıyor, bapnı kaldırıp doğruca bir yere bakamıyordu ki. Çok istiyor, konuşamıyordu. Arif amca, avludaki peykeye, Hasan’ın daha üç gün öncesine dek uyuduğu o yere oturmuş, gelenin gidenin başsağlığı dileklerini karşılamaya başlamıştı bile. Arada hep aynı şeyi soruyor:</p>
<p class="calibre1">«Nasıl oldu bu iş? Niye oldu? Kadir’i niye tutuyorlar peki?»</p>
<p class="calibre1">(Niye , bana haber vermeden Hasan’ı kanaletde çalıştırdınız? Niye yaklaştırdınız elektrik hattına? Kadir niye dikkatsizlik etti? Etmiştir, etmiştir. Yoksa niye tutsunlar onu? Niye sorgu sual eylesinler?)</p>
<p class="calibre1">SİS 6</p>
<p class="calibre1">Çocukların görmeye pek alışık olmadıkları yeni takım, giysiler içindeydi. Koyu renk elbise, koyu renk fötr şapka, beyaz gömlek ve kurşun rengi kravatlıydı. Kurşun parlaklığında bir kravat. Üstünde balık pullarına benzer çizgileri var.</p>
<p class="calibre1">Sakine şimdi iyice seçiyor. Yalnız kravatın rengini, parlaklığını değil, Arif beyin yüzündeki suçlayan, soran, kınayan anlamı da. Çocukların Arif amcadan çekinik duruşlarını da. Korku mu, saygı mı, yabancılama mı; böyle bir uzaklıkta duruyorlardı çocuklar. En çok da Sefer. Kemal, Ayten, Gülten, Arif amcayı bilemezlerdi. Sefer azbuçuk bilmeli ama. Özbeöz amcası. Yine de ona Kemal’den bile uzak duruyordu. Amcası yakınlaşması için bir çaba gösterseydi, belki ... Nasıl göstersin? Kendi yıkkınlığına gömülmüş. Yüzünün batmış, yıkılmış çizgileri. Ağzının ağlamaklı bükülüşü... İflas etsem böyle yıkılmazdım. Buna benzer bir şey de söylemedi mi? Yüzü, buna benzer bir söz, o zaman, Arif avluda sabırlar dilenmeye tepeden tırnağa muhtaç otururken Sakine’nin algılayabildiği, işitebildiği şeyler değildi. Elinde Orhan’ın kirli bezine bakıp dururken, bezi görmüyor da, Arif amcanın o yüzünü görüyor. Aynı anda sesi: «İflas etsem böyle yıkılmazdım! » diyor. Aynı anda tornacının karısı, başındaki örtüyü yüzünün yarısına çeke çeke Arif beyin önünde hep hesap vermeler, savunmalar durumundaki küçük vatandaşlık görevini yerine getiriyor: «Allah biliyor ya, Sakine’ nin oğlu gibiydi. Dünyada da, ahrette de ben şahidim. Çocuklarından ayırmadı. Ne onu, ne Sefer’i.»</p>
<p class="calibre1">Arif amca bunu duymamış mıydı? Duymuş da başını mı çevirmişti?</p>
<p class="calibre1">Sakine elindeki kirli bezi kapının dibine fırlatıverdi: Boş!.. Olan olmuş, giden gitmiş!..</p>
<p class="calibre1">Bıçkı sesi durunca kendini daha' az duyurduğunu sandığı dişetlerinin sızısı yeniden baskınl.ştı. Orhan uyumuş işte. Kızlar nerdeler peki? Hiç sesleri, solukları çıkmıyor. Nerdeler?</p>
<p class="calibre1">Avluya fırladı.</p>
<p class="calibre1">«Ohh, neyse...»</p>
<p class="calibre1">Hep böyle oluyorum' artık. Evden biri daha elimden kayıp gidecekmiş sanıyorum.</p>
<p class="calibre1">İki küçük kızı, duvarın dibinde, ince gölgede oynuyorlardı. Sessizdiler. Eski mızgırdanmaları, ikide bir analarının eteğine yapışmaları yoktu. Keşke olsa! Huysuzlansalar, çamaşır, bulaşık sulanma dalsalar, Sefer de o arada küt diye avluya girip «Yenge bee, karnım çok aç» deyiverse... Kadir gelse, Hasan gelse. Ovanın kızgın güneşi yüzlerini kavurmuş olsa ... Nasıl döneriz artık eski halimize?</p>
<p class="calibre1">Avludaki arkalıksız iskemleye çöktü: Dinmiyor... Şu sızı dinmiyor... Dinmez de... Gözleri duvar dibinde oynayan iki küçük kızda, iki yanına sallanıp duruyordu. Hasan olmayınca eski halimiz mi olur?</p>
<p class="calibre1">*</p>
<p class="calibre1">**</p>
<p class="calibre1">Vincin ucunda asılı duran Hasan irdiğindeki o kömür gerçekten Hasan mıydı? Hasan olmasa keşke, ah keşke Hasan ol-mayabilse!.. Hasan’ın camide namazı kılınmasaydı, erkekler tabutunun ucundan tutmasalardı, mezarına toprak atılmasaydı, kürek kürek toprakla örtülmeseydi Hasan’ın üstü ve bütün bunların içinde Arif’in gezinmeleri, &lt;:Başınız sağolsun, başınız sağ-olsun»lara gözlerini yarı kapayarak karşılık vermeleri bulunma-saydı belki de vincin ucunda asılı kalan kömürün Hasan olmadığına inanabilirdi. «Kadir Usta’nın kardeşi... Onun kardeşi Hasan... Vay bee, gerilim hattı çarpmış! .. » Demek Arif amcası çıkıp gelmeden de, bütün o namazlar, mezarlar olmadan da burnun ucundaki' yine Hasan’dı. Kocasının sağ olduğunu, tutulup kente götürüldüğünü anlar anlamaz, Hasan! .. Kömürleşmiş gövdesi ordan indirilip yere uzatılmadan önce de «Şükür!..» demiş olmalı. İkisinin birden ev dönmekte fazla gecikmelerinden kaygılanıp, yanında büyük oğlu Kemal, ilaçlanmış pamuk tarlalarını hızlı hızlı geçerek Katlir’le Hasan’ın sulama kanallarını döşedikleri yere gelene dek içine çöreklenmiş, oradaki yerine durma daha derin yerleşmiş o koyu sıkıntıyı böylece bir solukta bo-şaltıverdiğini sanmış olmalı. Ayışığı Hasan’ın kararmış gövdesi üstüne çiselerken «Şükür» demiş olmalı. «Şükür babaları değilmiş elektriğin çarptığı!..»</p>
<p class="calibre1">Sakine’nin iki yana gidip gelen omuzları ansızın durdu. Ansızın, kulaklarını duyulması güç bir sese verir gibi başını dikip kıpırtısız kaldı. Oyy!.. Nasıl iş bu? Ne kötü iş! .. İçinde kopan bu çığlık da ansızın durunca ince, bıçkın bir sızıntının delerek, oyarak, dağlayarak damarlarından her yanına aktığını, her yanını dolandığını seçti. Acımasız bir sızıntı. .. Burgaçlana-rak... O zaman Hasan’ın ölümüne sevindim ben. Nerdeyse sevindim demek! .. O kara gövdenin Kadir olmadığını anlar anlamaz «Şükür!..» dedim. Bunu Allah böylece biliyor, şimdi kendimden nasıl saklarım? Sefer’den nasıl saklarım? (Ama Sefer aklında yoktu henüz. Sefer aklına az önce geldi. Arif amcasının yüzünü seçip, o yüzün kendisini suçladığından kuşkuya düştüğü sıra.) Kadir’in sağoluşu önünde Hasan’ı çarçabuk gözden çıkarmışım ya, artık Hasan için ağlayıp çırpınmışım, kaç para? İnsan dediğin hepten çiğ süt emmiş işte!.. Kadir sağ ya, sağ ya, sağ ya? Şükür!.. Kuş gibi uçup giden Hasan olsa da şükür artık. Hasan’ım! .. Sözde ben senin anandım; anandan çok anandım yavrum!..</p>
<p class="calibre1">Ahlı, şimdi kendini avlunun ortasına, şu betonun üstüne atıp da «Şükür, dedim!.. Şükür, dedim!.» diye bağın bağırıver-se! Herkesler duysun işte. Yoksa Arif amcanın yanına hiç yak-laşmayışı, elini omzuna koyup, sırtını sıvazlayıp «Başınız sağol-sun Sakine kızım. Allah sabırlar versin. Sen onun anasıydın» dememesi, buna benzer bir yakınlık göstermeyişi bundan mıydı? «Şükür!..» deyivermişim. Bu insanın alnına kazınmaz mı? Ah işte, şimdi Sefer gelecek. Şimdi Sefer gelince ilkin bunu soracak: Sevinmedin mi sen Hasan’ın ölüsünü görüverince? .. Allahın bildiğini kuldan nasıl saklarım? Şimdi de sorsalar, «Kadir mi, Hasan mı?» deseler; «Gerilim hattı hangisini çarpsın seç...» deseler, nasıl seçerim? Nasıl, Kadir gitsin, Hasan kalsın, derim? Beni seçme, ayırma zorunda koymayacaktın Allahım, böyle bir insafsızlığı etmeyecektin! Hasan’ı ben büyütmedim mi? Çocuklarımdan fazla kollayarak onu, Sefer’i, anasızlıklarını duyurmamak için onlara çocuklarımdan ileri kanat germedim mi? Koruyamadık. Koruyamadığım gibi, «Şükür» bile deyivermişim işte. Sefer? Sefer, bak beni dinle... Yere bakıp durma öyle. Başını kaldırıp da soruverecekmiş gibi durma.;. Başka bir şeyi, de ki Arif amcanı sorarsan konuşurum... Dün sorsan, az daha önce sorsan onu da bilemezdim belki. Şimdi onu sorarsan diyecek laf bulurum, konuşurum Sefer, anladın mı? Ama bana, «Hasan’ı tanıyınca şükür deyip soluğunu gevşettin mi, gevşetmedin mi?» diye sorma. Bunu sorarsan konuşmam Sefer, anladın mı? Tutulur kalırım. Daha da üstelersen Sefer, anladın mı, «Ben mi, Kadir ahim mi?» diye seçme zorunda bırakırsan beni, Allah şahidim, «Kadir kalsın, sen git» deyivermekten korkarım. O zaman da böyle oldu işte. Zihnim «Ölen Hasan’dır» deyiverince, soluğum kendiliğinden boşaldı, kendiliğinden «Şükür» dedim. İnsanız Sefer... Nerde neye sevineceğimizi, nerde neye yerineceğimizi önden imkânı yok bilemeyiz. Bilemezmişiz baksana... Benim de aklıma gelir miydi?</p>
<p class="calibre1">Dişetleri yeniden ve en çok sızlasa. Ya da bir top patlasa. Bir gürültü kopsa. Seçmekten, ayırdetmekten alakaysa Sakine’yi. Ya da o gürültü, o top patlaması bilinemezi bilinir kılsa. Savurtup açsa bilinmezin üstünü. Ona «Şükür» dedirten neyse, bulsa da iki yakasına yapışsa.</p>
<p class="calibre1">Üşüdü, ürperdi. Kollarını koltuk altlarına soktu. Dar sokakların, ovayı kucaklayan siyolan kokulu nemli sıcaklığın, en küçük esintisi olmayan, üç gündür de sulanmayan beton avlunun ortasında ne üşümesi bu? «Dişetlerimden... Dişetlerim-den ...» Dişetlerinin sızısı içindeki kezzap akışını dindirir. Ara ara dindirir. Ara ara her şeyin üstünü örter. Sakine’yi son üç günün yüzlerini, seslerini, kımıltılarını, acımasız uzaklanışları, kendi içinin sesini, şurasına çöreklenmiş o koca taşın ağırlığını seçmekten, ayırdetmekten korur. Dişetlerinin sızısı savunur onu. En ileri can acıları da savunmazsa ne savunur? Onulmaz yaraları ne örter başka? Nerde durayım, ne yapayım?</p>
<p class="calibre1">Bıçkı sesi yeniden -başlamamıştı. Besbelli işte, Sefer işi bıraktı. Yoksa, elini bıçkıya mı kaptırdı, gerçekten?</p>
<p class="calibre1">«Belâ geldi mi üstüste gelir,» demişti tornacının karısı.</p>
<p class="calibre1">Arif amcanın az gerisinde duruyordu. Kadir’i demek istiyordu. Sakine şimdi anlıyor. «İster misin Kadir’i de uzun tutsunlar? İster misin uzun sürsün sorgusu?» Kimdi bu? Arif amca. Hasan’ın gömülmesinin ardından da gelmişti eve. Kurşun rengi kravatını çözmüştü. Fötr şapkasını dizlerine koymuştu. Böylece oturup, bu kez de Sakine’yi Kadir için suçlar gibiydi. Öyle olmasa neden kendisine bakarak konuşsun? O sabah çıkıp geldiğinde bakmadı, bu sözü edene dek bakmadı bakmadı da? .. Başka bir şey daha demişti. Ayaküstü. Şurda dikilirken. Kapıya yakın dururken. Gitmekle gidememek arasında sallanırken de konuşmuştu Arif. Ne demişti? Hiç, hiç.,, Off, ne derse desin? Neye yararı var?</p>
<p class="calibre1">«İşlerimi yüzüstü koyup geldim. Kalmak isterdim ya, kalamıyorum işte...»</p>
<p class="calibre1">Sakine şimdi iyice seçiyor. Arif amcanın suçluyor gibi durmaları falan, ya da kendisine öyle gelmesi o sıra silinmişti. Daha çok Arif amca gözlerini kaçırıyordu Sakine’den, avludaki-lerden. Öyle, iki arada, bir derede kalmış ... Gitse bir türlü, kalsa bir türlü. Avludaki insanlar kınarlar mıydı hemen gitse? Soramıyor, kalamıyor, çıkıp gidemiyor da... Tornacının annesiydi. O dardan kurtarmış olmalı Arif beyi. «Git bey, git. İş bu. Bekler mi? -Allah razı olsun bak, vazifeni en iyisinden yaptın. Sa-kine’ciği de yalnız koymadın şu kötü gününde...»</p>
<p class="calibre1">Avluda kim varsa, Sefer’den, çocuklardan gayrı hepsi Arif beyin iki arada bir derede kalmışlığını gidermek için elbirliği etmişlerdi sanki. O da artık gidebileceğine inanmıştı. Git diyorlar madem, gitmeli. Suç bende değil.</p>
<p class="calibre1">Çıkarken elini cebine götürmüş, para çıkarıp —eli iyice yukarda, para avludaki herkesçe görülebiliyor— Sakine’ye uzatmıştı:</p>
<p class="calibre1">«Al şunu. Hatim indirt. Mevlüdünü okut. Ben seneye mezarını da yaptırırım.»</p>
<p class="calibre1">O top patlayacak. O gürültü kopacak. Eli kulağında. Boyun damarları zonk zonk atmaya başladı Sakine’nin. Tutamayacağı, önleyemeyeceği bir patlamanın eşiğinde duydu kendini. Arif’in iyice uzağındaydım o sıra. Karanlıklardaydım. Dişetle-rim çok sızlıyordu, ondan... Nasıl gitti? Giderken başka ne dedi, bak şimdi bile bulup çıkaramıyorum. Kadir’e de uğrayacağım mı dedi, işlerim çok,, uğrayamayacağım mı dedi? Bakalım belki kurtulur mu dedi, bakalım belki kurtarırız mı dedi? O gidince herkes de dağılmıştı. Yok. Büsbütün dağılmamıştı. Duvarcı ordaydı. «İşte bu para. Ben Arif beyin yamacında duruyordum da, sana vereyim diye bana verdi. .. Al bacım...»</p>
<p class="calibre1">Sefer de kapının önündeydi. Çıkmak üzereydi. Kederden avurtlarını mı çiğniyordu? Nasıl böyle içine göçmüş çocuğun yanakları, ne çabuk? Parayı almak zorunda kalışımızdan mı utanıyordu, ne oluyordu Sefer’e? Aldık mı hem o parayı biz? Öyle ya, duvarcı iki sefer getirdi. Biri Arif gidince. Demek ellememişim. Sırtımı dönmüşüm. Sefer’i aranmışım. Bu sabahtı yeniden ... Yeniden parayı getirmişti duvarcı. «İşte bu para. Ortalıkta kalmasın, kaybolmasın, al». Yok. Evet. Sefer’in kapı önünde oluşu bu sabah. Çıkmak üzereydi. Avurtlarını kemirişi de bu sabah.</p>
<p class="calibre1">«Biz almayacağız o parayı».</p>
<p class="calibre1">Ah, öyle. Bu sabahtı. Sefer böyle deyip gitmişti .Böyle, kesin konuşmuştu. Kadir’e benzer bir boyun dikişiyle. Giderken avlu kapısını çok hızlı çekti hatta. Gevşek tahtalar her yanından sallandı, zangırdadı. «Biz ...» dedi. Dedi ya, «Biz ...» Biz o parayı almayacağız! Nasıl da bilemedim? Sefer büyüdü. Sesi çatallaştı. Yarın o da tutturursa Kadir’e? Kadir abi, baba Kadir, Kadir usta, baba Kadir usta abim benim be, beni de götür ka-nalet döşemeye... Senin borcun var, keserler; benim borcum yok, kesemezler... Borcumuzu öder şuraya bir soğutucu kondururuz... diye tutturursa? Rabbim, rabbim, yeniden sınamaya kalkma beni. Seçmenin dar boğazında bırakma. Arif gibi olmak hepimizin elinden gelmez. Kadir’in hiç elinden gelmez. Ben Kadir’e vardığımda iki çocuklu gibiydi. Arif amcası demiş: «Taşa-ronluğa daha yeni atıldım. Sermayem batmasın diye yırtınıyorum. Başımı kaşıyacak halim yok. En iyisi bir kız bulayım, seni evlendireyim. Sana da bakar, kardeşlerine de... »</p>
<p class="calibre1">*</p>
<p class="calibre1">**</p>
<p class="calibre1">«Bak Sakine, erkenden evlenmek istemezdim. Paçamı toplamadan, bir baltaya sap olmadan seni iki çocuklu kuru bir odaya gelin getirmek istemezdim. Lakin dardayım... Bir iyilik etmek istersen...»</p>
<p class="calibre1">Sakine’nin dudaklarından usul bir gülümseme geçiyor. O gülümsemeyi hemen yakalıyor, tutup bastırıyor. İnatçı bir ışık gelip gelip vuruyor içine yine de. Koyu, kara bulutları zorlayan . kış güneşi sanki. Ben de evlenecek yaşta mıydım? On beşimde on kişinin çamaşırını yuğuyor, bulaşığını yıkıyordum. Kadir’in açık sözlülüğüne mi tutuldum, çaresizliği mi yüreğime dokundu, Hasan’la Sefer’e mi acıdım, yoksa amcasının ona çabuk çabuk karı aramaya koyuluşunu elinin tersiyle itip doğruca bana gelişinden mi hoşlandım? Ne oldum? Kadir benden caysa, ben Kadir’in ayakları dibine atıverecektim kendimi nerdeyse. Sefer daha yeni üçüne basmış. Hasan acık daha kabaca. Çocukları sevdikçe Kadir’i sevdim. Kadir’i sevdikçe kardeşlerini yavrularım bildim. Rabbim, rabbim, o sıralarda hepimizin kuru topraklarda yattığımız geceler çok. Yine de, bir hastalandığım zaman beri yana, şu günlerdeki gibi dara düştüğümü hiç bilmedim. Böyle bir darlık, rabbim, şunca yıl hiç boğmadı beni. En çok hastalandığım o zaman telaşlandım. Şurama kötü bir sancı saplanınca, yataklardan kalkamaz olunca, Hasan, Sefer, çoluk, çocuk, Kadir; hepsi sersefil kalıverince orta yerde, ekmeklerini yapamayınca, sofralarını kuramayınca ben, Kadir’in bun bun bunaldığını bilince, bir o zaman işte, çok ağladım ne olacağız, ne edecekler diye... Şimdiki içimin yanması yanında o da hiçmiş meğer... Daha beteri varmış, daha beteri. .. Daha beterinden korkup da mı «Şükür» dedim yoksa ben? Hasan’ı gözden çıkarmak mı demek oluyor bu? Ah, okula başlayacaktı o sıra. Önlüğünü dikip bitiremedim. Yatağa düştüm. Böğrümü bastıra bastıra o gece... Tek Hasan, onca heveslendiği önlüğünü giymeden gitmesin diye... Kadir de amcasına yazmış. «Sakine iyile-şene dek Sefer’i size göndersem?» Aman Sefer bunu bilmesin. Arif amcasının kendisini istemediğini bilmesin. Yoksa biliyor muydu? Bu sabah ondan mı çarpıp çıktı kapıyı? Biz onuıı parasını istemiyoruz! Sefer’e duyurmadık ki. Kadir bir benim önümde söyledi: «Bir daha bu amcama selam çakan ne olsun!» Sonra da hiç anmadı adını artık. Dağa köşk yaptırıyormuş kendine, dediler. Sefer bunu bildiğinden mi? Kadir, «çocuğu göndermelere kalktım» diye utanıp durmuştu. Haber salar salmaz, utanması da başlamıştı. Kestirip atışı en çok bundan. Bir daha bu amcama selam çakan ne olsun! Sezmiştir Sefer. Çocuk kısmı çabuk sezer. Yoksa Hasan’ın kalkıp amcasına gittiğini, sonra da nasıl dönüp geldiğini mi biliyor? Yok, bilemez. Geçen yıl. Hasan bir akşam eve dönmeyiverdi. Ertesi akşam da gelmedi. Aklımız başımızdan gitti. Kadir’in aramadığı yer kalmadı. Beynini çatlattı. Ne yapar, nereye çıkıp gitmiş olabilir ' böyle habersiz? Sonunda aklına geldi: «Okusun, diyorum, çalışmasına izin vermiyorum ya bu yaşta, bakarsm bundan ötürü kaçtı, gitti. Aklınca amcasına sığınacak, ondan iş isteyecek. Sefer’i anlatmalıydım ki. ..» Bu evi yeni bitirmiştik daha. Bitirmemiştik. Damını kapatmamıştık. Bir sabah ezanı, şurda su ısıtıyorum. Kapı gıcırdadı. Baktım Hasan, yavrum Hasan, üst baş kirli, gözleri uykusuzluktan mı, helecandan mı, yumruk gibi, usulca süzülüp girdi. Onu görüverince, sağsalim dönüp geldiğini biliverince «Şükür» dedim.</p>
<p class="calibre1">Ayten’in yüzü anasına dönüktü o sıra. Bir parmağı ağzında, sırtını verdiği kerpiç duvara kaşınır gibi sürtünüp durmakta. Sakine, suçüstü yakalanmıştı sanki. Kendini derleyip topla-yıvermek için bir bacağını iskemlenin altına doğru çekiyor. Başını güneşe kaldırıyor. Gözlerim avlunun bol ışığından sulanmıştır, gördün ya Ayten, bu nemli ışık taa gözbebeklerimi oyuyor. Ayten parmağını ağzından çekti. Yere, Gülten’in yanına oturdu. Sakine yutkundu. Elini bağrına götürdü. Sökülüp atılması gerekli bir şey var orda, tonlarca ağırlıktaki o taş. «Öff! » Dilimize bir «şükür» dolanmış, ağzımıza sıçılıyor, yine «şükür». Hasan’ın şurdan girişini görünce ağzımdan dökülen şükür, ölüsünü seçince boşalan soluğumla hir olur mu? «Kadir ahime ne diyeceğim yenge? Nasıl yüzüne bakacağım?» demişti bana. İki damla ağlasa yüreğimden bin tel birden kopardı. Baktım gözlerinden yaşlar pıtır pıtır dökülüyor...</p>
<p class="calibre1">Yan döndü Sakine. Hıçkırmadı. Çırpınmadı. Yaşlar dümdüz, yüzünden kayıp bağrına döküldü. Koltuk altlarına sıkıştırdığı kollarını çözdü. Usulca iki yanına bıraktı. Sanki Kadir içerde uyuyor da gidip uyandıracağım. Hasan’ın o halini görünce aklım başımdan çıktı. Varıp abisini uyandırdım. «Aman sakın üsteleme Kadir... Sorma... Zaten yıkkın...» Kadir usul usul doğrulduydu yatağında. «Geldi mi sahi?ı&gt; Ben Kadir’i neden severim? Gözleri sevinmesini bilir de ondan severim. Sertliği iki kaşı arasına zorla oturtur. Gerekince. Terslik, sertlik, öfke; çok gerekince ödünç alıverir. O sabah öfkesini bile ödünç almaya fırsat bulamadı da «Geldi mi?» deyip, yüzüne olanca sevinci yayılıverdiydi. Hasan’a hemen de güler yüz göstermemeyi anca şu eşikte akıl etti. Bilir. Varıp sarılsa, bütün bütün de alttan alsa, belki yine kaçar. Huy edinir sonra. Hasan’ı görünce üstüne yürümeyeceğini de, zil takıp oynamayacağını da bildim.</p>
<p class="calibre1">Kalın, örtülü sesini takındı: «Hoşgeldin düdük!» Bunu da demese Hasan hiç yanaşamazdı ki. Koşup elini öptü abisinin. «Bir daha giden ne olsun! .. » Hepsi bu işte. Sefer uyuyordu. Çocukların hepsi uyuyordu. Sefer, Hasan abisinin nereye gittiğini, nerden dönüp geldiğini bilemezdi... Şurda, akşama biber kızartırken ben: «Yenge, amcaya gittiğimi çocuklar bilmesinler,» demişti Hasan. «Bir bok sanırlar. Sıkıştı mı onlar da gitmeye kalkarlar sonra ...» İşte bunun için Sefer’e kendisi söylemiş olamaz. Sefer amcasına neden onca uzakta öyleyse? Kinliydi. Düşmandı. Bak şimdi gözümün önüne geliyor. «Biz...» dedi, «onun parasını istemiyoruz.»</p>
<p class="calibre1">Sakine’nin ağzının kıyısında, az önce Kadir’le evliliğini düşünürken beliren gülümsemeye benzer bir gülümseme yeniden titredi. Bu kez onu eliyle bastırmadı ama. Gülümsemesinden utanmadı. Bıçkının sesini dinledi. Hâlâ duyulmuyordu. Sesin kesilmesi, alışık olduğu bir cızırtının duyulmaması, getirip getirip Sefer’i dikiyordu karşısına. Onun Arif amcasına kinli, düşman bakışlarını. Amcası çıkıp giderken avurtlarını çiğneyişini. Çocuk daha Sefer. Amcasının yüreği yanmaz sanıyor. Yanmaz olur mu? Taştan değil ya bu adam? Diriyi bir yana bırakıp ölümü de mülk edinmeye gelmedi ya? «Yoo» dedi birden.</p>
<p class="calibre1">«Yok, hayır.»</p>
<p class="calibre1">Kendi sesini duydu. Arif amcayı anlamaya, hoşgörmeye ne hazır, ne de istekli buldu kendini. Kalktı. Yere devrilmiş biı kovayı kaldırdı. Yüreğindeki ağırlık iyice çalkalandı. Arif buradan geçmişti. Kovaya ayağını çarpmış, devirmişti. Devirdiğini görmemiş değildi, aldırmamıştı. Ansızın, devrilen bir kova da olsa, bir kimsenin neye çarptığına bile bakmadan yürüyüp geçi-verişini algılıyor Sakine. Günlerdir içine çöreklenen o sinsi, devinimsiz ağırlık kök saldığı yerde bir iki sallanıp kütürtülerle çatırtılarla sökülüyor sanki. Bir deprem, bir fırtına öncesi. Sezilir sezilmez ilk kımıltı, tornacının karısıyla duvarcınınkinin Arif’in önünde ezik büzük duruşlarını seçtiği an başlamamış mıydı? Öyle ya, Arif’ten önce onlara karşı bir öfke kabarmamış mıydı içinde? Aferin bak adama... Yetişip gelmiş... Bak Sakine, şehitler gibi gömülüyor kaynın ayol... Bu da bir şey... Hasan temiz çocuktu canım... Allah herkesin gönlüne göre verir...</p>
<p class="calibre1">Sakine gaz tüpünün başına gitti. Kanının hızlı hızlı devindiğini, yürüyüp başına çıktığını duydu. Daha geçen ay Hasan’ı Sakine’ye çekiştiren tornacınınki değil miydi? Bacım, şu oğlanın kulağını büksene acık sen. B;yıkları terledi, koca erkek oldu. Camlarımıza bakıp durmasın gelip geçerken öyle. Bizimki huylanır.</p>
<p class="calibre1">Duvarcınınki değil miydi daha geçen hafta, Kadir’in doğramacıya borcu için sıkıldığını anlayıp da Arif amcasını anan? Ayol bu çocukların bir yakını Kadir mi? Paralı pullu bir amcaları varmış işte. O adam, niye hiç dönüp bakmaz bunlara? Ayıp değil mi, yıkmış hepsini sizin üstünüze? .. Zaten kendini kollayan kimse adam. Kendini kollamayan da işte sizin bizim gibi sürünür durur. Yalan mı?</p>
<p class="calibre1">Yalan mı? Arif’in önünde Tanrı katında durur gibi duruyordun ama? Ayy, sanki dert bu. Düşünmesem iyi ya, gene de gelip gelip dikilirler karşıma. Arif bey, size bir kahve yapalım... Arif bey, soğuk bir şey için, yoldan geldiniz... Ah Arif bey, gelmeseydiniz bunların hali ^ nice olurdu? Siz bunları düşündünüz, Allah da sizi daha iyi düşünür inşaallah!</p>
<p class="calibre1">Ocağı yaktı. Su tenekesini hızla üstüne oturttu. Orhan’ın bezleri yığıldı kaldı. Kızların üstü başı leş. Sen onları düşün. Kadir ne olacak şimdi, onu düşün. Ne olacaksınız, nasıl doğrulacaksınız yeniden, onu düşün. Arif bir geldi, bir gitti. Hepsi bu. Kalk bulaşıkları yıka. Baksana dolmuş taşmış tenekenin dibi. Boş bulunup bir «Şükür» dedin diye kendini asacak hallere gelmiştin!.. Ben şuramın yandığını bilirim.</p>
<p class="calibre1">*</p>
<p class="calibre1">**</p>
<p class="calibre1">Bulaşıkları çalkalarken, avlu kapısı gıcırdadı. Sakine, ürkmeden çevirdi başını. Dosdoğru baktı, Sefer, eline bir' gazete almış. Gazeteyi büküp boru yapmış. Hâlâ da büküp duruyor. İşte sapasağlam elleri. İşte parmaklarını bıçkıya kaptırmış falan değil! Dirilip doğruldu Sakine:</p>
<p class="calibre1">«Erken geldin Sefer?» dedi.</p>
<p class="calibre1">«Hıı,» dedi Sefer de.</p>
<p class="calibre1">Bu «Hıı» sessizliğe düşen bir damla gibiydi.</p>
<p class="calibre1">«Ne o elindeki?»</p>
<p class="calibre1">«Gazete.»</p>
<p class="calibre1">Sefer tıkanıktı. Çözülemiyordu. Bıçkının başında uzun uzun düşünmüştü. Bunu yengesine gösterse mi, göstermese mi diye sorup durmuştu kendi kendisine.</p>
<p class="calibre1">«Gel sana ekmek kızartayım. Üstüne yağ süreyim. Bir de çay...»</p>
<p class="calibre1">Duvarın dibindeki kızlar birbirlerini itip gölgeden çıktılar. Varlıklarını duyurdular. Sefer heveslenmedi. İsteksiz göründü. Yüzü sarıydı, ama avurtlarını çiğnemiyordu. Avlunun ortasında, nereye basmasının doğru olacağını bilemeden geziniyor, gazeteyi elinde büküp duruyordu.</p>
<p class="calibre1">Ayten uzaktan seslendi: •</p>
<p class="calibre1">«Anne, ekmek...»</p>
<p class="calibre1">Sessizlik kabuğunu çatlatmıştı.</p>
<p class="calibre1">«Az daha oynayın. Şimdi veririm,» dedi Sakine.</p>
<p class="calibre1">Kapları daha çabuk yıkamaya koyuldu.</p>
<p class="calibre1">«Ne var gazetede Sefer?»</p>
<p class="calibre1">Sefer geldi. Yanına durdu. Başını önüne eğdi. Bir çırpıda:</p>
<p class="calibre1">«Hasan’ın adı var,» dedi.</p>
<p class="calibre1">Sesi çatallı çıktı. Öksürdü. Sakine’nin elleri durmadı. Tam karşıtı, daha hızla ovmaya başladı kapları. Sessizliğin avluya yeniden egemen olmasından çekinerek, hemen sordu:</p>
<p class="calibre1">«Kazayı mı yazmışlar?»</p>
<p class="calibre1">Sefer’den ses çıkmadı. Sakine’nin omuz başında öylece dikilip duruyordu.</p>
<p class="calibre1">«Kazayı mı yazmışlar? Göstersene,» diye üsteledi Sakine. Bulaşığı bırakıp yan döndü. Sefer gazeteyi açmış, dörde katlıyordu:</p>
<p class="calibre1">«Bu işte.»</p>
<p class="calibre1">Bir teşekkür ilanıydı. Yerel gazetenin arka sayfalarında, küçücük bir dikdörtgen içinde.</p>
<p class="calibre1">«Şurda işte,» dedi Sefer. «Arkadaşım görmüş de ...»</p>
<p class="calibre1">«Kim koydurmuş?»</p>
<p class="calibre1">Sefer, «amcam» demeye dili varmadan bir solukta konuştu:</p>
<p class="calibre1">«Başta Kansa Şirketi olmak üzere cenazeye katılanlara, çiçek gönderenlere teşekkür ederim» diyor. İmza da: Amcası Arif Çiçek.</p>
<p class="calibre1">Durdu. Bir soluk aldı. Avurtlarını çiğnedi. Bu sabahki Se-fer’in tıpkısı oldu:</p>
<p class="calibre1">«Köpek!» dedi birden.</p>
<p class="calibre1">Sakine önce ürktü. «Uyy» diyecek oldu. «Bu nasıl söz?» Sonra kendini tuttu. «Yaşıdır» dedi içinden. «Yıkımın ardından gelen öfkeyi ilk tanıyışı.»</p>
<p class="calibre1">Sefer bitirmemişti.</p>
<p class="calibre1">«Köpek tabi,» dedi. «Sanki Kansa’dan iş almak istediğini duymadım. Caminin önünde konuştular. Arkadaşım da söyledi zaten. “Ne herifmiş bu senin amcan” dedi. ..»</p>
<p class="calibre1">Avurtlarını çiğnemesi o anda durdu. Hasan abisinin ölüsünü bir hesaba yatıran kendisiymiş gibi suçlanmış, utangaçlaş-mıştı. Utanç çocuk yüzünü aleve boğdu. Ağladı, ağlayacak gibi oldu. Boyun damarları iyice şişti. O zaman Sakine ayağa kalktı. Ellerinin ıslak olduğunu unutarak birini Sefer’in başına koydu.</p>
<p class="calibre1">«Sefer...» dedi.</p>
<p class="calibre1">Sesinin böyle pürüzsüz çıkışına kendi bile şaştı.</p>
<p class="calibre1">«Sefer... Demin şurda yapayalnız kalıverince ben, ortalıkta ses seda kesiliverince dalıp gitmişim. İnsan önden iyi seçe-mediklerini de seçiyor o zaman. İçinin olanca sızısı, olanca yükü arasında. Dişetlerinin acıması bile bastıramıyor. Her şeyi tek tek seçiveriyorsun. Oraya buraya seğirtip durmalar arasında yüz yıl yaşasan seçemezsin ya bazı hani?.. Bir seçmeye başladın mı durma seçiyorsun artık, durma ayırdediyorsun. Yıkımın üstüne vuran ışıldak misali; iyisini, kötüsünü... Gitti, yitti derken kımıldanıp sevindireni; var, dunıyor derken hani nerde, yerle yeksan...»</p>
<p class="calibre1">Eğildi. Su tenekesini indirip ocağa çaydanlığı koydu. Anlatmayı bilemiyorum ki. Kadir olsa bilirdi. Kadir yok, Sefer de parmaklarını çıtlatıp duruyor. Bekliyor. Ne yapacaksın? İş hepten başa düştü. Çoluğu çocuğu iyice bir derleyip toplamalısın. Acemilikle de olsa bir yerden başlamalısın. Seçtiklerini birbirine ulamalısın.</p>
<p class="calibre1">. Yeniden doğruldu. Yüzü avlunun sıcağından, gazın alevinden kızarmıştı. Belki de değil. Belki kanının hızlı akmaya başlamasından. Kadir’in yokluğunda Sefer’in henüz uç vermiş taze öfkesini, avurtlarını çiğneyip parmaklarını çıtlatmaları arasında seçtiklerini nasıl yapsa da heder etmese kaygısından? Yeni bir durumu, önüne çıkan ve iyice doğurgan yepyeni sorunları de-neysizlikle eline yüzüne bulaştırmaksızın alt edip edemeyeceğini bilememekten ... Kadir Hasan’ı elime, Sefer’i kucağıma verdiğinde neden haberim vardı? O zaman o zamanın üstesinden geldimse, şimdi de şimdinin üstesinden gelirim. Neden gelemeyecekmişim?</p>
<p class="calibre1">Üç gündür üstüne çöken sinmiş, silinmiş durum usul usul akıp gitmişti. Sefer’in ilanı göstermesiyle şurasındaki o ağır taşı kökünden söküp kaldıran, ordan kütür kütür çekip tümüyle çıkaran neyse, onun verdiği güvenle konuştu bu kez:</p>
<p class="calibre1">«Sevmek gümbürtü istemez Sefer. Her şey benim olacak, önden yok saydığım ne varsa onlar da sırasında benim olacak diyenlere ne bakarsın sen? Onlar ■ için bile her şeyden mülk olur da, bi sevmekten, bi de ölümden mülk olmaz. Arif’in şurda, şu kapının yanında duruşunu gördüm. Şimdi iyice belli, ayan beyan gördüm. Kalır mıydı, kalmaz mıydı orasını bilemem ama, ‘Kal’ demek aklımın ucundan geçmedi. Geçmemiş işte. Senin geçti mi?» -</p>
<p class="calibre1">Sefer,</p>
<p class="calibre1">«Yok,» dedi çabucak. «Yok, bir de ‘Kal’ diyecektim...»</p>
<p class="calibre1">Bunun olmazlığından hoşlanmıştı. Bu olmazlık güldürdü Sefer’i. Hiç akla gelemeyecek bir şeyin tuhaflığı.</p>
<p class="calibre1">«Daha neler! .. » demeden edemedi.</p>
<p class="calibre1">Aynı anda, yengesinin az önce sözünü ettiği ışıldak sanki döndü, döndü de geldi, Arif’in kapı önünde dururkenki «Neden hepsi koşup, elime, paçalarıma sarılıp, kollarını boynuma dolayıp, biraz daha oturun, demiyorlar» diye şaşkın kalakalan yüzüne vurdu. İyice aydınlattı o yüzü. «Biri bir adım atsa ... Beni sevseler, sevdiklerini bilsem...» diye bekleyen yüzü. Hiç biri tek adım atamazdı. Gerçek. Akıllarından bile geçemezdi.</p>
<p class="calibre1">Sakine Sefer’e çay koyuyordu:</p>
<p class="calibre1">«Hem biz şimdi Kadir abine iki paket sigara götürebilsek çok iyi ederiz, biliyor musun?» diyordu. «Kadir abin ölmedi ya?»</p>
<p class="calibre1">Hiç bir şeyin altını çizmemişti. Ama Sefer, ‘Biz’le ‘Ölmedi ya’nın altını çizdiğini sanıyor. Gözlerinin önünde amcasının hep o, en son andaki yüzü; tuttu, yanlarına gelmek için debelenirken kıçüstü oturup kalan Gülten’i kaldırdı:</p>
<p class="calibre1">«Sigarayı sen götürmek istersen ben çocukları beklerim yenge,» dedi.</p>
<p class="calibre1"><a id="bookmark2"></a><span class="calibre4">ikinci Bölüm</span></p>
<p class="calibre1"><span class="calibre4">(1977)</span></p>
<p class="calibre1">Hüzzam Mavisi, 99 H, 102 Akşamüstü, 137 Kulak Tıkaçları, 148 Nerde O Eski Ölümler, 156 Sessizliğin İlk Sesi, 162</p><div class="calibre2">
<p class="calibre1">SİS 7</p></div>
<p class="calibre1"><span class="calibre5">En Kısa Öykü</span></p>
<p class="calibre1"><a id="bookmark3"></a>HÜZZAM MAVİSİ</p>
<p class="calibre1">1936 yılının mart ayında doğdu. Bir yaşında boğmaca, iki yaşında söğüt dalından bir atı, üç yaşında gök mavisi bir tulumu, dört yaşında ise tahta sandalyeden bir kamyonu oldu. Beş yaşında, dört'yaşındaki bir kızı Başkent'in Meşrutiyet Caddesinden Kızılay Alanına kaçırdı. Yakalanıp tutuklandı. Büyükbabasının yanına sürgüne yollandı. Altı yaşında oyuncak bir davul buldu. Sokak sokak dolaşıp davulun topmağını vurdu. Yedi yaşında kömürlükte Karagöz oynattı. Kömürlüğe giriş biletlerini kendisi sattı. Dokuz seyirci geldi Sekiz yaşında edebiyat dergisi sahibi. Çıkardığı tek nüshayı on dört kişiye okuttu; karşılığına on dört teşekkür sundu. Qn yaşında, yaralı bir serçenin fotoğrafını çektirdi. Göklerin ve denizlerin önü açık maviliklerini sevdi.</p>
<p class="calibre1">On sekiz yaşında başka mavi dostları oldu. «Mavi», birlikte çıkardıkları dergiye ad kondu. Çocukların ve on sekizindeki gençlerin dünyasına karanlığı yaşam diye verenlere kırgın şiirlerle hikâyelerini en çok hurda yazdı. On dokuzunda Üniversite Tiyatrosu'nda ve Sahne Z'de insanlara tiyatroyla görünmeyeni göstermek istedi. Büyü tuttu, ama yirmisini geçince askere gitti.- Sanattan ansızın tek boyutlu imanlar dünyasına göç, tek boyutlu insana karşı ilk kesin tepkisini getirdi. Uzun boylu ilk sahne oyunu «Yarın Cumartesi»yi yirmi ikisinde yazdı: (Dertlenmeyin, yarın cumartesi. İzinli çıkarsınız. Gece denize girer, ellerinizi yakamozlandırırsınız). Yine yirmi iki yaşında, ilk aşkının dağı Kızılay’da özgürsüzlüğe karşı duran yaşıtları gibi birçok cop yedi. Yirmi dört yaşında tiyatro öğrenimi için Paris’e gitti. «Yarın Cumartesi»nin sahnelenişinde bulunamadı. Babasından hiç destek ve yardım görmedi. Bunu görenlerle" de konu-şabilmeye çalıştı ama pek beceremedi. Buna karşın ‘bozuk dü-zen’in birbirine düşürdüğü, ezdiği, aralarında sevgisizliği bir mikrop gibi çoğalttığı insanları gördü. Bu düzenin kendisini gördü. Gördüğünü yazdı. Adına «Bozuk Düzen» dedi ve ilk büyük çığlığını attı: İnsanları sevmek için ille ölmelerini mi beklemek gerek? Yirmi altı yaşındaydı. Yazdığını arkadaşı Asaf'la omuz omuza çalıştıkları AST'da sahneledi. Aynı tiyatroda «Godot’yu Beklerken»de oynarken trajik durumlara gülmenin zoruyla sahnede fıtık oldu. Fıtığıyla birlikte yaşamayı nerdeyse sevdi ve benimsedi. Onu, yerinden fırladıkça geri tıkıştırarak AST'da pek çok başardı oyunun sahnelenişine imzasını attı. Bir çoğunda oynadı. AST’ın Anadolu turnesinde geçirdiği trafik kazasında Asaf’ı en çok yitirenlerden biri oldu. Kazadan kendi alnında bir dikiş izi kaldı. Yarası dikiş altında işledi. Otuz üç yaşında tiyatroda tek boyutlu sanatçıyla, kapı önünde tek boyutlu devrimciyle müşerref oldu. Gelişimin çok boyutlu zenginliğini elinde kalan tek şeyle, yaşamıyla savundu. Battı çıktı; yeniden battı, yeniden çıktı ve otuz altı yaşında tek boyutluluğa karsı 'çifte su verilmiş bir çelik gibiyim’ dedi. Bu bilenişi sevdiği kadar güzel kadınları da sevdi. Ucu sivri acıyı tanıdı. İçkisini ihmal etmedi. Yüreğini sıcak tutan her masaya yürekten kopma dizelerini bıraktı. Otuz dokuzunda baba oldu. Oğlunun adını, ecelsiz genç ölümlere saygı, Sinan diye koydu. Sonra gitti, Gülhane Parkı'nda, üstünde üç yaşının mavisi bir gömlekle güneşe karşı oturdu. O resimde yorgun durdu.</p>
<p class="calibre1">Kırk yaşında sol bacağında k:ıra bir ben çıkardı. Kara ben-le barış içinde yaşamak istedi ama, hasta hücreler gövdesinde başıbozuk ordular gibi ansızın hücuma geçti. Bu selamsız saldırıyı önlemek üzere Londra'ya giderken Paris vitrinlerinden birinde, tutuklanıp kurutulmuş mavi bir kelebek gördü. Çınar yaprağı büyüklüğünde, kurutulup çerçevelenmiş mavi bir kelebek. Çok iri ve çok mavi. Onurlu ve diri kanat çırpıp dururken yaşamı o an durdurulmuş e.n mavi kelebek. Kendini kendisine ilk kez sunarcasına satıcıdan bu tutuklu ve çerçevelenmiş mavi kelebeği istedi:</p>
<p class="calibre1">«Şu hüzzam mavisi kelebeği bana verir misiniz?»</p>
<p class="calibre1">Kırk bir yaşında, o hüzzam mavisi kelebeği duvara asarak çekip gitti.</p>
<p class="calibre1">Adı Güner Sümer. Bir yıldız kayıp. Gözü arkada gittiği söyleniyor. Bir tahmine göre de Asaf, Sermet, Sevgi, Oğuz, öteki Oğuz ve yaşıtı daha bazı sanatçı-yazar dostlarıyla birlikte olduğu.</p>
<p class="calibre1">27 <span class="calibre4">Nisan 1978</span></p>
<p class="calibre1"><a id="bookmark4"></a>H</p>
<p class="calibre1"><span class="calibre5">Sayın dinleyiciler, şu.anda Cape Kennedy’de saat on altı otuz. Üç astronot Apollo 11’e yerleştiler. Apollo 11’i Cape Ken-nedy’den Satürn 5 füzesi taşıyacak. Dünyamızdan üç yüz seksen bin kilometre uzaklıktaki aya bu yolculuk sekiz gün, üç saat sürecek. Apollo. 11’in bu uçuşu için on dört bin kişi görev almıştır. Satürn 5 roketinin monte edileceği yapıya yüz on yedi milyon dolar harcanmiştır. Satürnleri hangardan uçuş rampasına taşıyacak olan kulelerin her biri içinse yedişer milyon dolar. Bir tek Satürn roketi için yüz seksen üç milyon dolar harcanmış bulunmaktadır.</span></p>
<p class="calibre1"><span class="calibre5">Büyük gün geldi, büyük saat de yaklaşıyor! İki saat iki dakika sonra, aya ilk insan ayağını bastıracak olan Apollo 11 aracı uzaya fırlatılmış olacak. Apollo 11’de üç astronot bulunuyor sayın dinleyiciler. Aya gelindiğinde Armstrong ve Aldrin araçtan çıkacaklar. Collins ise Columbia adını taşıyan ana kabinde kalacak. Arkadaşlarının dönüşünü, örümceğin ana kabine kenetlenmesini bekleyecek.</span></p>
<p class="calibre1"><a id="bookmark5"></a>ı.</p>
<p class="calibre1">Arkadaşlarının dönüşünü örümceğin ana kabine kenetlenmesini bekleyecek. Dönüşünü ve kenetlenmesini bekleyecek... Bu serüven sekiz gün, üç saat sürecek. Kenetlenip gelecekler.</p>
<p class="calibre1">Kenetlenip gittikleri gibi dönecekler. Her şey saniyesi saniyesine hesaplanmıştır.    "</p>
<p class="calibre1">Apollo 11’ in serüvenini hiç kimsesiz bir odada, bir radyonun başında hemen hemen aralıksız izliyordu. Bu serüven birden bir başka serüvenle içiçe girdi. Onun kopmaz bir parçası oldu. Şimdi dünyanın bir başka ucunda, bulunduğu yerden bilinmeyen uzaklıkta bir kentin en görkemli otelinde. İşte gerçekten hurda. Ansızın. İnanılır gibi değil. Daha gözkırpımı bir zaman önce kendi yurdunda, yuvasında olmalıydı. Orda, bir havaalanında, en yakınlarıyla yanyana. A ile, C ile. F bile.</p>
<p class="calibre1">Sıcak bir yaz günü. Yolcu salonu boğucu, çok gürültülüydü. C'yi duyamıyordu. F'ye sesini duyuramıyordu. Tedirgindi. Ama bu, çıkmak üzere olduğu yolculuğun tedirginliği değil. Anında gelen bu tür uzak yolculuklara belli bir alışkanlığı var. Onu tedirgin eden, bir süpabın bir yerlerde patladı patlayacak olduğunu, bir düdüklü tencerenin kapağını fırlatıp içini dışına taşıracağını sandıran, bunun da ne zaman, nasıl olacağını hiç ele vermeyen durgun bozkır sıcağı. O bungunlukta hep bir ağızdan övünçle, coşkuyla, belki biraz şaşkınlıkla konuşulanlar ise hep aynı. Duyulmadan anlaşılabilecek denli aynı.</p>
<p class="calibre1"><span class="calibre5">Bekliyoruz! Aracın fırlatılacağı anı bekliyoruz! Tarihin en büyük serüveninin başlaması için sadece bir saat yirmi dakika var. Apollo 11’in uzaydaki hızı saatte yirmi iki bin kilometre olacaktır. Ay modülünün aya inişi ve aydan kalkışı en önemli anlar... Her şey saniyesi saniyesine hesaplanmıştır. '</span></p>
<p class="calibre1">Çok geçmeden nice insan kendisinden bir parçanın da orda, üç yüz seksen bin kilometre uzakta bir yere değmiş olduğu duygusunu yaşıyor. Ses' dalgaları hiç ara vermeksizin Apollo 11 ’in yolculuğunu bu yolculuktan daha hızla yayıyorlar. Nice insan ay modülünün aya varışından kat kat büyük bir hızla Arınstrong ve Aldrin'in birer parçası, belki de ta kendileri olduklarını sanıyorlar.</p>
<p class="calibre1"><span class="calibre5">Saat on dokuz kırk iki. Ay modülünün ayın yüzünden kalkmasına sekiz dakika, iki saniye kaldı. Armstrong’la Aldrin ayın yüzeyine, üstüne (M. S. Temmuz 1969’da ilk kez iki insan buraya ayak bastılar) cümlesi yazılı bir levha bıraktılar.</span></p>
<p class="calibre1">O da, ses dalgalarının hızına eş bir hızla yol alıyor. Bilinmeyen bir ülkeye doğru. Beyninde yığınla yüz, yığınla söz taşıyarak.</p>
<p class="calibre1">«Ses dalgalarının yaydığı her sesi, her görüntüyü evine, yanına taşıyacak herhangi bir alıcısı bulunan herkes birbirine eşit şu anda. Şu anda aynı şeyi izliyoruz, aynı şeyleri biliyoruz, aynı şeyi paylaşıyoruz. Dünya insanları ilk kez bu denli yaklaştılar birbirlerine. Şu anda bir Hintli, bir Amerikalı, bir Çinli, bir Kübalı, bir Şilili, bir İspanyol, bir Ekvatorlu ile aynıyız.»</p>
<p class="calibre1">Sık sık yinelendi bu. Yaklaştığımız, paylaştığımız, aynı olduğumuz.</p>
<p class="calibre1"><span class="calibre5">Satürn 5 fırlatıldı sayın dinleyiciler. Fırlatıldı!.. Fırlatıldı!.. Ardından ateşten bir ışık, ışıktan bir çizgi bırakarak iki saniyede görünmez oldu. Uzayda kayboldu. Roketin ikinci kısmı ayrıldı. Ayrıldı... Uzaya girdi. İnsanoğlunun en büyük serüveni, insanlığın en büyük başarısı iki dakika önce başladı sayın dinleyiciler... Coşku... Coşku... Cape Kennedy'de yirmi beş kilometre karelik bir alan üstüste insanla dolu. Hepsi Satürn’ün gözden yitişini çılgınca alkışlıyor, insanlığın bu en büyük başarısının tamamlanmasını bekliyor. Aya varmayı bekliyoruz. Hepimiz. Aya ayak basmayı bekliyoruz...</span></p>
<p class="calibre1">Coşkular çoğul. Bekleyişler çoğul. Boşluğa fırlamalar, bir yere ayak basmalar, ordan ses vermeler çoğul.</p>
<p class="calibre1">Bir gözkırpımı zamanda yolculuğunun tamamlanmasını bekliyor o da. Neden çoğul olmadığına şaşıyor. O bungun havaalanı ne zaman geride kaldı? C, hatta F ve A bile nasıl bu denli uzakta kaldılar? Ne zaman?</p>
<p class="calibre1">Ay <span class="calibre5">modülünün ay yüzeyine inmesine iki dakika kaldı. Saat on beş. Yarım dakika kaldı. Mükemmel bir iniş yapıyor. Yirmi saniye var. Oldu. Vardık!.. Vardık!..</span></p>
<p class="calibre1">Kendi de bir modülün içinde doğruluyor, «vardık» diyor.</p>
<p class="calibre1"><span class="calibre5">Huston Uzay Merkezi ile ay modülü arasında konuşmalar oluyor. Duyuluyor. İşte duyuluyor. Yani konuşuluyor. Aydan burayla, Huston’la konuşuluyor!.. Ay modülü ayda. Armstrong: «Her şey yolunda gitti» dedi. Araçta bir mavi ışık yandı. Güzel bir mavi ışık. Armstrong Uzay Merkezi'ne teşekkür ediyor.</span></p>
<p class="calibre1">Bu sesi tanıyor. Onun ve herkesin deyimiyle tarihin bu en büyük serüvenini saniyesi saniyesine kendi ülkesine ulaştıran bu sesle uzun yıllar karanlık, tozlu stüdyolarda, mikrofon başlarında birlikte oldular. Ne zamandan beri Cape Kennedy’desin? O eski stüdyolarda da kırmızı ışık yandığı, her şey durduğu ve sustuğu anda biz konuşurduk. Önüne sessizce sürdüğüm kâğıtlara baka baka «This is the voice of...» dediğin günlerdekine hiç benzemeyen çılgınca güvenli bir sesle şimdi de buraya sesleniyorsun: «Burası Cape Kennedy...»</p>
<p class="calibre1">«This is the voice of...» Az sonra sıra bende olacak. Kırmızı ışık sönüp yeşili yandığı sırada ise sen derin bir soluk alacaksın. «Bir kez takıldım. Yayını bozdum» der gibi suçlu duracaksın. «Çok kötü bir yayın oldu» diyeceksin sanki. Ama konuşamayacaksın. Ardından aynı tedirginlik sırası bana gelecek. Kolumu eski masaya usulca çarpmış olacağım. Mikrofonu usulca sallamış olacağım. Hiç sallanmaması, ne yapsan yayın sırasında sallanmaması gereken o- mikrofonu. Ter içinde kalacağım. Bu küçük sallanışın, bu usul çarpışın alıcılardan büyük güm' bürtülerle yansımış olduğunu bileceğim. Ses dalgaları her titreşimi hemen taşıyacak alıcılara, insanlara. Anında. Hiç atlamadan. İyice büyüterek taşıyacak.</p>
<p class="calibre1"><span class="calibre5">Bu sabah saat dört onyedidc Neil Armstrong ay modülü-nün kapağını açtı. Merdivenlerden inerek aya ilk adımını attı.</span></p>
<p class="calibre1"><span class="calibre5">Ordan hemen televizyon yayvınını başlattı. Aydan ilk direkt TV yayını başladı. Armstrong’um aya ilk ayak basışı ekranlarda izleniyor. Yayın, uzaya fırlatmlmış uydular aracılığıyla yapılıyor.</span></p>
<p class="calibre1">Uydular.</p>
<p class="calibre1">Bunlar Armstrong'un a!)'a ayak basışını milyonlarca kişiye yansıtmakta aracılık ediyorilar. Sonra, daha sonra uzay merkezlerinin denetimi altında yeni görevler mi yapacaklar, yorgunluk mu çıkaracaklar? BC:öyle, ne için kullanıldıkları az çok bilinirken daha güven veric:;i olmalılar. Yarın, bu serüven tamamlandığında pek az şey aydınlık olacak. Bilinmesi gereken pek az şey. Onlar, bir gözk::ırpımı zaman içinde çıkılan yolculuğu kimselere yansıtmakta aracı olmayacaklar. Bunu üstlenmeyecekler.</p>
</body>
</html>
