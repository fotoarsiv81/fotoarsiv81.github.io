<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bmw</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">VIII. BÖLÜM</h1>

  <p class="ortayazi"><span class="idebold">Son Sözler</span></p>

  <p class="sagitalik">‘’Hayata SSK’lı olarak devam etmeyin! Bağkur’lu olarak devam edin! Veren el, alan elden her zaman üstündür...’’<br class="chapter" />
  Baybars Altuntaş</p>

  <div class="clrb"></div>

  <p class="normal"><span class="idebold">14</span></p>

  <p class="normal"><span class="idebold">Siz de otobüsten inmek ve BMW’ye binmek istiyorsanız, çözüm çok basit:</span></p>

  <p class="normal"><span class="idebold">1.İş fikriniz sizin gerçek sermayenizdir.</span></p>

  <p class="normal"><span class="idebold">2.Siz de benim yaptığım gibi yapın!</span></p>

  <p class="indentmetinitalik">Size tüm hayat hikâyemi olanca saflığıyla anlattım. Fazlası var, eksiği yok. Sonuçta özet olarak ne yaptım diye kendi kendime sorduğumda şu 3 cevabı rahatlıkla verebiliyorum:</p>

  <p class="indentmetinitalik">İş Fikrini Üret! Üşenme! Topu İyi Koştur!</p>

  <div class="clrb"></div>

  <p class="normal">Henüz üniversitedeyken, 25 kuruşa Franchising Derneğini kurdum. Dernek şimdi Türkiye’nin nerdeyse tüm franchising markalarını şemsiyesi altına toplamış durumda. Her yıl fuarlardan, dergilerden, yayınlardan binlerce dolar geliri var. Peki, bu başarılı girişimi yaparken ki sırrım neydi? Çok basit; Herkes pas geçti, ben faks geçtim! Bence bunu herkes yapabilirdi ama yapmadı, bunu yapabilmek için herkesten çok önemli bir farkım da yoktu. Sadece ‘üşenmemek’ ve ‘ne kaybederim ki’ mantığıyla hareket etmek.</p>

  <p class="normal">Henüz üniversitedeyken sadece 400 dolar sermayeyle Deulcom’u kurdum. Milyonlarca dolar kazandım. Peki, bu başarılı girişimi yaparken ki sırrım neydi? Çok basit; 400 dolara bir Pazar günü gazeteye reklam vermek! Bence bunu herkes yapabilirdi ama yapmadı.</p>

  <p class="normal">Başbakanımız bana girişimcilik mektubu verdi, Başkan Obama benimle görüştü ve 21. yüzyılın en önemli girişimcilik olayına tüm dünya medyası önünde Türkiye damgasını vurdu. Peki, bu başarılı girişimi yaparken ki sırrım neydi? Çok basit; Doğru bir iş fikri!</p>

  <p class="normal">İşin en başında param yoktu, çevrem yoktu, torpilim yoktu. Ancak iş fikrim vardı, zamanında akla gelmiş doğru fikirlerdi ve ben de topu iyi koşturan bir girişimciydim.</p>

  <p class="normal">İşte size hayat hikâyem. Her şeyi olanca saflığıyla anlattım. Atladığım bir şey var mı?</p>

  <p class="normal">Evet var!</p>

  <p class="normal"><span class="idebold">Belki, çok dindar bir insan olmayabilirim, ancak resmin tamamına baktığımda da görmem gerekeni görüyorum.</span> Bu yüzden, bugüne kadar ‘benim bir dediğimi iki etmeyen’ Yüce Allah’a da bana verdiği destekten dolayı şükrediyorum.</p>

  <p class="normal">CNN International Washington DC stüdyolarındayız.</p>

  <p class="normal">“Ortadoğu Girişimcilik Enstitüsü’nün kurucusu geldi” dedi kapıdaki görevli pasaportumu kontrol ederken, telefonun diğer ucundaki kişiye. Yukarıya çıktık. Beraberimde Büyükelçiliğimizin PR çalışmalarını yürüten ABD’li iki yetkili var. Arabada giderken kendilerine canlı yayın konusunda birkaç şey sormuştum. Açıkçası hayatımda ilk kez İngilizce olarak canlı yayına çıkıyordum. “Soruları alma imkanımız var mı önceden” dedim.</p>

  <p class="normal">“Gittiğimizde bunu sorarız, Mr. Altuntaş” demişti ABD’li yetkili.Asansörde kendisine tekrar hatırlattım. Biraz sonra geldi ve şunları söyledi:</p>

  <p class="normal">‘’Böyle bir şey mümkün değil, arzu ederseniz yayını iptal edelim” diyorlar. Ne dersiniz Mr. Altuntas? ‘’</p>

  <p class="normal">‘’Sorun değil’’ dedim.</p>

  <p class="normal">Ve stüdyodayım.</p>

  <p class="normal">O da ne?</p>

  <p class="normal">Minicik bir stüdyo. 10 metrekare ya var ya yok. “Soruyu soracak kişi nerede?” dedim.</p>

  <p class="normal">‘’Soruyu soracak kişi Londra’dan size soracak. Size biraz sonra kulaklık verecekler, oradan soruyu dinleyip şu küçük kameraya bakarak karşınızda birisi varmış gibi cevaplayacaksınız...’’</p>

  <p class="normal">Okyanusun bir ötesinden soru kulağıma geliyordu ancak hiç de net değildi. Kısık bir ses ve zar zor duyduğum sorular.Program bittiğinde Türkiye’den Prof. Cem Alptekin tebrik için telefon açtı. Eşi ABD’li olduğu için her akşam bu programı izliyorlarmış. “Süperdin, okulda İngilizceyi iyi öğretmişiz sana” deyince, derin bir oh çektim içimden.</p>

  <p class="normal">Sonuçta şunu net bir şekilde söyleyebilirim: Siz de benim yaptığım gibi yapabilirsiniz. Benden daha da zengin, benden daha da başarılı olabilirsiniz. Çok mümkün.</p>

  <p class="normal">Sadece en azından “benim yaptığım gibi yapın”...</p>

  <p class="normal">Takıldığınız bir şey olursa bana mesaj gönderin. Bu kitabı okuduktan sonra neler yapmaya başladığınızı bana yazın. Twitter’dan takip edin, facebook’tan sayfama abone olun. İrtibatımızı hiçbir zaman koparmayalım.</p>

  <p class="normal">Geleceğin Baybars Altuntaş’larına şimdiden başarılar... Bu arada, beni izlemeye devam edin.</p>

  <p class="normal">Amerika Birleşik Devletleri’nin neden beni Obama zirvesine aday gösterdiğini şu ana kadar öğrenemedim. Ancak bu konuda kendi varsayımlarım mevcut. Adana’da yapılan bir girişimcilik toplantısında, Orta Doğu’da barış sürecine hizmet etmek üzere girişimciyi – finansmanı – eğitimi tek şemsiye altında toplayacak olan bir kurum kurulmalı demiştim. Bu kurumun adını da koymuştum: Orta Doğu Girişimcilik Enstitüsü.</p>

  <p class="normal">Bu toplantıda bir ABD konsolosunun not aldığını ve ‘çok güzel fikir’ dediğini hatırlıyorum.</p>

  <p class="normal">Yani, Obama davetini de yine ‘iyi bir iş fikri’ ile kapmış oldum. Dediğim gibi: Pekmezi Kilis’te olanın, sineği Bağdat’tan geliyor.</p>

  <p class="normal">Ben bu fikri ortaya attığımda, Arap Baharı henüz ortada yoktu. Şimdi bu fikrin değeri daha da arttı. Güzel denk düştü.</p>

  <p class="ortayazi">* * *</p>
</body>
</html>
