<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bmw</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Önsöz</h1>

  <p class="normal">Şimdiye kadar verdiğim konferanslarda yıllar içinde binlerce üniversite öğrencisine hitap ettim ve şunu anladım: Üniversite öğrencilerinin hemen hemen tamamı, Türkiye’de başarılı olmak için mutlaka bir ’dayın’, mutlaka bir ‘torpilin’, mutlaka aileden gelen bir ‘servetin’ ya da mutlaka bir ‘çevren’ olacak”, buna inanıyorlar.</p>

  <p class="normal">İşte bu kitabı yazmaya bu yüzden karar verdim.</p>

  <p class="normal">Benim ne bir “dayım”, ne bir “torpilim”, ne bir “servetim”, ne de bir “çevrem” vardı.</p>

  <p class="normal">Öğretmen bir annenin ve emekli bir askerin çocuğu olarak şunları rüyamda görsem inanmazdım:</p>

  <p class="normal">“Cebimde beş para yokken kurduğum şirket Türkiye’nin en önemli 100 franchising markasından biri olacak. Girişimciliğin beşiği olan Amerika Birleşik Devletleri’nin Başkanı beni girişimciliği konuşmak üzere Beyaz Saray’a davet edecek, dünyanın 16. büyük ekonomisinin en başındaki insan olan Başbakanımız, Obama’ya yazdığı özel mektubu benimle gönderecek... CNN International Washington’da Obama’nın zirvesini benimle canlı yayında değerlendirecek, dünyanın en önemli girişimcilik show programında 22 ülkenin 110 ‘Dragon’undan biri de ben olacağım.”</p>

  <p class="normal">Siz rüyanızda bunları görseniz inanır mıydınız?</p>

  <p class="normal">Ama bunların hepsi oldu.</p>

  <p class="normal">Torpilim yoktu, param yoktu, çevrem yoktu...</p>

  <p class="normal">İşin kolayına kaçıp “Batsın bu dünya” diyebilirdim.</p>

  <p class="normal">Ama demedim.</p>

  <p class="normal">Şuna gönülden inanıyorum: Güzel ülkemiz herkesin rüyalarının gerçeğe dönüşebildiği bir ülke. Yeter ki siz isteyin...</p>

  <p class="normal">Bu kitabı yazarak istedim ki 7’den 77’ye herkes bir de benim baktığım pencereden baksın dünyaya. Nasıl yaptığımı olanca samimiyetim ve saflığımla anlattım bu kitapta.</p>

  <p class="normal">Ve istedim ki sizin de benden bir farkınızın olmadığını anlayın. Bir öğretmen çocuğu olarak ben yaptıysam ve başardıysam, daha iyilerini siz de çok kolaylıkla yapabilirsiniz.</p>

  <p class="normal">Bu kitapta sadece hayat hikâyemi anlatmadım. Neyi nasıl yaptığımı da sizlere anlatmak istedim.</p>

  <p class="normal">Bu kitabı iki boyutta hazırladım. Kitap içinde kitap var; Bir yandan hayat hikâyemi, diğer yandan da kendi işinizi kurana kadar başarılı bir girişimci olarak neleri nasıl yapmanız gerektiğini anlattım. Seçili alanları takip ederek, işinizi kurarken sizlere meşale olacak öğütler verdim.</p>

  <p class="normal">Soluksuz okuyacağınızdan eminim.</p>

  <p class="normal">Ülkemize her yaştan, her kesimden yepyeni Baybars Altuntaş’lar kazandırması dileğiyle, bu kitabımı tüm girişimcilere hediye ediyorum.</p>

  <p class="sagbolditalik">Baybars Altuntaş</p>

  <div class="clrb"></div>
</body>
</html>
