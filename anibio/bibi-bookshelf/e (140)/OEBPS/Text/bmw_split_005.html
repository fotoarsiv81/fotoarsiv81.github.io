<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bmw</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">I. BÖLÜM</h1>

  <p class="ortayazi"><span class="idebold">Obama – Recep Tayyip Erdoğan – CNN International</span></p>

  <p class="sagitalik">‘’Kısa farlarınızı değil, uzun farlarınızı çalıştırın ‘’<br class="chapter" />
  Baybars Altuntaş</p>

  <div class="clrb"></div>

  <p class="normal"><span class="idebold">1</span></p>

  <p class="normal"><span class="idebold">Beyaz Saray Sözcüsü, Başkan Obama ile yaptığım görüşme hakkında dünya medyasına açıklama yapıyor !</span></p>

  <p class="indentmetinitalik">ABD Adana Konsolosluğundan aradılar: "Baybars Bey, fazla vaktinizi almak istemem. Hemen konuya girmek istiyorum. Başkan Obama sizi Beyaz Saray’a davet ediyor.Ankara’daki Büyükelçiliğimiz size Başkan Obama’nın davetini iletmemi istedi. Lütfen e-mail adresinizi verirseniz size biraz sonra davet mektubunu göndermek isterim.</p>

  <p class="indentmetinitalik">Mektubu aldıktan sonra benimle irtibata geçerseniz sizinle konuşmak istediğim çok şey var’’</p>

  <div class="clrb"></div>

  <p class="normal">Heyecanlıyım; “Gömlek mi, yoksa t-shirt mü giymeliyim” diye düşünüyorum; t-shirt’te karar kılıyorum. Washington saatiyle 14.30’da, Türkiye saatiyle 19.30’da CNN International’ın en çok izlenen programlarından “Quest Means Business”a canlı yayın konuğuyum. CNN International “Ortadoğu Girişimcilik Enstitüsü’nün Kurucusu” olarak, Başkan Obama’nın Girişimcilik zirvesini Washington stüdyolarında benimle değerlendirecek... Washington Büyükelçiliğimiz durumdan oldukça memnun.</p>

  <p class="normal">Adana’da bir telefon görüşmesiyle başlayan maceranın son perdesi bu...</p>

  <p class="normal">26 – 27 Nisan 2010 tarihlerinde Washington DC’de düzenlenen “ABD Başkanlık Girişimciler Zirvesi” için dünya çapında seçilen ve Başkan Obama tarafından davet edilen 150 girişimciden biriyim. Washington’da kaldığım otel, uluslararası diplomasinin sanki beşiği. Neredeyse oteldeki herkes bir ülkenin büyükelçisi, konsolosu veya diplomatik misyon şefi. Otelin önünde beni CNN’e götürecek olan araca ilerlerken şunu düşünüyorum:</p>

  <p class="normal">‘’Nereden nereye! Paranın, girişimciliğin ve kapitalizmin beşiği ABD’nin Başkanı Washington’da 21.Yüzyılın girişimcilik adına en önemli hareketini yapıyor ve ABD Başkanlık Girişimcilik Zirvesi’ni düzenliyor. Bu zirvede dünyanın en önemli girişimcileri arasından beni Beyaz Saray’a davet ediyor. Öğretmen bir annenin ve asker bir babanın çocuğuyum, para hakkında konuşmanın ayıp sayıldığı bir evde yetiştim; ancak dünyada paranın en çok konuşulduğu ülkenin başındaki insan beni girişimcilik zirvesinde bizzat kabul ediyor.”</p>

  <p class="normal">Beyaz Saray Basın sözcüsü, görüşme ile ilgili şu açıklamayı yapıyor:</p>

  <p class="normal">“President Obama greets Baybars Altuntaş of Turkey at the Presidential Summit on Entrepreneurship. President Obama announced in his speech that Prime Minister Erdogan and Turkeywill host the next Entrepreneurship Summit in 2011.”</p>

  <p class="normal">(Görüşme sonrasında Başkan Obama Baybars Altuntaş’ı uğurlarken. Başkan Obama yaptığı konuşmada 2011 yılında düzenlenecek bir sonraki Girişimcilik Zirvesi’nin ev sahipliğini Başbakan Erdoğan’ın Türkiye’de yapacağını duyurdu.)</p>

  <p class="normal"><span class="idebold">“Obama Sizi Washington’a Davet Ediyor”</span></p>

  <p class="normal"><span class="idebold">Her şey Adana'da yağmurlu bir günde aldığım telefon çağrısı ile başladı</span></p>

  <p class="normal">Adana’da çok yoğun bir günün ortasındayım. Ocak ayının ilk günleri ve dışarıda sağanak bir yağmur var. Adana’da böyle yağmurlar insanı genelde çok mutlu eder, çünkü benim gibi dışarıya çıkmaya meraklı insanlar için tam da masa başı işleri toparlamamız için mecburi bir ortam yaratır. Şirketimin Adana ofisinde bir yandan sağanak yağmuru izlerken, bir yandan da kahvemi yudumluyorum. Telefonum çalıyor;</p>

  <div class="calibre1" id="calibre_pb_6"></div>
</body>
</html>
