<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_4" style="text-align: center; margin-bottom: 2.4pt;">BEŞİNCİ BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kütüphane boşalır boşalmaz, Hastings heyecanla Poirot'ya sordu. "Evet, ne düşünüyorsun?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Kapıyı örter misin lütfen, Hastings?" demekle yetindi. Dostu kapıyı kapatırken, Poirot başını iki yana sallayarak etrafa bakındı. Odada gezinirken mobilyaları ve ara sıra da yerleri inceliyordu. Işıklar söndüğünde sekreter Edward Raynor'ın oturmakta olduğu devrik sandalyenin yanında yere eğildi. Sandalyenin altından küçük bir nesne aldı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne buldun?" diye sordu Hastings.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir anahtar. Kasa anahtarına benziyor. Sir Claud'un çalışma odasında bir tane var. Bu anahtarın ona uyup uymadığına bakar mısın, Hastings?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Arkadaşı çalışma odasına geçerken, Poirot bilim adamının pantolon cebinden çıkardığı destedeki anahtarları tek tek inceledi. Hastings döndü ve anahtarın kasaya uyduğunu söyledi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Galiba neler olduğunu tahmin ediyorum," diye sürdürdü Hastings. "Sir Claud onu düşürmüş olmalı ve..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot kuşkuyla başını iki yana sallıyordu. "Hayır, hayır, mon ami. Anahtarı bana ver." Kaşları şaşkınlıkla çatılmıştı. Hastings'den aldığını destedeki anahtarlardan biriyle karşılaştırdıktan sonra diğerlerini ölen bilim adamının cebine koyup tek anahtarı gösterdi. "Bu bir kopya. Acemi işi, ama vazife gördüğü belli."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings heyecana kapılmıştı. "O halde..." Poirot'nun uyarı anlamındaki el hareketiyle sustu. Ön koridorla evin üst katına çıkan merdivene açılan kapının kilidinde bir anahtar sesi duyulmuştu. İki adam o yana dönerken, kapı yavaşça açıldı ve evin uşağı Tredwell eşikte belirdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kusura bakmayın, efendim." Tredwell içeri girip kapıyı arkasından kapadı. "Sir Claud siz gelene kadar bu odanın bütün kapılarını kilitli tutmamı emretmişti. Kendisi..." Sir Claud'un koltuktaki hareketsiz vücudunu gören uşak sustu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Korkarım patronunuz öldü," dedi Poirot. "Adınızı öğrenebilir miyim lütfen?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tredwell, efendim." Uşak koltuğa yaklaşarak efendisinin cesedine baktı. "Tanrım! Zavallı Sir Claud!" Poirot'ya döndü. "Beni bağışlayın, efendim. Fakat benim için büyük bir şok oldu. Neler oldu? Yoksa... cinayet mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Neden böyle düşünüyorsunuz?" diye sordu. Uşak sesini alçalttı. "Bu akşam çok tuhaf şeyler oldu, efendim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ya?" Poirot ile Hastings bakıştılar. "Şu tuhaf şeyleri bana da anlatır mısınız?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Nereden başlayacağımı bilmiyorum, efendim. İlk garipliği, o İtalyan bey çaya geldiğinde sezdim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İtalyan bey mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dr. Carelli, efendim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çaya beklenmedik şekilde mi geldi?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, efendim. Onun Bayan Lucia'nın eski bir arkadaşı olduğunu gören Bayan Amory yemeğe de kalmasını istedi. Fakat bana sorarsanız..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Sözün burasında susunca, Poirot, "Evet?" diyerek devam etmesini istedi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Aile hakkında dedikodu yapmak huyum değildir, efendim," dedi Tredwell. "Ama Sir Claud öldüğüne göre..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Tekrar susunca, Poirot, "Çok iyi anlıyorum," dedi. "Efendinize çok bağlı olduğunuz ortada." Tredwell başıyla onayladı. "Beni Sir Claud çağırdı. Bu yüzden bana bütün bildiklerinizi anlatmalısınız."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Gördüğüm kadarıyla, Bayan Lucia İtalyan beyefendinin aksam yemeğine kalmasından hiç hoşlanmadı. Bayan Amory öneriyi yaptığında, yüzünün ifadesini gördüm."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dr. Carelli hakkında ne düşünüyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"O bir yabancı, efendim." Uşağın sesinde kibir vardı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Tredwell'in ne kastettiğini anlamayan Poirot, arkasını dönerek güldüğünü saklamaya çalışan Hastings'e ne olduğunu sezmek istercesine baktıktan sonra tekrar Tredwell'e döndü. Uşak son derece ciddi görünüyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizce Dr. Carelli'nin aniden buraya gelişinde bir tuhaflık var mı?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, efendim. Tam açıklayamıyorum, ama normal bir durum değildi. Sorunlar da onun gelişinin ardından başladı. Sir Claud size haber yollamamı ve kapıları kilitlememi söyledi. Bayan Lucia da bütün akşam kendinde değildi. Yemek masasını terketti. Bay Richard bu yüzden çok sinirliydi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah," dedi Poirot. "Masayı terketti demek? Doğruca bu odaya mı geldi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, efendim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot etrafa bakındı. Gözleri Lucia'nın masada unuttuğu çantaya takılmıştı. "Galiba hanımlardan biri burada unutmuş." Çantayı aldı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Tredwell yanına gelerek baktı. "Bu, Bayan Lucia'ya ait, . efendim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet," diye onayladı Hastings. "Odadan çıkmadan hemen önce oraya bıraktığını gördüm."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Odadan çıkmadan hemen önce, öyle mi? Çok ilginç." Poirot çantayı kanepeye bıraktı. Kaşları şaşkınlıkla çatılmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kapıları kilitleme konusuna gelince," dedi Tredwell. "Sir Claud dedi ki..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot düşüncelerinden birden sıyrılıverdi. "Evet, evet. Hepsini duymak istiyorum. Şuradan çıkalım." Evin ön tarafına açılan kapıyı gösterdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Tredwell, Poirot'nun önünden kapıya yürüdü. Hastings, "Ben burada kalacağım," dedi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot esrarengiz bakışlarla süzdü arkadaşını. "Hayır, lütfen 'sen de gel."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sence burada kalmam daha doğru..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot sözünü kesti. "Yardımına ihtiyacım var, dostum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Eh, bu durumda..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Üç adam dışarı çıkarak kapıyı arkalarından kapadılar. Aradan henüz birkaç saniye geçmişti ki, koridor kapısı açıldı ve Lucia gizlice içeri süzüldü. Telaşla etrafına bakındıktan sonra, odanın ortasındaki yuvarlak masaya giderek Sir Claud'un kahve fincanını aldı. Her zaman masum bakışlar taşıyan gözlerinde kurnaz, acımasız bir ifade vardı şimdi. Bir anda yaşlanmış gibiydi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia elinde fincanla kararsız bir halde ayakta dikilirken, evin ön kapısı açıldı ve Poirot içeri girdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İzninizle, madam." Lucia korkuyla sıçramıştı. Poirot abartılı bir zarafetle fincanı elinden aldı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben... çantamı almaya gelmiştim," diye kekeledi Lucia.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, evet. Bir bakalım, onu nerede görmüştüm? Ah, işte şurada." Poirot çantayı kanepeden alarak Lucia'ya verdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Teşekkür ederim." Lucia dalgın dalgın etrafına bakıyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir şey değil, madam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia ona kısaca, endişeli bir ifadeyle gülümseyip telaşla odadan çıktı. Poirot bir iki dakika düşündükten sonra, kahve fincanını alarak dikkatle kokladı. Fincanın dibinde kalan kahveyi cebinden çıkardığı deney tüpüne boşaltıp, kapağını sıkıca kapadı. Tüpü tekrar cebine yerleştirdi. Sonra odadaki fincanları saydı. "Bir, iki, üç, dört, beş, altı. Evet, altı tane kahve fincanı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot'nun kaşları şaşkınlıkla çatılmıştı yine. Birden, içten gelen bir heyecanla gözleri ışıldadı. Biraz önce girdiği kapıya gidip, dışarı çıkmış gibi açıp kapadıktan sonra camlı kapıya koşarak perdelerin ardına saklandı. Birkaç dakika sonra, koridor kapısı açıldı ve tekrar Lucia göründü. Bu sefer öncekinden daha tedbirli bir hali vardı. Her iki kapıyı da görecek şekilde ilerleyerek, Sir Claud'un kahve fincanını aldı ve odayı gözden geçirdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Koridor kapısının yanındaki, üzerinde büyük çiçek saksısının durduğu sehpayı görünce gözleri parladı. Sehpaya koşup fincanı ters olarak saksıdaki toprağın içine soktu. Sonra gözünü kapılardan ayırmadan, fincanlardan başka birini Sir Claud'un yanındaki masaya koydu. Tam odadan çıkacakken, koridor kapısı açıldı. Richard yanında kumral, otuz yaşlarında fakat otoriter görünümlü bir adamla içeri girdi. Adamın elinde doktor çantası vardı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Lucia!" Richard karısını orada görünce şaşırmıştı. "Burada ne işin var?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben... çantamı almaya gelmiştim. Merhaba, Dr. Graham. İzninizle." Lucia telaşla yanlarından geçti. Richard onun ardından bakarken, Poirot perdenin arasından sessizce süzülüp, odaya diğer kapıdan yeni girmişçesine iki adama yaklaştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, işte Mösyö Poirot. Sizi tanıştırayım. Poirot, bu bey Dr. Graham. Kenneth Graham." Poirot'yla Dr. Graham selamlaştıktan sonra Dr. Graham incelemek için Sir Claud'un cansız vücudunun yanına gitti. Richard onu izliyordu. Hercule Poirot'nun odada gezinerek kahve fincanlarını saydığını ikisi de farketmedi. "Bir, iki, üç, dört, beş. Evet, beş fincan." Poirot'nun yüzü sevinçle aydınlandı. Deney tüpünü cebinden çıkarıp bakarken başını yavaşça iki yana sallıyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bu arada, Dr. Graham cesedin ilk incelemesini tamamlamıştı. "Maalesef ölüm belgesini imzalamam mümkün değil. Sir Claud'un sağlığı gayet iyiydi. Ani bir kalp krizi geçirmesi bana normal gelmedi. Son saatlerinde ne yiyip içtiğini öğrenmemiz gerekecek."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tanrı aşkına, bu gerçekten gerekli mi?" Richard paniğe kapılmıştı. "O da bizimle aynı şeyleri yedi. Bu iddian çok saçma..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir iddiada bulunmadım." Dr. Graham kesin bir dille konuşuyordu. "Yasalar uyarınca soruşturma açılması gerekiyor. Adli tabip ölüm sebebini öğrenmek isteyecektir. Şu anda, Sir Claud'un kesin ölüm nedenini belirleyemedim. Sabah ilk iş olarak acil bir otopsi yapılacak. Yarın öğleden sonra size somut bilgi verebilirim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hızlı adımlarla odadan çıkarken, Richard öfkeyle ardından gitti. Poirot bir an arkalarından baktıktan sonra, onu Londra'dan apar topar çağıran adamın cansız vücuduna döndü. "Bana söylemek istediğin neydi, dostum? Neden korkuyordun? Sadece formülün çalınmasından mı, yoksa aynı zamanda hayatından da mı endişe ediyordun? Hercule Poirot'nun yardımına güvenmiştin. Belli ki, çağırmakta geciktin; fakat gerçeği öğrenmek için elimden geleni yapacağım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot düşünceli bir edayla başını sallayarak odadan çıkmak üzereyken, Tredwell girdi. "Diğer beyefendiye odasını gösterdim, efendim. Sizinkini de göstermemi ister misiniz? Odanız üst katta, Bay Hastings ile yan yana. Acıktığınızı düşünerek, size hafif bir akşam yemeği de hazırlattım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot nazikçe başını eğdi. "Çok teşekkür ederim, Tredwell. Bay Amory'ye, yarın olay hakkında daha geniş araştırma yapılana kadar bu odanın kapalı tutulmasını söyleyeceğim. Arkamızdan kapıları kilitleyebilir misin lütfen?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot önden çıkarken, "Tabii, efendim," dedi Tredwell.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings uzun ve derin bir uykunun ardından ertesi sabah kahvaltıya indi. Yemek salonunda kimse yoktu. Tredwell, Edward Raynor'ın çok erken kahvaltı ettikten sonra çalışma odasına çekilerek, Sir Claud'un evraklarını düzene koyduğunu; Bay ve Bayan Amory'nin kendi odalarında yediklerini ve henüz ortaya çıkmadıklarını: Barbara Amory'nin yalnızca bir fincan kahve alarak bahçeye güneşlenmeye çıktığını söyledi. Caroline Amory de baş ağrısını bahane ederek kahvaltıyı odasına istemişti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings, "Bu sabah Mösyö Poirot'yı gördün mü, Tredwell?" diye sorunca, dostunun erkenden köye doğru yürüyüşe çıktığını öğrendi. "Anladığım kadarıyla, Mösyö Poirot'nun orada yapılacak işleri varmış, efendim," dedi Tredwell.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings salam, sosis, yumurta, kızarmış ekmek ve kahveden oluşan mükemmel bir kahvaltıdan sonra, üst kattaki odasına çıktı. Odanın harika bir manzarası vardı. Bahçe olduğu gibi görünüyordu. Bir de, güneş banyosu yapan Barbara Amory. Hastings ancak Barbara eve girince koltuğa oturup o günkü Times'] okumaya başladı. Gazete baskıya daha erken girdiği için, Sir Claud Amory'nin ölümünü haber vermiyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings günün yorumu sayfasını açıp okumaya başladı. Yarım saatlik bir şekerlemeden sonra gözlerini açtığında, Hercule Poirot'yu başucunda buldu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, mon cher, gördüğüm kadarıyla, dava üzerinde çok çalışıyorsun," diye takıldı Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Doğrusunu istersen, Poirot, dün geceyi düşünüyordum. Bu arada uyuya kalmış olmalıyım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neden olmasın, dostum? Ben de Sir Claud'un ölümünü ve çok önemli formülünün çalınmasını düşünüyordum. Harekete geçtim bile. Şüphemin doğru olup olmadığını ortaya çıkaracak bir telefon bekliyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings, "Kimden ya da neden şüpheleniyorsun, Poirot?" diye atıldı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot pencereden bakıyordu. "Oyunun bu aşamasında sana açıklayamam, dostum," dedi hınzırca. "Şu kadarını söyleyebilirim, sahnedeki sihirbazların yaptığı gibi, el çabukluğu göz yanıltır."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bazen çok can sıkıcı oluyorsun, Poirot! Formülü kimin çaldığından şüphelendiğini söyleyebilirsin, en azından. Ne de olsa, sana yardımım..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot elini sallayarak onu susturdu. Ufak tefek dedektif o anda gayet masum görünüyordu. Bakışları pencereden uzaklara dalmıştı. "Kafan mı karıştı, Hastings? Neden hemen şüphelinin peşine düşmediğimi mi merak ediyorsun?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Eh... onun gibi bir şey."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yerimde sen olsan mutlaka öyle yapardın. Benim tarzım farklı. Siz İngilizlerin dediği gibi, samanlıkta iğne aramak için acele eden insanlardan değilim. Şimdilik beklemekle yetineceğim. Neden beklediğime gelince... eh bien, bazen Hercule Poirot olayları kendisi kadar yetenekli olmayanlardan daha açık şekilde görür."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tanrım, Poirot! Biliyor musun, senin bir kerelik olsun çuvalladığını görmek için dünyanın parasını gözden çıkarırdım! Çok kötüsün!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kızmana gerek yok, dostum. Bazen benden hiç hoşlanmadığına inanıyorum. Ne yazık ki, ben büyüklüğümün cezasını çekiyorum!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Ufak tefek dedektif öyle dramatik bir edayla soluğunu bıraktı ki, Hastings gülmeden edemedi. "Poirot, sen tanıdığım herkesten daha kendini beğenmişsin."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Elimden ne gelir? İnsan eşi benzeri olmadığını bilmeli. Ciddi olalım, dostum Hastings. Sir Claud Amory'nin oğlu Richard Amory'den öğleyin bizimle kütüphanede olmasını istedim. Senin orada bulunup, dikkatle izlemeni istiyorum, dostum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Her zaman olduğu gibi, sana yardım etmekten zevk duyacağım, Poirot."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, Hastings ve Richard Amory öğleyin kütüphanede biraraya geldiler. Sir Claud'un cesedi gece geç vakitte kaldırılmıştı. Hastings kanepeye oturarak kulak kesilirken, Poirot, Richard Amory'den onların gelişinden önce olan biteni ayrıntılarıyla aktarmasını istedi. Tüm olanları anlatan Richard, "Sanırım hepsi bu kadar," dedi. Bir gece önce babasının oturduğu koltuktaydı. "Size yardımcı olabildim mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hem de çok, Mösyö Amory. Hem de çok." Poirot odadaki tek koltuğun kenarına yaslandı. "Şimdi gözümün önünde net bir tablo belirdi." Gözlerini kapayarak sahneyi hayalinde canlandırmaya çalıştı. "Sir Claud koltuğunda oturup, olayların akışını yönlendiriyor. Sonra ışıklar sönüyor ve kapı vuruluyor. Evet, gerçekten dramatik bir sahne."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Pekâlâ." Richard ayağa kalktı. "Hepsi bu kadarsa..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir dakika lütfen." Poirot elini kaldırarak onu durdurdu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard gönülsüzce koltuğa çöktü. "Evet?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ya akşam neler oldu, Mösyö Amory?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Aksam mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Yemekten sonra."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ha, şu! Anlatacak bir şey yok aslında. Babamla sekreteri Raynor... Edward Raynor, doğruca babamın çalışma odasına gittiler. Hepimiz kütüphanedeydik."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot heyecanla atladı. "Ne yaptınız peki?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, sadece sohbet ettik. Epeyce bir zaman gramofondan müzik dinledik."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot biraz düşündü. "Dikkatinizi çeken bir şey olmadı mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır," dedi Richard hemen.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot dikkatle onu süzüyordu. "Kahve servisi ne zaman yapıldı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yemekten hemen sonra."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot eliyle daire hareketi yaptı. "Servisi uşak mı yaptı, yoksa sizin yapmanız için tepsiyi bırakıp çekildi mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hatırlamıyorum," dedi Richard.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot hafifçe iç çekip tekrar düşündü. "Hepiniz kahve içtiniz mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, sanırım. Sadece Raynor içmedi. O kahve sevmez."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sir Claud'un kahvesi çalışma odasına mı götürüldü?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle sanırım." Richard'ın sesinde sinirli bir ifade beliriyordu yavaş yavaş. "Bütün bu ayrıntılar gerçekten gerekli mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot özür dilercesine kollarını kaldırdı. "Kusura bakmayın. Olayı bütün açıklığıyla zihnimde canlandırmaya çalışıyorum sadece. Üstelik, o kıymetli formülü de bulmak zorundayız, değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sanırım öyle," dedi Richard. Poirot'nun abartılı bir şekilde kaşlarını kaldırdığını görünce, "Tabii, elbette," diye düzeltti çabucak.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Gözlerini diğer yana çeviren Poirot, "Sir Claud çalışma odasından kütüphaneye ne zaman geldi?" diye sordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Onlar kapıyı açmaya çalışırken."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Onlar mı?" Poirot yüzünü Richard'a döndü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Raynor ve diğerleri."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kapının açılmasını kimin istediğini öğrenebilir miyim?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Karını, Lucia," dedi Richard. "Akşam boyunca kendini iyi hissetmiyordu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot'nun sesinde anlayışlı bir ifade belirmişti. "La pauvre dame! Zavallı kadın! Umarım bu sabah daha iyidir. Ona sormak istediğim bir iki şey var,"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Korkarım, bu imkansız," dedi Richard. "Kimseyi görecek ve sorulara cevap verecek halde değil. Zaten size söylediklerimden daha çok şey anlatabileceğini sanmam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Buna eminim, Mösyö Amory. Fakat kadınların olayları daha ayrıntılı hatırlama yetenekleri vardır. Halanız da bu bakımdan çok yardımcı olabilir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yatıyor," diye atıldı Richard. "Babamın ölümü onun için büyük bir darbe oldu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlıyorum." Poirot düşünceliydi. Kısa bir sessizlik oluştu. Richard huzursuzca ayağa kalkarak camlı kapının önünde durdu. "Biraz hava alalım. Burası çok sıcak."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tipik bir İngilizsiniz," diye gülümsedi. "Temiz havayı asla dışarda bırakmazsınız. Hayır! Mutlaka evin içine girmeli."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizce sakıncası yoktur umarım?" dedi Richard.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, yok elbette. İngilizlerin bütün alışkanlıklarını edindim. Herkes beni İngiliz sanıyor." Hastings elinde olmadan gülümsedi. "Kusura bakmayın Mösyö Amory, o kapı farklı bir mekanizmayla kilitli, değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet," dedi Richard. "Anahtarı babamın anahtar destesinde. İşte." Camlı kapıyı sonuna kadar açtı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot odanın uzak bir köşesine gidip tabureye oturdu. Üşütmüştü. Richard derin derin soluklandıktan sonra bir karara varmış gibi Poirot'nun yanına gitti,</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Mösyö Poirot, lad dolandırmayacağım. Karım dün gece kalmanızı istedi; fakat paniğe kapıldığı için ne yaptığını bilmiyordu. Formül benim umurumda bile değil. Babam zengin bir adamdı. Bu keşfi de çok para ediyor; ancak ben elindekilerle yetinen biriyim ve onun heyecanını maalesef paylaşmıyorum. Dünyada yeterince patlayıcı madde var zaten."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlıyorum," diye mırıldandı Poirot dalgın dalgın.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dediğim gibi, bu meseleyi unutalım artık."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot şaşırdığı zamanlarda yaptığı gibi, kaşlarını kaldırdı yine. "Gitmemi mi istiyorsunuz? Araştırmayı bırakayım mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, istediğim bu." Richard Amory huzursuz bir şekilde ona arkasını döndü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ama," diye karşı çıktı dedektif. "Formülü çalan kişi bundan büyük kâr sağlayacaktır."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet." Richard yüzünü Poirot'ya döndü. "Yine de..." Poirot manidar bir ifadeyle devam etti. "O halde... nasıl diyeyim... Kimi kuşkular doğmasını da umursamıyorsunuz?" "Kuşkular doğmasını mı?" Richard'ın sesi sertti. "Beş kişi," diye açıkladı Poirot. "Hepsinin de formülü çalma... ya fırsatı vardı. Hırsız bulunana kadar, diğer dördünün masumiyeti kanıtlanamaz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot konuşurken, Tredwell içeri girmişti. Richard kekeleyerek söze başladığı sırada, uşak araya girdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Affedersiniz, efendim," dedi patronuna. "Dr. Graham sizi görmek istiyor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot'nun sorularından kurtulduğuna sevinen Richard, "Hemen döneceğim," dedi kapıya giderken. "İzninizle."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Yalnız kaldıklarında, Hastings heyecanla Poirot'nun yanına geldi. "Zehir, değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne dedin, sevgili Hastings?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, kesinlikle zehir!" Hastings heyecanla başını sallıyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">&nbsp;</span></p>
  </div>
</body>
</html>
