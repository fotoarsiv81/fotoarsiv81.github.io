<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_12" style="text-align: center; margin-bottom: 2.4pt;">ON ÜÇÜNCÜ BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara'yla Hastings'in bahçeye çıkışlarının ardından, kütüphane ancak bir iki dakika boş kalmıştı. Sonra koridor kapısı açıldı ve elinde nakış torbasıyla Caroline Amory girdi. Doğruca kanepeye giderek, minderlerin arkasında bir şey aramaya başladı. O sırada Dr. Carelli içeri girdi. Elinde şapkası ve küçük bir valiz vardı. Caroline Amory'yi görünce, rahatsız ettiğini düşünerek özür diledi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory doğruldu. Yüzü hafifçe kızarmıştı. "Örgü şişimi arıyordum." Elindeki şişi gösterdi. "Minderin arkasına düşmüş." Carelli'nin elindeki çantayı gördü. "Gidiyor musunuz, Dr. Carelli?'</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Adam çantasıyla şapkasını sandalyelerden birinin üstüne koydu. "Konukseverliğinizi daha fazla istismar etmek istemedim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory sevincini gizlememişti. "Böyle düşünüyorsanız..." Ev halkının tabi olduğu koşullar aklına geldi sonra. "Fakat bazı formaliteler var ve..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hepsi halloldu," dedi Carelli. "Gitmeniz gerektiğine inanıyorsanız..." "Evet."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Arabayı hazırlasınlar öyleyse." Bayan Amory şöminenin yanındaki zili çalmak üzere o tarafa gitti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Buna gerek yok. Her şey ayarlandı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ama valizinizi kendiniz taşıyorsunuz. Bu hizmetkârlar! Hepsinin ahlakı bozulmuş!" Bayan Amory kanepeye oturup örgüsünü eline aldı. "Dikkatlerini işlerine veremiyorlar, Dr. Carelli. Akıllan başka yerlerde. Ne tuhaf, öyle değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli huzursuz görünüyordu. "Çok ilginç," diye kaçamak bir cevap verip telefona baktı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory bir yandan örgüsünü örerken, bir yarıdan da havadan sudan konuşuyordu. "Sanırım on iki çeyrek treniyle gideceksiniz. Acele etmelisiniz. Niyetim sizi telaşlandırmak değil elbette. Telaş..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Haklısınız," diye sözünü kesti Carelli. "Fakat daha çok zamanım var. Telefonu kullanabilir miyim acaba?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory bir an başını kaldırıp baktı. "Elbette." Örgüsüne devam etti. Carelli'nin görüşmeyi yaparken yalnız kalmak isteyebileceği aklına gelmemiş havasındaydı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli, "Teşekkür ederim," diye mırıldanarak, telefon rehberinde bir numara arar gibi yaptı. Sabırsız bakışları Bayan Amory'deydi. "Sanırım yeğeniniz Barbara sizi arıyordu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory örgüsüne ara vermeden yeğeni hakkında konuşmaya başladı bu kez. "Sevgili Barbara! Ne tatlı bir kız. Burada onun yaşında bir kıza göre çok tekdüze ve sıkıcı bir hayatı var. Ama şimdi durum değişecek tabii." Yüzünden memnun bir ifade gelip geçti. "Ben unumu eledim eleğimi astım. Fakat Barbara neşeli, hareketli bir hayatı hak ediyor. Dünyanın bütün Beeswax'leri bile bunun yerini tutamaz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Carelli'nin yüzünde şaşkınlıkla huzursuzluk arası bir ifade belirdi. "Beeswax mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, Beeswax... yoksa Bemax mıydı? Vitaminleri kastediyorum. B, C ve D vitaminleri. Beriberi hastalığına yakalanmanızı önleyenler hariç, hepsi. İngiltere'de beriberi hastalığı olmadığı için ona gerek yok. Bay Raynor'a da her gün kahvaltıdan sonra Beeswax almasını önerdim. Zavallı çocuk çok solgun. Lucia'ya da kullanmasını söyledim, fakat yapmıyor." Caroline Amory başını iki yana salladı. "Ben çocukken, Beeswax, yani Bemax içmezsem karamela yemem yasaklanırdı. Fakat devir değişti. Evet, değişti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli öfkesini saklamakta güçlük çekiyordu artık. "Evet, Bayan Amory," dedi elinden geldiğince nazik bir sesle. Sonra sorunu doğrudan halletmeye karar verdi. "Barbara sizi çağırıyor galiba."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Beni mi çağırıyor?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Duymuyor musunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory kulak kabarttı. "Hayır. Ne tuhaf." Örgüsünü topladı. "Kulaklarınız çok hassas olmalı, Dr. Carelli. Aslında benimkiler de iyi işitir. Hatta denmişti ki..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Örgüsünü düşürünce, Carelli yerden alıp verdi. "Teşekkür ederim, Dr. Carelli. Amory'lerin kulakları hassastır. Babanım duyuları da çok sağlamdı. Seksen yaşında bile gözlüksüz okurdu." Örgüsünü tekrar düşürünce, Carelli yine kaldırıp verdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Teşekkür ederim, Dr. Carelli. Babam gerçekten sağlıklı bir adamdı. Hep kuş tüyü yatağında uyur, pencereleri hiç açmazdı. Gece ayazının sağlığa zarar verdiğini söylerdi. Ne yazık ki, gut hastalığına yakalandığında ona bakması için tutulan hemşire pencereleri ardına kadar açıyordu. Zavallı babam bu yüzden öldü."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Örgüsünü üçüncü kez düşürünce, Carelli yün yumağını bu sefer eline sıkıca tutuşturduktan sonra kapıya kadar ona eşlik etti. Bayan Amory ara vermeden konuşmaya devam ediyordu. "Hemşireleri pek sevmem. Dr. Carelli. Hastaları hakkında dedikodu yaparlar, çok çay içerler, hizmetkârları da ezmeye çalışırlar."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Haklısınız, hanımefendi." Carelli sabırsız bir hareketle kapıyı açtı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Teşekkür ederim," dedi Bayan Amory. Carelli onu adeta iteleyerek odadan çıkarıp kapıyı kapadı. Çalışma masasına koşarak ahizeyi kaldırdı. "Burası Market Cleve 314. Londra'dan bir numara bağlamanızı rica ediyorum. Soho 8853... Hayır, 53... Evet... Bekliyorum... Tamam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli telefonu kapayıp bir süre sabırsızca tırnaklarını kemirdikten sonra çalışma odasının kapısına yürüdü. Kapıyı açtı ve odaya girdi. Aynı anda Edward Raynor koridor kapısından kütüphaneye adımını atmıştı. Şöyle bir etrafına bakındıktan sonra şömineye gitti ve çıraların durduğu vazoya elini uzattı. Carelli çalışma odasından çıkıp kapıyı kaparken, Raynor onu gördü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Burada olduğunuzu bilmiyordum, Dr. Carelli."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir telefon bağlattım, onu bekliyordum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ya!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli, "Polis müfettişi ne zaman geldi?" diye sordu kısa bir sessizliğin ardından.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Galiba yirmi dakika önce. Onu gördünüz mü?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sadece uzaktan."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Scotland Yard'dan," diye açıkladı Raynor. "Bu civarda başka bir olay üzerinde çalışıyordu sanırım. Bölge polisi haber verince hemen gelmiş."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Büyük şans, öyle değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet." Raynor o anda çalan telefonu açmak üzere hareketlenirken Carelli önüne geçti. "Sanırım bu benim beklediğim telefon. İzin verirseniz..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tabii. Hemen çıkıyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor odadan çıkar çıkmaz Carelli ahizeyi kaldırdı. Sesini alçaltmıştı. "Alo? Miguel'le mi görüşüyorum?.. Evet?.. Kahretsin, hayır... İmkansızdı... Hayır, anlamıyorsun, yaşlı adam dün gece öldü... Hemen buradan ayrılıyorum... Japp burada... Japp. Biliyorsun, Scotland Yard müfettişi... Hayır, henüz onunla karşılaşmadım... Ben de öyle umuyorum... Her zamanki yerde, bu gece dokuz buçukta... Tamam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli telefonu kapayıp şapkasını başına yerleştirdi. Valizini alarak bahçeye açılan camlı kapıya gitti. Tam çıkacakken, içeri girmekte olan Hercule Poirot'yla çarpıştı. "Pardon, Mösyö Poirot."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Önemli değil." Poirot yolu tıkamayı sürdürdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Geçmeme izin verirseniz..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İmkansız," dedi Poirot nazikçe.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Israr etmek zorundayım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Maalesef." Poirot dostça gülümsüyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli aniden Poirot'ya saldırdı. Ancak Poirot atik davranıp ustalıkla yana çekilerek onu geriye itti. Aynı anda, İtalyan doktorun elindeki çantayı almayı da başarmıştı. Tam o sırada, Poirot'nun ardından odaya giren Müfettiş Japp, Carelli'yi yakaladı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hey, neler oluyor?" diye sordu Müfettiş Japp. "Yüce Tanrım, ama bu Tonio!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah!" Poirot onlardan uzaklaştı. "Bu beyefendiyi gözünün ısıracağına emindim, dostum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Onu çok iyi tanıyorum," diye onayladı Japp. "Tonio çok ünlü biridir. Öyle değil mi, Tonio? Mösyö Poirot'nun hareketine şaşırdığını tahmin ediyorum. O numaranın adı neydi, Poirot? Jujitsu mu? Zavallı Tonio!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot valizi masanın üstüne koyup açarken, Carelli, Japp'e hitaben hırlarcasına konuştu. "Aleyhimde kullanabileceğiniz bir şey yok. Beni tutamazsınız."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Acaba?" dedi müfettiş. "Formülü çalan ve ihtiyarı öldüren kişiyi fazla uzakta aramayacağız bence." Poirot'ya döndü. "Bu iş tam Tonio'rıun alanına giriyor. Onu kaçmaya çalışırken yakaladığımıza göre, mal üzerinde çıkarsa hiç şaşmam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sana katılıyorum," dedi Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp, Carelli'nin üstünü ararken, Poirot da çantayı karıştırıyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet?" diye sordu Japp.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Burada bir şey yok." Dedektif valizi kapadı. "Düşkırıklığına uğradım doğrusu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kendinizi çok akıllı sanıyorsunuz, değil mi?" diye tısladı Carelli. "Ama size şunu söyleyebilirim..." Poirot sakin ancak kararlı bir sesle sözünü kesti. "Bu hiç de akıllıca olmaz bayım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli şaşırmıştı. "Ne demek istiyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Mösyö Poirot haklı," dedi Japp. "Çenenizi kapasanız iyi olur." Koridor kapısını açarak seslendi, "Johnson!" Genç polis memuru başını içeri uzattı. "Aileyi biraraya toplar mısın?" dedi Japp. "Hepsi buraya gelsin."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tabii, efendim." Johnson uzaklaştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İtiraz ediyorum! Ben..." Carelli soluk soluğaydı. Birden valizini kaptığı gibi camlı kapıya koştu. Fakat ardından atılan Japp onu yakaladı ve kanepeye savurdu. Çantayı da elinden almıştı. "Şimdilik kimse canınızı yakmadı. Bu yüzden, sakin olun." Carelli korkuyla sindi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ağır adımlarla camlı kapıya yürüdü. Carelli'nin çantasını sehpanın yanına koyan Japp, "Lütfen gitmeyin, Mösyö Poirot," diye seslendi ardından. "Durum giderek ilginç bir hal alıyor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, sevgili Japp. Bir yere gittiğim yok. Bu aile toplantısı gerçekten de ilginç geçecek."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">&nbsp;</span></p>
  </div>
</body>
</html>
