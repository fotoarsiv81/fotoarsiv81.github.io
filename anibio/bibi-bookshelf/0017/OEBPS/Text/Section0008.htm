<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_7" style="text-align: center; margin-bottom: 2.4pt;">SEKİZİNCİ BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Çantasını sehpaya bırakan Dr. Graham kanepeye oturdu. "Maalesef kötü bir durumla karşı karşıyayız, Mösyö Poirot."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kötü bir durum mu, dediniz? Yanlış duymadım, değil mi? Sır Claud'un ölüm sebebini buldunuz sanırım?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ölüm güçlü bir bitkisel alkaloide bağlı zehirlenmeden kaynaklanmış," diye açıkladı Dr. Graham.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Mesela hiyosin gibi mi?" diye sordu Poirot ilaç kutusunu masadan alarak.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, tam olarak öyle." Dr. Graham dedektifin kusursuz tahmini karşısında şaşırmıştı. Poirot kutuyu odanın öbür tarafına götürüp gramofonun durduğu masaya koyarken, Hastings de peşinden yürüdü. Richard Amory doktorun yanına oturmuştu. "Bütün bunlar ne anlama geliyor?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir kere, polisin de ise karışacağı anlamına geliyor," oldu Dr. Graham'ın yanıtı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tanrım! Korkunç bir şey bu. Olayı örtbas edemez miyiz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Graham onu uzun uzun süzdükten sonra, kelimeleri özenle vurgulayarak konuşmaya başladı. "Sevgili Richard, inan bana, kimse bu olaydan benim kadar üzüntü duyamaz. Hele de zehrin Sir Claud'un kendisi tarafından bilerek alınmamış olduğu ortadayken."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard uzun bir sessizliğin ardından, "Yani, cinayet mi?" diye sordu sesi titreyerek.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Graham sessizce başıyla onayladı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Cinayet ha? Ne yapacağız şimdi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Graham resmi bir ses tonuyla, takip edilecek yolu anlatmaya başladı. "Adli tabibe haber yolladım. Yarın adli makam tarafından soruşturma başlatılacak."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ve... polis de işin içine girecek, değil mi? Başka bir çıkış yolu yok mu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Maalesef yok. Bunu sen de biliyor olmalısın, Richard."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard kendini kaybetmişçesine bağırdı. "Neden beni önceden uyarmadın..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kendine hakim ol, Richard. Bu yolu izlemeye mecburdum. Böyle olaylarda zaman kaybetmeye gelmez."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tanrım!" dedi Richard.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Graham'ın sesi biraz yumuşadı. "Richard, biliyorum. Ve gayet iyi anlıyorum. Senin için büyük bir sarsıntı oldu. Fakat öğrenmem gereken bazı şeyler var. Sorularıma cevap verebilecek misin?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard kendini toplamaya çalıştı. "Neyi bilmek istiyorsun?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öncelikle," dedi Graham. "Baban dün gece neler yedi ve ne içti?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir düşüneyim. Hepimiz aynı şeyleri yedik. Çorba, kızarmış dil balığı, söğüş et. Yemeği meyve salatasıyla tamamladık." "Peki ne içtiniz?" diye sordu Graham. Richard biraz düşündü. "Babamla halam kırmızı şarap içtiler. Galiba Raynor da aynısından içti. Ben viski soda içtim, Dr. Carelli de... evet, Dr. Carelli yemek boyunca beyaz şarap içti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, şu esrarengiz Dr. Carelli," diye mırıldandı Graham. "Bağışla, Richard. Bu adamı ne kadar tanıyorsun?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard Amory'nin cevabını merak eden Hastings iki adama yaklaştı. "Onu tanımıyorum," dedi Richard. "Düne kadar varlığından bile haberim yoktu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ama karının arkadaşı, öyle değil mi?" "Anlaşıldığı kadarıyla, öyle." "Karın onu yakından mı tanıyor?" "Hayır, öylesine bir tanıdığı sadece." Graham dilini şaklatıp başını iki yana salladı. "Bu evden ayrılmasına izin vermedin, umarım?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, hayır. Çalınan formül meselesi çözülene kadar, evde kalması gerektiğini dün gece söyledim ona. Kaldığı oteldeki eşyalarını da buraya getirttim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bütün bunlara karşı çıkmadı mı?" diye sordu Graham şaşarak.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır. Aksine, son derece memnun oldu." "Hmm." Graham etrafına bakındı. "Peki ya bu oda?" Poirot da onlara yaklaştı. "Odayı dün gece Tredwell kilitledi ve anahtarlar bana teslim edildi. Her şey dün geceki gibi muhafaza edildi, sadece sandalyelerin yerlerini değiştirdik."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Graham masadaki kahve fincanına baktı. "Fincan bu mu?" Eline alarak kokladı. "Richard, babanın kahve içtiği fincan bu mu? Yanıma almam gerekiyor. Tahlil ettirmek için." Fincanı sehpaya götürerek çantasını açtı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard ayağa fırladı. "Bunu gerçekten..." Sustu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Zehrin yemekte verilmiş olma ihtimali zayıf," dedi Graham. "En yakın olasılıkla, Sir Claud'un kahvesine konmuş."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben..." Richard doktorun yanına gidecekken vazgeçti. Ümitsiz bir halde camlı kapıdan bahçeye çıktı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Graham fincanı çantasından çıkardığı küçük karton kutuya koydu. Bir yandan da Poirot'yla konuşuyordu. "Berbat bir iş. Richard Amory'nin telaşa kapılmasına şaşmıyorum. Gazeteler karısının şu İtalyan doktorla arkadaşlığından söz edecek. İnsanın adı bir kez çıkmaya görsün, Mösyö Poirot. Zavallı kadın! Büyük ihtimalle tamamen masum. Adamın, güvenini kazanarak onunla ahbaplık kurduğu ortada. Şu yabancılar çok zeki doğrusu. Biraz ön yargılı bir yorum oldu ama insan başka nasıl düşünebilir ki?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizce her şey gün gibi açık öyle mi?" Poirot dostu Hastings'le bakıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sir Claud'un buluşu çok değerli," dedi Dr. Graham* Birden ortaya kimsenin tanımadığı bir adam çıkıyor. Bir İtalyan. Sir Claud da esrarengiz şekilde zehirlendi..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, evet, Borgia'lar!" dedi Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlayamadım?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hiç, hiç."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Graham çantasını alarak elini Poirot'ya uzattı. "Artık gitmeliyim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şimdilik güle güle, Mösyö le docteur."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Graham kapıda duraksadı. "Hoşçakalın, Mösyö Poirot. Polis gelene kadar kimsenin bu odaya girmemesini sağlarsınız, değil mi? Bu çok önemli."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Elbette. Bunu bizzat ben sağlayacağım," diye güvence verdi Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kapı doktorun arkasından kapanınca, Hastings kuru bir sesle konuştu. "Bu evde hastalanmak istemezdim, Poirot. Ortalıkta insanları zehirleyen bir katil dolaşıyor ve şu genç doktora güvenebileceğime emin değilim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot esrarengiz bir ifadeyle dostuna baktı. "Burada hastalanacak kadar kalmamayı dileyelim." Şömineye giderek zile bastı. "Şimdi işe koyulma zamanı, sevgili Hastings." Poirot, aklı karışık bir ifadeyle sehpaya bakan dostunun yanına gitti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Planın ne?" diye sordu Hastings.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sen ve ben, dostum..." Poirot'nun gözlerinde kurnazca ışıltılar belirmişti. "Sezar Borgia'yı sorguya çekeceğiz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Tredwell içeri girdi. "Zili siz mi çaldınız, efendim?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, Tredwell. Dr. Carelli'ye buraya gelmesini söyler misin lütfen?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tabii, efendim." Tredwell çekilince, Poirot masaya giderek ilaç kutusunu aldı. "Bu tehlikeli ilaçları eski yerine koymamız iyi olur, dostum. Ne de olsa, düzenli ve tertipli olmak zorundayız."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kutuyu Hastings'e vererek kitaplığın önüne bir sandalye çekti ve üstüne çıktı. "Yine düzen ve tertip hastalığın mı depreşti?" diye sordu Hastings. "Fakat işin içinde bundan başka şeyler de olduğuna eminim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne demek istiyorsun, dostum?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Carelli'yi ürkütmek istemiyorsun. Dün gece o ilaçları kim inceledi? Carelli. Onları masada görürse, şüphelendiğimizi anlayabilir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot hafifçe Hastings'in başına vurdu. "Ne kadar zekisin, dostum." Kutuyu aldı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Seni iyi tanıyorum," dedi Hastings. "Beni yanıltamazsın."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot kitaplığın tepesinden parmağıyla aldığı tozu dostunun yüzüne sürdü. "Yanılttım bile, sevgili dostum." Yüzünü ekşitti. "Hizmetkârları övmekte biraz acele etmişim. Rafta bir karış toz var. Keşke elimde nemli bir bez olsaydı!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sevgili Poirot," diye güldü Hastings. "Sen temizlikçi değilsin ki."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Maalesef," dedi. "Ben sadece dedektifim!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ama orada dedektiflik konusu olacak bir şey yok. Aşağı in artık."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dediğin gibi, burada hiç..." Poirot birden heykel gibi kaskatı kesildi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne oldu?" diye sordu Hastings sabırsızca. "Aşağı in, Poirofe Dr. Carelli her an burada olabilir. Seni bu şekilde görmesini istemezsin, değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Haklısın, dostum." Poirot yavaşça sandalyeden indi. Yüzünde gayet ciddi bir ifade vardı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tanrı aşkına, sorun ne?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir şey düşünüyordum." Poirot'nun gözleri uzaklara dalmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne düşünüyorsun peki?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Toz, Hastings, toz." Poirot'nun sesi bir tuhaftı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Carelli içeri girdi. Poirot'yla birbirlerinin dilinde nazikçe selamlastılar.""Ah, Mösyö Poirot. Vous voulez me questionner?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Si, signer dotlore, si lei permelte," diye cevap verdi Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, Lei parla Italiano?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Si, ma prefensco parlare in Francese."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Amors," dedi Carelli. "Ou'esfce que vous voulez me demander?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings sabırsızlanarak araya girdi. "Ne konuşuyorsunuz, Tanrı aşkına?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, zavallı Hastings başka dil bilmez," dedi Poirot. "Bunu unutmuşum. İngilizce konuşalım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Özür dilerim, tabii." Carelli dobra bir ifadeyle Poirot'ya döndü. "Beni çağırdığınız iyi oldu, Mösyö Poirot. Yoksa ben size gelecektim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle mi?" Poirot masanın yanındaki sandalyelerden birini gösterdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli oraya, Poirot koltuğa, Hastings de kanepeye oturdu. "Evet." dedi İtalyan doktor. "Londra'da acil bir işim var."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Lütfen, devam edin," dedi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Elbette, dün geceki durumu gayet iyi anlıyorum. Çok değerli bir belge çalındı. Ve ben evdeki tek yabancıyım. Sorguya çekilmem çok doğaldı. Hatta bunun yapılması için kendim ısrar edecektim. Onurlu bir adam olarak, bana da bu yakışırdı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle," diye onayladı Poirot. "Ya bugün?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bugün durum değişti. Dediğim gibi, Londra'da acil bir işim var."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ve gitmek istiyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Akla yakın gözüküyor," dedi Poirot. "Sen de aynı fikirde değil misin, Hastings?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings yorumda bulunmadı, ancak bunu hiç de mantıklı bulmadığı belliydi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Belki bu konuyu Bay Amory'yle siz konuşmalısınız, Mösyö Poirot," dedi Carelli. "Nahoş bir durumla karşılaşmak istemem."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hizmetinizdeyim, Mösyö le docteur. Şimdi, bir iki ayrıntı hakkında bana yardımcı olabilir misiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Memnuniyetle," dedi Carelli.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot bir an düşündü. "Madam Lucia Amory eski bir dostunuz mu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hem de çok eski bir dost." Carelli içini çekti. "Onunla bu sapa yerde böyle beklenmedik şekilde karşılaşmam büyük rastlantı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Beklenmedik şekilde mi, dediniz?" diye sordu Poirot. ' "Hem de fazlasıyla." Carelli kısa bir süre dedektifi süzdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hem de fazlasıyla," diye tekrar etti Poirot. "İnanayım mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Havada ani bir gerilim oldu. Carelli sert bir ifadeyle Poirot'ya baktı, ancak tek kelime etmedi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bilimdeki son gelişmelerle ilgileniyor musunuz?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tabii. Ben bir doktorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, ama konu bununla ilgili değil. Siz yeni bir aşıyla, yeni bir X ışınıyla, yeni bir mikropla ilgilenebilirsiniz belki... Fakat yeni icat edilen bir patlayıcı sizin ilgi alanınızın dışında kalıyor olmalı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hepimiz bilimin her alanıyla ilgilenmeliyiz," diye üsteledi Carelli. "Bilim insanın tabiat karşısındaki zaferidir. İnsan, tabiatın bütün karşı çıkışına rağmen, onun sırlarını birer birer keşfediyor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot başını salladı. "Söyledikleriniz gerçekten etkileyici. Şairane! Fakat dostum Hastings'in siz gelmeden az önce hatırlattığı gibi, ben sadece bir dedektifim. Olayları daha gerçekçi bir bakış açısıyla değerlendiririm. Sir Claud'un bu icadı... çok para ediyordu, öyle değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle olmalı." Carelli baştan savarcasına söylemişti bunu. "Konunun bu yönünü fazla düşünmedim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Prensip sahibi bir adam olduğunuzu görüyorum," dedi Poirot. "Aynı zamanda, güzel bir hayatı da seviyorsunuz. Seyahat etmek oldukça pahalı bir zevk, öyle değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İnsan yaşadığı dünyayı tanımalı." Carelli'nin sesi kuruydu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Doğru," dedi Poirot. "Üzerinde insanları da tanımalıyız. İçlerinden bazıları çok meraklı oluyor. Mesela, formülü çalan hırsız. Ne kadar meraklı biri olduğu belli!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Haklısınız. Çok meraklı biri olmalı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Üstelik, şantajcının teki," dedi Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli, "Ne demek istiyorsunuz?" dedi sertçe.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şantajcı," diye tekrarladı Poirot. Kısa, gergin bir sessizlik oldu. "Konudan uzaklaştık. Sir Claud Amory'nin ölümünden."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sir Claud Amory'nin ölümü mü? Konu bu muydu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Elbette," diye hatırladı Poirot. "Siz bilmiyordunuz. Korkarım, Sir Claud kalp krizinden ölmedi. Zehirlenmiş." Tepkisini görmek için dikkatle İtalyanın yüzüne baktı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah!" Carelli başını salladı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu sizi şaşırtmadı mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Doğrusu, hayır. Dün gece de kuşkulanmıştım zaten."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Konunun büyük ciddiyet kazandığını biliyorsunuz o halde," dedi Poirot. Ses tonu değişmişti. "Bugün evden ayrılamazsınız, Dr. Carelli."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli, Poirot'ya doğru eğildi. "Sir Claud'un ölümünün, formülün çalınmasıyla bağlantılı olduğunu mu düşünüyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kesinlikle. Sizce de öyle değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli telaş ve endişeyle cevap verdi. "Aile içinde Sir Claud'un ölümünü isteyen yok muydu sanıyorsunuz? Onun ölümü ev halkı için ne anlam ifade ediyor, biliyor musunuz? Özgürlük demek, Mösyö Poirot. Özgürlük ve biraz önce belirttiğiniz gibi, para demek. İhtiyar tam bir despottu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Bütün bunları dün gece mi anladınız, Mösyö /e âocteur?" diye sordu masum bir ifadeyle.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bunda garip olan ne? Gözlerim görüyor benim. Ev halkından en az üç kişi Sir Claud'un ortadan kalkmasını istiyordu." Carelli ayağa kalkarak şöminenin üzerindeki saate baktı. "Fakat şu anda bu konu beni ilgilendirmiyor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings heyecanla öne doğru eğilirken, Carelli devam etti. "Korkarım, Londra'daki randevuma yetişemeyeceğim,"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Üzgünüm, Mösyö le docteur," dedi Poirot. "Ama elimden ne gelir?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Benimle işiniz bitti mi?" diye sordu Carelli.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şimdilik evet."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Carelli kapıya doğru yürüdü. "Size bir sözüm daha var, Mösyö Poirot." Kapıyı açıp tekrar Poirot'ya döndü. "Bazı kadınları fazla zorlamak çok tehlikelidir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ona nazikçe selam verdi; Carelli de buna alaycı bir karşılık vererek çıkıp gitti.</span></p>
  </div>
</body>
</html>
