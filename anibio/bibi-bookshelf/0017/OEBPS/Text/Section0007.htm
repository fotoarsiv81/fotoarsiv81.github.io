<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_6" style="text-align: center; margin-bottom: 2.4pt;">YEDİNCİ BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kapı açıldı ve Barbara Amory sessizce içeri girdi. Duvarın yanından aldığı bir sandalyeyi kitaplığın önüne koyup üzerine çıktı. İlaçların bulunduğu teneke kutuya uzandı. Aynı anda Hastings'in hapşırmasıyla sıçradı. Kutuyu elinden düşürdü. "Ah! Burada kimse yok sanmıştım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings'in koşup yerden kaldırdığı kutuyu Poirot eline aldı. "İzninizle, matmazel. Sizin için çok ağır olmalı." Kutuyu masaya koydu. "İçinde koleksiyonunuz mu var? Kuş yumurtaları? Yoksa deniz kabuklan mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"O kadar ilginç değil, Mösyö Poirot." Barbara neşesizce güldü. "Sadece ilaçlar var."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizin kadar genç ve sağlıklı birinin bunlara ihtiyacı olacağını sanmam," dedi Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kendim için değil. Lucia'ya götürüyordum. Bu sabah bası çok ağrıyor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "La pauvre dame," diye mırıldandı, anlayışlı bir sesle. "Sizi ilaçları almaya o gönderdi o halde?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Ona iki aspirin verdim ama daha etkili bir şey istedi. Kütüphanede kimse yoksa, ilaç kutusunu olduğu gibi getireceğimi söyledim ben de."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ellerini masanın üstüne koymuştu. "Burada kimsenin olmaması neden önemli, matmazel?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Böyle durumlarda ev halinin nasıl olduğunu bilirsiniz," dedi Barbara. "Telaş, telaş, telaş! Caroline Hala şaşkın anaç tavuklara döndü. Richard da bütün erkekler gibi ayakaltında dolaşmaktan başka işe yaramıyor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot anlayışla başını salladı. Parmaklarını ilaç kutusunun kapağında gezdirdi. Sonra şaşkınlıkla eline baktı. Duraksayıp hafifçe öksürdü. "Matmazel, böyle hizmetkârlarınız olduğu için çok şanslısınız."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne demek istiyorsunuz?" diye sordu Barbara.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot teneke kutuyu gösterdi. "Bakın, kutunun üstünde tozdan eser yok. Bir sandalyenin üstüne çıkıp o kadar yüksekteki tozları almak... Çok az hizmetkâr bu kadar çalışkan olur."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Haklısınız. Dün gece kutunun tozlu olmayışı bana da tuhaf gelmişti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dün gece onu aşağı mı indirdiniz?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. akşam yemeğinden sonra. İçinde hastanede kullanılan ilaçlar var."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir gözden geçirelim." Poirot kutuyu açtı; şişeleri tek tek alarak etiketlerine baktı. Bir yandan da kaşlarını abartılı bir ifadeyle kaldırıyordu. "Striknin... atropin... çok hoş bir koleksiyon! Ah, işte hiyosin şişesi. Hemen hemen boş!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne?" diye bağırdı Barbara. "Dün gece bütün şişelerin dolu olduğuna eminim!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Voilâ!" Poirot söz konusu tüpü ona gösterdikten sonra kutuya koydu. "Çok ilginç. Bütün bu küçük şişelerin dolu olduğunu söylediniz, değil mi? Dün gece bu kutu tam olarak nerede duruyordu, matmazel?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kutuyu kitaplıktan indirince, bu masanın üstüne koymuştuk. Sonra Dr. Carelli şişelere tek tek bakarak bilgiler verdi ve..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia odaya girince sustu. Richard Amory'nin karısı iki adamı görünce şaşırmıştı. Solgun, mağrur yüzü gün ışığında yorgun görünüyordu. Dudaklarının bükülüşünde düşünceli bir hava vardı. Barbara yanına koştu. "Hayatım, yataktan kalkmamalıydın. Ben ilaçları getiriyordum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Başımın ağrısı hafifledi, Barbara." Lucia'nın gözleri Poirot'nun üzerinde sabitlenmişti. "Mösyö Poiro't'yla konuşmak için geldim buraya."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayatım, dinlenmen gerektiğini..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Lütfen, Barbara."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Pekâlâ, sen bilirsin." Barbara kapıya yürüyünce, Hastings o tarafa koşarak açtı. Barbara'nın gidişinden sonra, Lucia sandalyelerden birine oturdu. "Mösyö Poirot..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hizmetinizdeyim, madam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia tereddüt ediyordu. Sesi titrekti. "Mösyö Poirot, dün gece sizden bir ricada bulunmuştum. Burada kalmanız için yalvardım. Fakat bu sabah, hata yaptığımı anladım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Emin misiniz, madam?" diye sordu hafif bir sesle.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Dün gece çok sinirli ve korku içindeydim. Kaldığınız için minnettarım; ancak şimdi buradan ayrılmanız gerekiyor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Belli belirsiz, "Ah, c'est comme ça!" diye mırıldanan Poirot, "Anlıyorum, madam," dedi yüksek sesle.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia ayağa kalktı. "Mesele halloldu öyleyse?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Pek sayılmaz, madam." Poirot ona yaklaştı. "Hatırlarsanız, kayınpederinizin eceliyle ölmediğinden kuşkulanıyordunuz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dün gece ruhsal durumum aşırı derecede sarsılmıştı," diye ısrar etti Lucia. "Ne dediğimin farkında değildim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şimdi kayınpederinizin eceliyle öldüğüne ikna oldunuz demek?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kesinlikle."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot'nun kaşları havadaydı. Sessizce Lucia Amory'ye bakmayı sürdürdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neden bana öyle bakıyorsunuz?" Lucia huzursuzlanmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çünkü, bir köpeği iz peşine takmak zordur, madam. Ancak burnu bir kez kokuyu aldı mı, onu vazgeçirmek imkansızdır. İyi bir köpekse tabii. Ve madam, ben de bu anlamda çok iyi bir köpeğim." Lucia adamakıllı paniğe kapılmıştı. "Ama Mösyö Poirot, gerçekten gitmek zorundasınız! Yoksa büyük zarar vereceksiniz!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Size mi, madam?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hepimize, Mösyö Poirot. Daha fazla açıklama yapamam fakat sözüme inanın lütfen. İlk andan beri size güveniyorum. Lütfen..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kapı açılınca gerisini getirmedi. Dr. Graham'la içeri giren Richard altüst olmuş haldeydi. "Lucia!" diye bağırdı karısını orada görünce.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Richard, ne oldu?" Lucia kocasının yanına koştu. "Yüzünden belli oluyor. Sorun ne?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hiçbir şey, hayatım." Richard sesinin kararlı çıkması için gayret sarfediyordu. "Bizi yalnız bırakır mısın lütfen?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia bakışlarıyla kocasının yüzünü inceliyordu. "Ben,,." Kapıyı açtığını görünce duraksadı. Richard, "Lütfen," diye ısrar etti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia korku dolu gözlerle son kez arkasına baktıktan sonra odadan çıktı.</span></p>
  </div>
</body>
</html>
