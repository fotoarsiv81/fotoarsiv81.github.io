<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_15" style="text-align: center; margin-bottom: 2.4pt;">ON ALTINCI BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hemen geliyoruz." Poirot ardında Hastings'le kapıya giderken, Raynor şömineye yürüdü. Poirot eşikte aniden durarak Raynor'a döndü. "Bu arada, Mösyö Raynor..." Tekrar odanın ortasına doğru ilerledi. "Dr. Carelli bu sabah kütüphaneye girdi mi acaba?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Onu burada buldum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah!" Bu cevap Poirot'yı memnun etmişti. "Ne yapıyordu peki?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sanırım telefon ediyordu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Siz odaya girdiğiniz sırada mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, o sırada Sir Claud'un çalışma odasından kütüphaneye giriyordu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot biraz düşündü. "Siz tam olarak neredeydiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hâlâ şöminenin yanında olan Raynor, "Herhalde burada bir yerdeydim," dedi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dr. Carelli'nin telefonda ne konuştuğunu duydunuz mu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır. Yalnız kalmak istediğini belli edince, odadan çıktım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlıyorum." Poirot cebinden kalemle not defterini çıkardı. Birkaç kelime karaladıktan sonra sayfayı kopardı. "Hastings!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kapıda bekleyen Hastings yanına geldi. "Bunu Müfettiş Japp'e verir misin lütfen?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Onun çıkışını izleyen Raynor, "Bütün bunların anlamı ne?" diye sordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot kalemle not defterini cebine koydu. "Müfettişe birkaç dakika sonra yanına gideceğimi ve katilin adını söyleyeceğimi bildiren bir not gönderdim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor, "Sahi mi?" diye sordu heyecanla. "Kim?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kısa bir sessizlik oldu. Poirot'nun güçlü kişiliği sekreteri etkisi altına almıştı. "Evet," dedi Poirot. "Katilin kim olduğunu bildiğimi sanıyorum. Yakın zamanda çözdüğüm bir davayı hatırlattı bana. Lord Edgware cinayetini asla unutamam! Ben, Hercule Poirot neredeyse mağlup olacaktım! Hem de boş bir beynin çok basit hileleri karşısında! Biliyor musunuz Mösyö Raynor, basit zekalı insanlar genellikle karmaşık olmayan suçlar işler, sonra da işin peşini bırakırlar. Sir Claud'un katilinin cinayetine heyecan katmayı isteyecek kadar zeki ve üstün olmasını umalım." Poirot'nun gözlerinde heyecanlı ışıltılar vardı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizi anlamıyorum. Yani, katilin Bayan Lucia Amory olmadığını mı söylüyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, Madam Amory değil. O küçük notu bu yüzden gönderdim. Zavallı kadın yeterince perişan oldu. Artık sorguya çekilmemeli."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor bir an düşündükten sonra, "O halde, Carelli olmalı!" dedi heyecanlanarak.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot parmağını ona doğru salladı. "Mösyö Raynor, küçük sırlarımı biraz daha saklamama izin verin lütfen." Mendiliyle alnını sildi. "Mon Dieu, bugün hava ne kadar sıcak!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir şey içmek ister miydiniz? Kusura bakmayın, daha önce teklif etmem gerekirdi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çok naziksiniz. Mümkünse, viski rica ediyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tabii. Bir dakika lütfen." Raynor odadan çıkarken, Poirot camlı kapıya giderek bahçeye baktı. Sonra kanepenin minderlerini silkeledi, şömine rafındaki bibloları inceledi. Raynor tepsi içinde iki kadeh viski sodayla odaya döndü. Poirot şöminedeki nesnelerden birine uzandı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yanılmıyorsam, bu değerli bir antika," dedi küçük bir çömleği eline alarak.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle mi?" Raynor ilgisiz görünüyordu. "Antikadan anlamam. Buyrun." Tepsiyi sehpaya koydu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Teşekkür ederim." Poirot yanına gitti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şerefinize." Raynor kadehlerden birini ağzına götürdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot da aynısını yaptı. "Sağlığınıza, dostum. Size şüphelerimden söz edeyim şimdi. İlk farkına vardığım..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Aniden susarak, bir ses duymuş gibi kulak kabarttı. Önce kapıya, sonra Raynor'a bakıp, sessiz olması için parmağını dudağına götürdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor başını salladı. İki adam kapıya yaklaştılar. Poirot ona odada kalmasını işaret ederek, kapıyı hızla açtı ve dışarı fırladı. Sonra şaşkın halde Raynor'ın yanına döndü. "Çok tuhaf. Bir şey işittiğime yemin edebilirim. Nadiren yanılırım oysa. A votre sante, dostum." Viskiyi bir dikişte içti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah!" Raynor da içkisini içti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir şey mi dediniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır. Zihnim çok dolu da."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot kadehini masaya bıraktı. "Siz İngilizlerin şu viskinize bir türlü alışamadım, Mösyö Raynor. Tadı hoşuma gitmiyor. Biraz acı." Koltuğa oturdu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle mi? Kusura bakmayın. Benimki acı değildi oysa." Raynor kadehini sehpaya koydu. "Biraz önce bana bir şey söylüyordunuz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot şaşırmış gibi görünüyordu. "Öyle mi? Ne diyordum acaba? Soruşturmaları adım adım nasıl ilerlettiğimi anlatıyordum galiba. Voyons Bir ipucu diğerini izler. Bir sonraki aşamada elde ettiğimiz bilgiler bir öncekine uyuyor mu? A merveille! Güzel! Devam edebiliriz! Sıradaki meseleye geçelim öyleyse... hayır! Bu çok ilginç! Halkalardan biri eksik. Düşünelim. Araştıralım. Önemsiz görünen bir ayrıntı, fakat yine de eksik. Çok önemli! Muhteşem!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor, "Anlıyorum," dedi şüpheyle.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot parmağını öyle şiddetle salladı ki, Raynor geriye çekildi. "Dikkat! Bir dedektif, 'küçük ve önemsiz' dediği zaman, çuvallıyor demektir. 'Böyle olamaz, bunu aklımdan sileceğim' dediği zaman da. Böylesi bir düşünüş tarzı başarısızlığa götürür." Poirot kafasına bir şaplak indirdi. "Size ne dediğimi hatırladım şimdi! Bu da küçük, önemsiz gerçeklerden biriydi. Sizinle toz hakkında konuşmak istiyordum, Mösyö Raynor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor kibarca gülümsedi. "Toz mu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, toz. Dostum Hastings bana hizmetçi değil dedektif olduğumu hatırlatmıştı. Kendini çok zeki sanıyor, ancak o kadar emin değilim. Hizmetçiyle dedektifin ortak bir yanları vardır. Hizmetçi ne yapar? Temizlik yaparken, kıyıda köşede gizli kalmış şeyleri bulup ortaya çıkarır. Dedektif de aynısını yapmaz mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor sıkılmış gibiydi. "Çok ilginç, Mösyö Poirot." Masanın yanındaki sandalyeye oturdu. "Bütün diyeceğiniz bu muydu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Pek sayılmaz," dedi Poirot. Öne eğildi. "Siz İngilizlerin şu hoş deyimiyle, anlatmaya çalışayım: Gözüme toz atamadınız, ' Mösyö Raynor! Çünkü toz yoktu. Anlıyor musunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor dikkatle süzdü onu. "Korkarım, hayır."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"O ilaç kutusunun üstünde hiç toz yoktu. Matmazel Barbara bu gerçeği zaten dile getirmişti. Fakat normal şartlar altında tozlu olmalıydı. Çünkü kutunun durduğu raf..." Poirot söz konusu rafı gösterdi. "... bir parmak tozla kaplıydı. O zaman anladım ki..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neyi anladınız?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kutunun yakın zaman önce oradan indirildiğini. Sir Claud'un katilinin dün gece kutunun yanına gitmesine gerek yoktu; çünkü kullanacağı zehri önceden almıştı. Yalnızca uygun zamanı bekliyordu. Sizin dün gece kutuya yaklaşmanıza gerek yoktu, çünkü ihtiyacınız olan hiyosini daha önceden temin etmiştiniz. Fakat kahveyi elinize aldınız, Mösyö Raynor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor sabırlı olmaya çalışarak gülümsedi. "Tanrım! Beni Sir Claud'u öldürmekle mi suçluyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"inkâr mı edeceksiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor, "Hayır," dedi eskisinden sert bir ses tonuyla. "Neden inkâr edeyim? Yaptığım şeyle gurur duyuyorum. Plan aksaksız yürüyecekti. Fakat Sir Claud'un dün gece kasayı açması işi bozdu. Daha önce hiç böyle yapmamıştı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot uyuklamaya başlamıştı. "Bunları bana neden anlatıyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neden olmasın? Çok anlayışlısınız. Sizinle konuşmak çok zevkli." Raynor güldü. "Evet, işler yolunda gitmedi. Fakat aksaklıklara karşın hedefe ulaşmış olmaktan da gurur duyuyorum." Yüzünde muzaffer bir ifade belirdi. "O kısacık zamanda kağıdı saklayacak yer bulmam büyük başarı. Formülün nerede olduğunu söyleyebilir misiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">İyice uykusu gelen Poirot konuşmakta zorlanıyordu. "Sizi... anlamıyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir hata yaptınız, Mösyö Poirot," dedi sekreter küçümseyerek. "Zekamı hafife aldınız. Az önce zavallı Carelli'nin katil olduğuna inanmış gibi yapmanızı bana yutturamadınız. Sizin kadar zeki bir adam Carelli'nin... Bunu düşünmeye bile değmez. Gördüğünüz gibi, büyük hedeflere oynuyorum. O kâğıt parçası benim için elli bin pound değerinde." Raynor arkasına yaslandı. "Benim gibi yetenekli bir adamın bu parayla neler yapabileceğini bir düşünün!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben.,, bunu... düşünmek bile... istemiyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Nasıl isterseniz. Herkes istediği şeyleri düşünmekte özgürdür."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot kendisini toplamakta güçlük çeker gibi öne doğru eğildi. "Dediğiniz gibi olmayacak. Size engel olacağım. Ben, Hercule Poirot..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hercule Poirot hiçbir şey yapamayacak." Raynor alayla güldü. "Viskinin tadı acıyken bile anlamadınız. O kutudan bir değil, birkaç şişe zehir almıştım, Mösyö Poirot. Size Sir Claud'dan daha fazla zehir verdim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, mon Dieu!" Poirot kalkmaya çalıştı. Sesi hafiflemişti. "Hastings! Hast..." Koltuğa yığılırken gözleri kapandı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor ayağa kalktı; Poirot'nun tepesine dikildi. "Uyumamaya çalışın, Mösyö Poirot. Formülün saklandığı yeri görmek istemiyor musunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot gözlerini açmamıştı. "Carelli'nin dediği gibi, ani, deliksiz, meleklere yaraşır bir uyku." Raynor şömineye giderek vazodan aldığı kâğıtları cebine koydu. Camlı kapıdan çıkarken, "Elveda, Mösyö Poirot," dedi omzunun üstünden.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dışarı adımını atacakken, Poirot'nun canlı, neşeli sesiyle olduğu yerde kaldı. "Zarfı da almayacak mısınız?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor hızla dönerken, Müfettiş Japp bahçeden kütüphaneye girmişti. Raynor kısa bir kararsızlık anından sonra kaçmaya çalıştı. Fakat Müfettiş Japp ve aniden ortaya çıkan Johnson onu yakaladılar.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot koltuktan kalkarak gerindi. "Sevgili Japp, hepsini duyabildiniz mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Müfettiş, Johnson'ın yardımıyla Raynor'ı odanın ortasına sürükledi. "Hem de her kelimesini. Mesajın için teşekkürler, dostum. Bu odada konuşulanlar terastan gayet iyi duyuluyor. Üzerini arayalım. Bakalım ne bulacağız?" Raynor'ın cebinden çıkardığı kâğıt parçalarını sehpaya attıktan sonra, zehir şişesini çıkardı. "İşte hiyosin! Şişe boş!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, Hastings!" diye selamladı Poirot içeri giren dostunu. Hastings elindeki viskisoda kadehini dedektife verdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Görüyor musunuz?" Poirot kadehi Raynor'ın yüzüne tuttu. "Sizin komedinizde rol almadım; aksine sizi kendi oyunumda oynattım. Yolladığım notta Japp ve Hastings'e verdiğim talimatlar vardı. Sıcaktan yakınarak işinizi kolaylaştırdım. İçki teklif edeceğinizi biliyordum. İlk adımınız bu olacaktı. Kapıya gittiğimde, Hastings başka bir viskisodayla beni bekliyordu. Çabucak kadehleri değiştirdikten sonra yanınıza döndüm ve... tiyatroyu sürdürdüm."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot kadehi Hastings'e geri verdi. "Ve ben kendi rolümde çok başarılıydım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot'yla Rayhor birbirlerini bakışlarıyla tarttılar. İlk konuşan Raynor oldu. "Bu eve ayak bastığınızdan beri sizden korktum. Planım yürüyebilirdi oysa. O lanet formül sayesinde kazanacağım parayla hayatım kurtulacaktı. Fakat siz geldikten sonra, başaracağımdan kuşku duymaya başladım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Zeki bir adam olduğunuzu anlamıştım zaten." Poirot koltuğa oturdu tekrar.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp, Raynor'a haklarını çabucak okudu. "Edward Raynor, sizi Sir Claud Amory'yi kasten öldürmek suçundan tutukluyorum. Söyleyeceğiniz her şey aleyhinizde delil olarak kullanılabilir." Johnson'a Raynor'ı götürmesini işaret etti.</span></p>
  </div>
</body>
</html>
