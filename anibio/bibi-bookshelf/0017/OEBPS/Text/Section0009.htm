<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_8" style="text-align: center; margin-bottom: 2.4pt;">DOKUZUNCU BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli odadan çıkınca, Hastings bir süre ardından bakakaldı. "Ne demek istedi, Poirot?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dedektif omuz silkti. "Öylesine bir laftı işte."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Fakat, Poirot," diye itiraz etti Hastings. "Carelli'nin sana bir şey anlatmaya çalıştığına eminim!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dedektifin cevabı, "Tredwell'i çağırır mısın, Hastings?" oldu, Hastings zile basarken sormadan edemedi. "Şimdi ne yapacaksın?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot'nun yanıtı gizemliydi. "Söylediğim gibi, Hastings, sabır büyük bir erdemdir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Tredwell içeri girerek nazikçe, "Evet, efendim?" diye sordu her zamanki gibi. Poirot, "Ah, Tredwell," dedi sevinçle. "Bayan Caroline Amory'ye birkaç dakikasını bana ayırmasını istediğimi söyler misin lütfen?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Elbette, efendim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Teşekkür ederim, Tredwell."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings uşağın ardından heyecanla söze girdi. "Ama o yaşlı hanım yatakta! Kendisini iyi hissetmiyorsa, onu ayağa kaldırman doğru olmaz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dostum Hastings her şeyi nasıl da biliyor! Demek Bayan Caroline Amory yatakta, ha?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot dostunun omzuna vurdu. "Benim öğrenmek istediğim de bu işte!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Fakat... Hatırlamıyor musun? Richard Amory demişti ki..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dedektif dikkatle dostuna bakıyordu. "Hastings, bir adam öldü. Peki ailesinin buna tepkisi ne oldu? Yalanlar, yalanlar, yalanlar! Madam Lucia Amory neden gitmemi istedi? Mösyö Amory neden gitmemi istedi ve neden halasıyla görüşmemi engellemeye çalıştı? Caroline Amory öğrenmemi istemedikleri ne söyleyebilir? Karşımızda büyük bir dram var, Hastings! Basit bir suç değil, büyük bir dram! Dokunaklı, insani bir dram!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Caroline Amory içeri girmeseydi, Poirot aynı heyecanla defVam edecekti. "Mösyö Poirot," dedi kadın kapıyı kaparken. "Tredwel! beni görmek istediğinizi söyledi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, matmazel." Poirot yaşlı hanımefendinin yanına gitti. "Size birkaç soru sormak istiyorum sadece. Oturmaz mıydınız?" Poirot onu masanın yanındaki sandalyelerden birine götürünce, kadın oturdu ve çekinerek ona baktı. Poirot, "Yanlış duymadıysam, hastaydınız," diyerek masanın öbür tarafına oturdu. Bakışları endişelendiğini ifade eder gibiydi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Büyük bir deprem yaşadığımı tahmin edersiniz." Caroline Amory içini çekti. "Korkunçtu! Fakat insan kendine hakim olmalı. Hizmetkârlar telaş içinde." Caroline Amory soluk soluğa konuşuyordu. "Hizmetkârların nasıl olduklarını bilirsiniz, Mösyö Poirot. Cenazelere bayılırlar! Ölüm onlar için düğünden çok daha hoştur. Sevgili Dr. Graham! Bana çok yardımcı oldu. Pek zeki bir doktor. Barbara'ya da çok düşkün üstelik. Richard onu sevmiyor, ama... Ben ne diyordum? Haa, Dr. Graham. Çok genç. Geçen sene iltihabımı tedavi etti. Sık hastalanmam aslında. Yeni kuşak benden daha dayanıksız. Lucia dün gece bayılacak gibiydi. Adeta sinir küpü. Damarlarında İtalyan kanı dolaştığından, böyle olması normal zaten. Yine de, elmas kolyesi çalınmışken kendisinden beklenmeyecek kadar sakindi..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Caroline Amory soluk almak için duraksayınca, Poirot tabakasından çıkardığı sigarayı yakmaktan vazgeçerek bir soru sordu. "Madam Lucia Amory'nin kolyesi mi çalındı? Ne zaman, matmazel?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory biraz düşündü. "İki ay önceydi... Richard babasıyla büyük bir kavga etmişti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot elindeki sigaraya baktı. "İçmemin bir sakıncası yok umarım, matmazel?" Caroline Amory zarifçe gülümseyerek başını salladı. Poirot cebinden çıkardığı kutudan aldığı kibritle sigarasını yakarak, devam etmesi için Bayan Amory'ye baktı. Karşısındaki konuşmayınca, Poirot onu harekete geçirdi. "Mösyö Amory'nin babasıyla tartıştığını söylüyordunuz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, ciddi bir şey değildi," dedi Caroline Amory. "Richard'ın borçları yüzünden! Elbette, bütün genç adamlar borçlanır. Fakat Claud böyle değildi. Delikanlılığında bile çok çalışkandı. Sonraları deneyleri için büyük masraflar gerekti tabii. Ona Richard'ı bu kadar parasız bırakmaması gerektiğini söyledim. İki ay önce baba oğul büyük bir kavgaya tutuştular. Ardından Lucia'nın kolyesi çalındı, fakat Lucia polise gitmemekte direndi. Çok kötü günlerdi. Çok da tuhaf! Heyecan, hep heyecan!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dumanın sizi rahatsız etmediğine emin misiniz, matmazel?" Poirot sigarasını gösterdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tabii ki hayır. Bence erkekler sigara içmeli." Sigarasının tam yanmadığını farkeden Poirot önündeki masadan kibrit kutusunu aldı tekrar. "Genç ve güzel bir hanımın mücevherinin çalınmasını böyle soğukkanlılıkla karşılaması tuhaf değil mi?" Sigarası yandıktan sonra, Poirot kullanılmış iki kibriti kutuya koydu; kutuyu cebine yerleştirdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, tuhaf. Ben de öyle düşünmüştüm. Hem de çok tuhaf! Fakat, en ufak şekilde bile etkilenmiş görünmedi. Ah, oturmuş ilginizi çekmeyen konularda dedikodu yapıyorum deminden beri."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Fakat siz çok ilgimi çekiyorsunuz, matmazel. Madam Amory dün gece kendisini iyi hissetmeyerek yemekten kalktığında, doğruca yukarı mı çıktı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, buraya geldi. Onu kanepeye oturttuktan sonra, Richard'la baş başa bırakarak yemek salonuna döndüm. Yeni evlileri bilirsiniz, Mösyö Poirot! Benim gençliğimde erkekler çok romantik olurlardı! Aloysius Jones adında bir delikanlı tanımıştım. Birlikte kriket oynardık. Yine konudan uzaklaştım işte. Richard ve Lucia'dan söz ediyorduk. Sizce de birbirlerine çok yakışmıyorlar mı, Mösyö Poirot? Geçen kasımda İtalya'daki göllerden birinin kıyısında tanışmışlar ve ilk görüşte birbirlerine aşık olmuşlar. Sonra da bir hafta içinde evlendiler. Lucia'nın hayatta kimsesi yok. Çok hüzün verici; fakat bunun iyi olduğunu düşünüyorum bazen. Bir sürü akrabası olsa, bu sorun olurdu, değil mi? Yabancıları bilirsiniz! Onlar... ah!" Yerinde dönerek, mahcup bir ifadeyle Poriot'ya baktı. "Bağışlayın lütfen!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Önemli değil, önemli değil," diye mırıldandı Poirot. Bu arada Hastings'e muzipçe bakmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory, "Düşüncesizlik ettim," diye özür diledi. Yüzüne ateş basmıştı. "Öyle demek istemedim... Sizin durumunuz farklı tabii. Savaşta, Leş Braves Beiges, yani, Cesur Belçikalılar, derdik hep."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Lütfen üzülmeyin," diye teselliye çalıştı. Sonra, kadının savaştan söz edişi ona bir şeyi hatırlatmış gibi ekledi. "Yanılmıyorsam... o bir kutu dolusu ilaç savaştan kalma. Hepiniz dün gece onları incelediniz, değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Doğru, öyle yaptık."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Niçin peki?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory biraz düşündü. "Nasıl olmuştu? Ah, evet, hatırlıyorum. Ben sakinleştirici gerektiğini söyleyince, Barbara ilaç kutusunu kitaplıktan indirdi. Sonra erkekler yanımıza geldiler. Dr. Ca'relli'nin dedikleri beni çok korkuttu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Soruşturmanın seyri Hastings'! heyecanlandırmıştı. Poirot yaşlı kadının devam etmesini istedi. "Yani, Dr. Carelli'nin ilaçlarla ilgili söyledikleri mi? Yanlış anlamadıysam, kutudaki bütün ilaçlara tek tek baktı, öyle değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Sonra şişelerden birini gösterdi. Yanlış hatırlamıyorsam, zararsız görünen bir ismi vardı; bromid. Ben bunu deniz tutmasına karşı kullanırım. Kendisi bunun on iki sağlıklı insanı öldürecek güçte olduğunu söyledi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hiyosirı hidrobromid mi?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlayamadım?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dr. Carelli'nin anlattığı ilaç hiyosin hidrobromid miydi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory, "Evet, oydu!" dedi heyecanla. "Ne kadar zekisiniz! Sonra Lucia şişeyi ondan alarak, Carelli'nin melekler gibi deliksiz bir uykuya dalmaya dair sözlerini tekrarladı. Bu yeni moda şairane terimlerden nefret ediyorum. Ünlü şair Lord Tennyson'dan sonra kimse böyle şiirsel laflar etmeye..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne adamdı!" diye mırıldandı Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bir şey mi dediniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Lord Tennyson'ı düşünüyordum da. Devam edin lütfen. Sonra ne oldu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sonra mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dün gece bu odada olanları anlatıyordunuz..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, tabii. Barbara ahlaksız bir şarkı dinlemek istedi. Yani, gramofonda. Tanrıya şükür, onu durdurmayı başardım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlıyorum," diye mırıldandı Poirot. "Ya doktorun gösterdiği o ilaç şişesi... dolu muydu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory, "Evet," dedi hiç tereddüt etmeden. "Çünkü Dr. Carelli deliksiz uykudan söz ederken, şişedeki hapların yarısının yeteceğini söylemişti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory ayağa kalkarak masadan uzaklaşınca, Poirot da yanına gitti. "Bildiğiniz gibi, şu Dr. Carelli'den hoşlanmıyorum, Mösyö Poirot. O adamda tuhaf bir şeyler var. Bana hiç samimi gelmiyor, üstelik çok da kaypak gözüküyor. Arkadaşı olduğu için, Lucia'nın yanında bir şey diyemedim tabii. Fakat hiç hoşlanmıyorum. Lucia herkese güvenmeye hazır! O adam eve sızıp formülü çalmak için bir şekilde Lucia'nın güvenini kazanmış olmalı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot esrarengiz bakışlarla süzdü kadını. "Yani, Sir Claud'un formülünü çalanın Dr. Carelli olduğundan şüpheniz yok, öyle mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory şaşkınlıkla baktı dedektife. "Mösyö Poirot! Başka kim çalmış olabilir? Evdeki tek yabancı o! Elbette, kardeşim evimizdeki bir misafiri suçlamak istemezdi. Bu yüzden kağıdın iade edilmesi için bir fırsat verdi. Bence çok incelikli bir düşünce. Gerçekten çok incelikli."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot onun suyuna giderek, "Haklısınız," dedi ve yaşlı hanımefendinin omzuna sarıldı. Bayan Amory'nin bunu hiç hoş karşılamadığı belliydi. "Matmazel, bir deney yapacağım. Bunun için sizin yardımınıza ihtiyacım var." Poirot kolunu çekti. "Dün gece ışıklar söndüğünde nerede oturuyordunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şurada!" Bayan Amory kanepeyi gösterdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tekrar oraya oturur musunuz lütfen?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory kanepeye oturdu. "Şimdi, matmazel. Belleğinizi zorlamanızı istiyorum sizden! Gözlerinizi kapar mısınız lütfen?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory kendisinden isteneni yaptı. "Tamam," dedi Poirot. "Şimdi de dün geceye döndüğünüzü farzedin. Her yer karanlık. Hiçbir şey göremiyorsunuz. Fakat sesleri duyuyorsunuz. Geriye dönün lütfen."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne duyuyorsunuz?" diye sordu Poirot. "Karanlıkta ne duyduğunuzu anlatın bana."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dedektifin heyecanından etkilenen Bayan Amory onun isteğini elinden geldiğince yerine getirmeye çalıştı ve kesik kesik anlatmaya başladı. "Soluk sesleri. Art arda soluk sesleri. Sonra, devrilen bir sandalyenin gürültüsü. Ve metalik bir klik sesi..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Böyle mi?" Poirot cebinden çıkardığı anahtarı yere attı. Hiç ses çıkmamıştı. Birkaç saniye bekleyen Bayan Amory bir şey duymadığını söyledi. "Yoksa böyle bir ses miydi?" Poirot anahtarı yerden alarak sehpaya vurdu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Duyduğum ses tam olarak buydu!" dedi Bayan Amory heyecanlanarak. "Ne kadar ilginç!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Lütfen devam edin, matmazel."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şey, Lucia bağırdı ve Sir Claud'a seslendi. Sonra kapı vuruldu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hepsi bu mu? Emin misiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, sanırım... Bir dakika! En başta tuhaf bir ses duydum. Sanki ipeğin yırtılışı gibi. Birisinin elbisesi olabilir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kimin elbisesiydi sizce?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Lucia'nın olmalı. Barbara'nın olamaz, çünkü o şurada, tam yanımda oturuyordu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Çok ilginç," diye mırıldandı düşünceli bir edayla.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory, "Hepsi bu kadar," diye tamamladı sözünü. "Gözlerimi açabilir miyim artık?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Elbette, matmazel." Bayan Amory gözlerini açar açmaz, Poirot sordu. "Sir Claud'un kahvesini kim koydu? Siz mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır. Lucia koydu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tam olarak ne zaman koyduğunu hatırlıyor musunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"O korkunç ilaçlar hakkında konuştuktan hemen sonra, yanılmıyorsam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bayan Lucia, Sir Claud'un kahvesini kendisi mi götürdü?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory uzun uzun düşündü. "Hayır..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır? Kim götürdü öyleyse?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bilmiyorum... Emin değilim... Bir düşüneyim. Ah, tamam. Hatırladım! Sir Claud'un fincanı sehpada Lucia'nın fincanının yanındaydı. Çok iyi hatırlıyorum; çünkü Bay Raynor, Sir Claud'un kahvesini çalışma odasına götürecekken, Lucia yanlış fincanı götürdüğünü söyledi. Bu gerçekten tuhaf, çünkü iki fincandaki kahve de koyu ve şekersizdi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">'Yani, Sir Claud'un kahvesini Mösyö Raynor götürdü?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet... en azından... yo, hayır. Fincanı Richard aldı, çünkü Barbara, Bay Raynor'ı dansa davet etmişti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah! Babasının kahvesini Mösyö Amory götürdü o halde?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Doğru," diye onayladı Bayan Amory.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Mösyö Amory'nin kahveyi götürmeden hemen önce ne yaptığını söyleyebilir misiniz? Dans mı ediyordu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır. İlaçları kutuya koyuyordu. Düzgün bir şekilde."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlıyorum," dedi Poirot. "O halde, Sir Claud kahvesini çalışma odasında içti?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İçmeye orada başlamıştı. Ama sonra fincanını alarak buraya geldi. Kahvenin tadının acı olduğundan yakınıyordu. Sizi temin ederim, Mösyö Poirot, kahve en iyi kaliteydi. Londra'daki ordu pazarından özel olarak getirtmiştim. Hani, su Viktorya Caddesi'ndeki mağaza. Tren istasyonundan fazla uzak değil..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kapı açıldı ve Edward Raynor içeri girdi. "Konuşmanızı böldüysem, özür dilerim. Mösyö Poirot'yla konuşmak istiyordum. Fakat sonra da gelebilirim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, hayır," diye atıldı Poirot. "Bu sevimli hanımefendiye çektirdiğini azap sona erdi zaten."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory kalktı. "Yararlı olamadığım için üzgünüm." Kapıya gitti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ondan önce kapıya gitti. "Aksine, çok yararınız oldu, matmazel. Tahmininizden çok fazla üstelik." Kapıyı açarak kadının çıkmasını bekledi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">&nbsp;</span></p>
  </div>
</body>
</html>
