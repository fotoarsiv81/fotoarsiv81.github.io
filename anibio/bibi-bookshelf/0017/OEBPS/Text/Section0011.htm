<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_10" style="text-align: center; margin-bottom: 2.4pt;">ON BİRİNCİ BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot arkadaşı Hastings'! bahçeye gönderdikten sonra camlı kapıyı kapayarak Lucia Amory'ye döndü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia'nın gözlerinde endişe vardı. "Anladığım kadarıyla, hizmetçimi merak ediyorsunuz. Bay Raynor'dan duydum. Ama o çok iyi bir kızcağız. Yanlış bir şey yaptığını hiç sanmam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Madam, sizinle görüşmek istediğim konu hizmetçiniz değil."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia şaşkındı. "Ama Bay Raynor dedi ki..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot sözünü kesti. "Korkarım, kendimce sebeplerden ötürü Bay Raynor'ın öyle sanmasını istedim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neden?" Lucia'nın sesinde ihtiyatlı bir ifade vardı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Madam, dün bana iltifat ettiniz. Beni ilk gördüğünüz anda... bana güvendiğinizi söylemiştiniz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bana şimdi de güvenmenizi rica ediyorum, madam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne demek istiyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ciddileşti. "Gençsiniz, güzelsiniz, beğeniliyorsunuz, seviliyorsunuz... her kadının istediği şeyler bunlar. Fakat bir eksiğiniz var, madam. Sırlarınızı paylaşabileceğiniz bir baba! Beni babanızmışım gibi kabul edin lütfen."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia bir şey söyleyecekken, Poirot sözünü kesti. "İtiraz etmeden önce iyi düşünün, madam. Sizin ricanız üzerine burada kaldım. Size yardım etmek için. Bunu hâlâ istiyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia ansızın patlayıverdi. "Buradan gitmekle bana en büyük yardımı yapmış olursunuz, mösyö."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Madam, polis çağrıldığından haberiniz var mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Polis mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Fakat kim çağırdı? Ve neden?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dr. Graham ve meslektaşı diğer doktorlar," dedi Poirot. "Sir Claud'un zehirlendiği anlaşıldı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, hayır! Hayır! Olamaz!" Lucia şaşırmaktan çok, korkuya kapılmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Gördüğünüz gibi, bir an önce karara varmak zorundasınız, madam. Şimdi hizmetinizdeyim. Sonra da adaletin hizmetinde olacağım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia ona güvenip güvenemeyeceğini anlamaya çalışırcasına Poirot'nun yüzüne bakıyordu. "Ne yapmamı istiyorsunuz?" diye sordu sonunda.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot oturdu. Kendi kendine, "Ne yapmanızı?" diye mırıldandı. Sonra da, "Neden bana gerçeği anlatmıyorsunuz, madam?" dedi müşfik bir sesle.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia bir an tereddüt etti. Ardından elini ona uzattı. "Ben..." Kısa bir kararsızlığın ardından, ifadesi sertleşti. "Sizi anlamakta zorluk çekiyorum, Mösyö Poirot."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle mi? Buna üzüldüm, madam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Kendisini biraz toparlayan Lucia, "Benden ne istediğinizi açıkça söylerseniz, sorularınızı cevaplayabilirim," dedi soğuk bir ifadeyle.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hercule Poirot'yla cebelleşiyorsunuz demek! Pekâlâ. Bunu iyi bilmelisiniz, madam, her şeye rağmen gerçeği ortaya çıkaracağız." Poirot hafifçe masaya vurdu. "Ama süreç daha sancılı geçecek."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Benim saklayacak bir şeyim yok," dedi Lucia dikleşerek.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, Edward Raynor'ın verdiği mektubu cebinden çıkararak Lucia'ya uzattı. "Bu mektup birkaç gün önce Sir Claud'a gelmiş."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia mektuba şöyle bir baktıktan sonra geri verdi. "Ne olmuş?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Daha önce Selma Goetz adını duymuş muydunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır! Kim o?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Geçen kasım ayında... Cenova'da ölmüş," diye açıkladı Poirot'</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Belki Cenova'da onunla karşılaştınız?" Poirot mektubu cebine soktu. "Aslında, karşılaştığınıza eminim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia, "Hayatımda Cenova'ya ayak basmadım," diye çıkıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ya sizi orada gören olduysa?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu... imkansız."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ısrar etti. "Fakat kocanızla Cenova'da tanışmadınız mı, madam?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bunu Richard mı söyledi? Ne kadar aptalmış. Onunla Milano'da tanışmıştık.".</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyleyse, Cenova'da görüştüğünüz kadın..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia sinirlenmişti. "Oraya hiç gitmediğimi söyledim size!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, kusura bakmayın! Biraz önce demiştiniz. Yine de çok tuhaf!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Nedir tuhaf olan?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot gözlerini kapayarak arkasına yaslandı. Sesi hafiflemişti. "Size ufak bir öykü anlatacağım, madam." Cebinden bir not defteri çıkardı. "Londra'da yayınlanan bazı gazetelere foto muhabirliği yapan bir dostum var. Nasıl denir... Lido kumsalında güneşlenen asil hanımların gizlice resimlerini çeker. Bu gibi şeyler işte." Poirot not defterinde bir şey aradı. "Bu dostum geçen kasım ayında, Cenova'da tanınmış bir hanıma rastlamış. Bu hanım şimdilerde kendisine Barones Giers diyormuş ve ünlü bir Fransız diplomatın arkadaşıymış. Bu ilişki herkesin dilindeymiş, fakat bunun hanımefendi için bir önemi yokmuş; çünkü bu sayın diplomat ona aşıkmış. Arılıyorsunuz, değil mi?" Poirot masumca bir ifade takınmıştı. "Umarım canınızı sıkmıyorum, madam?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır ama bütün bunları bana ne diye anlatıyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot not defterine bakarak devam etti. "Sadede geliyorum, madam. Dostum çektiği fotoğraflardan birini bana gösterdi. Barones Giers'in çok güzel bir kadın olduğunda hemfikir olduğumuz için, diplomatın hali bizi şaşırtmadı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hepsi bu mu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, madam. Barones yalnız değildi. Resim kızıyla yürüyüşteyken çekilmiş. Kızının da unutulmayacak kadar güzel bir yüzü var." Poirot gösterişli bir hareketle ayağa kalkarak not defterini kapadı. "Ve tabii o yüzü buraya geldiğim an tanıdım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia, Poirot'ya bakarak derin bir soluk aldı; sonra toparlandı. "Sevgili Mösyö Poirot, nasıl da farkedememişim. Sorularınızın anlamını şimdi çözdüm. Barones Giers'le kızını çok iyi hatırlıyorum elbette. Kızı sıkıcı bir tipti, fakat annesi beni büyülemişti. Sık sık yürüyüşlere çıkardık. Benimle vakit geçirmek onun da hoşuna gidiyordu. Hata buradan kaynaklanıyor olmalı. Beni onun kızı sandılar," Lucia arkasına yaslandı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirct'nun başını sallayarak onaylaması Lucia'yı gözle görünür biçimde rahatlatmıştı. Dedektif ansızın öne eğildi. "Fakat Cenova'ya hiç gitmediğinizi söylemiştiniz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Gafil avlanan Lucia soluğunu tuttu. "Elinizde fotoğraf falan yok." Yarı soru, yarı şüphe ifadesiydi bu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır." diye itiraf etti Poirot. "Yok, madam. Selma Goetz'in Cenova'da kullandığı sahte ismi biliyorum sadece. Gerisi benim uydurduğum zararsız bir hikayeydi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia ayağa fırladı. Gözleri öfkeden çakmak çakmaktı. "Beni tuzağa düşürdünüz!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot omuz silkti. "Evet, madam. Korkarım başka çarem yoktu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bütün bunların Sir Claud'un ölümüyle ne ilgisi var?" Lucia kızgınlık içinde etrafına bakındı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot cevaplamak yerine, kayıtsız bir ifadeyle başka bir soru sordu. "Madam..." Ceketindeki hayali bir toz zerresini silkeledi. "Kısa bir sure önce kıymetli bir gerdanlığınızı kaybettiğiniz doğru mu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia'nın bakışları ateş saçıyordu. "Tekrar soruyorum." Sesi dişlerinin arasından tıslayarak çıkıyordu. "Bütün bunların Sir Claud'un ölümüyle ne ilgisi var?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ağır ağır, kelimeleri vurgulayarak cevap verdi. "Önce bir gerdanlık çalınıyor. Ardından, değerli bir formül. Her ikisi de çok para ediyor."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bütün bunların anlamı ne?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öğrenmek istediğim şu, madam. Dr. Carelli bu sefer ne kadar para istedi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia arkasını döndü. "Ben... ben... Artık sorularınıza cevap vermeyeceğim." 'Sesi fısıltı halinde çıkmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Korktuğunuz için mi?" Poirot kadına yaklaştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia ona doğru dönerken, başını geriye attı. "Hayır, korkmuyorum. Neden söz ettiğinizi anlamıyorum sadece! Dr. Carelli niçin benden para istesin?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Konuşmamak için," dedi Poirot. "Amory'ler çok gururlu bir aile ve siz Selma Goetz'in kızı olduğunuzu öğrenmelerini istemiyorsunuz!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia içini çekerek karşısındakine baktı; sonra tabureye çökerek yüzünü ellerinin arasına gömdü. "Richard'ın bundan haberi var mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Henüz yok, madam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Genç kadın ümitsizliğe kapılmıştı. "Ona söylemeyin, Mösyö Poirot! Yalvarırım ona bir şey söylemeyin! Aile adı ve şerefi onun her şeyidir! Onunla evlenmem alçakça bir hareketti. Fakat çaresizdim! Annemle birlikte yaşamak zorunda kaldığım o hayattan nefret ediyordum. Yine de, başka seçeneğim yoktu. Annemin ölümünden sonra nihayet özgür kaldım. Yalanlar ve entrikalarla dolu o dünyadan kurtulmuştum sonunda! Richard'la tanışmam, hayatımın en güze! olayıydı. Onu sevdim, o da benimle evlenmek istedi. Richard'a gerçek kimliğimi nasıl söyleyebilirdim? Hem neden söyleyecektim ki?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Fakat sonra," dedi Poirot nazik bir ifadeyle. "Dr. Carelli sizi bir yerlerde Mösyö Amory'yle Sorup tanıyınca, şantaj yapmaya başladı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, ama benim kendime ait param yoktu. Gerdanlığımı satarak istediği parayı verdim. Bununla kalacağını sanıyordum. Fakat dün tekrar ortaya çıkarak buraya geldi. Sir Claud'un formülünden haberi olmuş."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Formülü onun için çalmanızı mı istedi sizden?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia içini çekti. "Evet."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çaldınız mı peki?" Poirot kadının yanına gitti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Artık ne söylesem de inanmazsınız." Lucia basını hüzünle iki yana salladı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot genç kadını anlayış dolu bir ifadeyle süzüyordu. "Hayır, çocuğum. Sana hâlâ inanıyorum. Cesur ol ve Poirot Baba'ya güven, olur mu? Bana gerçeği söyle. Sir Claud'un gizli formülünü çaldın mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, çalmadım! Çalmadım! Fakat bunu yapmaya niyetlendiğim doğru. Carelli çıkardığım kalıbı kullanarak kasa anahtarının bir kopyasını yaptı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot cebinden çıkardığı anahtarı ona gösterdi. "Bu mu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia anahtara baktı. "Evet. Gayet kolay olacak gibi gözüküyordu. Carelli bana anahtarı verdi. Tam çalışma odasında kasayı açacak cesareti toplamaya çalışırken Sir Claud beni kasanın önünde yakaladı. Yemin ederim, gerçek bu!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Size inanıyorum, madam." Poirot anahtarı cebine koyduktan sonra koltuğa oturarak parmak uçlarını birleştirdi. "Yine de, Sir Claud'un elektriklerin kesilmesi fikrine hevesle razı oldunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Üstümün aranmasını istemiyordum," diye açıkladı Lucia. "Carelli bana anahtarla birlikte bir de not vermişti ve ikisi birden elbisemin cebindeydi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Onları ne yaptınız?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Işıklar söndüğünde, anahtarı olabildiğince uzağa fırlattım. Bu tarafa." Edward Raynor'ın bir gece önce oturduğu sandalyenin olduğu tarafı gösterdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ya Carelli'nin size verdiği not?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Onu ne yapacağımı bilmiyordum." Lucia kalkıp kitapların konduğu masaya gitti. "Bunlardan birinin sayfaları arasına koydum." Eline bir kitap aldı. Sayfalarını karıştırdı. "İşte, hâlâ burada." Kâğıt parçasını uzattı. "Görmek ister misiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, madam. O özel bir mesaj."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia notu ufacık parçalar halinde yırtarak çantasına koydu. Poirot dikkatle ona bakıyordu. "Bir şey daha, madam. Dün gece elbiseniz yırtıldı mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Benim mi? Hayır." Lucia şaşırmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"O karanlık esnasında, bir elbisenin yırtıldığını işittiniz mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia biraz düşündü. "Siz söyleyince hatırladım. Evet, galiba duydum. Ama benim elbisem değildi. Bayan Amory'rıin ya da Barbara'nın olmalı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Üstünde durmayalım," dedi Poirot. "Dün gece Sir Claud'un kahvesini kim koydu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben koydum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sonra fincanı kendi fincanınızın yanına, sehpaya koydunuz, değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ayağa kalkıp, masanın üstünden ona doğru eğildi. "Zehri hangi fincana koydunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia'nın nutku tutulmuştu. "Nereden biliyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Benim işim bu. Hangi fincan, madam?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia içini çekti. "Kendiminkine."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neden?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çünkü... ölmek istiyordum. Richard, Careili'yle aramda bir şeyler olduğundan kuşkulanıyor, bir ilişki olduğunu sanıyordu. Ne büyük bir yanılgı! Carelli'den nefret ediyorum! Formülü çalamadığıma göre, Richard'a gerçeği anlatacağından emindim. İntihar etmekten başka yol yoktu. Ansızın bastıran deliksiz bir uyku. Aynen böyle demişti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kim?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dr. Carelli."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot, "Anlamaya başlıyorum," dedi ağır ağır. Sonra masadaki fincanı gösterdi. "Bu sizin fincanınız mı? Hiç içilmemiş."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neden içmekten vazgeçtiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Richard benimle yurtdışına gideceğini, bunun için bir şekilde para bulacağını söyledi. Bana... yeniden ümit verdi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Beni dikkatle dinleyin, madam." Poirot iyice ciddileşmişti. "Dr. Graham bu sabah, Sir Claud'un yanındaki fincanı götürdü."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Meslektaşları o fincanda kahve telvesinden başka bir şey bulamayacaklar."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia bakışlarını kaçırıyordu. "El... Elbette."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Doğru, o halde?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia uzun uzun boşluğa baktıktan sonra aniden parlayıverdi. "Neden bana öyle bakıyorsunuz? Beni korkutuyorsunuz!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dediğim gibi, bu sabah Sir Claud'un yanındaki fincanı tahlile götürdüler. Dün gece Sir Claud'un yanında duran asıl fincanı alıp götürdüklerini varsayalım bir de." Poirot kapının yanındaki sehpaya giderek, saksıdaki fincanı çıkardı. "Bu fincanı götürdüklerini varsayalım!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia ayağa fırlayarak yüzünü elleriyle kapadı. "Biliyorsunuz!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot yanına gitti. "Madam!" Sesi sertleşmişti. "Fincanı tahlil edince bir şey bulamayacaklar. Fakat ben dün gece asıl fincandaki kalıntılardan numune almıştım. Sir Claud'un kahvesinde hiyosin olduğunu söylesem ne dersiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia dehşet içinde kalmıştı. Bir an ayakta sallandıktan sonra, kendisini derhal toparladı. "Çok haklısınız. Onu öldürdüm." Sesi aniden yükseldi. "Onu öldürdüm! Hiyosini onun kahvesine ben koydum." Masaya giderek dolu fincanı aldı. "Fakat bunda... sadece kahve var!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dolu fincanı ağzına götürdüğü an, Poirot ileri atılarak elini fincanla kadının dudakları arasına koydu. Bir an bakıştılar, ardından Lucia hıçkırıklara boğuldu. Poirot fincanı alıp tekrar masaya koydu. "Madam!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neden bana engel oldunuz?" diye sordu Lucia.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Madam, hayat çok güzel. Neden onu bırakıp gitmek istediniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben... Tanrım!" Lucia kanepeye çöküp, hıçkırarak ağlamaya başladı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot'nun sesinde nazik, müşfik bir ifade vardı şimdi. "Bana gerçeği söylediniz. Zehri kendi fincanınıza koymuştunuz. Size inanıyorum. Fakat diğer fincanda da zehir vardı. Sizden yine gerçeği istiyorum. Sir Claud'un kahvesine zehri kim koydu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia dehşetten donakalmıştı. "Hayır, hayır, yanılıyorsunuz! O yapmadı! Sir Claud'u ben öldürdüm!" İsteri krizine tutulmuş gibiydi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kim öldürmedi? Kimi korumaya çalışıyorsunuz, madam?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"O yapmadı diyorum size!" Lucia hıçkırarak ağlıyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">O sırada kapıya vuruldu. "Polis gelmiş olmalı!" dedi Poirot. "Zamanımız kalmadı. Size iki konuda söz verebilirim, madam. Birincisi, sizi koruyacağım..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben öldürdüm diyorum!" Lucia'nın sesi çığlığa dönüşmüştü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot onu duymamış gibi, "İkinci sözüm," diye devam etti. "Kocanızı kurtaracağım!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia afallayarak ona bakakaldı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Tredwell içeri girdi. "Scotland Yard'dan Müfettiş Japp geldi, efendim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">&nbsp;</span></p>
  </div>
</body>
</html>
