<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_13" style="margin-bottom:2.4pt">ON DÖRDÜNCÜ BÖLÜM</h1>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Amory ailesi birkaç dakika sonra kütüphanede toplanmaya başladığında, Carelli hâlâ bir karış suratla kanepede oturuyordu. Poirot da camlı kapının yanında ayaktaydı. Ardında Hastings'le bahçeden içeri giren Barbara, Carelli'nin yanına oturdu. Hastings de Poirot'nun yanına gitti. "Hastings," diye fısıldadı Poirot. "Hepsinin oturduğu yerlere dikkat etmeni istiyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu ne işe yarayacak?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Psikolojik açıdan önemli, dostum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia içeri girdi ve masanın sağındaki sandalyeye oturdu. Caroline Amory'yle Richard birlikte geldiler. Caroline tabureye oturdu. Richard masanın öbür tarafına geçerek her an korumak istercesine gözlerini karısına dikti. En son gelen Edward Raynor koltuğun arkasına geçti. Johnson kapıyı kapayarak orada beklemeye başladı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard Amory, Müfettiş Japp'i ailenin henüz görüşmediği iki ferdiyle tanıştırdı. "Halam, Bayan Caroline Amory ve kuzenim Barbara Amory."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bütün bunların anlamı ne, müfettiş?" diye sordu Barbara.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp onu duymazdan geldi. "Herkes burada, değil ini?" Şömineye gitti,</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Caroline Amory şaşkın ve endişeliydi. "Anlamıyorum... bu beyin burada ne işi var?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sana açıklamam gereken bir şey var," dedi Richard. "Dr. Graham babamın zehirlenerek öldüğünü söyledi."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne?" diye Caroline Amory dehşet içinde inledi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard, "Hiyosinle zehirlenmiş," diye ekledi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor irkilmişti. "Hiyosinle mi? Ama benim gördüğüm..." Susup Lucia'ya baktı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Müfettiş Japp, Raynor'a yaklaştı. "Ne gördünüz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Sekreter mahcup olmuş gibiydi. "Hiç... En azından..." Sesi hafifleyerek duyulmaz oldu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kusura bakmayın, Bay Raynor. Fakat gerçeği öğrenmek zorundayım. Haydi. Herkes bir şey gizlediğinizin farkında."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Önemli bir şey değil. Eminim mantıklı bir açıklaması vardır."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neyin açıklaması, Bay Raynor?" diye sordu Japp.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor hâlâ tereddütteydi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet?" diye üsteledi Japp.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sadece..." Raynor kararını vererek anlatmaya koyuldu. "Bayan Lucia Amory'nin o küçük tabletlerden bir miktarını avucuna boşalttığını gördüm."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ne zaman?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Dün gece. Sir Claud'un çalışma odasından çıkarken gördüm. Diğerleri gramofonun basındaydılar. Bayan Lucia tablet dolu tüplerden birini aldı sanırım hiyosindi ve içindekilerden çoğunu avucuna döktü. Sonra Sir Claud beni çalışma odasına çağırdı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bunu neden daha önce söylemediniz?" diye soran Japp, bir şey söylemek isteyen Lucia'yı susturdu. "Bir dakika lütfen, Bayan Amory. Önce Bay Raynor'ı dinleyelim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sonra bu konu aklımdan çıktı," dedi Raynor. "Bay Richard Amory az önce Sir Claud'un hiyosinle zehirlendiğini söyleyince hatırladım. İki olay arasında aniden kafamda bir ilişki kurduğum için irkildim demin. O tabletler hiyosin olmayabilirdi elbette. Belki de başka bir ilaçtı Bayan Lucia Amory'nin aldıkları."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp, Lucia'ya döndü. "Evet, hanımefendi. Ne diyecektiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia gayet sakin ve kararlıydı. "Uyumak için bir şeylere ihtiyacım vardı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp tekrar Raynor'a baktı. "Bayan Amory'nin tüpü hemen hemen boşalttığını mı söylemiştiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bana öyle gelmişti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp, "Uyuyabilmek için o kadar hapa ihtiyacınız olduğunu sanmıyorum," dedi Lucia'ya hitaben. "Bir iki tanesi yeterdi. Gerisini ne yaptınız?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia düşündü. "Hatırlamıyorum." Devam edecekken, Carelli ayağa fırlayarak, "Görüyor musunuz, müfettiş?" dedi. "İşte katil bu kadın!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings hışımla kalkarak Carelli'den uzaklaşan Barbara'nın yanına gitti. "Gerçeği öğreneceksiniz, müfettiş," diye devam etti Carelli. "Buraya bu kadınla görüşmeye geldim. Bana haber yollayarak, Sir Claud'un formülünü ele geçireceğini ve bana satabileceğini bildirmişti. Ben geçmişte bu tür işlerle uğraşırdım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp, "Fazla bir şey anlattınız sayılmaz," diyerek, Carelli'yle Lucia'nın arasında durdu. "Bu kadarını zaten biliyorduk." Lucia'ya döndü. "Bütün bunlara ne diyorsunuz, madam?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia kül gibi bir yüzle ayağa kalkarken, Richard yanına geldi. "Buna daha fazla izin vermeyeceğim..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp onu susturdu. "Lütfen, bayım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şu kadına bir bakın," diye devam etti Carelli. "Hiçbiriniz onun gerçek yüzünü görmüyorsunuz. Ama ben biliyorum! O, Selma Goetz'in kızı! Dünyanın gelmiş geçmiş en kepaze kadınının kızı!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu doğru değil, Richard!" diye bağırdı Lucia. "Yalan! Sakın</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">onu dinleme..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard, "Vücudundaki bütün kemikleri kıracağım!" diye hırladı Carelli'ye.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp ona yaklaştı. "Sakin olun lütfen. Meselenin özüne inmek zorundayız." Tekrar Lucia'ya döndü. "Devam edin, Bayan Amory/</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia kısa bir suskunluğun ardından konuşmaya çalıştı. "Ben... ben..." Önce kocasına baktı, sonra Poirot'ya dönerek elini ümitsizce uzattı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Cesaret, madam," dedi Poirot. "Bana güvenin ve gerçeği anlatın. Artık yalana gerek yok. Gerçekleri anlatmanın tam zamanı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia tekrar yardım istercesine ona bakınca, Poirot, "Cesaret, madam," diye tekrarladı. Si, si. Cesur olun ve konuşun." Poirot tekrar camlı kapının yanına giderek orada durdu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia bu kez daha uzun bir sessizliğin ardından hafif bir sesle söze başladı, "Selma Goetz'in kızı olduğum doğru. Fakat bu adamdan evimize gelmesini istediğim ya da ona Sir Claud'un formülünü satmayı teklif ettiğim doğru değil. Bu şahıs buraya bana şantaj yapmaya geldi!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şantaj!" Richard karısının yanına yaklaştı. Lucia kocasına baktı. Sesinde telaşlı bir ifade vardı. "Formülü ona getirmezsem, annemle ilgili bildiklerini sana açıklamakla tehdit etti beni. Fakat formülü ben çalmadım. Carelli çalmış olmalı. Bunun için fırsatı vardı. Çalışma odasında yalnız kalmayı başardı. Herkesi formülü benim çaldığıma inandırmak için zehri içmemi istediğini şimdi anlıyorum. Beni adeta hipnotize ederek..." Richard'ın omzunda hıçkırarak ağlamaya başladı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Lucia, zavallı sevgilim!" Richard karısına sarıldı; ardından sakinleştirmesi için Caroline Amory'ye teslim ederek Japp'e döndü. "Müfettiş, sizinle yalnız konuşmak istiyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp yardımcısı Johnson'a bakarak başını salladı. "Pekâlâ." Johnson çıkmaları için Lucia'yla Bayan Amory'ye kapıyı açarken, Hastings ve Barbara bu fırsattan yararlanarak camlı kapıdan tekrar bahçeye çıktılar. Edward Raynor odadan ayrılırken, "Çok üzgünüm, Bay Amory," dedi Richard'a.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Carelli valizini alarak Raynor'ın peşinden odadan çıkarken, Japp, "Bayan Caroline Arhory'den ve tabii Dr. Carelli'rfen gözünü ayırma," dedi Johnson'a. Carelli kapıda durup onlara bakarken, Japp, "Kimse saçma bir harekete kalkışmasın," diye devam etti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlıyorum, efendim." Johnson, Carelli'nin peşi sıra kütüphaneyi terketti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kusura bakmayın, Bay Amory." Japp, Richard'a döndü. "Fakat Bay Raynor'ın anlattıklarından sonra, her türlü tedbiri almak zorundayım. Ve söyleyeceklerinize tanıklık etmek üzere Mösyö Poirot'nun da burada kalmasını rica ediyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard ani karara varmış bir adamın edasıyla müfettişe yaklaştı ve derin bir soluk alarak anlatmaya başladı. "Müfettiş!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Gerçeği itiraf etmenin zamanı geldi," dedi Richard kesin bir dille. "Babamı ben öldürdüm."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp gülümsedi. "Buna inanmamızı beklemeyin, bayım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard afallamıştı. "Ne demek istiyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, bayım. Zokayı yutmadık. Genç eşinize çok bağlı oluşunuzu anlayışla karşılıyorum. Ne de olsa, yeni evlisiniz. Fakat kötü bir kadın uğruna boynunuzu yağlı ilmeğe uzatmaya değmez. Bu kadın ne kadar güzel olsa da."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Müfettiş Japp!" Richard enikonu öfkelenmişti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bu çıkıştan etkilenmeyen Japp, "Bana kızmanıza gerek yok,"'dedi. "Lafı dolandırmadan size gerçeği anlattım ve Mösyö Poirot'nun da aynı şeyleri söyleyeceğinden kuşkum yok. Kusura bakmayın ama iş iştir; cinayet de cinayettir. Hepsi bu." Japp başıyla kısa bir selam verip odadan çıktı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard istifini bozmadan kanepede oturan Poirot'ya dönerek, "Siz de bana aynı şeyleri mi söyleyeceksiniz, Mösyö Poirot?" dedi soğuk bir sesle.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Ayağa kalkan Poirot cebinden tabakasını çıkarıp bir sigara aldı ve soruya soruyla karşılık verdi. "Mösyö Amory, karınızdan ilk olarak ne zaman şüphelendiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben asla..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot onun sözünü keserken, masadaki kibrit kutusunu aldı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizden rica ediyorum, Mösyö Amory. Bana gerçeği anlatın. Eşinizden şüphelendiğinizi biliyorum. Benim gelişimden önce başlamıştınız şüphelenmeye. Beni evden bu nedenle uzaklaştırmaya çalıştınız. İnkâr etmeyin. Hercule Poirot'yu kandırmak imkansızdır." Dedektif sigarasını yaktıktan sonra, kendisinden çok daha uzun boylu genç adama bakarak gülümsedi. Kibrit kutusunu tekrar masaya koymuştu. İki adam arasında komik bir tezat vardı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard, 'Yanılıyorsunuz," dedi gergin bir ifadeyle. "Vahim bir şekilde yanılıyorsunuz hem de. Lucia'dan nasıl şüphelenirim?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öte yandan, sizin aleyhinizde de bazı şeyler var." Poirot düşünceli bir edayla kanepeye oturdu tekrar, "ilaçlarla siz de haşır neşir oldunuz, kahveyi siz verdiniz, paraya acilen ihtiyacınız var. Evet, bu durumda sizden de şüphelenilmesi çok doğal."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Müfettiş Japp sizinle aynı fikirde değil ama."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, Japp. Her zaman çok sağduyuludur." Poirot gülümsedi. "Ne de olsa, o aşık bir kadın değil."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Aşık bir kadın mı?" Richard şaşırmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Size bir psikoloji dersi, mösyö. Eve ilk geldiğimde, eşiniz burada kalıp katili bulmam için adeta yalvardı bana. Suçlu bir kadın bunu yapar mıydı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yani..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yani," diye sözünü kesti Poirot. "Bugün güneş batmadan önce, karınızın önünde diz çökerek sizi bağışlaması için yalvaracaksınız."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Siz ne diyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Belki fazla konuştum." Poirot ayağa kalktı. "Bana güvenin, mösyö. Kendinizi Hercule Poirot'ya emanet edin."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard, "Lucia'yı kurtarabilir misiniz?" diye sordu ümitsizce.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot ciddi bir edayla baktı ona. "Bunu yapmaya zaten söz vermiştim fakat bu denli zor olacağını bilemezdim. Bana zorluk çıkarmadan ve soru sormadan dediklerimi yapacağınıza söz vermelisiniz. Buna söz veriyor musunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Richard, 'Tabii," dedi gönülsüzce.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çok iyi. Şimdi beni iyi dinleyin. Önereceğim hareket tarzı zor ya da imkansız değil. Aslında, gayet mantıklı. Bu eve kısa süre sonra araştırma için polisler gelecek. Her tarafı didik didik edilecek. Siz ve aileniz için oldukça nahoş bir durum. Evden ayrılmanızı öneririm."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yani evi polise mi teslim edeyim?" diye sordu Richard kuşkuyla.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, önerim bu. Kurallar gereği fazla uzaklaşmayacaksınız tabii. Kasabadaki otelin gayet rahat olduğu söyleniyor. Orada oda ayırtın. Polis sizleri sorguya çekmek istediğinde kolayca bulur böylece."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Otele ne zaman çıkmamızı öneriyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot sevinçle atıldı. "Bana kalırsa... hemen!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evi terketmemiz tuhaf olmayacak mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kesinlikle hayır." Poirot tekrar gülümsedi. "Aksine, bir hassasiyet ifadesi olarak algılanacaktır. Bu evde artık bir saat bile oyalanmayı aklınıza getirmeyin. Sizi temin ederim, gayet yerinde bir hareket olacak."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Peki, Müfettiş Japp ne diyecek bu işe?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu konuyu bana bırakın," dedi Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yaptığımızın ne işe yarayacağını hâlâ anlayabilmiş değilim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tahmin ediyorum." Poirot kendisinden gayet emin görünüyordu. Omuz silkti. "Anlamanız da gerekmiyor. Fakat ben, yani Hercule Poirot, ne yaptığımı biliyorum. Bu yeterli." Richard'ın omuzlarını tuttu. "Gidin ve gereken düzenlemeleri yapın. Uğraşamayacak durumdaysanız, bu işler için Raynor'ı görevlendirin. Gidin! Gidin!" Richard'ı iteklercesine kapıya götürdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Ona son bir defa ümitsizce bakan Richard odadan çıkmıştı. "Ah, şu İngilizler! Ne kadar inatçı oluyorlar," dedi Poirot. Sonra camlı kapıya giderek seslendi. "Matmazel Barbara!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">&nbsp;</span></p>
  </div>
</body>
</html>
