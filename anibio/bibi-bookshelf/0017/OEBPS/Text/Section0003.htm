<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_2" style="text-align: center; margin-bottom: 2.4pt;">ÜÇÜNCÜ BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara Amory yaklaşırken, Lucia zoraki gülümsedi. "Evet. Sağol, şekerim. İyiyim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara kuzeninin esmer, güzel karısına baktı. "Richard'a bir müjde mi vermeye çalışıyordun? Sorun bu mu yoksa?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Müjde mi? Ne müjdesi? Sen ne demek istiyorsun?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara kucağında bir bebek tutar gibi kollarını kavuşturarak sağa sola sallandı. Lucia'nın bu harekete tepkisi hüzünlü bir gülümseme olmuştu. Başını iki yana salladı. Fakat Bayan Amory dehşetle bir sandalyeye çöktü. "Tanrım, Barbara!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Böyle kazalar olur, bilirsiniz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Halası başını dehşetle iki yana salladı. "Günümüz genç kızlarının düşünce tarzını anlamıyorum. Benim zamanımda, genç hanımlar annelik kavramı hakkında böyle hafif ifadeler kullanmazlardı. Ve ben de..." Kapının kapandığını duyunca o yana döndü. Richard odadan çıkmıştı. Yaşlı kadın Barbara'ya hitaben, "Onu utandırdın," dedi. "Buna hiç şaşırmadım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Caroline Hala, siz Kraliçe Viktorya döneminin terbiyesini almışsınız. Kendi kuşağınızın temsilcisisiniz; ben de kendimininkinin."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hangisini tercih ettiğimi söylememe gerek yok..." Barbara kıkırdayarak halasının lafını böldü. "Viktorya devri insanları bir hoş doğrusu! Bebekleri leyleklerin getirdiğini anlatırsınız çocuklarınıza. Gerçekten hoş."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Çantasından bir sigara çıkarıp çakmağıyla yaktı. Söze devam edecekken, Caroline Hala onu susturdu. "Saçmalamayı kes, Barbara Bu zavallı küçük için çok üzülüyorum. Benimle alay etmeyi bırak."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia birden hıçkırıklara boğuldu. "Hepiniz bana karşı çok iyisiniz. Buraya gelene kadar kimseden şefkat görmedim. Sizinle olduğum için çok mutluyum. Elimde değil. Ben..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şşş." Bayan Amory yerinden kalkarak Lucia'nın yanına gitti. Omzunu okşadı. "Seni anlıyorum. Hayatın boyunca ülkenden ayrı yaşadın. Bir genç kız için hiç uygun değil. Kıta Avrupası'nın eğitim konusunda bizimkinden ayrı, garip görüşleri vardır. Hadi, sakin ol."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia ayağa kalkarak ürkekçe etrafına baktı. Bayan Amory' nin onu kanepeye götürüp oturtmasına, ardından yanına ilişmesine ses çıkarmadı. "Huzursuz oldun tabii, hayatım. Fakat İtalya'yı unutmalısın artık. İtalya'daki göllerin baharda çok güzel olduğunu biliyorum. Tatil için çok uygun, ama kimse sürekli orada yaşamak istemez. Ağlama, hayatım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara sehpanın üzerine oturmuştu. Lucia'yı süzdü. Bakışlarında eleştiri kadar anlayış da okunuyordu. "Kuvvetli bir içkiye ihtiyacı var bence," dedi. "Burası korkunç bir yer, Caroline Hala. Zamanın çok gerisinde kalmış. İnsan istediğinde ne kokteyl, ne seri, ne de viski bulabiliyor. Yemekten sonra brendi de yok. Lucia'yı ancak Şeytan İksiri kendine getirebilir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory dehşetle yeğenine baktı. "Şeytan İksiri de neyin nesi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Gerekli malzeme varsa, hazırlamak kolay. Brendi ve nane likörünü eşit oranda karıştırıyoruz. Kırmızı biber eklemeyi de unutmamalısınız tabii. En önemlisi bu. İnsanı derhal kendine getirir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Barbara, bu tür alkollü içkileri onaylamadığımı bilirsin," dedi Bayan Amory. "Babam her zaman derdi ki..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara, "Babanızın çevresine ne tavsiye ettiği ayrı konu," dedi. "Fakat ailede herkes bilir ki, Büyük Amca Algernon içkiye epeyce düşkündü."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory önce kızacak oldu, ardından yüzünde gergin bir gülümseme belirdi. "Erkekler farklıdır."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara hiç etkilenmedi. "Farklı falan değiller. Neden olsunlar ki? Canları istediği gibi davranıyorlar, hepsi bu." Çantasından ayna, pudra ve ruj çıkardı. "Nasıl göründüğümüze bakalım. Tanrım!" Telaşla dudaklarına ruj sürdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Barbara, dudaklarına o kadar kırmızı ruj sürmemelisin. Rengi çok göz alıcı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Umarım öyledir." Hâlâ makyajını tazeliyordu. "Bana yedi pound, altmış pense mal oldu çünkü."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İsraftan başka bir şey değil..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çok ünlü bir marka, Caroline Hala."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory hoşnutsuzluğunu belirten bir ses çıkardı. "Soğuktan çatlayan dudaklara yumuşatıcı sürmeye elbette itiraz etmem. Mesela ben her zaman lanolin kullanırım..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sevgili Caroline Hala, lafı dolandırma. Bir genç kız aşırı ruj kullanmamalı, değil mi? Ne de olsa, taksiyle eve dönerken ne kadarının silineceğini bilemez." Ayna, pudra ve ruju çantasına koydu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory şaşkın şaşkın baktı. "Ne demek bu? Anlamıyorum..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara ayağa kalkarak kanepenin arkasında durdu ve Lucia'nın üstüne eğildi. "Lucia anladı. Öyle değil mi, şekerim?" Lucia'nın çenesinin altını hafifçe gıdıkladı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia Amory boş boş baktı çevresine. "Bağışla, dalmışım. Ne diyordun?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Caroline Amory onun sağlığı üzerinde yoğunlaştı yine. "Senin için endişeleniyorum, hayatım." Barbara'ya döndü. "Ona bir şey vermeliyiz, Barbara. Elimizde ne var? Gevşetici tuzum iyi gelirdi; fakat dikkatsiz Ellşn bu sabah odamda toz alırken kavanozu kırmış."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara dudaklarını büzerek düşündü. "Buldum! Hastane malzemeleri."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hastane malzemeleri mi? Onlar da ne?" diye sordu Bayan Amory.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara halasının yanına oturdu. "Edna'nın hazırladıklarını kastettim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory'nin yüzü aydınlandı. "Elbette ya!" Sevinçle Lucia'ya döndü. "Keşke büyük yeğenim, yani Barbara'nın ablası</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Edna'yla tanışabilseydin. Sen Richard'la buraya gelmeden üç ay kadar önce kocasıyla Hindistan'a gitti. Edna çok yetenekli bir kadındır."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Doğru," diye onayladı Barbara. "Yakın zamanda ikizleri oldu. Hindistan'da leylek yoksa da, onları bir çift Hint Bülbülü getirmiştir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory gülümsedi. "Yeter, Barbara." Tekrar Lucia'ya döndü. "Edna savaşta buradaki hastanede görev almıştı. Belediye binasını o zaman hastane olarak kullanıyorduk. Edna savaştan sonra da evlenene kadar eczacı olarak çalışmaya devam etti. İlaçlar konusunda ayaklı ansiklopedi gibidir. Bu bilgi Hindistan'da çok işine yarıyor olmalı. Ne diyordum? Ha, evet. Onun bıraktığı ilaçları nereye kaldırmıştık peki?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben gayet iyi hatırlıyorum," dedi Barbara. "Edna'nın hastaneden getirdiği ilaçların hepsi bir kutuda. Düzene konup, hastanelere dağıtılacaktı. Şu ana kadar kimse elini değdirip de bu işi yapmadı. Hepsi şurada..." Kitaplığı gösterdi."... hâlâ olduğu gibi duruyorlar."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Sandalyeyi kitaplığın yanına götürüp üstüne çıktı ve en üstte duran teneke kutuyu aldı. Lucia'nın, "Lütfen, benim için zahmet etmene gerek yok," seslenişine kulak asmamıştı. Elindekini masaya koydu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bunlara bir bakalım." Kutudakileri birer birer çıkardı. "İyot, merhem, kunduz yağı." Suratını ekşitti. "Ah, işte bunlar da tehlikeli maddeler! Atropin, morfin, striknin. Dikkat et Caroline Hala. Beni kızdırırsın, 'kahvene striknin katarım ve korkunç acılar içinde kıvranarak ölürsün." Barbara'nın imalı bakışları karşısında Bayan Aınory elini sallayıp homurdandı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Burada Lucia'ya verebileceğimiz bir ilaç yok." Şişeleri teker teker kutuya koydu. Tam morfini de koyacakken, Tredvvell kapıyı açarak saygıyla ardından gelenlere yol verdi. Edward Raynor, Dr. Carelli ve Sir Claud Amory içeri girdiler. Sir Claud'un sekreteri Edward Raynor en öndeydi. Fazla dikkat çekmeyen, otuzuna yakın bir adamdı. Barbara'nın yanına giderek kutuya baktı. "Merhaba, Bay Raynor," dedi Barbara. "Zehirlerle ilgilendiğinizi bilmiyordum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Dr. Carelli de masaya yaklaşmıştı. Kırk yaşlarında ve esmerdi. Çok şık giyinmişti. Konuşmasında belli belirsiz İtalyan aksanı vardı. "Bunlar nedir, sevgili Bayan Amory?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Sir Claud kapıda durup Tredwell'e, "Dediklerimi anladın, değil mi?" diye sordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Elbette, Sir Claud." Uşak yanlarından ayrılınca, Sir Claud konuğuna yaklaştı. "Beni bağışlayacağınızı umarım, Dr. Carelli. Hemen çalışma odama giderek bazı mektuplarla ilgilenmem gerekiyor. Raynor, benimle gelir misin?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Sekreter patronuyla birlikte ara kapıdan çalışma odasına geçti. Kapı arkalarından kapanırken, Barbara bir anda elindeki şişeyi düşürüverdi.</span></p>
  </div>
</body>
</html>
