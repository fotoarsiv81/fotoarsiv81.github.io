<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_9" style="text-align: center; margin-bottom: 2.4pt;">ONUNCU BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Bayan Amory çıkınca Poirot dikkatini Edward Raynor'a yöneltti. "Buyrun, Mösyö Raynor." Sandalyelerden birini gösterdi. "Sizi dinliyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor oturdu ve heyecanla Poirot'ya baktı. "Sir Claud'un ölümüyle ilgili haberi Bay Amory'den yeni duydum. Yani, ölüm sebebiyle ilgili gerçeği. Çok olağandışı bir durum, mösyö."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şaşırdınız mı?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Elbette. Böyle bir şey aklıma bile gelmezdi." Poirot sekreterin yanına giderek bulduğu anahtarı ona verdi. Bir yandan da Raynor'ı dikkatle süzüyordu. "Bu anahtarı daha önce gördünüz mü, Mösyö Raynor?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Sekreter anahtarı kaşlarını çatarak elinde evirip çevirdi. "Sir Claud'un kasasının anahtarına benziyor. Fakat Bay Amory'den duyduğuma göre, Sir Claud'un anahtarı zincirine takılı halde her zamanki yerindeymiş." Raynor anahtarı Poirot'ya iade etti.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yanılmıyorsunuz; bu kasanın anahtarı," dedi Poirot. "Fakat kopyalanmış bir anahtar." Sözünün burasında kelimeleri özenle vurgulayarak konuşmaya başladı. "Dün gece sizin oturduğunuz sandalyenin altında bulundu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor istifini bozmamıştı. "Onu benim düşürdüğümü sanıyorsanız, yanılıyorsunuz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot bir an karşısındakini süzdükten sonra, bu cevapla yetinir gibi başını salladı. "Size inanıyorum." Kanepeye oturarak ellerini ovuşturdu. "İşimize dönelim, Mösyö Raynor. Siz, Sir Claud'un özel sekreteriydiniz, değil mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Doğru."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yani, işlerinden epeyce haberdardınız?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Bilimsel eğitim aldım ve bazen deneylerinde kendisine yardımcı oldum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu talihsiz olaya ışık tutacak bir şey biliyor musunuz?" diye sordu Poirot.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Raynor cebinden bir mektup çıkardı. "Yalnızca bu."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Yerinden kalkıp mektubu Poirot'ya verdi. "Görevlerimden biri de, Sir Claud'a gelen mektupları açmak ve düzene koymaktı. Bu iki gün önce gelmişti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot mektubu yüksek sesle okudu. "'Koynunuzda bir yılan besliyorsunuz.' Koynunuzda mı?" Devam etmeden önce Hastings'e döndü. "'Selma Goetz'den ve onun yakınlarından sakının. Sırrınız biliniyor. Dikkatli olun.' 'Gözcü' diye imzalanmış. Hmm, çok ilginç ve dramatik. Hastings, işte bu çok hoşuna gidecek." Poirot mektubu dostuna verdi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Edward Raynor, "Bu Selma Goetz kim olabilir?" diye sordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot arkasına yaslanarak parmak uçlarını birleştirdi. "Sanırım merakınızı giderebilirim, mösyö. Selma Goetz gelmiş geçmiş en başarılı uluslararası casustur. Aynı zamanda çok güzel bir kadındı. İtalya, Fransa, Almanya ve galiba son olarak da Rusya adına çalıştı. Olağanüstü bir kadındı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">İrkilen Raynor sert bir sesle sordu. "Neden geçmiş zaman kullandınız?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Selma Goetz öldü," dedi Poirot. "Geçen kasım ayında Cenova'da." Şaşkın bir ifadeyle başını iki yana sallayan Hastings'in elinden mektubu aldı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"O halde bu mektup bir şaşırtmaca," dedi Raynor. Poirot, "Acaba?" diye mırıldandı. "Mektupta 'Selma Goetz ve onun gibiler' diyor. Selma Goetz ardında bir kız evlat bıraktı, Mösyö Raynor. Çok güzel bir kız. Annesinin ölümünden sonra ortadan kayboluverdi." Poirot mektubu cebine koydu. "Yoksa bu mümkün mü..." Raynor sustu. "Evet? Bir şey mi diyordunuz, mösyö?" Raynor dedektife yaklaşarak, "Bayan Lucia Amory'nin İtalyan hizmetçisi," dedi heyecanla. "Bayan Lucia onu İtalya'dan beraberinde getirdi. Çok güzel bir kız. Adı Vittoria Muzio. Selma Goetz'ün kızı olabilir mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu bir olasılık." Poirot etkilenmiş gibi cevaplamıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Onu size yollayayım." Raynor ayağa kalktı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot da kalkmıştı. "Hayır, durun bir dakika. Onu şüphelendirmemeliyiz. ünce Madam Lucia Amory'yle konuşmak istiyorum. O genç hizmetçi hakkında ondan bilgi alabilirim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Haklı olabilirsiniz," diye onayladı Raynor. "Bayan Lucia'ya hemen haber vereceğim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Sekreter kararlı bir ifadeyle odadan çıkarken, Hastings heyecanla Poirot'nun yanına gitti, "işte, Poirot! Carelli'yle o İtalyan hizmetçi yabancı bir devlet adına işbirliği yapıyorlar! Sen de aynı fikirde değil misin?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Derin düşüncelere dalan Poirot dostunun dediklerini duymamıştı bile.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Poirot? Sen de öyle düşünmüyor musun? Carelli ve o İtalyan hizmetçi bu işte birlikte olmalılar."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, evet. Bu tam senden beklenecek bir düşünce, dostum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings gücenmişti. "Peki senin fikrin ne o zaman?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öncelikle, cevaplanması gereken bazı sorular var, sevgili Hastings. Madam Lucia Amory'nin gerdanlığı neden iki ay önce çalındı? Neden hemen polise haber vermedi? Neden..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia Amory elinde çantasıyla odaya girince, Poirot sustu. "Beni görmek istemişsiniz, Mösyö Poirot. Doğru mu?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet, madam. Size birkaç sorum var." Poirot masanın yanındaki sandalyelerden birini gösterdi. "Oturmaz mıydınız?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Lucia gösterilen sandalyeye otururken, Poirot dostu Hastings'e döndü. "Şu gördüğümüz bahçe ne de güzel, dostum." Poirot, Hastings'in koluna girerek onu camlı kapıya götürdü. Hastings önce isteksiz göründü, fakat Poirot nazik olduğu kadar kararlıydı. "Evet, dostum. Tabiatın ihtişamına bir bak. Bu güzelliklerle baş başa kalmak için her olanağı değerlendirmelisin."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Başta odayı terketmekte gönülsüz davranan Hastings kapıdan çıkınca, sıcak ve güneşli havada dolaşmanın zevkli olacağını düşündü. Çimenlik alandan geçerek ardında düzenli bir bahçenin uzandığı çite doğru yürüdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Çit boyunca ilerlerken, baş başa konuştukları belli olan Barbara Amory'yle Dr. Graham'ın seslerini işitti. Çift çitin diğer tarafındaydı. Sir Claud'un ölümü ve formülün çalınmasıyla ilgili Poirot'nun işine yarayacak bir şey duyma ümidiyle durup dinledi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"... güzel ve genç kuzeni için bir taşra doktorundan daha iyi bir kısmet düşündüğü belli. Birbirimizi görmemizi engellemesinin nedeni bu olmalı," diyordu Kenneth Graham.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Richard bazen yaşından beklenmeyecek kadar tutucu oluyor," diye karşılık verdi Barbara'nın sesi. "Bunun cesaretini kırmasına izin verme, Kenny. Ben ona aldırmıyorum bile."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben de aldırmayacağım," dedi Dr. Graham. "Dinle, Barbara. Seninle burada buluşmak istedim çünkü ailen görmeden baş başa konuşmamız gerekiyordu. Öncelikle şunu söylemeliyim ki, amcanın dün gece zehirlendiğine kuşku yok."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ya?" Barbara pek heyecanlanmamış!</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şaşırmış görünmüyorsun."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Şaşırdım herhalde. Ne de olsa, insanın ailesinden birileri her gün zehirlenmez, değil mi? Aslında, amcamın ölümüne pek üzülmedim. Hatta, sevindim desem yeridir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Barbara!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bunu duyduğuna şaşırmış numarası yapına, Kenny. O huysuz ihtiyarın davranışlarını sana defalarca anlatmıştım. Bizlerle değil, o aptal deneyleriyle ilgilenirdi sadece. Richard'a çok kötü davranırdı; Lucia'yı karısı olarak İtalya'dan getirdiğinde kadıncağızı hiç iyi karşılamamıştı. Oysa Lucia çok tatlı bir kadın ve tam Richard'a uygun bir eş."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Barbara, sevgilim. Sana bir şey sormak zorundayım. Benden laf çıkmaz, biliyorsun. Gerekirse seni koruyacağım. Amcanın ölümü hakkında bir şey biliyor musun? Richard'ın, içinde bulunduğu mali sorunlar nedeniyle, mirası ele geçirmek için babasını öldürebileceğinden şüpheleniyor musun?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu konuyu kapatalım, Kenny. Beni buraya kuzenimi cinayetle suçlamak için değil, kulağıma tatlı şeyler fısıldamak için çağırdığını sanmıştım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sevgilim, Richard'ı herhangi bir şeyle suçladığım yok. Fakat bir gariplik olduğunu kabul etmelisin. Richard babasının ölümünü polisin soruşturmasını istemiyor. Ortaya çıkacaklardan korkuyor sanki. Polisin işe karışmasını engelleyemez elbette, ancak resmi soruşturma başlattığım için bana çok kızgın. Ben bir doktor olarak vazifemi yaptım sadece. Nasıl olur da Sir Claud'un kalp krizinden hayata veda ettiği yolunda ölüm belgesi imzalayabilirdim? Tanrı aşkına, birkaç hafta önce onu muayene ettiğimde kalbi sapasağlamdı!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kenny, bunları dinlemek istemiyorum artık. Ben içeri giriyorum. Sen bahçe kapısından çıkarsın, değil mi? Sonra görüşürüz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Barbara, benim tek isteğim..." Fakat Barbara çoktan gitmişti. Dr. Graham inler gibi içini çekti. Hastings yapacağı en uygun şeyin, ikisine de gözükmeden hızlı ve sessiz adımlarla eve dönmek olduğunu düşündü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">&nbsp;</span></p>
  </div>
</body>
</html>
