<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 12 (filtered)" name="Generator" />

  <title>Agatha Christie _ Acı Kahve _ BLACK COFFEE</title>
  
<style type="text/css">
<!--
  /* Font Definitions */
  @font-face
        {font-family:"Cambria Math";
        panose-1:2 4 5 3 5 4 6 3 2 4;}
  @font-face
        {font-family:Cambria;
        panose-1:2 4 5 3 5 4 6 3 2 4;}
  @font-face
        {font-family:Verdana;
        panose-1:2 11 6 4 3 5 4 4 2 4;}
  @font-face
        {font-family:"Goudy Stout";
        panose-1:2 2 9 4 7 3 11 2 4 1;}
  /* Style Definitions */
  p.MsoNormal, li.MsoNormal, div.MsoNormal
        {margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  h1
        {mso-style-link:"Başlık 1 Char";
        margin-top:12.0pt;
        margin-right:0cm;
        margin-bottom:3.0pt;
        margin-left:0cm;
        page-break-after:avoid;
        font-size:16.0pt;
        font-family:"Cambria","serif";}
  p.MsoHeader, li.MsoHeader, div.MsoHeader
        {mso-style-link:"Üstbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoFooter, li.MsoFooter, div.MsoFooter
        {mso-style-link:"Altbilgi Char";
        margin:0cm;
        margin-bottom:.0001pt;
        font-size:12.0pt;
        font-family:"Times New Roman","serif";}
  p.MsoPlainText, li.MsoPlainText, div.MsoPlainText
        {margin:0cm;
        margin-bottom:.0001pt;
        font-size:10.0pt;
        font-family:"Courier New";}
  span.Balk1Char
        {mso-style-name:"Başlık 1 Char";
        mso-style-link:"Başlık 1";
        font-family:"Cambria","serif";
        font-weight:bold;}
  span.stbilgiChar
        {mso-style-name:"Üstbilgi Char";
        mso-style-link:Üstbilgi;}
  span.AltbilgiChar
        {mso-style-name:"Altbilgi Char";
        mso-style-link:Altbilgi;}
  /* Page Definitions */
  @page WordSection1
        {size:15.0cm 21.0cm;
        margin:70.9pt 57.55pt 70.9pt 57.55pt;}
  div.WordSection1
        {page:WordSection1;}
  -->
</style>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <h1 id="sigil_toc_id_11" style="text-align: center; margin-bottom: 2.4pt;">ON İKİNCİ BÖLÜM</h1>

    <div>
      <br />
    </div>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Müfettiş Japp, genç polis memuru Johnson'la birlikte on beş dakika içinde kütüphanedeki araştırmayı bitirmişti. Orta yaşlı, tıknaz bir adam olan Japp; Poirot'yla bahçedeki çabuk biten sürgünden dönmüş olan Hastings'le konuşuyordu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet," dedi Japp polis memuruna. "Bay Poirot'yia eski dostuz. Ondan sıkça söz ettiğimi biliyorsun. İlk kez birlikte çalıştığımızda, halen Belçika polis teşkilatının bir üyesiydi. Abercrombie sahtekarlığı davasıydı, değil mi, Poirot? Adamı Brüksel'de enselemiştik. Ne günlerdi! Ya 'Baron' Altara'yı hatırlıyor musun, dostum? Tam sana göre bir olaydı! Avrupa'daki polis bozuntularından kaçmayı başarmıştı. Fakat biz onu Antwerp'te yakaladık. Bay Poirot'nun sayesinde tabii."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp, Johnson'dan Poirot'ya döndü. "Ve sonra yine bu ülkede karşılaştık, değil mi, Poirot? Sen o zaman emekli olmuştun. Styles'taki o esrarengiz olayı çözmüştün, hatırlıyor musun? En son iki yıl önce aynı davada çalıştık, değil mi? Londra'daki o</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">İtalyan asilzadenin davasında. Seni tekrar gördüğüme sevindim, Poirot. Ve çok da şaşırdım tabii. Eh, bu davada da birlikte çalışacağız, öyle mi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot güldü. "Zaaflarımı bilirsin, dostum!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çok esrarengiz bir adamsın." Japp eski dostunun omzuna hafif bir şaplak indirdi. "Ben içeri girerken konuştuğun Bayan Amory çok güzel bir kadın. Yanılmıyorsam, Richard Amory'nin karısı, değil mi? Keyfin yerinde yani!"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Müfettiş bir kahkaha atarak masaya bitişik sandalyelerden birine oturdu. "Her neyse; bu tam sana göre bir dava. Zehirlenme olaylarından nefret ederim. Çok az ipucu olur. En son ne yiyip içtiklerini, bunları kimin servis yaptığını araştırır durursun! Dr. Graham kendinden çok emin. Ona göre, ilaç kahvenin içindeymiş ve o dozda zehir etkisini anında göstermiş. Kesin sonucu adli tıptan gelecek rapordan sonra öğreneceğiz, ancak elimizde yeterince bilgi var."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Japp ayağa kalktı. "Bu odada işim bitti. Önce Bay Amory'yle sonra Dr. Carelli'yle konuşacağım. Galiba adamımız o. Ama insan daima acık kapı bırakmalı derim hep." Çıkışa doğru yürüdü. "Geliyor musun, Poirot?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tabii, sana eşlik edeceğim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ve Yüzbaşı Hastings de gelecek elbette." Japp güldü. ''Gölgen gibi peşinde, öyle değil mi Poirot?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Poirot dostuna bir şey anlatmak istercesine baktı. "Belki de Hastings burada kalmayı tercih eder."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Konuyu kavrayan Hastings, "Evet, burada bekleyeceğim," dedi.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Eh, nasıl istersen." Japp şaşırmıştı. Arkalarında genç polis memuruyla odadan çıkarlarken, Barbara Amory bahçe kapısından içeri girdi. Üstünde pembe bir bluz ve açık renk kumaş pantolon vardı. "Ah! Demek buradasınız. Başımıza neler geldi böyle!" Kanepeye oturdu. "O adamlar polis miydi?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet." Hastings onun yanına oturdu. "Scotland Yard'dan Müfettiş Japp. Kuzeninize birkaç soru sormaya gitti."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizce bana da bazı şeyler soracak mı?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sanmam. Sorsa bile, bunda korkacak bir yan yok."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben korkmuyorum," dedi Barbara. "Aslında, çok heyecanlı olurdu! Ben sansasyona bayılırım. Ya siz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings bu soru karşısında şaşırmıştı. "Ben... bilemiyorum. Hayır, sansasyondan hoşlanmam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara Amory esrarengiz bir ifadeyle ona baktı. "Çok ilginç bir adamsınız. İngiltere dışında nerelerde bulundunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Güney Amerika'da birkaç yıl geçirdim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Biliyordum!" Barbara elini gözlerine siper edip uzaklara bakar gibi yaptı. "Göz alabildiğine uzanan dümdüz toprak. Eski moda bir adam oluşunuza şaşmamak gerekir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings gücenmisti. "Üzgünüm," dedi gerilerek.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ama bu çok hoşuma gidiyor," diye atıldı Barbara. "Pek şirin bir adamsınız."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Eski moda demekle ne kastettiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Görgü kurallarına özen gösteriyorsunuz. Gerekmedikçe yalan söylemiyorsunuz. Olaylara hep insancıl yönden bakıyorsunuz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Öyle," dedi Hastings şaşırarak. "Siz öyle değil misiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben mi? Mesela Sir Claud'un ölümü üzücü bir olaymış gibi davranmamı mı bekliyorsunuz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Üzücü değil mi?" Hastings afallamıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Tanrı aşkına!" Barbara ayağa fırlayarak sehpanın kenarına oturdu. "Bana kalırsa, bu şimdiye kadar olan en güzel şey. İhtiyarın nasıl despot ve gaddar olduğunu siz bilemezsiniz!" Barbara tıkanırcasına sustu.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben... fakat..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara sözünü kesti. "Ne o, dürüstlükten hoşlanmaz mısınız? Tersini düşünmüştüm oysa. Bu kıyafeti giymek yerine siyahlara bürünüp yas tutuyor numarası yapmamı mı tercih ederdiniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet," dedi Hastings.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Numara yapmanıza gerek yok. Böyle diyeceğinizi tahmin etmiştim. Fakat hayat yalanlarla boşa harcanmayacak kadar kısa. Claud Amca bizlere iyi davranmazdı. Hepimizin içten içe onun ölümüne sevindiğini biliyorum. Evet, Caroline Hala'nın bile. Zavallı kadıncağız, o adama bizden daha uzun süre katlanmak zorunda kaldı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara birden sakinleşti. "Bir süredir düşünüyorum. Caroline Hala, Sir Claud'u zehirlemiş olabilir. Dün geceki kalp krizi çok tuhaftı. Düşünün ki, yıllardır duygularını bastıran Caroline Hala güçlü bir ruhsal kompleks..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Teorik olarak bu mümkün," diye mırıldandı Hastings.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Formülü kimin çaldığını merak ediyorum. Herkes kalyanın çaldığına inanıyor, ancak ben Tredwell'den şüpheleniyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Uşağınızdan mı? Tanrı aşkına, neden?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Çünkü çalışma odasına hiç yaklaşmadı."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings şaşırmıştı. "Ama o halde nasıl..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ben hep en az kuşku duyulan kişiden şüphelenirim. En karmaşık cinayet davalarında her zaman böyle olur. Ve bizim olayımızda da en az şüphelenilecek kişi Tredwell."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizden başka tabii," dedi Hastings gülerek.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ah, ben mi?" Barbara kalkarak ondan uzaklaştı. "Ne kadar ilginç..."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İlginç olan ne?" Hastings de ayağa kalkmıştı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Aklıma gelen bir şey. Bahçeye çıkalım. Burası beni boğuyor." Barbara camlı kapıya yürüdü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Maalesef ben burada kalmalıyım," dedi Hastings.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Neden?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu odadan ayrılamam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu oda sizde saplantı haline gelmiş, Bay Hastings. Dün geceyi hatırlıyor musunuz? Hepimiz formülün çalınması yüzünden son derece şaşkındık. Sonra siz içeri girdiniz ve, 'Burası ne kadar hoş bir oda,' dediniz. İkinizin odaya girişi unutulmayacak bir andı. Yanınızda o ufak tefek adam ve nazik tavrınızla siz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Poirot'nun ilk bakışta insana tuhaf göründüğünü itiraf etmeliyim," dedi Hastings. "Ve kendine has huyları vardır. Mesela, tam bir düzen hastasıdır. En küçük dağınıklık, karşısındaki insanın kıyafetindeki en önemsiz bozukluk bile onun için işkenceden farksızdır."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">'Birbirinizden ne kadar farklısınız," dedi Barbara gülerek. "Poirot'nun olayları çözme yöntemi tamamiyle kendisine özgüdür. Düzenli ve sistemli çalışmaya bayılır. Ayak izleri ve sigara külü gibi ayrıntılar bile onun için delil teşkil eder. Öte yandan bunların da tek başlarına anlam ifade etmeyeceğini söyler. Sonra yumurta biçimi kafasını gösterir ve, 'Gri beyin hücreleri!' der heyecanla."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Yine de, onun sizin kadar sevimli olmadığına inanıyorum," dedi Barbara. "'Burası ne hoş bir oda' deyişinizi unutamıyorum."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Ama gerçekten hoş bir oda."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizinle aynı fikirde değilim." Barbara elinden tutarak onu camlı kapıya götürmeye çalıştı. "Bu kadar yeter. Hadi, benimle gelin."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlamıyorsunuz." Hastings elini kurtardı. "Poirot'ya söz verdim."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bu odadan ayrılmayacağınıza dair mi? Ama neden?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Size açıklayamam."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Barbara bir süre sustu; sonra aniden tavır değiştirerek Hastings'in arkasına geçti. Bir şiirden dizeler okumaya koyuldu. "'Çocuk alev alan güvertede duruyordu...'"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Kusura bakmayın, anlayamadım?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"'Ondan başka herkesin terkettiği yerde.' Ee, şirin adam?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Sizi hiç anlamıyorum," dedi Hastings.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Anlamanız gerekmiyor zaten. Gerçekten çok şirin bir insansınız." Barbara koluna girdi. "Hadi, sizi baştan çıkarayım. Size hayranım."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Benimle şakalaşıyorsunuz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Hayır, size bayılıyorum. Her halinizle savaş öncesi dönemi temsil ediyorsunuz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings bu sefer kadının onu camlı kapıya götürmesine karşı çıkamadı. "Siz de olağanüstü bir kadınsınız. Tanıdığım kızların hiçbirine benzemiyorsunuz."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Bunu duymak beni çok mutlu etti. Bu iyiye işaret." Camlı kapıların önünde karşılıklı duruyorlardı.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"İyiye işaret mi dediniz?"</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">"Evet. Bu tür sözler bir kızı ümitlendirir."</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">Hastings'in yüzüne ateş basarken, onu bahçeye sürükleyen Barbara neşeyle güldü.</span></p>

    <p class="MsoPlainText" style="margin-bottom:2.4pt;text-align:justify"><span style="font-family:&quot;Verdana&quot;,&quot;sans-serif&quot;">&nbsp;</span></p>
  </div>
</body>
</html>
