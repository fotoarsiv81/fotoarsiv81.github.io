<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Mâniniz Yoksa Annemler Size Gelecek</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter4-4">
  <div class="html5_section">
    <h1 class="subtitle">Assolistler, solistaltları</h1>

    <p>70’ler eğlence hayatına gazinoların yön verdiği yıllardı. Şimdi küçük kıpırtılarla kendini gösteren gazinoların tarifi hemen her on yıllık dilimler için farklı oldu. 50’li ve 60’lı yılların nazik, seviyeli, ailece gidilen gazino ortamı, o yıllarda gazinolarda çalışmış kişiler tarafından her fırsatta anlatılıp övülürdü. 80’lerde gazino dünyasının sonunun gelmesiyle birlikte, 70’lerin epeyce canlı olan gazino hayatı, kör göz-badem göz muamelesi gördü. Övüle övüle bitirilemedi. Oysa özellikle Zeki Müren’in <em>kitsch</em>’i sahneye taşıması ve büyük kabul görmesiyle birlikte, o bahsedilen seviyeli gazino hayatı bitmiş, gazino müzik kültürünün değil, yeni biçimlenen bir hayat tarzının parçası olarak tanımlanır hale gelmişti.</p>

    <div class="figure html5_figure">
      <img alt="" src="../Images/p148.jpg" />

      <div class="figcaption html5_figcaption">
        Gazinolar arasındaki centilmen savaşlar bazen böyle ilanlarla basına yansırdı. Başarılı sanatçılara ilan vererek teşekkür etmek âdettendi.
      </div>
    </div>

    <p>70’lerde de gazinolar, yine büyük şehirlerin malıydılar. Küçük şehirlerde ünlü assolistlerin sahne aldığı gazinolar yoktu. Batı’nın küçük şehirlerinin zenginleri sık sık maaile İstanbul’a giderler, bir gazinoda ünlü şarkıcıları dinleyip dönerlerdi. Bunu yapacak gücü olmayan orta sınıflar ve gazino kültürünü seviyesiz bulanlar için Türk sanat müziğini dinlemenin yolu plaklardan ve radyo-televizyondan geçiyordu. Ama radyo ve televizyonda Türk sanat müziği TRT denetimi altındaydı. Nitelikli Türk sanat müziği şarkıları radyo sanatçıları tarafından, üzerlerine ölü toprağı serpilmiş gibi okunduğu için tat vermezdi. Gazinolar ve gazinolarda yaşanan sıra kavgaları o yılların en büyük magazin malzemesiydi. Hangi gazinonun kiminle anlaştığı, hangi assolistin altında hangi sanatçıların çıkacağı, filancanın neden kadrodan çıkarılıp yerine falancanın neden alındığı magazin düşkünlerini günlerce oyalardı. Lunapark Gazinosu, Maksim Gazinosu, Bebek Gazinosu arasında ekipler gider gelir, hele fuar zamanı İzmir’deki gazinoların assolist kapma yarışları gazetelerde tefrika halinde yayımlanırdı.</p>

    <div class="figure html5_figure">
      <img alt="" src="../Images/p149.jpg" />

      <div class="figcaption html5_figcaption">
        Sadece gazinolar değil, kimi zaman sanatçılar da hayranlarına “beni siz yarattınız” demek gereği duyar ve ilan vererek teşekkür ederlerdi. Muazzez Abacı da bir dergiye verdiği bu ilanda “sanatsever seyirci ve dinleyicileri önünde şükran ve minnetle” eğiliyor.
      </div>
    </div>

    <p>Zeki Müren’in bir gazinoda sahneye çıkması başlı başına olaydı. Gazeteler pazarlıkların, anlaşmaların bütün ayrıntılarını saat saat yayımlamanın yanı sıra, Zeki Müren’in gardırobunda bulunan giysilere bile sayfalarca yer verirler; Müren de rengârenk, pullu, taşlı, acayip vatkalı, kuyruklu, tüylü bluzlardan ve pantolonlardan oluşan <em>kitsch</em> giysilerini gazetecilere takdim ederdi. En ünlü giysisi gümüş lame, yüksek topuklu çizmelerle tamamlanan mini şort ve bluzdan oluşan bir “bütünlük”tü. Müren yapma çiçeklerin ya da otrişlerin eşlik ettiği giysilerine “mavi dünya, pembelim, efsane” gibi adlar da koyardı.</p>

    <div class="figure html5_figure">
      <img alt="" src="../Images/p150.jpg" />

      <div class="figcaption html5_figcaption">
        Zeki Müren apartman topuklu lame çizmelerin tamamladığı, bu tahayyül ve tahammül edilmez kostümüne Uzay Yolu adını vermişti. Gümüş rengi bilimkurgunun temel rengiydi, bütün bilimkurgu filmlerinde oyuncular gümüş rengi giysiler giyerlerdi.
      </div>
    </div>

    <p>Behiye Aksoy, Gönül Yazar, Gönül Akkor, Muazzez Abacı, Kamuran Akkor, Ahmet Özhan, Emel Sayın, Seçil Heper gazinoların gözde assolistleriydi. Assolistlere televizyonda da başköşe verilirdi. Osman Kavran ve Fahrettin Aslan da dönemin ünlü gazinocuları olarak hatırı sayılır bir şöhret sahibiydiler.</p>

    <p>Radyo sanatçılarının assolist olmaları yasal olarak mümkün değildi. Bu yüzden Muazzez Abacı, Emel Sayın gibi isimler radyodaki görevlerinden istifa etmişlerdi. Radyo sanatçıları televizyonda yayınlanan eğlence programlarına çok sık çıkarlar, ama devlet memuru edasını üstlerinden atamazlardı. Giyim kuşamlarından, şarkı söyleme tarzlarına kadar her şey TRT kurallarına uygun olurdu. Recep Birgit, Yaşar Özel, Mustafa Sağyaşar, Taner Şener gibi isimler televizyonun değişmeyen Türk sanat müziği müdavimleriydiler. Taner Şener ile Ela Altın bir dönem ikili olmuşlardı. Ela Altın ferace giyiyor, Taner Şener fes takıyor, birlikte düet yaparak “<em>Üsküdar’a gider iken aldı da bir yağmur</em>”u söylüyorlardı.</p>

    <p>Ümit Tokcan, Şakir Öner Günhan, Özay Gönlüm ise televizyonda Türk halk müziğinin temsilcileriydi. Özay Gönlüm kendi icat ettiği ve “yâren” adını verdiği, cura, saz ve bağlamanın birleştirildiği tuhaf sazıyla televizyona çıkar, başarılı bir şekilde İç Ege ağzıyla konuşur ve “Yavrııım” diye başlayan “Ninenin Mektubu” monologunu, katıldığı hemen her programda sunardı. Taner Şener 80’li yıllarda, Özay Gönlüm de yakınlarda öldüler.</p>

    <p>Emel Sayın sesi kadar görünümüyle de ilgi çekerdi. Kırmızı ojeli, uzun tırnaklı ellerinin güzelliğinden emin olduğu için, televizyonda şarkı söylerken ellerini hep yanağının yakınında tutar ve o güzel ellerin karenin içinde kalmasına dikkat ederdi. 80’li yıllarda, <em>Yağdır Mevlam Su</em> şarkısını söylerken her defasında ağladı ve hayran kitlesini derinden etkiledi. Yine aynı yıllarda 12 Eylül 1980 darbesinin lideri ve eski cumhurbaşkanlarından Kenan Evren’in ona ilgisi olduğuna dair eğlenceli dedikodular halk arasında sıkça konuşuldu. Ama Emel Sayın’ın uzun yıllar merak edilen asıl aşkı Tarık Akan’dı. Birlikte <em>Feryat, Mavi Boncuk, Yalancı Yârim</em> gibi birçok filmde oynamışlar, bazılarında Emel Sayın kör olmuş ve hepsinde şarkı söylemişti. Aralarında bir aşk yaşanıp yaşanmadığı şiddetle ve uzun yıllar merak edildi, 90’larda Emel Sayın tarafından kısmen itiraf edilene kadar, bu soru karşısında her iki taraf da suskun kaldı.</p>

    <p>Muazzez Abacı daha zayıftı, daha nitelikli şarkıları söylemeye dikkat ediyordu. Türk sanat müziğini ciddiye alan bir hayran kitlesi vardı, takdir ediliyordu. Niteliksiz şarkılara prim vermeyen Muazzez Abacı 80’lerin ikinci yarısından sonra giderek hızlanan bir şekilde daha popüler ürünlere yöneldi. Muazzez Abacı sesi ve yorumu kadar özel hayatıyla da gazeteleri hem de birinci sayfadan işgal ederdi. Yeraltı dünyasının ünlü isimlerinden Hasan Heybetli ile evlendi, fırtınalı, inişli çıkışlı bir aşk ve evlilik hayatı yaşadı.</p>

    <p>70’li yıllarda Hale Soygazi ile evli olan Ahmet Özhan, gerek halk arasında, gerek gösteri dünyasında yaygın olan eğilimin aksine, hiç de maço değildi. Şarkıcı olarak birçoklarının olağanüstü bulduğu bir yorumu ve su gibi berrak bir sesi vardı. Üstelik Türk müziğini çok iyi biliyordu. Oynadığı filmlerde de yumuşak huylu karakterleri, iyi niyet timsallerini canlandırıyordu. 80’lerden sonra dini eğilimleri olduğunu gizlemedi ve dini müziğe yöneldi, magazin dünyasından tümüyle çekildi. Bu arada Hale Soygazi de Ahmet Özhan’dan ayrıldı, tümüyle farklı bir yola gitti, entelektüel sinema çevrelerinde yer aldı.</p>
  </div>
</body>
</html>
