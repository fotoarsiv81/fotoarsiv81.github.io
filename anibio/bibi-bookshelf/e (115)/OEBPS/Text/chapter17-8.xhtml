<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Bir Mâniniz Yoksa Annemler Size Gelecek</title>
  <link href="../Styles/main.css" rel="stylesheet" type="text/css" />
</head>

<body class="epub-type_chapter" id="chapter17-8">
  <div class="html5_section">
    <h1 class="subtitle">Break break, arkadaş arıyorum!</h1>

    <p>80’li yılların ikinci yarısında Türkiye inanılmaz bir telsiz çılgınlığı yaşamıştı. Amacının tamamen dışında kullanılmak üzere, evlere, işyerlerine, arabalara telsiz takıldı, telsiz satan ve kuran işyerleri açıldı. Binaların çatıları, bahçeler telsiz antenleriyle doldu. İnternette <em>chat</em> yapma çılgınlığına benziyordu biraz. Bu çılgınlık sırasında telsiz sahipleri, kırık ve yalnız kalplerine arkadaş aradılar. Herkesin bir kodu, telsizin bir “söylem”i vardı. Konuşmalar bu söyleme uygun şekilde yapılıyordu. Her cümle iki kere tekrar edilirdi. Kodlar arka arkaya sıralanınca ortaya garip cümleler çıkıyordu. Telsiz frekanslarını şöyle bir karıştırınca ilginç konuşmalar dinlemek mümkündü. “Yeşil ördek lastik topu arıyor, cevap ver lastik top”, “Lastik top dinlemede, lastik top dinlemede” gibi cümleler duymak çok doğaldı. Telsiz tutkunlarının asıl amaçları arkadaş bulmak ve içlerine gariplik çöken saatleri bu arkadaşlarla sohbet ederek geçirmekti. Konuşmaya başlamadan önce “break” denirdi. Break ve arkadaş aramak bir araya gelir, bir yığın telsizden “Break break, arkadaş arıyorum, break break” cümlesi yükselirdi.</p>

    <p>Bütün bu iletişim araçları arasında en şanssız olanı teleks oldu. Saltanatı çok kısa sürdü. Birtakım şeritlere çıkan garip, okunması güç yazılardan ibaret olan teleks kendini tanıtamadan tahtına faks gelip kuruldu. Şu sıralarda varlığını hâlâ sürdüren faks, sinsi düşmanı e-mail’in henüz farkında değil.</p>
  </div>
</body>
</html>
