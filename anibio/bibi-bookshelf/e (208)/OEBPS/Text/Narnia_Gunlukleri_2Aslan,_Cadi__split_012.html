<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Narnia Günlükleri 2Aslan, Cadı ve Dolap</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="calibre13" id="filepos112904"><span class="calibre3"><span class="calibre5">Akşam Yemeğinden Sonra Olanlar</span></span></p>

  <p class="calibre4"><span class="calibre19"><span class="italic"><span class="calibre5">“Ş</span></span></span><span class="calibre5">imdi” dedi Lucy, “Bay Tumnus’a ne olduğunu anlat bize lütfen.”</span></p>

  <p class="calibre6"><span class="calibre5">“Ah, bu çok kötü” dedi Bay Kunduz, başını sallayarak. “Bu çok, çok kötü bir iş. Polisin onu götürdüğüne hiç kuşku yok. Ben bunu, olayı gören bir kuştan öğrendim.”</span></p>

  <p class="calibre6"><span class="calibre5">“Ama onu nereye götürdüler ki?” diye sordu Lucy.</span></p>

  <p class="calibre6"><span class="calibre5">“Şey, en son kuzeye doğru giderken görülmüşler ve hepimiz bunun ne anlama geldiğini biliriz.”</span></p>

  <p class="calibre6"><span class="calibre5">“Hayır, biz bilmiyoruz” dedi Susan. Bay Kunduz başını sıkıntılı bir şekilde salladı.</span></p>

  <p class="calibre6"><span class="calibre5">“Korkarım bu onu, onun evine götürdükleri anlamına geliyor” dedi.</span></p>

  <p class="calibre6"><span class="calibre5">“Sizce ona ne yapacaklar, Bay Kunduz?” diye sordu Lucy.</span></p>

  <p class="calibre6"><span class="calibre5">“Şey” dedi Bay Kunduz, “emin olduğumuzu söyleyemeyiz. Fakat oraya götürülüp de dönen pek yoktur. Heykeller. Diyorlar ki ev heykellerle dolu – bahçe, merdivenler ve koridor taşa çevirdiği (titreyerek durakladı) kişilerle dolu.”</span></p>

  <p class="calibre6"><span class="calibre5">“Fakat Bay Kunduz” dedi Lucy, “biz – biz onu kurtarmak için bir şeyler yapmalıyız. Bu çok korkunç ve hep benim yüzümden.”</span></p>

  <p class="calibre6"><span class="calibre5">“Eğer mümkün olsaydı onu kurtaracağınızdan hiç kuşkum yok tatlım” dedi Bayan Kunduz. “Fakat onun izni olmaksızın o eve girip yeniden canlı olarak çıkma şansınız yok.”</span></p>

  <p class="calibre6"><span class="calibre5">“Bir plan yapamaz mıyız?” dedi Peter. “Demek istiyorum ki bir şey kılığına girelim ya da bir şeyler olduğumuzu varsayıp – seyyar satıcı ya da herhangi bir şey – ya da o, evi terk edene kadar bekleyip – ya da – off! Hepsini boşverin, bir yolu olmalı. Bu Faun kendisini tehlikeye atarak benim kız kardeşimi kurtardı Bay Kunduz. Başına gelecekleri bile bile onu bırakamayız.”</span></p>

  <p class="calibre6"><span class="calibre5">“İşe yaramaz Âdemoğlu” dedi Bay Kunduz, “tüm insanların, hele hele senin denemen hiçbir işe yaramaz. Fakat şimdi Aslan harekete geçtiğine göre—”</span></p>

  <p class="calibre6"><span class="calibre5">“Ah, evet! Bize Aslan’dan söz et!” dediler aynı anda; çünkü bir kez daha o tuhaf duygu kaplamıştı benliklerini – baharın ilk belirtilerini görmüş ya da müjdeli bir haber almış gibi.</span></p>

  <p class="calibre6"><span class="calibre5">“Aslan kim?” diye sordu Susan.</span></p>

  <p class="calibre6"><span class="calibre5">“Aslan?” dedi Bay Kunduz, “Bilmiyor musunuz? O Kral’dır. Bütün ormanın efendisidir o, fakat buraya pek sık gelmez, anlarsınız. Benim ya da babamın zamanında hiç gelmedi. Fakat geri döndüğünü duyduk. Şu anda Narnia’da. Beyaz Kraliçe’nin hesabını o görecek. Bay Tumnus’u da siz değil, o kurtaracak.”</span></p>

  <p class="calibre6"><span class="calibre5">“Kraliçe, Aslan’ı da taşa çevirmez mi?” dedi Edmund.</span></p>

  <p class="calibre6"><span class="calibre5">“Sevsinler seni Âdemoğlu, ne de kolay söyledin!” diye cevapladı Bay Kunduz kocaman bir kahkahayla. “Onu taşa çevirmek mi? Ayakta kalıp onun yüzüne bakabilirse ne âlâ. Ben, bunu bile yapabileceğini sanmıyorum ya… Beklediğimden de fazla bir şey. Hayır, hayır. Bu taraflarda bilinen eski bir şiirde söylendiği gibi, o her şeyi düzeltecek:</span></p>

  <p class="calibre15"><span class="calibre5">Aslan görününce düzelecek yanlışlar</span></p>

  <p class="calibre15"><span class="calibre5">Kükremesiyle, yok olacak keder</span></p>

  <p class="calibre15"><span class="calibre5">Dişini gösterince ölümünü görecek kış</span></p>

  <p class="calibre15"><span class="calibre5">Yelesini sallayınca yeniden gelecek bahar.</span></p>

  <p class="calibre6"><span class="calibre5">Onu görünce anlarsınız.”</span></p>

  <p class="calibre6"><span class="calibre5">“Peki biz onu görecek miyiz?” diye sordu Susan.</span></p>

  <p class="calibre6"><span class="calibre5">“Elbette Havvakızı, sizi buraya bunun için getirdim. Sizi, onunla buluşacağınız yere götürmekle görevlendirildim” dedi Bay Kunduz.</span></p>

  <p class="calibre6"><span class="calibre5">“O – o bir insan mı?” diye sordu Lucy:</span></p>

  <p class="calibre6"><span class="calibre5">“Aslan bir insan ha!” dedi Bay Kunduz ciddiyetle. “Tabii ki değil. O, Ormanların Kralı ve Denizlerin Ötesindeki Büyük İmparatorun Oğlu’dur. Hayvanlar Kralı’nın kim olduğunu bilmiyor musunuz? Aslan. En büyük Aslan’dır.”</span></p>

  <p class="calibre6"><span class="calibre5">“Oh!” dedi Susan, “Ben onun bir insan olduğunu sanmıştım. Güvenilir mi? Bir Aslan’la buluşmak beni epeyce ürkütüyor.”</span></p>

  <p class="calibre6"><span class="calibre5">“Elbette ürkeceksin tatlım ve sakın yanlış anlama” dedi Bayan Kunduz, “Aslan’a dizleri titremeden görünebilen biri varsa ya birçok insandan daha cesurdur ya da sadece aptal.”</span></p>

  <p class="calibre6"><span class="calibre5">“Öyleyse güvenilir değil” dedi Lucy.</span></p>

  <p class="calibre6"><span class="calibre5">“Güvenilir mi?” dedi Bay Kunduz, “Bayan Kunduz’un size dediklerini duymadınız mı? Güvenilirliği üstüne kimse bir şey dedi mi? Elbette güvenilir değil. Fakat o iyidir. O, Kralımızdır. Size söylüyorum.”</span></p>

  <p class="calibre6"><span class="calibre5">“Onu görmeyi çok istiyorum” dedi Peter, “gerçeği söylemek gerekirse, ondan korktuğumu hissetsem bile.”</span></p>

  <p class="calibre6"><span class="calibre5">“Doğru, Âdemoğlu” dedi Bay Kunduz, masaya, bütün bardakları ve tabakları sarsan bir pençe vuruşuyla. “Ve göreceksin de. Yarın, eğer mümkünse, Taş Masa’da onunla buluşmanız için haber gönderildi.</span></p>

  <p class="calibre6"><span class="calibre5">“Nerede o?” dedi Lucy.</span></p>

  <p class="calibre6"><span class="calibre5">“Ben size göstereceğim” dedi Bay Kunduz. “Nehrin aşağı yakasında, buradan oldukça uzakta. Sizi oraya götüreceğim.”</span></p>

  <p class="calibre6"><span class="calibre5">“Fakat bu arada zavallı Bay Tumnus’a ne olacak?” dedi Lucy.</span></p>

  <p class="calibre6"><span class="calibre5">“Ona en çabuk bir şekilde yardım etmenin yolu Aslan’la buluşmanızdır” dedi Bay Kunduz, “o bizimle beraber olduğunda bir şeyler yapmaya başlayabiliriz. Bu, size ihtiyacımız yok anlamına gelmez. Çünkü bir başka şiir şöyle diyor:</span></p>

  <p class="calibre15"><span class="calibre5">Âdem’in kemikleri ve Âdem’in eti</span></p>

  <p class="calibre15"><span class="calibre5">Cair Paravel’deki tahta oturunca</span></p>

  <p class="calibre15"><span class="calibre5">Kötü zamanlar bitmiş, gitmiş olacak.</span></p>

  <p class="calibre6"><span class="calibre5">Siz ve o geldiğine göre olayların sonuna yaklaştık şimdi. Aslan’ın bu taraflara daha önce de – çok önce – geldiğini duymuştuk, ama ne zaman geldiğini kimse bilmiyor. Fakat daha önce sizin soyunuzdan kimse buraya gelmemişti.”</span></p>

  <p class="calibre6"><span class="calibre5">“Bunu ben de anlayamıyorum Bay Kunduz” dedi Peter, “Yani demek istiyorum ki, Cadı bir insan değil mi?”</span></p>

  <p class="calibre6"><span class="calibre5">“O buna inanmamızı istiyor” dedi Bay Kunduz, “Ve kraliçe olma iddiasını buna dayandırıyor. Fakat o bir Havvakızı değil. O, babanız Âdem’in (Burada Bay Kunduz başını eğdi) ilk karısından gelmektedir, ona Lilith derlerdi. Ve o bir cindi. Bir tarafı cinlerden gelmekteydi. Diğer tarafı devlerdi. Hayır, hayır, Cadı’nın kanında bir damla bile insan kanı yok.”</span></p>

  <p class="calibre6"><span class="calibre5">“Kötülüğün iliklerine kadar işlemesinin nedeni de bu, Bay Kunduz” dedi Bayan Kunduz.</span></p>

  <p class="calibre6"><span class="calibre5">“Doğru, Bayan Kunduz” dedi. “İnsanlar hakkında iki farklı görüş olabilir (şu anda burada bulunanları kastetmiyorum). Fakat insan gibi görünüp de insan olmayanlar hakkında sadece tek görüş vardır.”</span></p>

  <p class="calibre6"><span class="calibre5">“Bildiğim iyi cüceler de var” dedi Bayan Kunduz.</span></p>

  <p class="calibre6"><span class="calibre5">“Sen söz edince aklıma geldi; benim de var” dedi kocası “ne var ki çok az sayıda ve insana en az benzeyenler de onlar. Yine de her zaman, (nasihatlerime kulak verin) insan olabilecek ama henüz olmamış, ya da geçmişte insan olup da şimdi olmayan, ya da insan olması gerekirken olmayanlarla karşılaştığınızda gözlerinizi ondan, elinizi de baltanızdan ayırmayın. Cadı’nın Narnia’da sürekli insan aramasının nedeni de bu. Bunca yıldır sizi bekliyordu ve sizin dört kişi olduğunuzu bilseydi çok daha tehlikeli olurdu.”</span></p>

  <p class="calibre6"><span class="calibre5">“Bunun bizimle ilgisi ne peki?” dedi Peter.</span></p>

  <p class="calibre6"><span class="calibre5">“Bir başka kehanet yüzünden” dedi Bay Kunduz. “Aşağıda Cair Paravel’de – orası, deniz kıyısında, bu nehrin ağzındadır. Her şey gerektiği gibi olsaydı, tüm ülkenin başşehri olması gereken kaledir – dört tane taht var ve Narnia’da çok eskiden beri denir ki iki Âdemoğlu ile iki Havvakızı o dört tahta oturduğunda, bu sadece Beyaz Cadı’nın hükümranlığının sonu değil, onun yaşamının da sonu olacak. Buraya gelirken dikkatli olmamızın nedeni buydu, çünkü o, dördünüzün burada olduğunu bilseydi yaşamınızın bıyığımın bir kılı kadar değeri olmazdı!”</span></p>

  <p class="calibre6"><span class="calibre5">Tüm çocuklar Bay Kunduz’un anlattıklarını o kadar dikkatle dinliyorlardı ki, uzun süre başka hiçbir şeyi fark etmemişlerdi. O, sözlerini bitirdikten sonraki sessizlik anında Lucy dedi ki:</span></p>

  <p class="calibre6"><span class="calibre5">“Hey, Edmund nerede?”</span></p>

  <p class="calibre6"><span class="calibre5">Korkunç bir sessizlik oldu ve sonra herkes birbirine sormaya başladı: “En son kim gördü? Ne zamandır kayıp? Dışarıda mı?” Daha sonra kapıya koşup dışarıya baktılar. Kar lapa lapa yağıyordu… Havuzun yeşil buzları beyaz bir örtü altında kaybolmuştu. Küçük evin bulunduğu bendin ortasından iki kıyıyı da görmek çok zordu. Yumuşak, yeni yağmış karda bileklerine kadar batarak dışarıya çıktılar ve evin çevresindeki her yere baktılar. Sesleri kısılana kadar “Edmund! Edmund!” diye bağırdılar. Ancak sessizce düşen kar, seslerini boğuyor, yankı bile duymuyorlardı.</span></p>

  <p class="calibre11"><img alt="" class="calibre44" src="../Images/00001.jpg"/></p>

  <p class="calibre21"><span class="calibre5">“Ne kötü!” dedi Susan, sonunda umutsuzca içeri girdiklerinde. “Of, keşke buraya gelmeseydik.”</span></p>

  <p class="calibre6"><span class="calibre5">“Ne yapacağız şimdi Bay Kunduz?” dedi Peter.</span></p>

  <p class="calibre6"><span class="calibre5">“Ne mi yapacağız?” dedi kar çizmelerini giymekte olan Bay Kunduz, “Ne mi yapacağız? Hemen burayı terk etmeliyiz. Kaybedecek bir anımız bile yok!”</span></p>

  <p class="calibre6"><span class="calibre5">“Dört arama grubu oluştursak iyi olur” dedi Peter, “ve herkes farklı yönlerde yürüsün. Onu kim bulursa hemen geri gelmeli ve—”</span></p>

  <p class="calibre6"><span class="calibre5">“Arama grubu mu dedin Âdemoğlu?” dedi Bay Kunduz, “Ne için?”</span></p>

  <p class="calibre6"><span class="calibre5">“Kuşkusuz Edmund’u aramak için!”</span></p>

  <p class="calibre6"><span class="calibre5">“Onu aramanın bir faydası yok” dedi Bay Kunduz.</span></p>

  <p class="calibre6"><span class="calibre5">“Ne demek istiyorsun?” dedi Susan. “Henüz çok uzaklaşmış olamaz ve onu bulmamız gerekiyor. Onu aramanın faydası yok demekle ne demek istiyorsun?”</span></p>

  <p class="calibre6"><span class="calibre5">“Aramanın faydası olmamasının nedeni” dedi Bay Kunduz, “nereye gittiğini bilmemizdir!” Herkes şaşkınlıkla baktı. “Anlamıyor musunuz?” dedi Bay Kunduz, “onun yanına gitti, Beyaz Cadı’nın yanına. Hepimize ihanet etti.”</span></p>

  <p class="calibre6"><span class="calibre5">“Emin misiniz – gerçekten mi?” dedi Susan, “Bunu yapmış olamaz.”</span></p>

  <p class="calibre6"><span class="calibre5">“Olamaz mı?” dedi Bay Kunduz üç çocuğa dikkatle bakarak. O an çocukların söylemek istedikleri her şey boğazlarında düğümlendi, çünkü her biri Edmund’un tam da öyle yaptığını içten içe hissetmişlerdi.</span></p>

  <p class="calibre6"><span class="calibre5">“Peki, yolu nereden biliyor?” dedi Peter.</span></p>

  <p class="calibre6"><span class="calibre5">“Bu ülkeye daha önce gelmiş miydi?” diye sordu Bay Kunduz, “Buraya hiç yalnız gelmiş miydi?”</span></p>

  <p class="calibre6"><span class="calibre5">“Evet” dedi Lucy kısık bir sesle. “Korkarım geldi.”</span></p>

  <p class="calibre6"><span class="calibre5">“Ne yaptığını ya da kiminle karşılaştığını sana söyledi mi?”</span></p>

  <p class="calibre6"><span class="calibre5">“Şey, hayır, söylemedi” dedi Lucy.</span></p>

  <p class="calibre6"><span class="calibre5">“Öyleyse şu sözlerimi belleyin” dedi Bay Kunduz, “O, Beyaz Cadı’yla karşılaştı, onun tarafına katıldı ve Cadı’nın nerede yaşadığını da öğrendi. Daha önce söylemekten kaçındım (kardeşiniz olması nedeniyle) fakat kardeşinize ilk baktığım anda kendi kendime ‘güvenilmez’ dedim. Cadı’yla beraber olup onun yemeğini yemiş birinin görüntüsü vardı onda. Narnia’da uzun süre yaşadıysanız, bakışlardan bunu her zaman anlayabilirsiniz.”</span></p>

  <p class="calibre6"><span class="calibre5">“Hiç fark etmez” dedi Peter boğulurcasına bir sesle, “yine de gidip onu aramamız gerekiyor. Her şeye karşın bizim kardeşimiz, küçük bir canavar olsa bile. O sadece bir çocuk!”</span></p>

  <p class="calibre6"><span class="calibre5">“Cadı’nın evine gidelim mi diyorsun?” dedi Bay Kunduz, “Onu ya da kendinizi kurtarmanın tek yolunun Cadı’dan uzakta durmak olduğunu görmüyor musunuz?”</span></p>

  <p class="calibre6"><span class="calibre5">“Ne demek istiyorsun?” dedi Lucy.</span></p>

  <p class="calibre6"><span class="calibre5">“O, dördünüzü birden istiyor (Cair Paravel’deki dört tahtı düşünüyor hep). Dördünüz beraber onun evine girdiğinizde görevi tamamlanmış olacak – siz konuşmaya fırsat bile bulamadan onun koleksiyonuna dört tane yeni heykel katılır. Fakat elinde tek kişi olduğu sürece onu canlı tutmak zorunda. Çünkü onu tuzak olarak, sizi yakalamak için yem olarak kullanmak isteyecektir.”</span></p>

  <p class="calibre6"><span class="calibre5">Lucy ağlayarak “Ah, bize kimse yardım edemez mi?” dedi.</span></p>

  <p class="calibre6"><span class="calibre5">“Sadece Aslan” dedi Bay Kunduz, “gidip onunla buluşmalıyız. Artık bu bizim tek şansımız.”</span></p>

  <p class="calibre6"><span class="calibre5">“Bana öyle görünüyor ki, sevgili çocuklar” dedi Bayan Kunduz, “onun bizi ne zaman gizlice terk ettiğini bilmemiz çok önemli. Cadı’ya neleri anlatacağı bizi ne kadar dinlediğine bağlı. Örneğin, o gitmeden önce Aslan’dan söz etmeye başlamış mıydık? Eğer söz etmediysek çok iyi durumdayız demektir. Çünkü Aslan’ın Narnia’ya geldiğini ya da bizim onunla buluşacağımızı bilemez, böylece Cadı bu konuda tamamen hazırlıksız olur.”</span></p>

  <p class="calibre6"><span class="calibre5">“Aslan’dan söz ederken galiba burada değildi—” diye başladı Peter, fakat Lucy sözünü kesti.</span></p>

  <p class="calibre6"><span class="calibre5">“Evet, buradaydı” dedi mutsuzca, “hatırlamıyor musunuz; Cadı’nın Aslan’ı da taşa çevirip çeviremeyeceğini soran oydu.”</span></p>

  <p class="calibre6"><span class="calibre5">“Evet, oydu gerçekten” dedi Peter, “tam da onun soracağı türden bir soru!”</span></p>

  <p class="calibre6"><span class="calibre5">“Durum gittikçe kötüleşiyor” dedi Bay Kunduz, “sonra şu da var; Aslan’la buluşma yerinin Taş Masa olduğunu söylediğimde burada mıydı?”</span></p>

  <p class="calibre6"><span class="calibre5">Kuşkusuz bu sorunun cevabını kimse bilmiyordu.</span></p>

  <p class="calibre6"><span class="calibre5">“Çünkü eğer burada idiyse” diye devam etti Bay Kunduz, “Cadı, kızağıyla o yöne doğru gidip Taş Masa’ya varmadan yolumuzu kesecek ve bizi yakalayacaktır.”</span></p>

  <p class="calibre6"><span class="calibre5">“Ancak tanıdığım kadarıyla yapacağı ilk şey bu olmayacak” dedi Bayan Kunduz. “Edmund ona burada olduğumuzu söylediği an bizi bu gece yakalamak üzere yola çıkacaktır. Eğer Edmund gideli yarım saat olduysa, Cadı yaklaşık yirmi dakika sonra burada olacaktır.”</span></p>

  <p class="calibre6"><span class="calibre5">“Haklısın Bayan Kunduz” dedi kocası, “hepimiz buradan uzaklaşmalıyız. Kaybedecek bir saniyemiz bile yok.”</span></p>

  <div class="mbppagebreak" id="calibre_pb_12"/>
</body>
</html>
