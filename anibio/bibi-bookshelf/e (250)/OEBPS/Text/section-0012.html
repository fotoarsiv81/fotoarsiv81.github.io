<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>Nuria Manfort: Kayiplarin Anisina 1933-1955 a</title>
</head>

<body>
  <h2 class="P_Current__And__Times_New_Roman__And__18pt__And__Bold__And__Centre_Alignment__And__Left_Indent__And__Spacing_After__And__Spacing_Before" title="Nuria Monfort: Kayıpların Anısına 1933-1955"><span><br /></span></h2>

  <div>
    <span><br /></span>
  </div>

  <div>
    <span><br /></span>
  </div>

  <div>
    <span><br /></span>
  </div>

  <div>
    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><br /></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;">NURIA MONFORT:</span><br /></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;">KAYIPLARIN ANISINA</span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;">1933-1955</span></p>

    <div>
      <span style="font-size: 1.5em; font-weight: bold; text-indent: 2em;"><br /></span>
    </div>
  </div>

  <div style="text-align:center; width:100%;">
    <br />
  </div>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before_1"></p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__And__Page_Break_1"></p>

  <div class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before_1" style=" width: 21px; height: 39px; max-width: 100%; max-height: 100%;"><img alt="" id="a_1a" src="../Images/1a.jpg" style="border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; width: 100%; border-radius: 0px;" /></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Hayatta, pişmanlık duymanın dışında ikinci bir şans diye bir şey yoktur. Julián Carax’la 1933 yılının sonbaharında karşılaştık. O zamanlar ben, yayıncı Josep Cabestany’nin yanında çalışıyordum. Patronum, Carax’i 1927 yılında, Paris’e yaptığı "kitap-keşfi" yolculuklarından birinde bulmuş. Julián akşamları bir pavyonda piyano çalarak hayatını kazanıyor ve geceleri yazıyordu. İşletmenin sahibi irene Marceau Paris’teki yayıncıların çoğunu tanıyordu, Julián Carax ticari sonuçları felaket olan birkaç tane roman yayınlatmayı başarmıştı. Cabestany, Carax’in çalışmalarının yayın haklarını İspanya ve Latin Amerika için çok ucuz bir fiyata elde etmişti ve Fransızca orijinallerini İspanyolcaya yazarın kendisinin çevirmesi de ücrete dahildi. Cabestany roman başına üç bin tane satmayı umuyordu, ama İspanya’ya getirdiği ilk iki kitabın satışları tam bir başarısızlıkla sonuçlandı. Her biri zar zor yüz tane satmıştı. Bu üzücü sonuçlara karşın, Julián’dan her iki yılda bir yeni bir kitabın müsveddesini aldık. Cabestany yazarla bir anlaşma imzaladığını, kârın her şey demek olmadığını ve iyi yazın yapıtlarının bir şekilde desteklenmesi gerektiğini söyleyerek bu metinleri kabul etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir gün, merak edip çok az satmasına rağmen Carax’ın romanlarını basmaya neden devam ettiğini ona sordum. Soruma yanıt olarak Cabestany törensel bir edayla kitaplığına doğru yürüyerek Julián’ın kitaplarından birini aldı ve beni, onu okumaya davet etti. Ben de okudum. İki hafta sonra tüm kitaplarını okumuştum. Bu seferki sorum, bu romanlardan daha fazla satmanın nasıl mümkün olabileceğiydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bilmiyorum, canım," diye yanıtladı, Cabestany. "Ama denemeye devam edeceğiz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Böylesine soylu ve övgüye değer bir davranışı Sinyor Cabestany’ye yakıştıramamıştım. Belki de onun değerini tam olarak anlayamamıştım. Onunla bağlantılı her şey gizemle kaplanmış gibi göründüğünden Julián Carax'ın kişiliğine karşı artan bir merak beslemeye başlamıştım. Ayda en az iki kez, birisi telefon açıp onun adresini istiyordu. Çok geçmeden, bunun her seferinde farklı isimler kullanmasına karşın aynı kişi olduğunu anladım. Ama ona her defasında Julián’ın kitaplarının arka kapağında okunabilecek kadarını söyledim: onun Paris’te yaşadığını. Bir süre sonra adam aramayı bıraktı. Sırf bu nedenle, Carax’ın adresini şirketin dosyalarından sildim. Ona yazan tek kişi bendim ve adresini ezbere biliyordum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aylar sonra, rastlantı eseri matbaacıların Sinyor Cabestany’ye gönderdiği bazı faturaları buldum. Onlara şöyle bir göz attığımda, Julián Carax’ın kitaplarının basım ücretlerinin tamamını ismini daha Önce hiç duymadığım birinin karşıladığını fark ettim: Miquel Moliner. Üstelik bu kitapların basım ve dağıtımının bedeli Sinyor Moliner’in ödediği paranın çok altındaydı. Rakamlar yalan söylemiyordu: yayıncı şirket doğruca depoya kaldırdığı kitapları basarak para kazanıyordu. Cabestany’nin finansal yolsuzluklarını sorgulayacak cesareti kendimde bulamadım. İşimi kaybetmekten korkuyordum. Tek yaptığım şey Miquel Moliner’in faturalarını gönderdiğimiz adresi not etmek oldu... Puertaferrissa Sokağı’nda sıradan bir konak. Onu ziyaret edecek cesareti toplayıncaya dek aylarca o adresi sakladım. En sonunda, vicdanım korkaklığımı yendi ve evini bularak Sinyor Cabestany’nin kendisini dolandırdığını söyledim. Bana gülümseyerek bunu zaten bildiğini söyledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Hepimiz, en iyi olduğumuz şeyi yapıyoruz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Onu, sık sık arayarak Carax’ın adresini isteyen kişinin kendisi olup olmadığını sordum. Kendisi olmadığını belirterek endişeli bir bakışla o adresi kimseye vermemem gerektiğini söyledi. Hiç kimseye.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Miquel Moliner biraz gizemli biriydi. Savaş taciri olarak tanınan ve silah imalatıyla zengin olmuş bir fabrikatör olan babasından miras kalmış geniş, artık dökülmeye başlayan bir konakta yaşıyordu. Lüks bir yaşamdan uzak, neredeyse bir keşiş hayatı süren Miquel kanla kirlendiğine inandığı babasının parasını okulların, kütüphanelerin, müzelerin, katedrallerin ve hastanelerin onarımına ve çocukluk arkadaşı Julián Carax’ın komşu kentte basılan çalışmalarını destekleyerek harcıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"İhtiyacımdan çok param var, ama Julián gibi arkadaşım fazla yok." Onun tek açıklaması bu oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kardeşleriyle ya da yabancı insanlar olarak gördüğü ailesinin geri kalan kısmıyla kırk yılda bir görüşüyordu. Hiç evlenmemişti ve yalnızca en üst katı hariç konağın geri kalan kısmım pek kullanmıyordu. Burayı, Barcelona ve Madrid’deki çeşitli gazetelerle dergilere makaleler ve denemeler yazmak, Fransızca ve Almancadan teknik metinler çevirmek ve ansiklopedilerle okul kitaplarını redakte etmek için ofis olarak düzenlemişti. Miquel Moliner çalışmamaktan suçluluk duyan insanların endişesini duyuyordu; her ne kadar diğer insanların hoşuna giden boş zamanlara saygı duysa, hatta imrense de bundan sakınıyordu. Manik çalışmalarından şeytani bir haz almaktan uzak Moliner, sürekli etkinlikleriyle dalga geçerek korkakça bir şekilde bu huyundan vazgeçmeye karar verdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Çalışırken gözünün önünde akıp giden yaşama bakmaman gerekiyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Neredeyse farkında bile olmadan onunla iyi arkadaş olduk. Çok fazla ortak noktamız vardı. Miquel, benimle kitaplar, aşkı Dr. Freud, müzik ve tüm bunların dışında eski arkadaşı Julián hakkında konuşmaktan hoşlanırdı. Neredeyse her hafta birbirimizi görüyorduk. Miquel, bana Julián’ın San Gabriel’deki günleri hakkında öyküler anlatıyordu. Yeniyetme Julián’ın yazdığı öyküler ve eski fotoğraflardan oluşan bir koleksiyonu vardı. Miquel, Julián'a hayrandı, bende Julián’ı onun sözcükleriyle anılarından tanıdım ya da en azından onun yokluğunda, kafamda onun bir hayalini yarattım. İlk karşılaşmamızdan bir yıl sonra Miquel, bana âşık olduğunu itiraf etti. Onu incitmeyi ya da kandırmayı istemiyordum. Miquel’i kandırmak olanaksızdı. Onu çok sevdiğimi, benim en iyi arkadaşım olduğunu, ama ona âşık olmadığımı söyledim. Miquel, bana, bunu zaten bildiğini söyledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Sen Julián’a âşıksın, ama henüz bunu bilmiyorsun."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ağustos 1933’te Julián <i>Katedral Hırsızı</i> diye yeni bir romanın müsveddesini bitirmek üzere olduğunu bana bildirdi. Cabestany, Gallimard’la eylülde yenilenmek üzere bazı antlaşmalar yapmıştı. Geçirdiği şiddetli bir gut kriziyle birkaç hafta iş göremez hale gelen patronum, kendimi işime adamamın bir ödülü olarak yeni antlaşmaların görüşmelerinde onun yerine Fransa’ya gitmem gerektiğine karar verdi. Aynı zamanda, Julián Carax’a uğrayarak onun yeni yapıtını alabilecektim. Eylül ortası olarak planlanan ziyaretimi bildirmek için Julián’a mektup yazdım, ona pahalı olmayan, emniyetli bir otel bulup bulamayacağını sordum. Julián yanıt olarak Saint-Germain semtindeki mütevazı dairesinde kalabileceğimi ve otel parasını başka işlere kullanabileceğimi söylüyordu. Ayrılmadan önceki gün Miquel’i görmeye giderek Julián’a bir mesajı olup olmadığını sordum. Uzun bir süre duraksadı, daha sonra ona iletilecek bir mesajı olmadığını söyledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Julián’ı ilk kez Austerlitz Garı’nda gördüm. Sonbahar Paris’e erken gelmişti; istasyon kalın bir sisle kaplıydı. Diğer yolcular çıkış kapısına doğru ilerlerken platformda bekledim. Kısa bir süre sonra tek başıma kalmıştım. Daha sonra, siyah bir mont giymiş bir adamın platformun girişinde dikilerek sigarasından çıkan dumanların içinden beni izlediğini gördüm. Yolculuk boyunca Julián’ı nasıl tanıyacağımı merak etmiştim. Miquel Moliner’in koleksiyonunda gördüğüm fotoğrafları en fazla on üç ya da on dört yaşlanndayken çekilmişti. Platformun sağına soluna bakındım. Ortalıkta onunla benden başka kimse kalmamıştı. O adamın da bana merak içinde baktığını fark ettim: belki o da birini bekliyordu. O, Julián olamazdı. Hesaplarıma göre Julián otuz iki yaşında olmalıydı, bu adam daha yaşlı gösteriyordu. Saçları ağarmıştı, kederli ve yorgun görünüyordu. Çok solgun ve çok zayıftı ya da belki de tüm bunlar yol yorgunluğumdan ve sisten kaynaklanıyordu. Belleğimdeki tek resmin delikanlı çağındaki Julián’a ait olmasının da bunda payı vardı. Bunu anlamak için yabancının yanına giderek gözlerinin içine baktım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Julián?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yabancı gülümseyerek başını salladı. Julián Carax dünyadaki en etkileyici gülümsemenin sahibiydi. Yaşamın ondan alamadığı tek şey buydu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Julián, Saint-Germain’deki bir tavan arasında yaşıyordu. Dairesi yalnızca iki odadan oluşuyordu; küçük bir mutfakta sisin ve balta girmemiş bir ormanı andıran çatıların arasından Notre Dame kulelerinin hayal meyal görülebildiği minik bir balkondan oluşan oturma odası ve içinde tek kişilik bir yatak bulunan, penceresiz bir yatak odası vardı. Banyo alt kattaki koridorun sonundaydı ve diğer komşularla ortak kullanılıyordu. Dairenin tümü Cabestany’nin ofisinden daha küçüktü. Julián evi temizlemiş ve bana sade bir karşılama düzenlemek için her şeyi hazırlamıştı. Hâlâ dezenfektan ve Julián’ın ustalıktan çok kararlılıkla sürdüğü mobilya cilası kokan evi beğenmiş gibi yaptım. Yatağın üzerindeki çarşaflar gıcır gıcırdı ve desen olarak kalelerle ejderhalardan oluşan bir modeldi. Yani, çocuk takımıydı. Julián özür diledi: onları çok düşük bir fiyata almıştı, ama kalite olarak üst düzeydeydiler. Desenli olmayan modeller iki kat pahalı ve iç karartıcıydı, diye açıkladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Oturma odasında, katedral kulelerinin manzarasıyla karşı karşıya duran eski bir ağaç kaplama çalışma masası vardı. Masanın üstünde Juliân’ın Cabestany’nin avansıyla satın aldığı Underwood marka bir daktiloyla biri boş diğeri her iki tarafı da yazılı olmak üzere iki top dosya kâğıdı duruyordu. Julián tavan arasındaki bu evi Kurtz ismini verdiği büyük beyaz bir kediyle paylaşıyordu. Hayvan efendisinin ayakları dibine yatmış, bir yandan pençelerini yalarken diğer yandan kuşkuyla beni seyrediyordu. Odanın içinde iki sandalye, eski püskü bir askılık ve birkaç önemsiz şey daha gördüm. Geri kalanların hepsi kitaptı. Kitaplar zeminden tavana kadar iki sıra halinde duvara dizilmişti. Evi incelediğimi gören Julián iç geçirdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"İki blok ötede bir otel var. Temiz, fiyatı uygun ve güvenilir bir yer. Sana sormadan bir oda ayırtmıştım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bu fikri düşündüm, ama onu gücendirmekten korktum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Sana ya da Kurtz’a bir sıkıntı vermezsem, burası benim için uygun."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kurtz’la Julián bir an göz göze geldi. Julián başını salladı ve kedi onu taklit etti. Bakışlarının birbirlerine ne denli benzediğini fark etmemiştim. Julián, onun yatak odasını kullanmam için ısrar etti. Zaten çok uyumadığını söyledi. Kendisine oturma odasında komşusu Mösyö Darcieu’dan -bir öpücük karşılığında genç kızların el falına bakan yaşlı bir hokkabaz- ödünç aldığı portatif bir karyola ayarlamıştı. İlk gece yol yorgunluğuyla deliksiz uyudum. Şafakta uyandığımda Julián’ın dışarı çıkmış olduğunu gördüm. Kurtz efendisinin daktilosunun üstünde uyuyordu. Mastı bir köpek gibi horluyordu. Masanın yanına gidince almaya gelmiş olduğum yeni romanın müsveddesini gördüm.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before_8"><span><b><i>Katedral Hırsızı</i></b></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">İlk sayfada Julián’ın diğer romanlarında olduğu gibi el yazısıyla bir ithaf vardı:</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before_8"><span><b><i>P için</i></b></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Okumaya başladım. İkinci sayfaya geldiğimde Kurtz’un bana gözucuyla bakmaya başladığını fark ettim. Julián’dan gördüğüm şekilde başımı salladım. Benden sonra kedi de aynı şekilde başını salladı. Daha sonra dosya kâğıtlarını aldığım yere geri koydum. Kısa bir süre sonra Julián göründü, yanında bir termos kahve, biraz peynir ve dumanı tüten taze ekmek getirmişti. Balkonda kahvaltı yaptık. Julián benimle göz göze gelmemeye çalışarak sürekli konuşup durdu. Şafağın solgun ışıkları altında yaşlı bir çocuk gibi görünüyordu. Tıraş olmuştu ve tahminimce en iyi giysisini giyinmişti: yıpranmış ama yine de şık krem rengi yün bir kazak. Onun Nötre Dame’ın gizemleri hakkında anlattıklarını dinledim. Geceleri Seine sularında, soğuk sulara atlayarak yaşamlarına son vermiş umutsuz âşıkların ruhlarını toplayarak ilerleyen hayali bir mavnanın varlığından söz etti. Sırf ona soru sormamı engellemek için anlattığı bin bir sihirli masal dinledim. Neredeyse hepsini ezbere bildiğim kitapların yazarı olan adamı, Miquel Moliner’in bana sıklıkla tarif ettiği çocuğu, onun mimiklerinde arayarak başımı sallayıp sessizce onu izledim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Paris’te kaç gün kalacaksın?" diye sordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gallimard’la olan görüşmelerim bir ya da iki günümü alır, diye yanıtladım. İlk görüşmem o akşamüstüydü. Ona, Barcelona’ya dönmeden önce kenti tanımak için birkaç gün tatil yapmayı düşündüğümü söyledim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Paris için iki günden fazlası gerekir," dedi, Julián. "Mazeret kabul etmez."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Daha fazla zamanım yok, Julián. Sinyor Cabestany cömert bir patron, ama her şeyin bir sınırı var."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Cabestany bir korsan, ama senin iki günde ya da iki ayda hatta iki yılda Paris’ten bir şey anlayamayacağını o da biliyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Hiç konuşmadan gözlerini dikip uzun bir süre bana baktı ve daha sonra gülümsedi. "Niye olmasın? Seni bekleyen biri mi var?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gallimard’la olan görüşmeler ve Cabestany’nin iş yaptığı çeşitli yayınevlerine yaptığım nezaket ziyaretleri tam da benim öngördüğüm gibi üç günümü aldı. Julián beni koruması ve bana rehberlik etmesi için kenti çok iyi bilen, taş çatlasın on üç yaşında, Hervé adında genç bir çocuğu görevlendirdi. Hervé hangi kafelerde mola vermem, hangi sokaklardan sakınmam ve hangi yerleri gezmem gerektiğini bildiğimden emin olarak bana kapıdan kapıya eşlik ediyordu. Yüzündeki gülümsemeyi hiç kaybetmeden yayınevlerinin kapılarında saatlerce beni bekliyordu. Hervé biraz İtalyanca, biraz Portekizce karıştırarak eğlenceli bir şekilde bozuk bir İspanyolca konuşuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Sinyor Carax hizmetimin karşılığını oldukça cömert ödedi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Anladığım kadarıyla Hervé, Irene Marceau’nun işletmesinde çalışan kadınlardan birinin öksüz çocuğuydu ve pavyonun tavan arasında yaşıyordu. Julián, ona okumayı, yazmayı ve piyano çalmayı öğretmişti. Pazar günleri onu sinemaya ya da konsere götürüyordu. Hervé, Julián’ı idol olarak görüyordu ve bana, gerekli olduğunda dünyanın sonuna dek rehberlik edecek kadar onun için her şeyi yapmaya hazır görünüyordu. Beraberliğimizin üçüncü gününde bana Sinyor Carax’ın kız arkadaşı olup olmadığımı sordu. Olmadığımı, onunla yalnızca dost olduğumuzu söyledim. Hayal kırıklığına uğramış görünüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Julián çoğu geceleri uyanık, kucağında Kurtz’la çalışma masasının başında yazdığı sayfaları inceleyerek ya da uzaktan katedral kulelerinin siluetini seyrederek geçiriyordu. Bir gece, çatıya vuran yağmurun pıtırtısından uyuyamadığım için oturma odasına geçtim. Tek bir söz etmeden uzun uzun birbirimize baktık, Julián, bana bir sigara sundu. Uzun bir süre sessizce yağmuru seyrettik. Daha sonra, yağmur kesilince ona P’nin kim olduğunu sordum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Penélope," diye yanıtladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ondan, bana o kızı ve Paris’teki on üç yıllık sürgün hayatını anlatmasını istedim. Yarı aydınlık bir atmosferde Julián, kısık bir sesle Penélope’nin onun şimdiye dek sevdiği tek kadın olduğunu söyledi.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before_8"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">1921 kışında, bir gece Irene Marceau, Julián’ı öksürdükçe kan tükürerek ve ismini hatırlayamayacak bir durumda, Paris sokaklarında başıboş dolaşırken bulmuştu. Julián’ın üstünde yalnızca biraz bozuk para ve rulo halinde yazılı dosya kâğıtları vardı, irene onları okuyunca içkiyi fazla kaçırmış ünlü bir yazarla ya da belki bilinci yerine geldiğinde onu ödüllendirebilecek cömert bir yayıncıyla karşılaştığım düşünmüştü. En azından bu onun yorumuydu, ama Julián, onun kendisini bir acıma duygusuyla kurtarmadığını biliyordu. Julián, Irene’nin randevu evinin tavan arasmdaki bir odada altı ay kaldı. Doktorlar Irene’yi eğer bu adam kendini tekrar zehirlerse sorumluluk kabul etmeyecekleri konusunda uyardı. Julián’ın midesi ve karaciğeri büyük hasar görmüştü ve geri kalan günlerini yalnızca süt, süzme peynir ve taze ekmek yiyerek geçirmesi gerekiyordu. Julián tekrar konuşabilecek duruma geldiğinde Irene, ona kim olduğunu sordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Hiç kimse," diye yanıtladı, Julián.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Peki o zaman, hiç kimse burda benim sayemde yaşıyor. Ne yapabilirsin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Julián piyano çalabileceğinı söyledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Kanıtla."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Julián salondaki piyanonun başına geçerek iç çamaşırlarıyla duran on beş yaşındaki fahişelerden oluşan esrik bir izleyici topluluğu karşısında bir Chopin parçası çaldı. Duyduğu müziğin ölüler için olduğunu, kendisinin canlılarla iş yaptığını söyleyen Irene dışında herkes alkışladı. Bunun üstüne Julián, birkaç neşeli beste ve Offenbach’dan bir iki parça çaldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bu daha iyi. Bunu daha canlı çal."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yeni işi ona bir hayat tarzı, bir çatı katı ve günde iki öğün sıcak yemek kazandırmıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Julián, Paris’te Irene Marceau’nun yardımseverliği sayesinde hayatta kaldı, Irene, onu yazmaya cesaretlendiren tek kişiydi. Gözde kitapları, romantik romanlarla aşırı derecede ilgisini çeken azizlerin ve şehitlerin hayat öyküleriydi. Ona göre Julián’ın sorunu onun kalbinin zehirlenmiş olmasıydı; bunun için, yalnızca bunun için dehşet ve karanlık yüklü o öyküleri yazıyordu. Ama, tüm itirazlarına karşın Julián ilk romanını basacak yayıncıyı Irene’nin sayesinde buldu. Dünyadan gizlendiği çatı katında onun yaşamasını sağlayan tek kişiydi, onu giydirerek biraz güneş ve temiz hava almaya çıkaran, ona kitaplar alan, pazar günleri kendisiyle birlikte ayinlere götüren ve daha sonra Tuileries’te bir gezintiye çıkaran tek kişi oydu. Irene Marceau dostluğundan ve yazmaya devam edeceğine dair verdiği sözden başka hiçbir karşılık beklemeden onun yaşaması için her şeyi yaptı. Zamanla, her ne kadar kardeş kardeş sarılıp yatsalar da kızlardan birini çatı katına çıkarmasına özellikle izin verdi, Irene kızların da neredeyse onun kadar yalnız ve sevgiye muhtaç olduğunu söylüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Komşum Mösyö Darcieu, benim evrendeki en şanslı adam olduğumu düşünüyor," dedi, Julián.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ona niçin Barcelona’ya dönüp Penélope’yi hiç aramadığını sordum. Uzun ve derin bir sessizliğe büründü, karanlıkta yüzüne baktığımda gözyaşlarının yanaklarından aşağı yuvarlandığını gördüm. Ne yaptığımın çok da farkında olmadan yanına diz çökerek ona sarıldım. Şafak sürpriz bir şekilde bizi yakalayana dek birbirimize sıkıca sarılmış bir halde kaldık. Kimin kimi ilk kez öptüğünü anımsamıyorum, bunun önemi de yoktu zaten. Onun dudaklarını bulduğumu, niye ağladığımın farkında olmadan beni okşamasına izin verdiğimi anımsıyorum. O şafakta ve daha sonra ve Julián’la geçirdiğim ilk hafta boyunca her şafakta birbirimizle tek bir söz etmeden yerde seviştik. Sonrasında bir kafede otururken ya da caddelerde dolaşırken onun gözlerinin içine baktığımda, soru sormaya hiç gereksinmeden onun hâlâ Penélope’ye âşık olduğunu anladım. O günlerde, hiç tanımadığım ve rüyalarımda çok sık görmeye başladığım on yedi yaşındaki bir kızdan (Penélope, bana göre her zaman on yedi yaşındaydı) nefret etmeyi öğrendiğimi anımsıyorum. Orada kalışımı uzatmak için bahaneler uydurarak Cabestany’ye telgraf çektim. İşimi ya da Barcelona’da bıraktığım kasvetli varlığımı kaybetmeyi artık hiç önemsemiyordum. Sık sık kendi kendime, Paris’e gelerek kendimi Julián’ın kollarına -istemedikleri halde sevgiye aç irene Marceau’un kızları gibi- atmadan önce yaşamımın ne kadar boş olduğunu sorguluyordum. Tüm bildiğim, Julián’la geçirdiğim o iki haftanın hayatımda ilk kez kendim olduğumu hissettiğim bir dönem olduğuydu; ömrümün geri kalanını bunu deneyerek geçirsem de, Julian’ı sevdiğim şekilde bir başka adamı asla sevmeyeceğimi anlatılamayacak derecede umutsuz bir netlikle anladım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir gün Julián bitkin bir halde kollarımda uyuyakaldı. Bir önceki günün akşamüzeri bir rehinci dükkânının yanından geçerken durarak bana yıllardır orada sergilenen bir dolmakalemi göstermişti. Rehinciye göre bu kalem önceleri Victor Hugo’ya aitmiş. Julián o kalemi satın almanın düşüncesine bile hiçbir zaman kapılmamış, ama her gün yoldan geçerken durup onu seyrediyormuş. Sessizce giyinerek rehinci dükkânına gittim. Kalem bir servet değerindeydi ve benim o kadar param yoktu, ama rehinci Paris’te şubesi olan herhangi bir İspanyol bankasının peseta çekini kabul edeceğini söyledi. Annem ölmeden önce bana bir gelinlik almak için para biriktireceğine söz vermişti. Gelinlik ve duvağın parası Victor Hugo’nun kalemine gitmişti. Bunun çılgınca bir şey olduğunu bildiğim halde hiçbir zaman böylesi bir mutlulukla para harcamadım. Dükkândan gösterişli bir kutuyla ayrıldığımda bir kadının beni izlediğini fark ettim. Kırlaşmış saçları ve hayatımda gördüğüm en güzel mavi gözleriyle çok kibar biriydi. Yanıma gelerek bana kendini tanıttı. O kadın, Julián’ın patronu Irene Marceau’ydu. Rehberim Hervé benden söz etmiş, o da yalnızca beni görüp Julián’ın yıllardır beklediği o kadının ben olup olmadığımı sormak istemişti. Onu yanıtlamadım, Irene sempatik bir edayla başını sallayarak yanağımdan öptü. Caddeden aşağıya doğru yürüyüşünü izledim ve o anda Julián’ın hiçbir zaman benim olmayacağını anladım. Kalem kutusunu çantama saklayarak eve geri döndüm. Julián uyanmış beni bekliyordu. Hiçbir şey söylemeden üzerimdekileri çıkardı ve son kez seviştik. Bana niye ağladığımı sorduğunda, ona bunların mutluluk gözyaşları olduğunu söyledim. Daha sonra, Julián biraz yiyecek almaya aşağı indiğinde kutuyu çantamdan çıkararak kalemi daktilonun üstüne yerleştirdim. Romanın müsveddesini bavuluma koyarak Julián dönmeden önce evden ayrıldım. Merdiven sahanlığında bir öpücük karşılığı, kızların avuç içlerinin falına bakan yaşlı sihirbaz Mösyö Darcieu’yla karşılaştım. Sol elimi tutarak bana kederle baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>"Vous avez poison au coeıır, mademoiselle."</i> Zehir gibi bir kalbiniz var matmazel.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ona ücretini ödemeye çalıştığımda başını kibarca iki yana sallayarak bunun yerine elimi öptü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Austerlitz Garı’na gittim ve saat on ikide hareket edecek olan Barcelona trenine tam zamanında yetiştim. Bana bilet satan görevli kendimi iyi hissedip hissetmediğimi sordu. Başımı sallayarak kendimi kompartımana kapattım. Pencereden dışarı bakıp platformda, daha önce onu ilk kez gördüğüm yerde Julián’ın siluetini gördüğümde tren hareket etmek üzereydi. Gözlerimi kapadım, beni kendine hayran bırakan, bir daha hiç dönmeyeceğim şehir ve istasyonun görüntüsü kaybolana kadar da açmadım. Ertesi sabah gün doğarken Barcelona’ya vardım. Bu, benim yirmi dördüncü yaş günümdü ve yaşamımın en güzel kısmının artık geride kaldığını biliyordum.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__And__Page_Break__OPENPAR_1_CLOSEPAR__1"></p>

  <div class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before_1" style=" width: 21px; height: 39px; max-width: 100%; max-height: 100%;"><img alt="" id="a_2a" src="../Images/2a.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; width: 100%; border-radius: 0px;" /></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Barcelona’ya geri döndükten sonra bir süre Miquel Moliner’i ziyaret etmedim. Julián’ı kafamdan atmam gerekiyordu, Miguel, bana onun hakkında soru sorarsa ne diyeceğimi bilmiyordum. Tekrar buluştuğumuzda ona bir şey söyleme ihtiyacı duymadım, Miquel yalnızca gözlerimin içine bakarak bilmesi gerekenleri öğrendi. Paris seferimden önceki haline göre daha zayıflamış görünüyordu, yüzü, tahminimce kendini cezalandırmak için çok çalışmasından sağlıksız bir şekilde sararmıştı. Bazı ekonomik zorluklar yaşadığını söyledi. Miras olarak kalan parasının neredeyse tamamını hayırsever amaçlarına harcamıştı ve şimdi kardeşlerinin avukatları yaşlı Moliner’in vasiyetinde, Miquel’in konağın bakımını sağlaması koşuluyla orada yaşayabileceğini ve binanın bakımı için gerekli ekonomik gücü olduğunu kanıtlaması gerektiğini belirten bir madde olduğunu iddia ederek onu evden çıkarmaya çalışıyordu. Miquel bu şartları yerine getiremezse Puertaferrissa konağı kardeşlerinin himayesine geçecekti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Babam, daha sağlığında onun parasını son kuruşuna kadar hayatta en nefret ettiği işlerde harcayacağımı sezmişti."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Miquel’in bir köşe yazarı ve çevirmen olarak kazandığı para bu tür bir konutun temel ihtiyaçlarını karşılamaktan çok uzaktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Para kazanmak kendi içinde zor bir iş değil," diye içini döktü. "Zor olan hayatını adadığın değerli şeyleri yaparak onu kazanmak."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gizlice içki içmeye başladığını tahmin ediyordum. Kimi zaman elleri titriyordu. Her pazar onu görmeye giderek benimle dışarı çıkmasını, masasından ve ansiklopedilerinden uzaklaşmasını sağlıyordum. Beni görmenin ona acı verdiğini biliyordum. Bana evlenme teklif ettiğini ve benim onu reddettiğimi hiç anımsamıyormuş gibi davranıyordu, ama zaman zaman onu bana özlem ve yenilgi karışımı bir bakışla uzun uzun bakarken yakalıyordum. Onun, bana böyle zulüm etmesine katlanmamın tek sebebi tamamen bencilceydi; Julián ve Penélope hakkındaki gerçeği yalnızca Miquel biliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Julián’dan ayrı kaldığım bu aylar boyunca Penélope Aldaya uykularımı çalan, hayallerimi yağmalayan bir hortlak oldu, Irene Marceau’nun benim Julián’ın beklediği kadın olmadığımı anladığı zaman yüzündeki hayal kırıklığı ifadesi hiç gözümün önünden gitmiyordu. Penélope Aldaya’nın haince yokluğu benim için çok güçlü bir düşmandı. Görünmez bir konumdaydı, bu yüzden onu kusursuz olarak hayal ediyordum. Onun yanında benim değersizliğim, sıradanlığını, kısacası her şeyim çok gerçekti. Birinden bu kadar çok nefret edebileceğimi hiç sanmıyordum... hayatımda hiç görmediğim ve hatta tanımadığım birinden. Eğer onunla karşı karşıya gelip kendimi ona kanıtlayabilirsem onun cazibesinin dağılacağını, Julián’ın tekrar özgür ve benimle birlikte olacağını düşünüyordum. Bunun yalnızca zaman ve sabır sorunu olduğuna inanmak istiyordum. Er ya da geç Miquel, bana gerçeği anlatacaktı ve gerçek beni özgürleştirecekti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir gün, katedral manastırında gezerken Miquel, benimle ilgilendiğini bir kez daha çıtlattı. Ona baktığımda umut yoksunu yalnız bir adam gördüm. Onu eve götürdüğümde ne yaptığımı biliyordum ve beni baştan çıkarmasına izin verdim. Onu aldattığımın farkındaydım, o da bunu biliyordu. Bu şekilde sevgili olduk. Onun gözlerinde, Julián’ın gözlerinde görmek istediğim şeyleri görüyordum. Kendimi ona vererek Julián’dan, Penélope’den ve beni reddeden her şeyden öç aldığımı hissediyordum. Tutku ve yalnızlıkla hastalanan Miquel aşkımızın bir tiyatro oyunu olduğunu biliyordu, ama böyle olmasına karşın gitmeme izin veremiyordu. Her gün daha çok içiyor, benimle zar zor sevişebiliyordu. Daha sonra acı şakalar yapmaya başladı ve en sonunda, kayıtlarda mükemmel evli bir çift olduk. Kin ve korkaklık yüzünden birbirimizi incitiyorduk. Bir gece, Paris’ten dönüşümün üstünden neredeyse bir yıl geçtikten sonra, Miquel’den bana Penélope hakkındaki gerçekleri anlatmasını istedim. Miquel sarhoştu, onu daha önce hiç görmediğim kadar kötü oldu. Öfke içinde bana hakaret etmeye başlayarak aşağılık bir fahişe olduğumu, onu hiç sevmediğimi söyledi. Giysilerimi üstünden parçalayarak çıkardı, bana zorla sahip olmaya çalıştığında sessizce ağlayarak hiç direnç göstermeden vücudumu ona sundum. Miquel, buna bozularak onu affetmem için yalvarmaya başladı. İsteseydim onun tarafında kalmayı seçerek Julián’ı değil, onu sevebilirdim. Ama yapamadım. Karanlıkta birbirimize sarıldık ve çektirdiği tüm acılar için beni affetmesini istedim. Daha sonra, bana eğer benim için bu kadar çok önemliyse Penélope Aldaya hakkındaki gerçeği anlatacağını söyledi. Bir başka hatam da bu oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">1919’daki o pazar günü, Miquel Moliner arkadaşı Julián’a Paris biletini vermeye ve onu son kez görmeye gittiğinde Penélope’nin buluşma yerine gelmeyeceğini zaten biliyordu. İki gün önce, Don Ricardo Aldaya Madrid’ten döndüğünde karısı, Julián’la kızı Penélope’yi dadının odasında yakaladığını itiraf etmişti. Jorge Aldaya tüm bunları hiç kimseye söylemeyeceğine yemin ettirerek bir gün önce Miquel’e açıklamıştı. Jorge, babasının haberi duyunca nasıl öfkelenerek Penélope’nin odasına koşturduğunu ve deli gibi bağırdığını anlattı. Babasının bağırışlarını duyunca Penélope kapısını kilitleyerek dehşet içinde ağlamaya başladı. Don Ricardo kapıyı kırdı, içeride dizlerinin üstüne çökmüş kızını korkudan titrerken ve merhamet dilerken buldu. Don Ricardo kızın yüzüne o kadar sert bir tokat attı ki, Penélope yere kapaklandı. Don Ricardo’nun öfke içinde kızına söylediği sözleri Jorge tekrar etmeye utanıyordu. Ailenin tüm üyeleri ve hizmetçiler, korkuyla ne yapacaklarını bilmeden alt katta bekleşiyorlardı. Jorge odasının karanlığına saklanmıştı, ama oradan bile Don Ricardo’nun savurduğu küfürleri duyabiliyordu. Jacinta aynı gün işten çıkarıldı. Don Ricardo, onu görmeye tenezzül bile etmedi. Hizmetçilerine onu evin dışına atmalarını emretti. Eğer herhangi biri onunla tekrar bağlantı kurarsa benzer bir yazgıyla karşılaşacaklarını söyleyip hepsini tehdit etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Don Ricardo kütüphaneye indiğinde neredeyse gece yarısı olmuştu. Jacinta’nın yatak odasında yaşananlardan dolayı Penélope’yi odasına kilitlemişti, emrinde çalışanların ya da aileden herhangi birinin onu görmek için yukarı çıkmasını kesinlikle yasaklamıştı. Jorge odasında anne ve babasının alt kattaki konuşmalarını duyabiliyordu. Gecenin ilerleyen saatlerinde doktor geldi. Bayan Aldaya, ona, Penélope’yi kilit altında tuttukları odaya kadar eşlik etti. Doktor Penélope’yi muayene ederken kapıda bekledi. Dışarı çıktığında doktor yalnızca başını sallayarak ücretini aldı. Jorge, babasının doktora eğer burda gördüklerini başkalarına anlatacak olursa mesleki kariyerini yok edeceğini ve bir daha kesinlikle hekimlik yapamayacağını söylediğini duydu. Jorge bile bunun ne anlama geldiğini biliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Jorge, Penélope ve Julián için endişeleniyordu. Babasını hiç böyle öfkeli görmemişti. Âşıkların işlediği suçun büyüklüğünü göz önüne alsa da, Jorge Aldaya’nın bu kadar öfkelenmesini anlayamıyordu. Başka bir şey daha olmalı, dedi, başka bir şey daha. Don Ricardo, San Gabriel Okulu’na Julian’ı kovmalarını emretmiş ve çocuğun babası şapkacıyla onu hemen askere göndermek için ilişkiye geçmişti. Miquel tüm bunları duyduğunda Julián’a gerçeği söylememeye karar verdi. Eğer Julián’a, Don Ricardo’nun Penélope’yi kilit altında tuttuğunu ve kızın onun çocuğunu taşıma ihtimali olduğunu açıklasaydı Julián Paris’e giden o trene kesinlikle binmezdi. Miquel, arkadaşının Barcelona’da kalmasının onun sonu olacağını çok iyi biliyordu. Bu yüzden onu kandırmaya ve neler olduğunu bilmeden Paris’e gitmesini sağlamaya karar verdi; Julián’ın, Penélope’nin er ya da geç ona katılacağını düşünmesini sağlayacaktı. Francia Garı’nda o gün Julián’la vedalaştığında Miquel hiçbir şeyin kaybolmayacağına inanmak istiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Birkaç gün sonra Julián’ın kaybolduğu anlaşılınca kıyamet koptu. Don Ricardo Aldaya burnundan soluyordu. Kaçağı yakalamak amacıyla polis karakoluna neredeyse kamp kurdu, ama başarılı olamadı. Daha sonra şapkacıyı beraber kararlaştırdıkları planı sabote etmekle suçlayarak onu tamamen ortadan kaldırmakla tehdit etti. Neler olduğunu anlayamayan şapkacı da karısı Sophie’yi o alçak oğlunun kaçışına yardım etmekle suçlayarak onu evden atmakla tehdit etti. Her şeyi planlayanın Miquel Moliner olduğu hiç kimsenin aklına gelmedi... on beş gün sonra onu görmeye giden Jorge Aldaya’nın dışında hiç kimse bunu bilmiyordu. Jorge önceki korku ve endişesini üstünden atmıştı. Bu, tüm masumiyetinden arınmış farklı bir Jorge’du. Don Ricardo’nun öfkesinin ardındaki sırrı öğrenmişti. Ziyaretinin sebebi çok açıktı: Julián’ın kaçışına yardım eden kişinin Miquel Moliner olduğunu biliyordu. Arkadaşlıklarının bundan böyle bittiğini ve onu bir daha görmek istemediğini söyledi. İki hafta önce ona açıkladığı şeyi başkalarına anlatacak olursa onu öldürmekle tehdit etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Birkaç hafta sonra Miquel sahte bir gönderici ismiyle Paris’teki Julián tarafından postaya verilmiş bir mektup aldı. Mektubun içinde ona adresini yazmıştı, iyi olduğunu, onu çok özlediğini söylüyor ve annesiyle Penélope’nin nasıl olduklarını soruyordu. Penélope’ye gönderilmesi için bir mektup daha vardı. Miquel bunu, Barcelona’dan postaya verdi. Bu, Penélope’nin hiçbir zaman okuyamayacağı birçok mektubun birincisiydi. Miquel tedbir olarak birkaç haftanın geçmesini bekledi. Julián’a haftada bir kez yazarak yalnızca kendi duygularından bahsediyordu. Julián’sa ona Paris’ten, her şeyin altüst olmasının ne kadar zor olduğundan, kendisini yalnız ve umutsuz hissettiğinden söz ediyordu. Miquel, ona para, kitaplar ve dostluğunu yolluyordu. Her mektupta Julián bir tane de Penélope’ye yazıyordu. Her ne kadar yerine ulaşmayacağını bilse de Miquel bunları her seferinde farklı bir postaneden postaladı. Julián mektuplarında devamlı Penélope’yi soruyor, ama Miquel, ona hiçbir şey söylemiyordu. Miquel, Jacinta’dan babasının Penélope’yi üçüncü kata kilitlemesinden sonra onun Tibidabo Bulvarı’ndaki evden hiç ayrılmadığını öğrenmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir gece Jorge Aldaya evinden iki blok ileride karanlıkta Miquel’in yolunu kesti. "Beni öldürmeye mi geldin?" diye sordu Miquel. Jorge, ona ve arkadaşı Julian’a bir iyilik yapmaya geldiğini söyledi. Ona bir mektup uzatarak bunun her nerede saklanıyorsa Julián’a ulaştığından emin olmasını istedi. "Herkesin hatırı için," diye uğursuz bir edayla bildirdi. Zarfta, Penélope Aldaya’nın kendi el yazısıyla yazdığı bir not vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_"><i>Sevgili Julián,</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__OPENPAR_1_CLOSEPAR_"><i>Sana evleneceğimi bildirmek ve bana artık yazmamanı, beni unutarak kendine yeni bir yaşam kurmanı senden rica etmek için yazıyorum. Sana karşı en ufak bir kızgınlığım yok, ama seni hiç sevmediğimi ve sevemeyeceğimi itiraf etmezsem dürüst davranmamış olacağımı düşünüyorum. Dilerim her neredeysen tüm güzellikler senin olsun.</i></p>

  <p class="P_Current__And__Times_New_Roman__And__12pt__And__Right_Alignment__And__Left_Indent__And__Spacing_After__And__Spacing_Before"><i>Penélope</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Miquel mektubu binlerce kez yeniden okudu. El yazısında bir yanlışlık yoktu, ama bir an bile Penélope’nin bu mektubu kendi rızasıyla yazdığına inanamıyordu: '...her neredeysen’. Penélope kesinlikle Julián’ın nerede olduğunu, Paris’te onu beklediğini çok iyi biliyordu. Onun nerede olduğunu bilmiyormuş gibi davranıyorsa Miquel’e göre bu, sevgilisini korumak içindi. Ama yine de Miquel, ona bu cümleleri yazdıran şeyin ne olduğunu anlayamıyordu. Don Ricardo, onu aylarca bir odada tutsak gibi kilitli tutmaya ek olarak başka ne tür tehditler öne sürebilirdi ki? Penélope bu mektubun zehirli bir hançer gibi Julián’ın yüreğine saplanacağını herkesten çok daha iyi biliyordu: herkesin terk ettiği, uzak ve vahşi bir şehirde kaybolmuş, yalnızca onu görmek umuduyla hayatta kalmayı başarabilen genç bir çocuğun. Onu bu şekilde cezalandırarak nasıl korumak isteyebilirdi? Konunun üzerinde çok düşündükten sonra Miquel mektubu göndermemeye karar verdi. Önceleri neden böyle davrandığını bilmiyordu. İyi bir gerekçesi olmaksızın o hançeri arkadaşının ruhuna kendi eliyle saplamak istemiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Birkaç gün sonra Don Ricardo Aldaya’nın, Jacinta’nın bir nöbetçi gibi evinin kapısının önünde bekleyerek Penélope’den haber almak için yalvarmasından bıkıp ilişkilerini kullanarak onu Horta Akıl Hastanesi’ne gönderdiğini öğrendi. Miquel Moliner, onunla görüşmeye çalıştıysa da, başaramadı. Jacinta Coronado ilk üç ayını tek başına tecritte geçirmek zorundaydı. Üç aylık sessizlik ve karanlıktan sonra doktorlardan biri -neşeli ve genç biri- hastanın artık sakinleştiğini söyledi. Miquel bir önseziyle Jacinta’nın evden kovulduktan sonra kaldığı <i>pansiyonu</i> ziyaret etmeye karar verdi. Miquel, kendini tanıtınca, pansiyon işletmecisi kadın Jacinta’nın ona bir not bıraktığını ve hâlâ üç haftalık kira borcu olduğunu söyledi. Böyle bir borcun olduğundan kuşku duysa da Miquel parayı ödeyerek notu aldı. Notun içinde bakıcı kadın, Aldayaların hizmetçilerinden biri olan Laura’nın, Penélope’den Julián’a gizlice bir mektup postaladığının ortaya çıkması üzerine işten atıldığını öğrendiğini söylüyordu. Miquel esaret altındaki Penélope’nin, onların daha sonra Paris’teki Julián’a ulaştıracağını umut ederek mektubu gönderebileceği tek adresin Ronda de San Antonio’daki Julián’ın ailesinin yaşadığı daire olduğunu düşündü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Miquel mektubu alıp Julián’a göndermek için Sophie Carax’i ziyaret etmeye karar verdi. Fortunylerin evine geldiğinde Miquel’i kötü bir sürpriz bekliyordu: Sophie Carax artık orada yaşamıyordu. Birkaç gün önce kocasını terk etmişti... ya da en azından çevredeki komşular böyle düşünüyorlardı. Daha sonra Miquel, günlerini kendine kızgınlık ve utanç içinde dükkânına kapanarak geçiren şapkacıyla konuşmaya çalıştı. Ona, birkaç gün önce oğlu, Julián adına gelmesi gereken bir mektubu almaya geldiğini söyledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Benim oğlum yok." Aldığı tek yanıt oldu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Miquel Moliner en sonunda mektubun kapıcıda olduğundan habersiz bir şekilde oradan ayrıldı ve yıllar sonra sen Daniel o mektubu bulacak, Penélope’nin Julián’a yazdığı bu sefer gönlünden gerçekten geçen sözleri: Onun hiçbir zaman öğrenemediği sözleri okuyacaktın.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Miquel, Fortuny şapka dükkânından ayrılınca, apartmandaki dairelerin birinde oturan ve kendini Viçenteta olarak tanıtan biri yanına yaklaşarak ona, Sophie’yi arayıp aramadığını sordu. Miquel aradığını ve Juliân’ın bir arkadaşı olduğunu söyledi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Viçenteta, Sophie’nin postanenin arkasında kalan küçük bir sokaktaki bir pansiyonda kaldığını, onu Amerika’ya götürecek geminin limandan ayrılışını beklediğini anlattı. Miquel verilen adrese gitti. Hava ve ışıktan yoksun dar, sefil bir merdivenden yukarı çıktı. Spiral şeklindeki tozlu basamakların sonunda, dördüncü kattaki karanlık ve rutubetli bir odada Sophie Carax’i buldu. Julián’m annesi eski püskü bir yatağın kenarına oturmuş pencereden dışarıya bakıyordu. Yatağın üstünde, içine Barcelona’daki yirmi iki yılını sığdırdığı, ağızlan kapalı, tabuta benzeyen iki bavul duruyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Jorge Aldaya’nın Miquel’e verdiği Penélope imzalı mektubu okuduğunda Sophie gözyaşlarına engel olamadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Biliyor," diye mırıldandı. "Zavallı çocuk, biliyor..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Neyi biliyor?" diye sordu, Miquel.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bu, benim hatam," dedi, Sophie. "Hepsi benim hatam."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Miquel, onun elini tuttu, hiçbir şey anlamıyordu. Sophie, onun gözlerine bakmaya cesaret edemedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Julián ve Penélope abi kardeşler," diye fısıldadı.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before__And__Page_Break"></p>

  <p class="P__And__Left_Indent__And__Spacing_After__And__Spacing_Before_5"><img alt="" id="a_3a" src="../Images/3a.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Antoni Fortuny’nin kölesi olmadan yıllarca önce Sophie Carax yaşamını kendi yetenekleriyle kazanan bir kadındı. Barcelona’ya, aslında hiçbir zaman gerçekleşmeyecek bir iş vaadiyle geldiğinde yalnızca on dokuz yaşındaydı. Ölmeden önce babası, Barcelona’da saygın bir yer edinmiş Alsacelı tüccarlardan zengin bir aile olan Benarenslerin yanında çalışmaya başlayabilmesi için gerekli referansları sağlamıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Öldüğüm zaman," diye ısrar etti kızına. "Onlara git. Onlar sana öz kızları gibi bakacaktır."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gördüğü sıcak karşılama sorunun bir parçasıydı. Mösyö Benarens gerçekten onu bağrına bastı, Madam Benarens’e göre çok sıcak karşılaşmıştı. Madam Benarens, Sophie’ye yüz peseta vererek ona ve kötü talihine karşı bir acıma duygusu göstermeden kızı kapı dışarı etti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Senin önünde koskocaman bir hayat var; ama benimse yalnızca bu alçak ve şehvet düşkünü kocam var."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Diputación Sokağı’ndaki bir müzik okulu Sophie’ye özel müzik ve piyano öğretmeni olarak iş vermeyi kabul etti. O günlerde, hali vakti yerinde olan ailelerin kızları için oturma odalarında konuşulan yüzeysel müzik bilgilerinin sosyal bir zarafet göstergesi olarak bir saygınlığı vardı ve bu yazınsal tartışmalar ya da sohbetlerden daha az sakıncalı görülüyordu. Böylelikle Sophie Carax resmi ve sessiz hizmetçilerin kendisine müzik odasına kadar eşlik ettiği muhteşem konakları ziyaret etmeye başladı. Endüstriyel aristokrasinin saldırgan evlatları orada, onun aksam, utangaçlığı ya da alçakgönüllülüğüyle alay etmek için hazır bekliyordu... Sophie’nin müzikten iyi anlaması buna engel değildi. Sophie parfüm kokan böcekler statüsünden yükselerek geride kalanları unutan bu az sayıdaki öğrencilerle anlaşmayı zamanla öğrendi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Hemen hemen aynı dönemde Sophie kendisiyle flört etmeye kararlı görünen Antoni Fortuny isminde genç bir şapkacıyla (profesyonel bir gururla bu şekilde anılmak hoşuna gidiyordu) tanıştı. Sophie’nin sıcak bir dostluğun dışında başka bir şey hissetmediği Antoni Fortuny çok geçmeden ona evlenme teklif etti, ama Sophie bu teklifi reddetti... ve bir ay içinde on iki kez reddetmek zorunda kaldı. Her ayrıldıklarında Sophie onu bir daha görmemeyi umut ediyordu, çünkü onu incitmek istemiyordu. Şapkacı, onun bu teklifleri geri çevirişini hiç önemsemeden onu dansa, gezmeye ya da Canuda Sokağı’nda sıcak çikolata içmeye davet ediyordu. Koskoca Barcelona’da bir başına kalan Sophie, onun bu dirençli şevkini, dostluğunu ve sadakatini çok farklı buluyordu. Antoni Fortuny’ye onu hiçbir zaman sevemeyeceğini bilerek bakmıştı. Onu bir gün seveceği biri olarak hayal etmiyordu. Ama onun esrik gözlerindeki kendi yansımasını gözardı etmek de zor geliyordu. Bir tek o gözlerin içinde her zaman olmak istediği Sophie’yi görebiliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ve daha sonra ister ihtiyaçtan, ister zayıflıktan, Sophie, şapkacının bir gün sevgisini kazanacak ve yaşamına yeni bir yön verecek bir kızla karşılaşacağına inanarak onun ısrarlarına göz yummaya devam etti. Aynı zamanda karşı tarafın istekli oluşu ve ona değer verişi, geçmişte özlemini duyduğu her şeyin ve yalnızlığının acısını hafifletmeye yetiyordu. Antoni’yi pazar günleri ayinden sonra görüyordu. Haftanın geri kalanı müzik dersleriyle geçiyordu. Gözde öğrencisi büyük çabalar ve fedakârlıklar sonucunda servetini sığırdan var etmiş, zengin bir tekstil makinesi fabrikatörünün çok yetenekli kızı, Ana Valls’tı. Ana’nın en büyük isteği büyük bir besteci olmaktı ve Sophie’ye Grieg ve Schumann motiflerini taklit ederek hünerle bestelediği küçük parçaları dinletiyordu. Sinyor Valls her ne kadar kadınların giysi örmek ve yatak örtüsü işlemek dışında bir iş becerebileceklerine inanmasa da, kızını güçlü bir soyadının vârisiyle evlendirme planı için onun klavye başındaki yeteneğini onaylıyordu. Kibar insanların, evlenecekleri kızlarda uysal ve doğurgan bir gençliğin yanında olağandışı nitelikler keşfetmekten hoşlandıklarını çok iyi biliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sophie, Vallsların oturdukları evde Sinyor Valls’ın en büyük velinimeti ve fınansal babası, Aldaya imparatorluğunun vârisi ve yüzyılın sonundaki Catalan oligarşisinin umudu Don Ricardo Aldaya’yla tanıştı. Birkaç ay önce, Don Ricardo Aldaya telaffuz edilemeyen ismiyle göz kamaştırıcı güzellikteki zengin mirasyedi bir kadınla evlenmişti. Her ne kadar yeni evlendiği kocası onun güzelliğinin farkında olmayarak isminden bu kadar çok söz edilişini umursamıyor görünse de, kadın hakkında konuşulanlar doğruydu. Bunun, duygusal bir bağ olmaksızın aileler ve bankalararası bir birleşme olduğunu söylüyordu Sinyor Valls, ona göre evlenmenin işin bir parçası, geri kalan kısmın mantık olduğu çok açıktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sophie, Don Ricardo Aldaya ile yalnızca bir kez göz göze gelmişti ve kara yazgısının farkına varmıştı. Aldaya’nın yırtıcı, aç ve keskin gözleri vardı, bunlar, ne zaman nerede saldırıya geçeceğini bilen bir adamın gözleriydi. Sophie’nin elini, parmaklarının boğumunu dudaklarıyla okşayarak yavaşça öpmüştü. Şapkacının kibarlığı ve sıcaklığının tıpatıp benzerine sahip Don Ricardo çevresine gaddarlık ve güç yayıyordu. Sinsi gülümsemesi, Sophie’nin arzu ve düşüncelerini okuyabildiğini ve bunları gülünç bulduğunu açıkça gösteriyordu. Sophie sebebini bilmeden bilinçsizce arzu ettiğimiz şeylerin aniden içimizde uyanması gibi ona karşı tepeden bakarak acıma hissi duyuyordu. Kendi kendine onu bir daha görmeyeceğini, eğer Ricardo Aldaya’yla olası bir karşılaşmanın önüne geçecekse, gözde öğrencisine ders vermeyi bile keseceğini söyledi. Hayatında hiçbir şey kendi teni altında yatan bu hayvansı duygular kadar onu korkutmamıştı. Sözde bir bahane uydurarak odayı terk etmesi yalnızca birkaç saniyesini almıştı. Bu hareketi Sinyor Valls’ı şaşırtmış, Aldaya’nın hoşuna gitmiş ve insanları yaptığı bestelerden daha iyi tanıyan ve öğretmenini telafisi olanaksız bir şekilde kaybettiğini anlayan küçük Ana’yı kederlendirmişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir hafta sonra Sophie, Don Ricardo Aldaya’yı Diputación Sokağındaki müzik okulunun çıkış kapısında beklerken gördü. Don Ricardo sigara içiyor ve bir gazeteye göz atıyordu. Birbirleriyle göz göze geldiler ve tek bir söz etmeden Don Ricardo onu iki blok ötedeki bir binaya götürdü. Burası yeni bir binaydı, içinde henüz kimse oturmuyordu. Birinci kata çıktılar. Don Ricardo kapıyı açarak onu içeri aldı. Sophie orayı bir ev olarak tanımlamak için gerekli olan mobilya, boya, lamba ve diğer nesnelerden yoksun koridorlar ve salonlardan oluşan bir labirente benzeyen daireye girdi. Don Ricardo kapıyı kapadı ve birbirlerine bakmaya başladılar.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Tüm hafta boyunca seni düşünmeden duramadım. Bana aynı şeyleri kendinin de yaşamadığını söyle seni bırakacağım ve beni bir daha hiç görmeyeceksin," dedi, Ricardo.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sophie başını iki yana salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gizli buluşmaları doksan altı gün sürdü. Öğleden sonraları her zaman Cataluña Bulvarı’yla Diputación Sokağı’nın kesiştiği köşedeki boş dairede buluşuyorlardı. Birliktelikleri hiçbir zaman bir saatten fazla sürmedi. Kimi zaman Sophie, Aldaya çıktıktan sonra evde yalnız kalarak ağlıyor ya da yatak odasının bir köşesinde titriyordu. Daha sonra, pazar günü geldiğinde Sophie, şapkacının gözlerinin içine aynı anda hem aldatma, hem de bağlılık arzusu duyarak kendini bitiren bir kadının umutsuz bakışlarıyla bakıyordu. Şapkacı, Sophie’nin vücudundaki yara ve yanıkları, tenindeki izleri görmedi. Şapkacı, kızın gülümsemesinde ve uysallığında yatan kederi görmedi. Şapkacı hiçbir şey görmedi. Belki de sırf bu sebepten Sophie, onun evlenme teklifini kabul etti. O dönem, Aldaya’nın çocuğunu taşıdığım tahmin ediyor, ama en az bebeği kaybetme korkusu kadar, bunu dile getirmekten de korkuyordu. Sophie’deki bu teslimiyetçiliği gören bir kez daha Aldaya oldu. Ona beş yüz peseta ve Platería Sokağı’nda bir adres vererek bebekten bir an önce kurtulmasını emretti. Sophie bunu kabul etmedi. Bunun üstüne Don Ricardo Aldaya, kulaklarından kanlar gelene kadar onu tokatladı, daha sonra eğer herhangi birine birlikteliklerinden bahseder ya da çocuğun ondan olduğunu söylerse onu öldürmekle tehdit etti. Sophie birkaç çapulcunun kendisine Pino Meydanı’nda saldırdığını söyleyince, şapkacı ona inandı. Onun karısı olmak istediğini söyleyince, şapkacı ona inandı. Evlilik günlerinde birisi kiliseye yanlışlıkla bir cenaze çelengi gönderdi. Don Ricardo Aldaya'nın kendisini evlendiği gün bile unutmadığını çok iyi bilen Sophie’nin dışında herkes çiçekçinin bu hatasına sinirli sinirli güldü.</p>

  <div style="page-break-before:always;"></div>

  <p class="P__And__Left_Indent__And__Spacing_After__And__Spacing_Before__And__Page_Break"></p>

  <p class="P__And__Left_Indent__And__Spacing_After__And__Spacing_Before_5"><img alt="" id="a_4a" src="../Images/4a.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sophie Carax yıllar sonra Ricardo’yla tekrar karşılaşacağını -o güne kadar aile imparatorluğunun başına geçmiş, iki çocuk babası olgun bir adam olarak- ya da onun beş yüz pesetaya ortadan kaldırmayı düşündüğü çocuğu görmeye geleceğini hiç tahmin etmiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Belki de yaşlanmaya başladığımdandır," tek açıklaması oldu. "Ama benim kanımdan ve canımdan olan bu çocuğu tanımak ve ona yaşamını düzenlemesi için olanaklar sunmak istiyorum. Yıllardır aklımın ucundan bile geçmediği halde şimdi şaşılacak bir şekilde onu düşünmeden edemiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ricardo Aldaya ilk çocuğu Jorge’da kendini bulamadığına karar vermişti. Çocuk, babasının değişmez özelliklerinden yoksun, zayıf ve çekingen biriydi. Çocuğun gerçek bir soyadı dışında hiçbir şeyi yoktu. Bir gün Don Ricardo hizmetçilerden birinin yatağında uyandığında, vücudunun yaşlanmaya başladığını ve Tanrı’nın verdiği nimetleri ondan geri almaya başladığını hissetti. Panik içinde koşuşturarak çıplak bir şekilde aynanın karşısına geçti. Ayna yalan söylüyordu. Karşısındaki adam Ricardo Aldaya olamazdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Artık kaybolmuş o eski adamı bulmak istiyordu. Yıllardır şapkacının oğlunu biliyordu. Ve Sophie’yi unutmamıştı. Don Ricardo Aldaya hiçbir zaman hiçbir şeyi unutmazdı. Çocukla karşılaşma zamanı gelmişti. On beş yıl sonra ilk kez kendisinden korkmayan, ona karşı gelme, hatta gülme cesaretini gösteren biriyle karşılaşmıştı. Çocuktaki, ahmakların göremeyeceği suskun bir hevese bürünmüş, yiğitliği tanıdı. Tanrı, ona gençliğini geri bağışlamıştı. Sophie’nin, anımsadığı bir kadının yalnızca yansıması olarak onların arasına girecek gücü bulması olanaksızdı. Şapkacı tek isteği Aldaya’nın alışverişe devam etmesi olan kindar, kızgın ve soytarı ruhlu bir köylüydü. Julián’ı yoksulluğun ve bayağılığın kol gezdiği bu sıkıcı dünyadan kopararak ona finansal cennet kapılarını açmaya karar verdi. San Gabriel Okulu’nda öğrenim görecek, sınıfının tüm ayrıcalıklarından faydalanacak ve babasının onun için seçtiği yolda yeni bir yaşama başlayacaktı. Don Ricardo kendine değerli bir vâris yetiştirmek istiyordu. Jorge zaten her zaman sınıfının ayrıcalıklarıyla sarmalanmış bayağılıktan uzak bir yaşam sürüyordu. Penélope, güzel Penélope bir kadındı ve bir hâzineydi, ama hâzineyi yöneten kişi olamazdı. Julián bir şairin ruhuna sahipti, bu yüzden onda katil ruhlu biri olmasını sağlayacak her şey vardı. Bu yalnızca bir zaman sorunuydu. Don Ricardo on yıl içinde çocuğu istediği kıvama getireceğini düşünüyordu. Julián’ın Aldayalarda aileden biri gibi (seçilmiş biri bile olsa) gelip gittiği dönemde, Don Ricardo, Julián’m ondan yalnızca Penélope’yi istediğini hiçbir zaman anlayamamıştı. Julián’ın gizliden gizliye onu adam yerine koymadığını, sevgisinin yapmacık olduğunu, her şeyin Penélope’ye yakın olmak için yalnızca bahane olduğunu hiç fark etmemişti. Hepsi Penélope’ye tamamen sahip olmak içindi. Bu konuda baba oğul birbirlerine benziyorlardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Karısı, ona Julián ve Penélope’yi çıplak halde bir arada yakaladığım söyleyince tüm dünyası tutuşup yanmıştı. Anlatılamayacak bir şekilde karşı karşıya kaldığı bu iğrenç ihanete duyduğu öfke, kendinden bir parça olarak gördüğü birinin onun oyununda daha akıllı davranarak onu alt etmesinden, onu rezil etmesinden ve sırtından vurmasından kaynaklanıyordu. Tüm bu duygular şiddetle üstüne saldırıyor ve bundan dolayı çektiği acının büyüklüğünü hiç kimse anlayamıyordu. Penélope’yi muayene etmek için gelen doktor kızın bekâretini kaybettiğini ve muhtemelen hamile olduğunu söyleyince Don Ricardo’nun ruhu kör bir düşmanlığın koyu, yapışkan sıvısı haline geldi. Yüreğinin derinliklerine hançer saplayan Julian’da kendini görüyordu. Henüz bunu bilmiyordu ama Penélope’nin üçüncü kattaki yatak odasına kilitlenmesini emrettiği gün aslında ölmeye başladığı gündü. O andan sonra yaptığı her şey kendi yıkımının yalnızca son acılarıydı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gerçekte adam yerine koymadığı şapkacıyla iş birliği yaparak Juliân’ın Barcelona’dan ayrılmasını ve verdiği emirle bir "kazaya" kurban gideceği orduya katılmasını ayarladı. Penélope’yle kilit altında tutulduğu, hastalık ve ölüm kokan o odada kaldığı aylar boyunca görüşmeyi evdeki herkese -kendisi ve karısı dışında aile üyelerine, hizmetçilere ve doktorlara- yasakladı. O zamana kadar Aldaya’nın ortakları desteklerini ondan geri çekmiş, Aldaya’nın idarelerine bıraktığı serveti kullanarak güçlerini arttırmak için arkasından dolaplar çevirmeye başlamışlardı. O zamana kadar Aldaya imparatorluğu Madrid’de, suskun koridorlarda ve Cenevre bankalarında yapılan gizli idari toplantılarda parçalanmaya başlamıştı. Julián, Aldaya’nın tahmin ettiği gibi kaçmayı başarmıştı. Her ne kadar onu öldürmeyi düşünse de Don Ricardo için için bu çocukla gurur duyuyordu. Julián kendi tarafında yapması gerekeni yapmıştı. Julián’ın yaptığı şeylerin bedelini başkaları ödeyecekti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">26 Eylül 1919’da Penélope Aldaya ölü bir erkek çocuk dünyaya getirdi. Eğer onu bir doktor muayene edebilseydi bebeğin tehlikeli günlere girdiğini ve sezaryenle alınması gerektiğini söyleyecekti. Eğer bir doktor sağlanmış olsaydı, diğer tarafta babası sessizce ağlayıp annesi de kocasının korkusuyla geri çekilmeseydi Penélope çığlık çığlığa kilitli kapıyı tırmaladığında belki de onun hayatına mal olan kanamayı durduracaktı. Eğer bir doktor sağlanmış olsaydı orayı karanlık ve kanlı bir hücre olarak tanımlayıp Don Ricardo Aldaya’yı cinayetle suçlayacaktı. Ama hiç kimse yoktu, kapıyı açıp Penélope’yi kendi kanından oluşmuş bir birikintinin içinde parlak, mor renkli bebeği kucaklamış bir halde bulduklarında kimse bu manzaraya karşı söyleyecek bir söz bulamadı. Her iki ceset de bodrumdaki tapınağa gömüldü, bir tören ya da tanık yoktu. Çarşaflar ve doğumdan sonra odada kalanlar kalorifer kazanma atılarak yakıldı, oda tuğla bir duvarla kapatıldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Jorge Aldaya suçluluk ve utanç duygusuyla sarhoş olarak tüm olan biteni Miquel Moliner’e anlattı. Miquel bunun üzerine Julián’a onu sevmediğini, kendisini unutmasını istediğini ve yakında evleneceğini bildiren Penélope imzalı bir mektup yazmaya karar verdi. Julián’ın bu yalanlara inanarak hayatını yeniden kurmasını istiyordu. Miquel’e göre kendini aldatılmış hissetmek gerçekleri bilmekten daha iyiydi. İki yıl sonra Bayan Aldaya öldüğünde bazıları bu ölümü konağın lanetine bağlıyordu, ama oğlu Jorge onu öldüren şeyin sürekli olarak başında çınlayıp duran "Penélope’nin çığlıkları ve kapıya vuruşları olduğunu çok iyi biliyordu. O ana kadar aile zarafetini çoktan kaybetmiş, Aldaya serveti bir hırs ve intikam karışımıyla silinip süpürülmüş ve imparatorluk kumdan bir kale gibi çökmüştü. Yazmanlar ve muhasebeciler Arjantin’e kaçmasını öneriyordu; orada yeni ve daha mütevazı bir ticari hayata başlayabilirdi. Önemli olan şey bir an önce buralardan uzaklaşmaktı. Her zaman olduğu gibi Aldaya konağının koridorlarında koşuşturup duran hortlaklardan bir an önce uzaklaşması gerekiyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">1926 yılında bir sabah şafak sökerken onları Atlantik Okyanusu’nun karşı tarafındaki La Plata Limam’na götürecek gemiye sahte isimlerle binerek Barcelona’dan ayrıldılar. Jorge ve babası aynı kamarayı paylaşıyordu. Yaşlı Aldaya pis kokuyor ve güçlükle ayakta duruyordu, ölmek üzereydi. Penélope’yi görmelerine izin vermediği doktorlar gerçeği söyleyerek onu çok korkutmuşlardı, ama o, Julián’a bakmaya karar verdiği sabah Tanrı’nın kendisinden almaya başladığı yaşamının eriyip gittiğini ve o gemiye kendi ölümüyle bindiğini çok iyi biliyordu. Gemiyi baştan sona dolaşan, güvertede oturan, battaniyelerin altında tir tir titreyen ve okyanusun sonsuz boşluğuyla yüzleşen Don Ricardo karayı hiç göremeyeceğini çok iyi biliyordu. Kimi zaman, geminin kıç tarafında oturarak Tenerife’den ayrıldıklarından beri peşlerinden ayrılmayan köpekbalığı sürüsünü seyrediyordu. Geminin zabitlerinden birinin, böylesi uğursuz bir eskortun transatlantik seferleri için normal olduğunu söylediğini duymuştu. Geminin dümen suyuna atılan büyükbaş hayvan artıkları bu balıkların besin kaynağıydı. Ama Don Ricardo böyle düşünmüyordu. Bu şeytanların kendisini izlediğine inanıyordu. Beni bekliyorsunuz, diye düşündü. Onlar da Tanrı’nın gerçek yüzünü gördüğüne emindi. İşte o zaman, sık sık her gördüğü ve artık son çare olarak kabullendiği oğlu Jorge’a yaklaşmaya başladı, ona son isteğini yerine getirmesi için yemin ettirdi. "Julián Carax’i bulup onu öldüreceksin. Bunu yapacağına söz ver."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Buenos Aires’e varmalarına iki gün kala, Jorge şafakta uyandığında babasının ranzasının boş olduğunu fark etti. Ona bakmak için kamarasından dışarı çıktı; güverte çiy ve sisle ıslanmış, ıssız bir haldeydi. Geminin kıç tarafında babasının pijamalarını buldu, hâlâ sıcaktılar. Geminin dümen suyu, duru sulardaki bir leke gibi kırmızıya boyanmıştı, sanki okyanusun bir yerleri kanıyordu. İşte o anda Jorge köpekbalıklarının artık onları izlemeyi bıraktığını fark etti. Uzaktan, sırtlarındaki yüzgeçlerin bir daire şeklinde dans eder gibi ahenk içinde sallandığını gördü. Sefer süresince bir daha hiçbir yolcu o sürüyü görmedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Jorge Aldaya Buenos Aires’de gemiden indiğinde gümrük görevlisi ona yalnız yolculuk edip etmediğini sordu. Jorge yalnızlığını onaylayan bir edayla başını salladı. Çok uzun zamandır tek başına yolculuk ediyordu.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__And__Page_Break__OPENPAR_1_CLOSEPAR__1"></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before_1"><img alt="" id="a_5a" src="../Images/5a.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i><br /></i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Buenos Aires'te karaya çıktıktan on yıl sonra Jorge Aldaya ya da onun yorgun gücü Barcelona’ya döndü. Aldaya ailesini yavaş yavaş yok etmeye başlayan talihsizlikler Arjantin’de artarak devam etmişti. Jorge, babasının manevi gücü ya da huzuru olmaksızın dünyada tek başına kalmıştı. Jorge, Buenos Aires’e duygusuz bir yürekle, pişmanlık içinde mahvolmuş bir halde ulaşmıştı. Yeni Dünya, mezar yazıları ya da mazeretlerden oluşan bir yanılsama, vahşi hayvanların oluşturduğu bir kara parçası, diyecekti daha sonraları ve o, eski Avrupa’nın -uyuşukluk içinde bir arada duran ölü bir kıtanın-anlamsız incelikleri ve ayncalıklarıyla yetişmişti. Yalnızca birkaç yıl içinde saygınlığından başlayarak en son babasının ilk komünyonunda kendisine hediye ettiği altın saatle son bulacak şekilde her şeyini kaybetti. Saatin sayesinde kendisine bir dönüş bileti alabildi. İspanya’ya geri gelen adam neredeyse bir dilenci, belleğindeki duyguların kendisinden çalındığını düşünen ve çöküşünden sorumlu tuttuğu kişiden, Julián Carax’tan nefret eden bir yenilgiler ve acılar yığınıydı.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Babasına verdiği söz hâlâ beynini dağlıyordu. Barcelona’ya gelir gelmez Julián’ın izini bulmaya çalıştı; yalnızca Carax’ın da kendisi gibi Barcelona'dan kaçtığının dışında bir şey bulamadı. Tam da o anda, ister şans, ister vazgı deyin gençlik döneminden tanıdık biriyle karşılaştı. Eyalet hapishanelerinde ve ıslahevlerinde göze çarpan bir kariyer edindikten sonra Francisco Javier Fıımero teğmen rütbesine yükselerek orduya katılmıştı. Birçok insan onu geleceğin generali olarak görüyordu, karanlık bir skandal onun ordudan atılmasına neden olmuştu. Yine de ünü rütbesinden daha dayanıklıydı. Hakkında çok şey konuşuluyordu ama hepsinden önemlisi ondan çok korkuluyordu. Francisco Javier Fumero, San Gabriel Okulunun bahçesindeki kurumuş yaprakları toplayan o utangaç tedirgin çocuk şimdi artık bir katildi. Kötülüğüyle ün salmış kişileri para için öldürdüğü, istek üzerine politik insanları idam ettiği hakkında söylentiler dolaşıyordu. Fumero’nun ölümün insan vücuduna bürünmüş hali olduğu söyleniyordu.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Aldaya ve Fumero, Novedades Kafe’nin buğulu atmosferi içinde birbirlerini hemen tanıdılar. Aldaya hastaydı, Güney Amerika ormanlarında bulunan haşerelerden tuhaf bir ateşli hastalık kapmıştı. "Orada, sivrisinekler bile orospu çocuğu</i>," <i>diye yakındı. Fumero, onu hayranlık ve öfke karışımı bir duyguyla dinledi. Sivrisineklere ve tüm haşerelere genelde saygı duyuyordu. Onların disiplinine, sabırlarına ve örgütlenmelerine hayrandı. Onlarda tembellik, saygısızlık ve ırkçı dejenerasyon diye bir şey yoktu. En sevdiği tür örümceklerdi; kendilerine bir tuzak örüp kurbanın er ya da geç ister aptallığından, isterse dikkatsizliğinden yakalanacağını bilerek sonsuz bir sabırla avlarını beklemeleri onun için kutsal bir manzaraydı. Ona göre insanların böceklerden öğrenmesi gereken çok şey vardı. Aldaya’nın manevi ve fiziksel çöküntüsü açık bir şekilde belli oluyordu. Dikkate değer bir halde yaşlanmıştı; bedenen çökmüş ve kılıksız bir haldeydi. Fumero bedenen çökmüş insanlara katlanamıyordu. Onun midesini bulandırıyorlardı.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>"Javier, kendimi berbat hissediyorum</i>," <i>diye inledi, Aldaya. "Bana birkaç gün yardımcı olabilir misin?"</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Fumero, Jorge Aldaya’yı evine götürmeyi kabul etti. Raval semtindeki Cadene Sokağı’nda kasvetli bir apartman dairesinde oturuyordu. Evinde yarım düzine kadar kitap ve kavanozlarda sakladığı çok sayıda böcek vardı. Fumero böcekleri sevdiği kadar kitaplardan nefret ediyordu, ama orada sıradan kitaplar yoktu: bunlar Carax’in Cabestany Yayınevinden yayınlanan romanlarıydı. Karşısındaki dairede iki tane fahişe yaşıyordu, özellikle ay sonlarında işler yavaşlayınca canlarının acıtılmasına, üzerlerinde sigara söndürülmesine izin veren bir anne ve kızı. Fumero kendisi işteyken Aldaya’ya göz kulak olmaları için onlara para verdi. Onu ölü olarak görmek istemiyordu. En azından şimdilik.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Francisco Javier Fumero Asayiş Bürosu’na katılmıştı. Orada, en güç koşullara, namuslu vatandaşların neşeli bir umursamazlıkla yaşamlarını sürdürebilmeleri için gizlice çözülmesi gereken sorunlara göğüs gerebilecek kişilere her zaman iş vardı. Bu konudaki en güzel sözleri, Fumero’nun katıldığı polis teşkilatını komuta eden ve görkemli bildiriler yayınlayan bir adam, Teğmen Durân söylemişti.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>"Polislik bir iş değil, bir görevdir," derdi, Durân. "Ispanya’nın daha çok cesarete ve daha az konuşmaya ihtiyacı var</i>."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Yazık ki Teğmen Durân kısa bir süre sonra da, La Barceloneta bölgesindeki bir polis baskını sırasında üzücü bir kaza sonucu öldü: bir anarşist grubuyla karşılaştıklarında çıkan kargaşada bir çatının penceresinden düşerek beşinci kattan ölümüne atladı. Herkes, İspanya’nın çok büyük bir adamı, engin görüşlü bir halk kahramanını, çalışmaktan kaçmayan bir düşünürünü kaybettiğine inanıyordu. Fumero, Durân’ı bu iş için artık çok yaşlı olduğu düşüncesiyle cezalandırarak doğru bir iş yaptığını biliyordu, gurur içinde onun görevini devraldı. Fumero sağlıklı bir vücuda sahip olsalar da, yaşlı insanları iğrenç buluyordu... sakatları, çingeneleri ve zanlıları bulduğu gibi. Bazen Tanrı da hata yapıyordu. Bu küçük hataları düzelterek dünyayı daha yaşanır bir hale getirmek her dürüst vatandaşın göreviydi.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Martta, Novedades Kafe’deki buluşmalarından birkaç hafta sonra Jorge Aldaya kendini daha iyi hissetmeye başlayarak yüreğini Fumero’ya açtı. Okul yıllarında ona çok kötü davrandığı için af dileyerek yalvardı. Gözlerinde yaşlarla hiçbir şeyi atlamadan Fumero’ya tüm öyküyü anlattı. Fumero başıyla onaylayarak onu aldatıp sessizce dinledi, aslında bıı sırada Aldaya'yi hemen orada öldürmesi ya da beklemesi gerektiğine karar vermeye çalışıyordu. Aldaya'nın çok zayıf olduğunu, bu yüzden yılların getirdiği tembellikle yumuşayan bu pis yaratığa bıçağı saplayınca ılık bir dirençle karşılaşacağını hesaplıyordu. Bilimsel deneyimi ertelemeye karar verdi. Öykü, özellikle Julián Carax'i ilgilendirdiği yere kadar ilgisini çekmişti.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Yayınevinden aldığı bilgilerden Carax’ın Paris’te yaşadığım biliyordu, ama Paris büyük bir şehirdi ve Cabestany'de çalışan hiç kimse tam adresini bilmiyordu. Onu kendinde saklayan Monfort isminde bir kadının dışında hiç kimse. Fumero, kadının dikkatini çekmeden iki ya da üç kez ofise giderken onu izlemişti. Hatta, bir tramvayda kadınla birlikte, ondan yalnızca bir metre kadar uzakta yolculuk yapmıştı. Zaten kadınlar onu hiç fark etmezdi, eğer fark edecek olurlarsa da, onu görmemeyi yeğleyerek yüzlerini başka yöne çevirirlerdi. Bir gece, onu San Felipe Meydanındaki evinin tam dış kapısına kadar takip ettikten sonra Fumero evine geri dönerek öfkeyle mastürbasyon yapmıştı; bu sırada kendini bir bıçağı kadının vücuduna saplarken hayal ediyor, yavaşça uygun bir tempoda kadının gözlerinin içine bakıyordu. İşte belki o zaman ona, Carax’in adresini vermeyi kabul edecek ve kendisine bir polis görevlisine yakışır bir şekilde saygıyla davranacaktı.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Julián Carax, Fumero’nun kafasında bitirmesine karşın gerçekte öldürmeyi başaramadığı tek insandı. Bu belki de, Fumero’nun ilk gözağrtsı olmasından kaynaklanıyordu ve oyunun efendisi olmak zaman alacaktı. Fumero o ismi tekrar duyduğunda, komşusu fahişelerin oldukça ürkütücü bulduğu bir şekilde gülümsedi: gözlerini kımıldatmadan yavaşça üst dudağını emerek gülümsüyordu. Carax’in, Penélope Aldaya’yı Tibidabo Bulvarı’ndaki büyük konakta öpüşünü hâlâ anımsıyordu. Onun Penélope’unu öpmüştü. Onun sevgisi sinemalarda görülen saf ve gerçek bir sevgiydi. Fumero filmlere çok düşkündü ve haftada en az bir kez sinemaya giderdi. Zaten bir sinemada Penélope’nin onun hayatının aşkı olduğunu anlamıştı. Geri kalanlar, özellikle de annesi bir sürtükten başka bir şey değildi. Aldayaların öyküsünün son bölümünü dinlerken Jorgé’yi daha sonra öldürmeye karar verdi. Doğrusu onları tekrar bir araya getiren yazgıya minnettardı. Çok hoşuna giden filmlerdeki başrol oyuncuları gibi onun da bir öngörüsü vardı: Aldaya diğerlerini ona bir tabakta eliyle sunacaktı. Er ya da geç hepsi onun örümcek ağına düşeceklerdi.</i></p>

  <p class="P_css1"></p>
</body>
</html>
