<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>Rüzgarin Gölgesinde 1955</title>
</head>

<body>
  <h2 class="P_Current__And__Times_New_Roman__And__18pt__And__Bold__And__Left_Indent__And__Spacing_After__And__Spacing_Before_5" title="Rüzgarın Gölgesinde 1955"><br /></h2>

  <div>
    <br />
  </div>

  <div>
    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><br /></p>

    <p class="P__And__Centre_Alignment" style="font-size: medium; text-indent: 0px;"><br /></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;">RÜZGARIN GÖLGESİ'NDE</span><br /></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;">1955</span></p>

    <div>
      <span style="font-size: 1.5em; font-weight: bold; text-indent: 2em;"><br /></span>
    </div>
  </div>

  <div style="text-align:center; width:100%;">
    <br />
  </div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"></p>

  <div class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before_4" style=" width: 21px; height: 39px; max-width: 100%; max-height: 100%;"><img alt="" id="a_1b" src="../Images/1b.jpg" style="border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; width: 100%; border-radius: 0px;" /></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Nuria Monfort’un yazdıklarını okumayı bitirdiğimde gün ağarmaya başlamıştı. Bu benim öykümdü. Bizim öykümüz. Carax’ın ayak izlerinin kaybolmasında şimdi kendi kayıplarımı buluyordum. Huzursuzluk içinde ayağa kalkarak odanın içinde bir aşağı bir yukarı dolanmaya başladım. Tüm yorgunluğum, korkum önemsiz görünüyordu; oysa ki yorgunluk, korku ve pişmanlık beni tüketmişti, ama kendi izlerimden saklanarak bu şekilde orada kalmamın mümkün olmadığım hissettim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Montumu giyerek kâğıtları katlayıp cebime koydum ve merdivenlerden aşağı koşarak indim. Dışarı çıktığımda kar yağmaya, soluğumda buharlaşan ışık damlaları erimeye başlamıştı. Cataluña Meydanı’na doğru koşturdum. Meydan, merkezdeki çok güzel bir mont giymiş uzun beyaz saçlı bir adamın heykeli dışında hemen hemen ıssız sayılırdı. Şafağın kralı kendi kendine gülerek gözlerini gökyüzüne kaldırmış, eldivenleriyle kar tanelerini yakalamaya çalışıyordu. Yanından geçerken bana bakarak cesurca gülümsedi. Gözleri bir çeşmenin dibindeki büyülü madeni bir para gibi altın rengindeydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"İyi şanslar," dediğini duyar gibi oldum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bu iyiliğe tutunmaya çalışarak adımlarımı hızlandırdım. Çok geç kalmamış olmaya, Bea’nin, kendi öykümün Bea’sinin hâlâ beni bekliyor olmasına dua ediyordum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Aguilarlann yaşadığı binaya koşarak soluk soluğa vardığımda soğuktan boğazım yanıyordu. Kar yavaş yavaş tutmaya başlamıştı. Binanın girişine konumlanmış Don Saturno Molleda’yı şansımın yardımıyla buldum. Don Saturno binanın kapıcısıydı ve (Bea’nin bana söylediği kadarıyla) gizli bir sürrealist şairdi. Kar yağışını seyretmek için elinde süpürgeyle dışarı çıkmıştı. Üstüne en az üç kat giysi ve ayaklarına uzun çizmeler giymişti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bu Tanrı’nın kepeği," dedi hayret içinde, kar yağışına yayınlanmamış şiirlerinden bir alıntı sunarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Aguilarlann dairesine çıkacağım," diye bildirdim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Hepimiz erkenci kuşların solucan yakaladığını biliriz, ama sen bir fil yakalamaya çalışıyorsun, genç adam."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bu acil bir durum. Beni bekliyorlar."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>"Ego te absolvo,"</i> diye alıntı yaparak beni kutsadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Merdivenlerden koşarak çıktım. Yukarı çıkarken bir yandan da seçeneklerimi gözden geçirdim. Eğer şans benden yanaysa hizmetçilerden biri kapıyı açacaktı ve nezaket kurallarını hiçe sayıp kadının ablukasını kırmaya hazırdım. Ama şans bana yardımcı olmazsa, o saatlerde belki de Bea’nin babası kapıyı açacaktı. Evdeki mahremiyetinde, en azından kahvaltıdan önce silahlı olmayacağını düşünmeyi istedim. Kapıyı çalmadan önce soluğumu düzenlemek ve söyleyeceklerimi aklımda tasarlamak için bir süre durdum. Aslında bunların çok önemi yoktu. Kapı tokmağıyla sert bir şekilde üç kez kapıyı çaldım. On beş saniye sonra kalbimin çarpıntısını ve alnımdaki soğuk terleri önemsemeden aynı işlemi tekrarladım. Kapı açıldığında kapı tokmağı hâlâ elimdeydi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ne istiyorsun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Eski arkadaşım Tomâs’ın gözleri öfkeden kudurmuş bir şekilde içimi delip geçti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bea’yi görmeye geldim. Bunun hoşuna gideceğini düşünüyorsan suratıma bir tane patlatabilirsin, ama onunla konuşmadan burdan ayrılmayacağım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tomás dik bakışlarıyla beni uzun uzun inceledi. Beni o anda ikiye bölüp bölmeyeceğini merak ettim. Güçlükle yutkundum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Kardeşim burda değil."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Tomás...”</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bea gitti."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Öfkesini güçlükle bastırabildiği sesinde acı ve keder vardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Gitti mi? Nereye?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Senin bildiğini sanıyordum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Benim mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tomâs’m yaklaşan yumruklarını ve tehditkâr yüz ifadesini önemsemeden dairenin içine süzüldüm.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bea?" diye bağırdım. "Bea, benim Daniel..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Koridorun yarısına geldiğimde durdum. Dairede sesimin yankısı çınlıyordu. Sinyor Aguilar, karısı ya da hizmetçiler bağırışlarımı duymuş gibi görünmüyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Burda kimse yok. Sana söyledim," dedi, Tomás arkamdan. "Şimdi def ol git ve bir daha geri gelme. Babam, seni öldüreceğine yemin etti ve bir dahaki sefere onu durduran kişi ben olmayacağım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Tanrı aşkına Tomás. Kardeşinin nerde olduğunu söyle."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sanki suratıma tükürüp tükürmemeye ya da beni önemseyip önemsememeye karar verememiş gibi bana uzun uzun baktı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bea evden ayrıldı, Daniel. İki gündür annemle babam ve polis her yerde umutsuzca onu arıyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ama..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Geçen gece seninle buluştuktan sonra eve geldiğinde babam onu bekliyordu. Ağzından kan gelene kadar onu dövdü. Ama merak etme, senin ismini vermedi. Ona layık biri değilsin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Tomás..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Kapa çeneni. Ertesi gün annemle babam onu doktora götürdü."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ne için? Bea hasta mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Senin yüzünden hasta, aptal. Kardeşim hamile. Sakın bana bilmediğini söyleme."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Dudaklarımın titrediğini hissettim. Keskin bir soğukluk tüm bedenimi kapladı, sesim gitti, gözlerim karardı. Kendimi ön kapıya doğru attım, ama Tomás beni kollarımdan sıkıca yakalayarak duvara savurdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ona ne yaptın?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">'Tomás, ben..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gözleri sabırsızlıkla parlıyordu. İlk darbe soluğumu kesti. Sırtım duvara gelecek şekilde yere yapıştım, dizlerimi karnıma çektim. Güçlü bir kavrayış beni boğazımdan tutarak ayağa dikti ve duvara yapıştırdı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ona ne yaptın, orospu çocuğu?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ondan kurtulmaya çalıştım, ama Tomás suratıma vurduğu başka bir darbeyle beni yere serdi. Kafam acı içinde zonklamaya başladı, dünyam karardı. Koridor fayanslarının üstüne düştüm. Yerde sürünerek kaçmaya çalıştım ama Tomás montumun yakasından tutarak beni yerde sürüklemeye başladı. Bir çöp parçası gibi beni merdivenden aşağı savurdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bea’ye bir şey olursa, yemin ederim seni öldürürüm," dedi kapının eşiğinden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sesimi yeniden kazanmak için zamana yalvararak dizlerimin üstünde doğruldum. Ama kapı kapanarak beni karanlığa terk etti. Sol kulağımda keskin bir acı vardı, şiddetli bir zonklamayla elimi başıma koydum. Suratımdaki sıcak kanı hissedebiliyordum. Elimden geldiği kadarıyla ayağa kalkmaya çalıştım. Tomás’ın ilk yumruğunu indirdiği midem acıyordu -bu yalnızca bir başlangıçtı- merdivenden aşağı indim. Don Saturno, beni gördüğünde başını iki yana salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Kendini daha iyi hissedene kadar bir süre içeriye, buraya gel."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Her iki elimle midemi tutarak başımı iki yana salladım. Sanki kemikler dışarı çıkmak istiyormuş gibi başımın sol yanı çatlarcasına ağrıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Kan kaybediyorsun," dedi, Don Saturno endişeli bir bakışla.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bu ilk değil..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Pekâlâ, eğer aylak aylak dolaşmaya devam edersen, çok şansın kalmayacak. İçeri gir ve bir doktor çağırayım, lütfen."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ana kapıdan çıkarak kapıcının nezaketinden kurtulmaya çalıştım. Kar, şimdi daha hızlı yağıyordu ve kaldırımlar beyaz bir sisle kaplanmıştı. Buz gibi soğuk rüzgâr giysilerimi delip geçiyor, suratımda kanayan yarayı sızlatıyordu. Acıdan, öfkeden ya da korkudan mı ağladığımı bilmiyorum. Kaygısızca yağan kar korkak gözyaşlarımı kuruttu, fazladan bir gölge olarak Tanrı’nın kepeklerinde izler bırakarak şafağın içine doğru ağır ağır yürüdüm.</p>

  <div style="page-break-before:always;"></div>

  <p class="P_Normal__And__Left_Indent__And__Spacing_After__And__Spacing_Before__And__Page_Break"></p>

  <p class="P__And__Left_Indent__And__Spacing_After__And__Spacing_Before_8"><img alt="" id="a_2b" src="../Images/2b.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Balmes Sokağı’ndan karşıya geçerken kaldırıma yakın giden bir arabanın beni izlediğini fark ettim. Şiddetli ağrı başımı döndürdüğü için duvarlara tutunarak sendeleyerek yürüyordum. Araba durdu ve iki adam indi. Keskin bir ıslık sesi kulaklarımı çınlattı. Motorun gürültüsünü ya da beni sıkıca kavrayan iki karaltının seslerini duyamıyordum, beni aceleyle arabanın içine tıktılar. Mide bulantısıyla arka koltuğa düştüm. Kör edici bir ışık seli beynimin içinden gelip geçti. Arabanın hareket ettiğini hissettim. Bir çift el yüzümü, kafamı ve kaburga kemiklerimi yokladı. Montumun içine sakladığım Nuria Monfort’un mektubunu bulunca karaltılardan biri onu benden aldı. Pelteleşmiş ellerimle onu durdurmaya çalıştım. Diğeri üzerime doğru eğildi. Soluğunu suratımda hissettiğimde konuşmaya başladığım anladım. Fumero’nun yüzünü görmek için aydınlığı beklerken bıçağının keskin tarafını boğazıma dayadığım hissettim. Bir çift göz üzerime dikildi, bilincimi kaybederken Fermín Romero de Torres’in dişsiz, samimi gülümseyişini fark ettim.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__And__Spacing_Before_10"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tenimi dağlayan bir terle uyandım. Kendime geldiğimde iki el beni omuzlarımdan sıkıca tutarak mumlarla sarmalanmış küçük bir yatağa yerleştiriyordu. Sağ tarafımda Fermín’in yüzü belirdi. Gülümsüyordu, ama o yarı baygın halime rağmen ondaki endişeyi hissedebiliyordum. Onun hemen yanında ayakta duran saatçi Don Federico Flaviâ’yı tanıdım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Sanki kendine geliyor, Fermín," dedi, Don Federico. "Canlanması için ona bir et suyu çorbası hazırlasam mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ona zarar verecek bir şey olmasın. Çorbayı pişirirken bana da bir sandviç hazırlayabilir misin? Ne bulabilirsen. Eğer sakıncası yoksa çift katlı olsun. Tüm bu heyecan aniden iştahımı açtı."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Federico telaşla çıktı ve Fermín’le baş başa kaldık.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Nerdeyiz Fermín?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Güvenli bir yerde. Teknik olarak söylemek gerekirse Ensanche semtinin sol yakasındaki küçük bir dairede, hayatımızı borçlu olduğumuz Don Federico’nun arkadaşlarına ait bir binada. İftiracılar burayı bir aşk yuvası olarak tanımlıyor, ama bizim için bir sığınak."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Oturmaya çalıştım. Kulağımdaki sızı gittikçe şiddetleniyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Sağır mı olacağım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bunu bilmiyorum, ama biraz daha dayak yeseydin çürümüş bir sebze gibi yol kenarına bırakılırdın. Bu mağara kaçkını Sinyor Aguilar nerdeyse posanı çıkaracakmış."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Beni döven Sinyor Aguilar değil, Tomás."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Tomás mı? Arkadaşın? Mucit?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Başımla onu onayladım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bunu hak edecek bir şeyler yapmış olmalısın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bea evden kaçmış..." diye başladım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fermín kaşlarını çattı. "Devam et."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"O hamile."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fermín ağzı bir karış açık şekilde uzun uzun bana baktı. İlk defa yüz ifadesi anlaşılmaz bir hal aldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bana öyle bakma Fermín, lütfen."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Benden ne yapmamı istiyorsun? Sigaraya mı başlayayım?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ayağa kalkmaya çalıştım, ama acı ve Fermín’in elleri beni durdurdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Onu bulmalıyım, Fermín."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Otur oturduğun yere. Bir yere gidecek durumda değilsin. Kızın nerde olduğunu bana söyle, ben onu bulurum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Nerde olduğunu bilmiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Senden biraz daha açık olmanı rica ediyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Don Federico elinde bir kâse buharı üstünde tüten et suyu çorbasıyla göründü. Bana içten bir şekilde gülümsedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Kendini nasıl hissediyorsun, Daniel?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Daha iyi, teşekkür ederim, Don Federico."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Çorbayla birlikte şu haplardan iki tane al."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Başıyla onu onaylayan Fermín’e bir bakış attı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bunlar ağrı kesici."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Beyaz İspanyol şarabı tadındaki et suyunu içerek hapları yuttum. Kibar ruhlu Don Federico odadan çıkıp kapıyı kapadı. O zaman Fermin’in kucağında duran Nuria Monfort’un mektubunu fark ettim. Masanın kenarındaki saat biri gösteriyordu... öğlen olduğunu düşündüm.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Hâlâ kar yağıyor mu?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bu ifade onun yanında hafif kalır. Bu Nuh tufanının toz hali."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Onu okudun mu?" diye sordum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fermín basitçe başını salladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Çok geç olmadan Bea’yi bulmalıyım. Sanırım nerde olduğunu biliyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fermín’in kollarını iterek yatağa oturdum. Çevreme bakındım. Duvarlar yabani otlar gibi sallanıyor, tavan hareket ediyordu. Güçlükle ayaklarımın üzerinde dikilebildim. Fermín, beni tekrar yatağa yatırmaya çalıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Hiçbir yere gitmiyorsun, Daniel."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"O haplar neydi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Morpheus’un<a id="ref_footnotebookmark_start_87_1"></a><span class="C_Citation"><a href="#ref_footnotebookmark_end_87_1">[1]</a></span> romatizma ilacı. Kütük gibi uyuyacaksın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Hayır, şimdi değil, yapamam..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gözkapaklarım kapanana dek boşboğazlık etmeyi sürdürdüm, günahkâr ve boş bir uykunun, bir karanlığın içine düştüm.</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__OPENPAR_1_CLOSEPAR__2"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Üzerimden mezar taşı kalktığında neredeyse akşam karanlığı çökmüştü. Masamın kenarında titreyen iki yorgun mumun aydınlattığı karanlık bir odaya gözlerimi açtım. Fermín köşedeki koltuğa çökmüş, kendisinden üç kat büyük bir adamın şiddetiyle horluyordu. Nuria Monfort’un mektubu bir sel damlaları gibi ayaklarının dibine saçılmıştı. Baş ağrım ılık bir çarpıntı şeklinde azalmıştı. Parmaklarımın ucuna basarak yatak odasının kapısına kadar gittim. Oradan balkona bakan küçük bir salona çıktım. Karşımdaki kapı büyük olasılıkla merdivene açılıyordu. Montum ve ayakkabılarım bir koltuğun üzerinde duruyordu. Eflatuni bir ışık huzmesi yanar döner bir leke bırakarak pencereden süzülüyordu. Balkona doğru yürüdüm, kar hâlâ tüm şiddetiyle yağıyordu. Barcelona’daki çalıların yarısı beyaz ve kırmızı renklerle beneklenmişti. Uzaktan teknik üniversitenin kuleleri güneşin son ışınlarına sıkıca sarılarak sisin içinde göğe yükselen iğneler gibi görünüyordu. Pencere camı buzla kaplanmıştı. Cama işaret parmağımla yazdım:</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><i>Bea ’yi bulmaya gidiyorum, sakın beni izleme. Yakında dönerim.</i></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sanki bir yabana rüyamda kulağıma fısıldamış gibi uyanır uyanmaz gerçeği kavradım. Merdiven sahanlığına çıkarak merdivenlerden aşağı doğru koşturdum ve ön kapıdan dışarı çıktım. Rüzgâr karı buraya doğru süpürmeye başladığında Urgel Sokağı parlak beyaz kumdan oluşmuş bir ırmak gibi görünüyordu. Sisin içinde sokak lambaları ve ağaçlar gemi direkleri gibi ortaya çıkmıştı. Tramvay durağının yanındaki Clínico Hastanesini geçtim. Gazete bayiindeki akşam gazeteleri ön sayfalarında karlar içindeki bulvarın ve solgunlaşmış sarkıtlara benzeyen Canaletas çeşmesinin fotoğraflarıyla haberleri veriyordu. Manşetler yüzyılın kar yağışından söz ediyordu. Platformdaki bir banka çökerek tünellerin kokusunu ve trenlere sinmiş kurum kokularını soludum. Rayların öbür tarafına asılmış bir poster Tibidabo eğlence parkının özelliklerini gösteriyordu. Mavi tramvay bir sokak partisi gibi parlıyor, ardında Aldaya konağının silueti seçiliyordu. Bea’nin aynı resmi görüp görmediğini merak ettim ve gidecek başka bir yeri olmadığını anladım.</p>

  <div style="page-break-before:always;"></div>

  <p class="P__And__Left_Indent__And__Spacing_After__And__Spacing_Before__And__Page_Break"></p>

  <p class="P__And__Left_Indent__And__Spacing_After__And__Spacing_Before_8"><img alt="" id="a_3b" src="../Images/3b.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Metrodan çıktığımda, karanlık çökmeye başlamıştı. Tibidabo Bulvarı konaklar ve servi ağaçlarının oluşturduğu uzun bir hat içinde tamamıyla ıssızdı. Duraktaki mavi tramvayı fark ettim, kondüktörün çanı rüzgârı deliyordu. Hızlı bir koşuyla hareket etmeye başlayan tramvaya yetişerek atladım. Kondüktör, eski tanışım homurdanarak bozuklukları aldı. Kardan ve soğuktan biraz olsun korunabileceğim vagonun içine oturdum. Tramvayın buz tutmuş pencerelerinin ardında kasvetli, karanlık konaklar yavaşça, sıralar halinde akıyordu. Kondüktör, yüzünde merak ve şaşkınlık karışımı donmuş bir ifadeyle beni süzdü.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Otuz iki numara, genç adam."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Soluma döndüğümde ileride karanlık bir geminin pruvası gibi yükselen Aldaya konağının siluetini gördüm. Tramvay bir titremeyle durdu. Kondüktörün dik bakışlarından kaçarak araçtan indim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"İyi şanslar," diye mırıldandı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Tramvayın ardında yalnızca çanının yankısını bırakarak caddenin yukarısında gözden yitip gitmesini izledim. Karanlık çevremi kuşatmıştı. Arka taraftaki yıkılmış duvarlardan oluşan geçiti arayarak bahçe duvarı boyunca aceleyle koşuşturdum. Duvara tırmanırken karda, karşı kaldırımdan yaklaşan ayak sesleri duyar gibi oldum. Bir süre durarak duvarın üstünde hareketsizce bekledim. Ayak seslerinin yankısı rüzgârda solup gitti. Karşı tarafa atlayarak bahçeye girdim. Donmuş yabani otlar kristal saplara dönüşmüştü. Yere düşmüş melek heykelleri buz kalıplarıyla kaplanmıştı. Volkanik bir kristalden oluşan bir kılıç gibi sarkan heykelin taş pençesinden akan su donmuş siyah bir ayna gibi parlıyordu. İşaret parmağından sarkan buzlar aralık duran kapıyı işaret ediyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Adımlarımdan çıkan boğuk seslere aldırmadan koşarak merdivenlerden çıktım. Kapıyı iterek girişteki salonun içine yürüdüm. Bir dizi mum iç kısımlara doğru düzgün bir hat boyunca sıralanmıştı. Bunlar Bea’nin mumlarıydı ama neredeyse diplerine kadar yanmışlardı. Onları takip ederek büyük iç merdivenin dibinde durdum. Mumların oluşturduğu patika birinci katın merdivenlerine kadar devam ediyordu. Duvarlara düşen gölgemi izleyerek merdivenlerden yukarı çıktım. İlk katın merdiven sahanlığına vardığımda fazladan iki mumun koridorun kenarlarına yerleştirilmiş olduğunu gördüm. Üçüncü mum daha önceden Penélope’nin olan odanın girişinde titreyerek yanıyordu. Kapının yanına giderek kibarca çaldım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Julián?" diye keyifsiz bir ses geldi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kapı tokmağını sıkıca tutarak yavaşça kapıyı açtım. Bir battaniyeye sarınmış Bea odanın bir köşesinden dik dik bana bakıyordu. Yanına koşarak ona sarıldım. Gözlerinden süzülen yaşları hissedebiliyordum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Nereye gideceğimi bilmiyordum," diye mırıldandı. "Birkaç kez sizin evi aradım, ama cevap alamadım. Çok korktum..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bea gözyaşlarını avuç içiyle kurulayarak gözlerini gözlerime dikti. Başımla onu onayladım; sözcüklere gerek yoktu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Niye bana, Julián diye seslendin?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bea yarı açık kapıya bir bakış attı. "O burda. Bu evde. Gelip gidiyor. Geçen gün eve girmeye çalışırken beni buldu. Ben daha hiçbir şey söylemeden kim olduğumu ve olanları biliyordu. Beni bu odaya çıkartıp battaniye, su ve biraz yiyecek getirdi. Bana beklememi, her şeyin yoluna gireceğini, senin benim için geleceğini söyledi. Geceleyin saatlerce konuştuk. Bana, Penélope’yi, Nuria’yı anlattı... tüm bunların üstüne senin ve ikimizin hakkında uzun uzun konuştu. Bana, onu unutmayı sana öğretmem gerektiğini söyledi..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Şimdi nerde?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Alt katta. Kütüphanede. Birini beklediğini ve burdan hiç kımıldamamamı söyledi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Kimi bekliyor."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bilmiyorum. Seninle birlikte gelecek biri, senin birini getireceğini söyledi..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Koridora bir göz attığımda alt katta, merdivenin yakınlarından gelen ayak seslerini duydum. Duvarlara düşen örümceğe benzer gölgeyi, siyah yağmurluğu, kukuleta gibi aşağı sarkan şapkayı ve bir tırpan gibi elinde parlayan silahı tanıdım. Fumero’ydu. Bana her zaman birini ya da bir şeyi anımsatmıştı, ama o ana dek neyi anımsattığını kavrayamamıştım.</p>

  <div style="page-break-before:always;"></div>

  <p class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before__And__Page_Break"></p>

  <div class="P_Current__And__Times_New_Roman__And__12pt__And__Left_Indent__And__Spacing_After__And__Spacing_Before_4" style=" width: 21px; height: 39px; max-width: 100%; max-height: 100%;"><img alt="" id="a_4b" src="../Images/4b.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; width: 100%; border-radius: 0px;" /></div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Parmaklarımla mumları söndürüp Bea’ye sessiz olması için işaret ettim. Bea elimi sıkıca tutarak sorgulayan gözlerle uzun uzun bana baktı. Fumero’nun alt kattan gelen ağır adımlarını duyabiliyordum. Bea’yi odanın içine geri götürerek ona kapının arkasına saklanıp orada kalmasını söyleyen bir işaret çaktım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ne olursa olsun, bu odadan ayrılma," diye fısıldadım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Şimdi beni bırakma, Daniel, lütfen."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Carax’i uyarmalıyım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bea, bana yalvaran bir bakış attı, ama koridora çıkarak ayaklarımın ucuyla merdivenin başına gittim. Fumero’dan bir iz yoktu. Karanlığın içinde bir yerde durmuş, hareketsizce ve sabırla bekliyordu. Konağın ön kısmına gelene kadar koridordan aşağı doğru yürüyerek yatak odalarını geçtim. Büyük bir pencere durgun su gibi karanlık mavi ışıkları ikiye ayıran buzla kaplanmıştı. Pencerenin yanına gittiğimde, siyah bir arabanın, ışıkları açık bir şekilde konağın önüne park etmiş olduğunu gördüm. Teğmen Palacios’un arabasını hemen tanıdım. Sigarasının parlak kırmızı ateşi direksiyonun arkasındaki varlığını ele veriyordu. Yavaşça merdivenin başına geri döndüm ve ayaklarımı sonsuz bir dikkatle yerleştirerek adım adım sessizce aşağıya inmeye başladım. Yarı yolda durarak zemin katını yutmuş karanlığı inceledim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fumero içeri girdiğinde giriş kapısını açık bırakmıştı. Rüzgâr mumları söndürmüş, donmuş yaprakları ve kar tanelerini salona savuruyordu. Duvara tutunarak dört basamak daha aşağı indiğimde kütüphanenin büyük pencerelerini gördüm. Hâlâ Fumero’dan bir iz yoktu. Bodrum katına ya da yeraltı kemerine inip inmediğini merak ettim. Dışarıdan içeriye savrulan tipi ayak izlerini kapatmıştı. Sessizce merdivenin başına süzülerek ana kapıya açılan koridora bir göz attım. Buz gibi esen bir rüzgâr yüzüme çarptı. Dışarıdaki melek heykelinin eli görünüyordu. Karşı tarafa baktım. Kütüphanenin ana girişiyle merdivenin başı arasında yaklaşık on metre bir mesafe vardı. Kütüphaneye açılan öndeki oda karanlığa gömülmüştü. Fumero’nun bulunduğum yerden yalnızca birkaç metre ötede beni izliyor olabileceğini düşündüm. Bir kuyunun dibindeki su kadar koyu karanlığın içine baktım. Derin bir soluk alarak kütüphanenin girişiyle aramdaki mesafeyi el yordamıyla geçtim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Pencerenin öteki tarafından şiddetli yağan karın oluşturduğu gölgelerle beneklenmiş loş, sisli bir ışık içinde geniş ve oval bir salon belirdi. Fumero’yu arayarak boş duvarları gözden geçirdim... acaba girişte bekliyor olabilir miydi? Sağ tarafımda, yalnızca birkaç metre uzağımda duvardan dışarı doğru çıkıntı yapan bir nesne duruyordu. Bir ara hareket ettiğini görür gibi oldum, ama bu sadece bıçağın üstüne düşen ayın yansımasıydı. Bir bıçak, belki de ağaç oymakta kullanılan iki tarafı keskin bir çakıydı. Karton ya da kâğıt parçasını bu çakıyla ağaç panele çakmıştı. Yakına geldiğimde manzarayı hemen tanıdım. Bu daha önce bir yabancının kitapçının kasasına bıraktığı yarı yanmış fotoğrafın aynısıydı. Resimde Julián ve Penélope gençlik çağlarında mutluluk içinde gülümsüyordu. Bıçak Julián’ın göğsünü delmişti. O zaman, fotoğrafı bir davetiye gibi bana bırakan kişinin Julián Carax ya da Lain Coubert olmadığını anladım. O, Fumero’ydu. Fotoğraf zehirli bir yemdi. Elimi kaldırarak onu bıçaktan kurtarmaya çalıştım, ama ensemde hissettiğim Fumero’nun silahının soğukluğu beni durdurdu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bir görüntü binlerce sözcükten daha değerlidir, Daniel. Baban boktan bir kitapçı olmasaydı şimdiye kadar bunu sana çoktan öğretirdi."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Yavaşça arkamı döndüğümde tabancanın namlusuyla karşılaştım. Taze barut kokuyordu. Fumero’nun suratı dehşet içinde buruşmuştu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Carax nerde?" diye sordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Burdan uzakta. Senin, onun için geleceğini biliyordu. Burdan, gitti."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fumero sessizlik içinde beni inceledi. "Senin beynini patlatacağım, çocuk."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Bunun sana çok faydası olmayacak. Carax burda yok."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ağzını aç," diye emretti, Fumero.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ne için?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Ağzını aç yoksa bir mermiyle ben açarım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Dudaklarımı araladım. Fumero tabancasının namlusunu ağzıma soktu. Gırtlağımdan yükselen bir mide bulantısı hissettim. Fumero’nun başparmağı tabancanın horozunu çekti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Şimdi, piçkurusu yaşaman için bir sebebin olup olmadığını düşün. Ne diyorsun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Ağır ağır başımı salladım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"O zaman söyle, Carax nerde?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Mırıldanmaya çalıştım. Fumero yavaşça silahı ağzımdan çekti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Nerde o?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Alt katta, yeraltı kemerinde."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Yolu göster. Bıçağı sapladığımda Nuria Monfort’un nasıl inlediğini o orospu çocuğuna anlatırken senin de orda olmanı istiyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fumero’nun omzundan arkasına baktığımda sanki güçlükle ayakta duran, gözleri yanık suratı olmayan bir karaltının bize doğru hareket ettiğini görür gibi oldum. Fumero gözyaşlarıyla dolu gözlerimde bu yansımayı görmüş olacak ki, yavaşça suratını ekşitmeye başladı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Arkasına dönerek onu sarmalayan karanlık örtüye rastgele ateş açtığında teni deforme olmuş pençe boğazına yapıştı. Bunlar Julián Carax’ın alevlerden çıkan elleriydi. Carax, beni kenara çekerek Fumero’yu duvara yapıştırdı. Müfettiş tabancasını sıkıca kavrayarak onu, Carax'in çenesinin altına yerleştirmeye çalışıyordu. Tetiği çekemeden Carax, onun bileğini yakalayarak duvara vurdu, tekrar tekrar denemesine karşın Fumero'nun elindeki silahı düşüremedi. Karanlıktaki ikinci patlama ağaç panelde bir delik açarak duvara saplandı. Yanan barut damlaları ve sıcak kırmızı kıymıklar müfettişin yüzünden aşağı akıyordu. Ortalığa yanık bir et kokusu yayıldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Şiddetli bir silkinmeyle Fumero boğazını sıkan güçten kurtulmaya çalışarak silahını kaldırdı, ama Carax, onu bırakmadı. Fumero öfkeyle kükreyerek Carax’in avucunu dişleyebilecek konuma gelene kadar başını eğdi. Bir hayvan öfkesiyle çılgına dönmüştü. Dişleri yanmış deriyi yırtarken çıkan sesi duydum ve Fumero’nun dudaklarındaki kanı gördüm. Carax acıyı önemsemeden ya da belki onu hissetmeden duvara saplanmış bıçağı kavradı. Onu duvardan çıkararak müfettişin sağ bileğine neredeyse kabzasına kadar sapladı. Bıçak arkadaki ağaç panele dek girmişti. Fumero korkunç acı bir çığlık attı. Acıyla kasılan eli açıldı ve silah yere, ayaklarının dibine düştü. Carax, ona bir tekme vurarak gölgelerin içine gönderdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bu dehşet verici manzara birkaç saniye içinde gözlerimin önünden geçti. Felç geçirmiş gibi oldum. Hareket edemiyor, hatta düşünemiyordum. Carax, bana doğru dönerek gözlerini üzerime dikti. Ona bakarken bir yandan da fotoğraflardan ya da eski öykülerden sıklıkla hayal ettiğim kayıp yüz hatlarını yerine koyuyordum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Beatriz’i burdan götür, Daniel. Yapman gerekeni o biliyor. Onu gözünün önünden ayırma. Onu kimsenin senden koparmasına izin verme. Hiç kimsenin ya da hiçbir şeyin. Onu her zaman koru. Kendi yaşamından bile üstün tut."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Başımı sallamaya çalıştım, ama gözlerim bileğine girmiş bıçaktan kurtulmaya çalışan Fumero’ya takıldı. Onu zorla çıkararak dizlerinin üstüne çöktü. Kanayan yaralı kolunu tutuyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Git şimdi," diye mırıldandı, Carax.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fumero kanlı bıçağı sol elinde tutarak kinle kör olmuş bir şekilde yerden bizi seyrediyordu. Carax, ona döndü. Yaklaşan aceleci adımların sesini duyabiliyordum, bunların silah sesleriyle telaşlanarak patronuna yardıma gelen Palacios’a ait olduğunu anladım. Carax, Fumero’nun elinden bıçağı alamadan Palacios elinde silahıyla kütüphaneye girdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Geri git," diye yalvardı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Zorlukla ayağa kalkmaya çalışan Fumero’ya bir bakış atarak daha sonra bizi süzdü... önce beni, sonra Carax’i. Yüzündeki dehşet ve kuşkuyu görebiliyordum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Geri git, dedim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Carax duraksayarak geri çekildi. Palacios ne yapması gerektiğini anlamaya çalışarak soğuk bir ifadeyle bizi inceledi. Gözlerini bana dikti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Sen, çık burdan. Burda seni ilgilendiren bir şey yok. Git."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir ara duraksadım. Julián başıyla onay verdi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Burdan kimse ayrılamaz," diye araya girdi, Fumero. "Palacios, bana silahını ver."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Palacios yanıt vermedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Palacios," diye tekrarladı Fumero, kanayan elini tutarak silahı istedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">"Hayır," diye mırıldandı Palacios, dişlerini gıcırdatarak.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Çıldırmış gözleri kibir ve hiddetle dolan Fumero, Palacios’un eline kuvvetli bir darbe vurup onu kenara iterek silahı kavradı. Palacios’a bir bakış attığımda neler olacağını anladım. Fumero yavaşça silahı kaldırdı. Eli titriyordu ve silah kanla parlıyordu. Carax karanlığa bakarak bir adım geri çekildi, ama artık kaçış yoktu. Silahın namlusu onu izledi. Vücudumdaki tüm kaslar nefretle yanmaya başladı. Fumero’nun ölümcül yüzü ve bir deli gibi dudaklarını yalama şekli suratıma vurulan bir tokat gibi beni şok halinden uyandırdı. Palacios sessizlik içinde başını iki yana sallayarak bana bakıyordu. Onu önemsemedim. Carax o ana dek umudu kesmiş, odanın ortasında hareketsizce durmuş mermiyi bekliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fumero, beni hiç görmedi. Onun için yalnızca Carax ve silahı tutan kanlı eli vardı. Üstüne atladım. Ayaklarımın yerden kesildiğini hissettim, ama sanki her şey havada donmuş gibiydi. Uzaklaşan bir fırtınanın yankısına benzeyen patlamanın çıkardığı rüzgâr beni yolda yakaladı. Acı yoktu. Mermi kaburgalarıma girdi. Sanki bir metal çubukla itilerek havada birkaç metre geri savrulmuşum gibi ilk gördüğüm kör edici bir parlaklık oldu. Duvarların birbirine yaklaştığını, tavanın büyük bir hızla üstüme doğru çöktüğünü görür gibi oldumsa da, düştüğümü hissetmedim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Bir el başımın arkasından tuttu ve Julián Carax’in yüzünün bana doğru eğildiğini gördüm. Gözümün önündeki görüntüde sanki alevler onun yüz hatlarına hiç zarar vermemiş gibi Carax tam da onu hayal ettiğim gibi görünüyordu. Gözlerindeki dehşeti fark ettim. Elini göğsüme nasıl yerleştirdiğini gördüm ve parmaklarının arasından akan duman gibi sıvının ne olduğunu merak ettim. İşte o zaman sanki içimde közler yanıyormuşcasına korkunç bir ateş hissettim. Bağırmaya çalıştım ama sıcak kandan başka hiçbir şey çıkmıyordu. Yanımda duran Palacios’un yenik, pişmanlık dolu yüzünü tanıdım. Gözlerimi kaldırdığımda onu gördüm. Bea yavaşça kütüphane kapısından içeri doğru ilerliyordu. Yüzü dehşet ifadesiyle kaplanmış, elleri dudaklarındaydı. Titriyor ve hiç konuşmadan başını iki yana sallıyordu. Onu uyarmaya çalıştım, ama acı bir soğukluk kollarımı kapladı, oradan da tüm vücuduma yayıldı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Fumero kapının arkasında saklanıyordu. Bea, onun varlığını fark etmedi. Carax atlayıp Bea arkasını döndüğünde müfettişin silahı neredeyse kızın alnına değecekti. Palacios, onu durdurmak için atıldı. Çok geç kalmıştı. Carax oraya varmıştı bile. Bea’nin ismini haykıran uzak çığlığını duydum. Patlamanın parlaklığıyla odanın içi aydınlandı. Mermi Carax’ın sağ elini delip geçti. Peşinden suratı olmayan bir adam Fumero’nun üstüne düştü. Başımı kaldırdığımda Bea’nin sağ salim benim olduğum yere doğru koştuğunu gördüm. Carax’i aradım ama bulamadım. Onun yerini başka bir figür almıştı. Bu, yıllar önce bir kitabın sayfalarında okuyup yalnızca korkmayı öğrendiğim Lain Coubert’di. Bu sefer Coubert pençelerini kanca gibi Fumero’nun gözlerine batırarak onları çekip çıkardı. Onlar kütüphane kapısının yanında dövüşürken müfettişin ayaklarını görmeyi başardım. Coubert merhametsizce onu kapıya doğru sürüklerken vücudunun nasıl kasıldığını, dizlerinin mermer basamaklara sürtünüşünü, suratına çarpan kar tanelerini, yüzü olmayan adamın onu boynundan tutup oyuncak bir bebek gibi havaya kaldırarak donmuş çeşmenin çukuruna atışını seyrettim. Meleğin eli mızrak gibi göğsüne girdi. Lanetlenmiş ruh donmuş su yüzeyinin üstüne donuk damlalar gibi düşerek siyah bir duman şeklinde çekti gitti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Gözlerimi daha fazla açık tutamayarak düştüm. Gözbebeklerimden beyaz bir ışık akıp geçti ve Bea’nin yüzü uzaklaştı. Gözlerimi kapadım. Yanağımdaki elini, Tanrı’ya beni almaması için yakarırken soluğunun sıcaklığını hissedebiliyordum. Kulağıma eğilerek beni çok sevdiğini, gitmeme izin vermeyeceğini fısıldadı. O an tuhaf bir huzur tüm vücudumu kaplayarak içimdeki yangının acısını sildi geçti. Tüm hatırlayabildiklerim bunlardı. Bea’yle kendimi -yaşlı bir çift olarak- Barcelona sokaklarında el ele yürürken gördüm. Babamla Nuria Monfort’un mezarıma beyaz güller bıraktığını, Fermín’in Bernarda’nın kollarında ağladığını ve sonsuza dek sessizliğe bürünen eski dostum Tomâs’ı gördüm. Onları çok hızlı bir trenden seyreden bir yabancı gibi görüyordum. Tam da o anda neredeyse hiç farkında olmadan annemin yüzünü, yıllar önce kaybettiğim bir yüzü sanki eski bir parçanın kitabın sayfaları arasından birdenbire düşüşü gibi hatırladım. Kendimden geçtiğimde benimle birlikte gelen tek şey onun ışığıydı.</p>

  <p class="P_css1"></p>
  <hr style="text-align:left; width:30%;" />

  <p class="P_Footnote"><span class="C_Citation"><a href="#ref_footnotebookmark_start_87_1" id="ref_footnotebookmark_end_87_1">[1]</a></span> Uyku Tanrısı Samnus’un oğlu olan düşler tanrısı (Roma Myth).</p>
</body>
</html>
