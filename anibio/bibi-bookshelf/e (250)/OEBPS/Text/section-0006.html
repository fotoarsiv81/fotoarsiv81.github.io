<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>Bos bir Tabak</title>
</head>

<body>
  <h2 class="P_Normal" title="Boş Bir Tabak"><br /></h2>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;"><br /></span></p>

  <p class="P__And__Centre_Alignment"><span style="font-size: 1.5em; font-weight: bold; text-indent: 2em;">BOS BİR TABAK</span><br /></p>

  <div>
    <span style="font-size: 1.5em; font-weight: bold; text-indent: 2em;"><br /></span>
  </div>

  <p class="P__And__Centre_Alignment"><span><br />
  <br /></span></p>

  <div style="page-break-before:always;"></div>

  <p class="P_Normal__And__Page_Break"></p>

  <p class="P_Normal"></p>

  <div class="P_Current__And__Times_New_Roman__And__12pt__And__Left_Indent__And__Spacing_After" style=" width: 21px; height: 40px; max-width: 100%; max-height: 100%;"><img alt="" id="a_7" src="../Images/7.jpg" style=" width: 100%;" /></div>

  <p class="p_c_a">On altıncı doğum günümde aklıma çok uğursuz bir düşünce geldi. Kimseye danışma gereği duymadan, bir doğum günü partisi verip Bernarda, Barceló ve Clara’yı davet etmeye karar verdim. Babama göre bu felakete davetiye çıkarmaktı.</p>

  <p class="p_c_a">"Bu benim doğum günüm," diye yanıtladım sert bir sesle. "Yılın diğer günleri senin için çalışıyorum. Hiç değilse bir kerecik beni mutlu etmeye çalışabilirdin."</p>

  <p class="p_c_a">"Keyfine bak."</p>

  <p class="p_c_a">İzleyen aylar Clara’yla olan tuhaf dostluğumuzun en sersemletici dönemiydi. Artık ona güçlükle okuyabiliyordum. Clara benimle yalnız kalmaktan sürekli olarak kaçıyordu. Ne zaman Clara’yı ziyarete gitsem, amcası ansızın ortaya çıkıveriyor, gazete okuyormuş ayaklarına yatıyordu ya da Bernarda arkamızda telaşla işlerine koşuşturuyor, gözucuyla bizi süzüyordu. Başka zamanlardaysa, ortam Clara’nın bir ya da birkaç arkadaşının yerini almasıyla tamamlanıyordu. Onlara "Kızlar Tugayı" adını takmıştım. Görünüşleri her zaman sade ve mütevazıydı, bir ellerinde dua kitabı, polis gözleriyle Clara’nın çevresinde devriye geziyorlardı, varlığımın Clara ve onun dünyasına sıkıntı verdiğini, ayak altında fazla dolaştığımı hissettirmek için tüm bunlar olabildiğince açık yapılıyordu. Bununla birlikte, en kötüsü de uğursuz senfonisini bir türlü besteleyemcyen müzik öğretmeni Neri idi. Yoksul San Gervasio bölgesinden zengin bir çocuk olan Neri'nin akıcı bir konuşması vardı, etkilendiği Mozart havasına karşın briyantinli parlak saçlarıyla daha çok bir tango şarkıcısını andırıyordu. Anımsadığım tek yeteneği kötü bir biçimde gizlenmiş ahlaksız yalakalığıydı. Onursuz ve terbiyesizce Don Gustavoya yağcılık yapıyor, Bernarda’yı güldürerek ona mutfakta kur yapıyor ve badem şekeri gibi aptalca hediyeler vererek, arada sırada da poposunu çimdiklemekten geri kalmıyordu. Kısaca, onun bu girişimlerinden nefret ediyordum. Bu hoşlanmama karşılıklıydı. Neri, bana, sanki sakıncalı, küçük bir kamarotmuşum ve varlığım tüm sorunların kaynağıymış gibi davranarak kendisine pay çıkarmaya çalışıyordu.</p>

  <p class="p_c_a">"Senin gidip ev ödevini yapman gerekmiyor mu, evlat?"</p>

  <p class="p_c_a">"Ya senin, maestro, bitirmen gereken bir senfonin yok mu?"</p>

  <p class="p_c_a">En sonunda onlar baskın çıktılar, başımı öne eğip yenilmiş olarak oradan ayrıldım. Don Gustavo’nun konuşma yeteneğine sahip olsaydım o kibirli yaratığın ağzının payını verirdim, diye düşündüm.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After"><span>*</span></p>

  <p class="p_c_a">Doğum günümde babam köşedeki fırına giderek bulabildiği en güzel keki aldı. Gümüş yemek takımlarını çıkarıp yemek masasını sessizce donattı. Birkaç mum yakıp çok sevdiğimi düşündüğü yemekler pişirdi. Bütün bir öğleden sonrayı tek bir sözcük bile söylemeden geçirdik. Akşam olunca babam odasına geçip en şık elbisesini giydi, elinde parlak selofana sarılmış bir paketle geri döndü, paketi yemek odasındaki sehpanın üstüne koydu. Bir armağan. Sonra masaya oturdu, kendisine bir bardak beyaz şarap doldurup beklemeye başladı. Davetimde, yemeğin sekiz buçukta başlayacağını özellikle belirtmiştim. Saat dokuz buçukta hâlâ bekliyorduk. Babam üzgün bir edayla baktı bana. İçeride, öfkeden kuduruyordum.</p>

  <p class="p_c_a">"Kendinle gurur duyuyor olmalısın," dedim. "İstediğin bu değil miydi?"</p>

  <p class="p_c_a">"Hayır."</p>

  <p class="p_c_a">Yarım saat sonra Bernarda geldi. Yüzünde hüzünlü bir ifade vardı, bana mutluluklar dileyen Bayan Clara’dan bir mesaj getirmişti. Ne yazık ki, hanımı doğum günüm için düzenlenen akşam yemeğine katılamayacakmış. Sinyor Barceló iş için birkaç günlüğüne kent dışına çıkmış, Bayan Clara’ysa Maestro Neri’yle olan müzik dersini iptal edemezmiş. Bernarda gelmiş, çünkü öğleden sonra izinliymiş.</p>

  <p class="p_c_a">"Clara müzik dersi olduğu için mi gelemedi?" diye sordum, şaşkınlıkla.</p>

  <p class="p_c_a">Bernarda bakışlarını yere çevirdi. İçinde armağanının olduğu küçük bir paketi elime tutuşturup beni her iki yanağımdan öperken neredeyse ağlayacaktı.</p>

  <p class="p_c_a">"Beğenmezsen değiştirebilirsin," dedi.</p>

  <p class="p_c_a">Zarif gümüş yemek takımı ve bitinceye dek sessizce yanan mumların eşliğinde babamla bir başımıza kalmıştık.</p>

  <p class="p_c_a">"Üzgünüm, Daniel," dedi, babam.</p>

  <p class="p_c_a">Omuz silkip başımı sessizce salladım.</p>

  <p class="p_c_a">"Hediyelerini de açmayacak mısın?" diye sordu.</p>

  <p class="p_c_a">Tek yanıtım, evden çıkarken dış kapıyı sertçe çarpmak oldu. Merdivenlerden öfkeyle indim, kendimi dışarıya attığımda gözlerim yaşlarla dolmuştu. Cadde soğuk ve ıssızdı, her yer ürkütücü bir maviliğe bürünmüştü. Kalbim duracak sandım. Çevremdeki her şey sallanıyordu. Angel Limanı’ndan beni gözleyen yabancıya aldırmadan amaçsızca yürüdüm. Siyahlar giyinmişti, sağ eli paltosunun cebindeydi, gözleri sigarasının ateşinde ışık hüzmesi gibi parlıyordu. Hafifçe topallayarak beni izlemeye başladı.</p>

  <p class="p_c_a">Kendimi Kolomb Anıtı’nın önünde buluncaya dek bir saat, belki de daha fazla caddelerde dolaştım. Limanın karşı tarafına geçip gezi teknelerinin bağlandığı rıhtımın yanından karanlık sulara doğru inen taş basamaklara oturdum. Birileri gece partisi düzenlemişti, limanın iç kısmından projeksiyon ışıkları ve yansımaları eşliğinde müzik sesleri ve gülüşmeler yayılıyordu çevreye. Babamın tıpkı bunlara benzeyen bir tekneyle beni dalgakıranın ucuna kadar götürdüğü günleri anımsadım. Oradan, Montjuic eteklerindeki mezarlığı, ölümün sonsuz kentini görebilirdiniz. Kimi zaman, annemin hâlâ orada olduğunu, yanından geçerken bizleri gördüğünü düşünerek ona el sallardım. Babam da benimle el sallardı. Babam böyle gezileri ara sıra tek başına yapsa da, yat gezilerine birlikte çıktığımız yıllardı.</p>

  <p class="p_c_a">"Pişmanlık için güzel bir gece, Daniel," diye bir ses geldi gölgelerin içinden. "Sigara?"</p>

  <p class="p_c_a">İrkilerek yerimden sıçradım. Bir el bana sigara uzatıyordu.</p>

  <p class="p_c_a">"Siz kimsiniz?"</p>

  <p class="p_c_a">Yabancı karanlığın sınırına dek ilerledi, yüzü hâlâ görünmüyordu. Sigarasından mavimsi bir duman yükseldi. Siyah giysiyi ve paltonun cebine gizlenmiş eli hemen anımsadım. Gözleri cam boncuklar gibi parlıyordu.</p>

  <p class="p_c_a">"Bir dost," dedi. "Ya da olmak için can atan biri. Sigara?"</p>

  <p class="p_c_a">"Sigara kullanmıyorum."</p>

  <p class="p_c_a">"Senin için sevindim. Ne yazık ki, sunabilecek başka bir şeyim yok, Daniel."</p>

  <p class="p_c_a">Hışırtılı, kırık bir sesi vardı. Sözcükleri uzatarak, Barceló’nun topladığı eski 78’lik plaklar gibi boğuk ve belirsiz konuşuyordu.</p>

  <p class="p_c_a">"İsmimi nerden biliyorsun?"</p>

  <p class="p_c_a">"Hakkında çok şey biliyorum. İsmin bunların en önemsizi."</p>

  <p class="p_c_a">"Başka ne biliyorsun?"</p>

  <p class="p_c_a">"Seni şaşırtabilirdim, ama buna ne zamanım, ne de niyetim var. Yalnızca, sende beni ilgilendiren bir şey olduğunu bildiğimi söyleyeyim. Bunun için sana iyi bir para ödemeye hazırım."</p>

  <p class="p_c_a">"Korkarım beni başka biriyle karıştırdınız."</p>

  <p class="p_c_a">"Hayır, kesinlikle eminim. Başka hatalar yapmaya eğilimli olabilirim, ama asla insanları karıştırmam. Ne kadar istiyorsun?"</p>

  <p class="p_c_a">"Ne için?"</p>

  <p class="p_c_a"><i>"Rüzgârın Gölgesi</i> için."</p>

  <p class="p_c_a">"Bende olduğunu nerden çıkarıyorsun?"</p>

  <p class="p_c_a">"Konumuz bu değil, Daniel. Yalnızca bir fiyat. Onun çok uzun zamandır sende olduğunu biliyorum. İnsanlar konuşuyor. Duydum."</p>

  <p class="p_c_a">"Şey, yanlış duymuş olmalısınız. O kitap bende değil. Bende olsaydı da, onu satmazdım."</p>

  <p class="p_c_a">"Dürüstlüğün hayranlık uyandırıcı, özellikle de bu dalkavukluk ve yalakalık günlerinde, ama bana palavra atma. Söyle, ne kadar? Bin duro? Benim için paranın hiç önemi yok. Fiyatı sen belirle."</p>

  <p class="p_c_a">"Size az önce söyledim: satılık değil, ayrıca bende de değil," diye yanıtladım. "Görüyorsunuz işte, bir hata yaptınız."</p>

  <p class="p_c_a">Yabancı sessiz ve kımıldamadan öylece kaldı, hiç dağıtmayacakmış gibi görünen mavi bir sigara dumanıyla sarmalanmıştı. Tütün değil de yanmış kâğıt koktuğunun ayrımına vardım. İyi kâğıt, kitaplar için kullanılan türden.</p>

  <p class="p_c_a">"Belki de şu an hata yapan tek kişi sensin," diye imada bulundu.</p>

  <p class="p_c_a">"Beni tehdit mi ediyorsun?"</p>

  <p class="p_c_a">"Olabilir."</p>

  <p class="p_c_a">Güçlükle yutkundum. Gözü karalığıma karşın adam beni korkutmuştu.</p>

  <p class="p_c_a">"Niçin bu kadar ilgilendiğinizi sorabilir miyim?"</p>

  <p class="p_c_a">"Bu benim işim."</p>

  <p class="p_c_a">"Eğer bende olmayan bir kitap için beni tehdit ediyorsanız, benim de."</p>

  <p class="p_c_a">"Senden hoşlandım, Daniel. Cesaretin var, üstelik zeki birisine benziyorsun. Bin duro? Bununla bir sürü kitap alabilirsin. Böyle hevesle koruduğun şu saçmalığı değil, güzel kitapları. Haydi, al şu binliği ve dost kalalım."</p>

  <p class="p_c_a">"Seninle dost değiliz."</p>

  <p class="p_c_a">"Evet öyleyiz, yalnızca sen henüz farkına varamadın. Seni suçlamıyorum, aklın çok karışık. Sözgelimi arkadaşın Clara. Öyle bir kadın... herkesin başını döndürebilir."</p>

  <p class="p_c_a">Clara’nın isminin anılması kanımı dondurdu. "Clara hakkında ne biliyorsun?"</p>

  <p class="p_c_a">"Bana kalırsa senden fazlasını biliyorum ve her ne kadar öyle yapamayacağını bilsem de, onu unutmakla en iyisini yaparsın. Bir zamanlar ben de on altı yaşındaydım..."</p>

  <p class="p_c_a">Ansızın korkunç bir gerçeklikle çarpıldım. Bu adam, Clara’yı caddede rahatsız eden isimsiz yabancıydı. Gerçekti. Clara yalan söylememişti. Adam bir adım öne çıktı. Ben de bir adım geriledim. Yaşamım boyunca hiç bu kadar korkmamıştım.</p>

  <p class="p_c_a">"Kitap Clara’da değil; bunu bilmen gerekiyor. Sakın bir daha ona dokunayım deme!"</p>

  <p class="p_c_a">"Arkadaşın zerre kadar umurumda değil, Daniel, bir gün sen de benimle aynı duyguları paylaşacaksın. İstediğim şey, kitap. Onu iyilikle, kimseye zarar vermeden almak niyetindeyim. Anlıyor musun?"</p>

  <p class="p_c_a">Daha iyi bir şey öne süremeyeceğimden, kuyruklu bir yalan attım. "Kitap Adrián Neri adlı birinde. Bir müzisyen. Onu duymuşsunuzdur."</p>

  <p class="p_c_a">"Hayır, duymadım, bir müzisyen için söylenebilecek en kötü söz bu olsa gerek. Bu Adrián Neri’yi uydurmadığına emin misin?"</p>

  <p class="p_c_a">"Keşke uydursaydım."</p>

  <p class="p_c_a">"Öyleyse bu kadar yakın göründüğüne bakılırsa, belki onu kitabı sana geri getirmeye ikna edebilirsin. Böyle şeyler dostlar arasında kolay çözülür. Yoksa Clara’ya sormamı mı tercih edersin?"</p>

  <p class="p_c_a">Başımı salladım. "Neri’yle konuşacağım, ama kitabı bana geri vereceğini sanmıyorum. Belki de çoktan elinden çıkarmıştır. Her ne ise, kitabı niçin istiyorsunuz? Sakın bana okuyacağınızı söylemeyin."</p>

  <p class="p_c_a">"Hayır. Onu ezbere biliyorum."</p>

  <p class="p_c_a">"Bir koleksiyoncu musunuz?"</p>

  <p class="p_c_a">"Onun gibi bir şey."</p>

  <p class="p_c_a">"Sizde Carax’ın diğer kitapları var mı?"</p>

  <p class="p_c_a">"Bir dönem oldu. Julián Carax benim uzmanlık alanım, Daniel. Onun kitaplarını araştırarak dünyayı dolaştım."</p>

  <p class="p_c_a">"Eğer okumuyorsanız, onlarla ne yapıyorsunuz?"</p>

  <p class="p_c_a">Yabancı boğuk, korkunç bir ses çıkardı. Güldüğünü anlamam biraz zaman aldı.</p>

  <p class="p_c_a">"Onlarla yapılması gereken tek şeyi, Daniel," diye yanıtladı.</p>

  <p class="p_c_a">Cebinden bir kutu kibrit çıkardı. Bir kibrit çöpü alıp yaktı. Alevin parlamasıyla yüzü ilk kez görüldüğünde kanım dondu. Burnu, dudakları ya da gözkapakları yoktu. Ateşte yanmış derisini örten siyah bir maskeden başka hiçbir şey yoktu yüzünde. Bu Clara’nın dokunduğu aynı ölü deriydi.</p>

  <p class="p_c_a">"Onları yakıyorum," diye fısıldadı, sesi ve gözleri nefretle doluydu.</p>

  <p class="p_c_a">Parmaklarındaki kibrit parlayıp söndü, yüzü yeniden karanlığa gömüldü.</p>

  <p class="p_c_a">"Tekrar görüşeceğiz, Daniel. Gördüğüm bir yüzü asla unutmam, senin de unutacağım sanmıyorum," dedi soğukkanlılıkla. "Senin ve Clara’nın iyiliği için umarım doğru karar vermişsindir. Bu işleri Neri’ye -oldukça gösterişli bir isim- bırakma. Ona zerre kadar güvenmiyorum."</p>

  <p class="p_c_a">Yabancı sahte kahkahalarıyla gölgelerin içine karışan bir hayalet gibi, geri dönerek rıhtımlara doğru yürüdü.</p>

  <div style="page-break-before:always;"></div>

  <p class="P__And__Page_Break"></p>

  <p class="P_p"><img alt="" id="a_8" src="../Images/8.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="p_c_a">Bulutlar denizin üstünden kümeler halinde hızla akıyor ve şimşekler çakıyordu. Yaklaşan sağanaktan korunmak için bir barınak bulmalıydım, ama adamın sözleri beni daha yeni etkilemeye başlamıştı. Ellerim titriyordu, kafam çok karışıktı. Başımı yukarıya kaldırdığımda, kararmış kan ırmakları gibi akan, ayın görüntüsünü örterek kentin çatılarını karanlığa boğan fırtına bulutlarını gördüm. Adımlarımı hızlandırmaya çalıştım, ama korkudan tükenmiştim, kurşun gibi ağırlaşan bacaklarımla yürüdüm, yağmur yaklaşıyordu. Bir gazete satılan kulübenin gölgeliğine sığındım, ne yapmam gerektiğine karar vermek için düşüncelerimi toparlamaya çalışıyordum. Yakınlarımda bir yere yıldırım düştü, toprağın ayaklarımın altında sarsıldığını hissettim. Birkaç saniye sonra, binaların çevresini ve pencereleri aydınlatan zayıf ışıklandırma sistemi çöktü. Sokak lambaları göz kırptı ve ardından rüzgârda bırakılmış bir mum gibi söndü. Caddelerde tek bir canlı bile görünmüyordu, ışıkların kararmasıyla ortalığa keskin bir lağım kokusu yayıldı. Yağmur kenti kefenine sararken, gece donuk, zifiri bir karanlığa gömüldü.</p>

  <p class="p_c_a"><i>"Öyle bir kadın... herkesin başını döndürebilir."</i></p>

  <p class="p_c_a">Bulvar boyunca hızla koşmaya başladım, aklımda tek bir düşünce vardı: Clara.</p>

  <p class="p_c_a">Bernarda, Barceló’nun iş gereği dışarıda olduğunu söylemişti. Bernarda’nın da izin günüydü ve izinliyken geceyi San Adrián del Besos kasabasında, teyzesi Reme ile kuzenlerinin yanında geçirirdi. Yani Clara saray yavrusu Real Plaza Apartmanı’nda tek başınaydı ve o suratsız, tehditkâr adam fırtınanın içinde elini kolunu sallayarak dolaşıyordu. Kim bilir neler geçiyordu aklından. Sağanak yağmurun altında Real Plaza’ya doğru telaşla koştururken tek düşüncem, Carax’ın kitabını Clara’ya bırakarak onu tehlikeye atmış olduğumdu. Dörtyol ağzındaki girişe ulaştığımda iliklerime kadar ıslanmıştım. Fernando Sokağı’ndaki kemerin altına sığınmak için hızla koştum. Böylelikle arkamdan bana doğru yaklaşan karartıların gölgelerini görebileceğimi düşündüm. Dilenciler. Giriş kapısı kapalıydı. Barceló’nun verdiği anahtarları bulabilmek için ceplerimi karıştırdım. Serserilerden biri yanıma yaklaştı, geceyi giriş holünde geçirmek için ricada bulundu. Cümlesini tamamlamasına fırsat vermeden kapıyı yüzüne kapadım.</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After"><span>*</span></p>

  <p class="p_c_a">Merdiven oldukça karanlıktı. Çakan şimşeklerin basamakları bir saniyeliğine aydınlatan ışıkları giriş kapısının çatlaklarından süzülüyordu. El yordamıyla ilerleyerek ilk basamağı buldum. Trabzana tutunarak usulca tırmandım. Kısa bir süre sonra basamaklar bitip de bir düzlüğe ulaşınca birinci katta olduğumu anladım. Mermer duvarlar soğuk ve saldırgandı, meşe kapının kabartmalarını ve alüminyum kapı tokmağını buldum. Bir süre beceriksizce uğraştıktan sonra el yordamıyla anahtarı yerleştirmeyi becerdim. Dairenin kapısı açıldığında mavi bir ışık büzmesi bir an için gözlerimi kamaştırdı; sıcak bir hava akımı tenimi yalayıp geçti. Bernarda’nın odası dairenin arka kısmında, mutlağın hemen yanı başındaydı. Hizmetçinin evde olmadığına emin olsam da ilk önce oraya gittim. Kapıyı çaldım, yanıt gelmeyince içeriye süzüldüm. Basit bir odaydı, içeride büyükçe bir yatak, renkli aynalarıyla bir dolap, Bernarda’nın takdis merasimi için azizlerin ve Bakire Meryem’in resimlerini, küçük heykelcikleri üzerine koyduğu bir konsol vardı. Kapıyı kapayıp arkama döndüğümde kalbim neredeyse duracaktı: bir düzine kırmızı göz koridorun sonundan beni izliyordu. Barceló’nun kedileri beni iyi tanıyorlardı, varlığımı hoşgördüler. Uysalca miyavlayarak çevremi sardılar. Sırılsıklam olmuş giysilerimden istedikleri sıcaklığı alamayacaklarını anlar anlamaz vurdumduymazlıkla yanımdan ayrıldılar.</p>

  <p class="p_c_a">Clara’nın odası dairenin öbür ucunda, kütüphaneyle müzik odasının bitişiğindeydi. Kedilerin görünmez adımları koridor boyunca beni izledi. Fırtınanın titreşen karanlığında Barcelóların evi, ikinci evimmiş gibi görüp geldiğim yerden farklı olarak geniş ve uğursuz görünüyordu. Apartmanın ön tarafına bakan kare biçimli odaya geldim. Sık ve geçit vermez limonluk önümdeydi. Sık yapraklarla dallardan oluşan koruluğun içine girdim. Bir an için ürperdim, eğer yüzü olmayan yabancı bir apartmana girmeyi başardıysa, burası beni beklemek için seçeceği en uygun yerdi. Çevresine yaydığı yanık kâğıt kokusuna benzer bir koku duyumsadım, ama sonra bunun tütün kokusu olduğunun ayrımına vardım. Yüreğim ağzıma geldi. Evde kimse sigara kullanmıyordu, Barceló’nun sönmüş piposuysa yalnızca bir süstü.</p>

  <p class="p_c_a">Müzik odasına vardığımda, şimşek çakmalarıyla aydınlanan havada halkalanmış sigara dumanlarının buhar çelenkleri gibi sürüklendiğini gördüm. Koridorun bitişiğinde, piyanonun tuşları sonsuz parlaklıklarını sergiliyorlardı. Müzik odasından geçip kütüphanenin kapısına geldim. Kapalıydı. Kapıyı açtım, Barceló’nun kişisel kitaplığını çevreleyen cam balkondan yayılan parlaklıkla karşılandım. Tıka basa kitap dolu rafların sıralandığı duvarlar, merkezinde bir okuma masasıyla iki pelüş koltuk bulunan oval bir biçim alıyordu. Clara’nın, Carax’in kitabını balkon kemerinin yanındaki cam bir dolapta sakladığını biliyordum. Dolaba sessizce sokuldum. Planım, kitabı ellerimin arasında sarmalayıp oradan uzaklaşmak ve o akıl hastasına vererek görüntüsünden sonsuza dek kurtulmaktı. Kitabın yokluğu benim dışımda kimsenin dikkatini çekmeyecekti.</p>

  <p class="p_c_a">Julián Carax’in kitabı her zamanki yerinde, bir rafın kenarında beni bekliyordu. Onu elime alıp ihanet etmek üzere olduğum eski bir dostmuş gibi göğsüme bastırdım. Yahuda, diye düşündüm kendi kendime. Geldiğimden Clara’nın haberi olmadan oradan ayrılmaya karar verdim. Kitabı alıp Clara Barceló’nun yaşamından sonsuza dek çıkacaktım. Sessizce kütüphaneden dışarıya yürüdüm. Clara’nın yatak odasının kapısı koridorun sonunda net olarak görünüyordu. Onu yatağında uyurkenki haliyle gözümde canlandırdım. Fantezilerimde canlandırdığım bir bedeni incelediğimi, parmaklarımla boynumu okşadığını düşledim. Arkama döndüm, altı yıllık düş dünyamla vedalaşmaya hazırdım, ama müzik odasına varmadan önce bir şeyler beni duraksattı. Arkamda, bir kapının ardında ıslık gibi bir ses. Boğuk fısıltılar, gülüşme sesleri. Clara’nın odası. Kapıya doğru yavaşça yaklaştım. Parmaklarımı kapı tokmağımn üstüne koydum. Titriyorlardı. Çok geç kalmıştım. Güçlükle yutkunup kapıyı açtım.</p>

  <div style="page-break-before:always;"></div>

  <p class="P__And__Page_Break"></p>

  <p class="P_p"><img alt="" id="a_9" src="../Images/9.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; max-width: 100%; max-height: 100%; border-radius: 0px;" /></p>

  <p class="p_c_a">Clara’nın çıplak vücudu, yaldızlı ipek gibi parlayan beyaz çarşafların üstünde sere serpe uzanmıştı. Maestro Neri’nin elleri onun dudakları, boynu ve göğüslerinin üzerinde kayıp gidiyordu. Beyaz gözlerini tavana dikmişti, gözkapakları vücudunu solgun ve titreyen uyluklarının arasına almış müzik öğretmeninin hamleleriyle açılıp kapanıyordu. Altı yıl önce Ateneo’nun iç sıkıcı havasında yüzümü okuyan aynı eller şimdi maestronun terden parlayan kalçalarını kavramıştı. Tırnaklarını Neri’nin etine batırmış, hayvani bir şehvetle onu kendine doğru çekiyordu. Soluk alamıyordum. Dayanmak zorundaydım, sanki felç geçirmiştim. Neredeyse yarım dakika, Neri’nin gözleri başlangıçta inanmayıp sonra öfkeyle parlayarak beni fark edinceye dek onları seyrettim. Hâlâ nefes alamıyordum, şaşkınlıktan donakalmıştım, maestro durdu. Clara, onu sıkıca yakaladı, anlamamıştı, vücudunu onun vücuduna sürtüyor, boynunu yalıyordu.</p>

  <p class="p_c_a">"Sorun nedir?" diye inledi. "Niçin duruyorsun?"</p>

  <p class="p_c_a">Adrián Neri’nin gözleri öfkeyle yanıyordu. "Bir şey yok," diye mırıldandı. "Hemen geliyorum."</p>

  <p class="p_c_a">Neri ayağa kalktı, yumruklarını sıkarak üzerime atıldı. Gelişini görmedim bile. Gözlerimi Clara’dan alamıyordum, ter içinde, soluk soluğaydı, kaburgaları derisinin altından görünüyor ve göğüsleri titriyordu. Müzik öğretmeni beni boynumdan sıkıca yakaladı, sürükleyerek yatak odasının dışına çıkardı. Ayaklarım yere güçlükle değiyordu, ne kadar çabalarsam çabalayayım, limonlukta beni bir bohça gibi taşıyan Neri’den kurtulmam olanaksızdı.</p>

  <p class="p_c_a">"Boynunu kıracağım senin, alçak," diye homurdandı.</p>

  <p class="p_c_a">Beni ön kapıya doğru sürükleyip kapıyı açtı ve tüm gücüyle merdiven sahanlığına savurdu. Carax’ın kitabı elimden düştü. Kitabı yerden aldı ve öfkeyle yüzüme fırlattı.</p>

  <p class="p_c_a">"Seni bir daha buralarda görür ya da Clara’yı caddede rahatsız ettiğini duyarsam, yemin ederim sana öyle bir ders veririm ki, gözünü hastanede açarsın, ne kadar genç olduğun umurumda değil," dedi soğuk bir sesle. "Anlıyor musun?"</p>

  <p class="p_c_a">Güçlükle ayağa kalktım. Neri ile boğuşurken hem montum, hem de gururum yırtılmıştı.</p>

  <p class="p_c_a">"İçeriye nasıl girdin?"</p>

  <p class="p_c_a">Yanıt vermedim. Neri başını sallayarak iç geçirdi. "Hadi," diye hiddetle bağırdı. "Anahtarları bana ver."</p>

  <p class="p_c_a">"Ne anahtarı?"</p>

  <p class="p_c_a">Bana sert bir yumruk atınca yere kapaklandım. Ayağa kalktığımda, ağzımın kenarından kan sızıyor, sol kulağım sanki içinde bekçi düdükleri çalıyornıuş gibi çınlıyordu. Yüzüme dokundum, dudağımdaki yaranın parmaklarımın altında yandığını hissettim. Müzik öğretmeninin parmağındaki mühür yüzükte bir kan lekesi parlıyordu.</p>

  <p class="p_c_a">"Anahtarlar dedim."</p>

  <p class="p_c_a">"Def ol başımdan!" diyerek tükürdüm.</p>

  <p class="p_c_a">Sonraki darbenin gelişini görmedim. Yalnızca, bir kaya delgisi midemi dışarı çıkarıyormuşcasına bir acı hissettim. Kırılan bir kukla gibi iki büklüm oldum, soluk almakta güçlük çekiyordum, sendeleyerek duvara yaslandım. Neri beni saçlarımdan yakalayıp anahtarları buluncaya dek ceplerimi aradı. Acı ve kızgınlıkla inleyerek midemi tutarken dışarıya çıkmıştım.</p>

  <p class="p_c_a">"Clara’ya söyle..."</p>

  <p class="p_c_a">Kapıyı yüzüme çarpıp beni zifiri bir karanlığın içinde bıraktı. Çevremde kitabı el yordamıyla aradım. Bulunca merdivenlerden aşağı duvarlara yaslanarak indim, soluk soluğaydım. Dışarıya çıkıp ağzımda biriken kanı tükürdüm, soluğum kesiliyordu. Yüzümdeki yara sızlıyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"İyi misin?" diye sordu bir ses, karanlığın içinden.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">Kısa bir süre önce yardım etmeyi reddettiğim dilenciydi. Utandım, gözlerinden sakınarak başımı salladım. Yürüyerek uzaklaşmaya başladım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Bekle biraz, en azından yağmur dininceye kadar," diye önerdi, dilenci.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">Beni kolumdan tutarak bir köşeye, içinde eski püskü, kirli giysilerin olduğu bir çantayı ve yığdığı eşyaları sakladığı bir saçağın altına çekti.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Biraz şarabım var. Fena sayılmaz. Biraz iç. Isınmana yardımcı olur. Hem şunu da temizler..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">Sunduğu şişeden bir yudum aldım. Tadı sirkeyle karıştırılmış mazot gibiydi, ama ateşi midemi ve sinirlerimi yatıştırdı. Yaramın üstüne birkaç damla damlatmamla, yaşamımın en karanlık gecesinde yıldızları gördüm.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"İyi, ha?" Dilenci gülümsedi. "Devam et, bir fırt daha çek. Bu şey ölü bir adamı bile ayağa kaldırabilir."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Hayır, teşekkür ederim. Zaten size de az kalmış," diye mırıldandım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">Dilenci büyük bir yudum aldı. Onu yakından inceledim. On beş yıldır aynı giysiyle yatıp kalkan eski hükümet saymanlarına benziyordu. Elini uzattı, tokalaştık.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Fermín Romero de Torres, kronik işsiz. Tanıştığımıza sevindim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Daniel Sempere, tam bir aptal. O sevinç bana ait."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Kendine haksızlık etme. Böyle gecelerde her şey göründüğünden daha kötüdür. Onu hiç tahmin edemezsin, ama ben bir iyimser olarak doğdum. Şu anki rejimin günlerinin sayılı olduğundan hiç şüphe etmedim. Tüm istihbarat kaynakları, pek yakında Amerikalıların bizi istila edeceklerini ve Melilla’da Franco’yu alaşağı edeceklerini söylüyor. O zaman benim konumum, saygınlığım ve incinen onurum iade edilecek."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Ne iş yapıyordun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Gizli servis. Hızlı casusluk," dedi, Fermín Romero de Torres. "Şu kadarını söyleyeyim ki, Havana’da Başkan Maciá’nın adamıydım."</p>

  <p class="p_c_a">Başımı salladım. Bir başka kötü adam daha. Barcelona geceleri hepsini avucunun içinde topluyordu. Tabii benim gibi ahmakları da.</p>

  <p class="p_c_a">"Dinle, bu yara iyi görünmüyor. Biri sana sıkı bir dayak attı galiba?"</p>

  <p class="p_c_a">Parmaklarımla ağzımı yokladım. Hâlâ kanıyordu.</p>

  <p class="p_c_a">"Kadın meselesi mi?" diye sordu. "Kendini kurtarmaya çalışabilirdin. Bu ülkedeki kadınlar -birçok yer gördüm- çok soğuk ve dindardır. İnan bana. Küba’da bıraktığım küçük bir melez kız vardı. Buradakilerle kıyaslanamaz, ha? Buradakiler onların eline su dökemez. Karayip kadınları adalılara has kırıtarak sana yaklaşıp, <i>'Ah, papito,</i> mutlu et beni, beni mutlu et,’ diye fısıldarlar. Gerçek bir erkek, damarlarındaki kanla... şey, ne söyleyebilirim?"</p>

  <p class="p_c_a">Anlaşılan Fermín Romero de Torres ya da gerçek ismi her neyse, neşeli sohbeti uzatabildiği kadar uzatıp sözü sıcak bir banyoya, bir tabak yemeğe ve temiz giysilere getirecekti. Acımın azalmasını beklerken ona bir süre daha katlandım. Çok zor değildi bu, çünkü doğru anda baş sallayarak dinlermiş gibi görünen birine herkesin gereksinimi vardır. Dilenci, Franco’nun karısını kaçırmak için yaptığı acayip bir planın ayrıntılarını yeniden anlatırken, yağmurun azaldığını, fırtınanın kuzeye doğru yol aldığını gördüm.</p>

  <p class="p_c_a">"Geç oldu," diye mırıldanarak ayağa kalktım.</p>

  <p class="p_c_a">Fermín Romero de Torres üzgün bir bakışla onayladı, ayağa kalkmama yardım ederek ıslak giysilerimin kirlenmesini önledi.</p>

  <p class="p_c_a">"Öyleyse, başka bir gün," dedi uysal bir tonla. "Korkarım çok konuşmam bir gün başıma iş açacak. Bir kere başladım mı... Dinle, bu kaçırma işi çevrede duyulmamak, anladın mı?"</p>

  <p class="p_c_a">"Merak etme. Mezar kadar suskunumdur. Ayrıca şarap için teşekkürler."</p>

  <p class="p_c_a">Bulvara doğru yola koyuldum. Meydanın girişinde durarak Barcelólaların apartmanına son bir kez baktım. Hâlâ derin bir karanlık içindeki pencerelerden yağmur damlaları süzülüyordu. Clara’dan nefret etmek istedim, ama beceremedim. İçtenlikle söylemek gerekirse, nefret zamanla öğrenilebilecek bir sanattır.</p>

  <p class="p_c_a">Kendi kendime yemin ettim, bir daha asla onu görmeyecek, ismini anmayacak, yanında boşa harcamış olduğum zamanları anımsamayacaktım. Anlaşılmaz nedenlerle kendimi huzurlu hissettim. Evden çıkmama neden olan öfkem dinmişti. Önümüzdeki günlerde daha şiddetli olarak tekrarlanmasından korktum. O geceye ait tüm parçalar belleğimdeki yerlerine bir kez tam olarak oturduğunda, kıskançlık ve korkunun beni tüketmesinden korktum. Şafağa henüz birkaç saat vardı, eve vicdanım temiz olarak dönebilmem için yapmam gereken bir şey daha bulunuyordu.</p>

  <p class="p_c_a">Arco del Teatro Sokağı orada beni bekliyordu. Cenaze alayını andıran kapkara bir su, daracık sokağın göbeğinde birikerek Raval semtinin içlerine doğru akıyordu. Altı yıl önce babamın beni bir şafak vakti getirdiği sabahtan aklımda kalanlar eski bir ahşap kapıyla yapının barok dış görünüşüydü. Basamakları çıkıp giriş kemerinin altında yağmurdan korunmaya çalıştım. Ortalık sidik ve çürümüş ağaç kokuyordu. Hepsinden çok, Unutulmuş Kitaplar Mezarlığı’nda ölümün kokusu egemendi. Kapı tokmağının bir şeytan biçiminde olduğunu unutmuştum. Tokmağı boynuzlarından tutarak üç kez çaldım. Derin bir yankı yapının içine yayıldı. Bir süre sonra avucum acıymcaya dek yeniden çaldım, bu kez altı defa ve her biri bir öncekinden daha şiddetli. Birkaç dakika daha geçince içeride kimsenin olmadığı korkusuna kapıldım. Kapının karşısına çömelip Carax’in kitabını paltomun içinden çıkardım. Kitabı açıp yıllar önce beni büyüleyen o ilk cümleyi yeniden okudum.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_2_CLOSEPAR_"><span style=" font-size: 1.00em;">O yaz her gün yağmur yağdı, çoğu insan bunu kilisenin yanı başında gazino açan köylülere Tanrının bir öfkesi olarak yorumlasa da, bunun benim ve yalnızlığımın suçu olduğunu biliyordum; yalan söylemeyi öğrendiğim ve annemin ölüm döşeğinde söylediği son sözcükleri hâlâ tekrarlayıp durduğum için; "Evlendiğim adamı asla sevmedim, ama savaşta öldürüldüğü söylenen bir başkası vardı; onu bul ve hakkındaki son düşüncelerimi ona anlat, o senin öz baban."</span></p>

  <p class="p_c_a">Altı yıl önceyi, ilk geceki coşkulu okuyuşumu anımsayarak gülümsedim. Kitabı kapadım, tam son bir kez kapıyı çalmaya hazırlanıyordum ki, parmaklarım daha tokmağa ulaşmadan büyük kapı bekçinin yüz hatları seçilecek kadar aralandı. Elinde bir gaz lambası tutuyordu.</p>

  <p class="p_c_a">"İyi akşamlar," diye mırıldandım. "Isaac, değil mi?"</p>

  <p class="p_c_a">Bekçi gözlerini bile kırpmadan beni inceledi. Gaz lambasının kızıl pırıltıları köşeli yüz hatlarını kehribar rengi bir heykel gibi gösteriyordu. Kapı tokmağındaki küçük şeytanla gözle görülür bir benzerliği olduğunu fark ettim.</p>

  <p class="p_c_a">"Sen Küçük Sempere’sin," diye homurdandı yorgunlukla.</p>

  <p class="p_c_a">"Belleğiniz mükemmel."</p>

  <p class="p_c_a">"Ve senin zamanlama anlayışın berbat. Saatin kaç olduğundan haberin var mı?"</p>

  <p class="p_c_a">Keskin gözleri paltomun altındaki kitabı yeni fark etmişti. Isaac, bana soran gözlerle baktı. Kitabı çıkarıp ona gösterdim.</p>

  <p class="p_c_a">"Carax," dedi. "Bu kentte onu tanıyan ya da kitaplarını okuyan en fazla on kişinin olduğunu söyleyebilirim."</p>

  <p class="p_c_a">"Şey, içlerinden biri de bunu ateşe vermeye kararlı. Saklamak için burdan daha güvenli bir yer düşünemiyorum."</p>

  <p class="p_c_a">"Burası bir mezarlık, kasa değil."</p>

  <p class="p_c_a">"Aynen. Bu kitabı yanmaktan kurtarmak için, onu kimsenin bulamayacağı bir yere saklamak gerek."</p>

  <p class="p_c_a">Isaac kuşkuyla aşağıdaki geçite baktı. Kapıyı biraz daha aralayarak başıyla içeri girmemi işaret etti. Karanlık, derin antre parafin ve nem kokuyordu. Karanlıkta aralıklarla düşen damlaların sesleri duyuluyordu. Isaac elini paltosunun cebine sokup içinden üzerinde her gardiyanı kıskandıracak kadar çok anahtar takılı bir halkayı çıkarırken lambayı bana uzattı. Ölçülmez bir beceriyle doğru olanı bulduğunda, büyükçe bir laternaya benzeyen, elektrik şalterleri ve dişli çarklarla dolu bir cam kâsenin altındaki kilide yerleştirdi. Bir bilek hareketiyle mekanizma tıkırdadı, manivelalar taş duvara kurulmuş halka biçimindeki bir demir çubukla iyice sıkıştırılıncaya dek şaşırtıcı bir mekanik baleye dönüştü.</p>

  <p class="p_c_a">"İspanya Bankası daha iyisini yapamaz," diye belirttim, şaşırmıştım. "Jules Verne’nin romanlarındaki şeylere benziyor."</p>

  <p class="p_c_a">"Kafka," diye düzeltti Isaac, lambayı yeniden eline alarak yapının derinliklerine doğru yürümeye başladı. "Günü geldiğinde, kitap ticaretinin boş bir tabaktan başka bir şey olmadığını anlayıp da bir bankanın nasıl soyulacağını ya da birisinin nasıl kaçırılacağını öğrenmeye karar verirsen gel ve beni gör, sana kilitler hakkında bir şeyler öğretirim."</p>

  <p class="p_c_a">Hâlâ unutmadığım solgun melek freskleri ve karanlık yaratıkların resmedildiği koridorlarda onu izledim. Titrek kırmızı ışığını ayarlayarak lambayı yukarıya kaldırdı. Hafifçe topallıyordu, yıpranmış pazen elbisesi ölü gömücülerinkine benziyordu. Bu adam, Julián Carax’ın romanlarından birindeki karakterlerden Charon ile İskenderiye’deki kütüphane görevlisi arası bir yaratıktı.</p>

  <p class="p_c_a">"Carax hakkında bir şey biliyor musun?" diye sordum.</p>

  <p class="p_c_a">Isaac bir salonun sonunda durup bana duygusuzca baktı. "Çok değil. Yalnızca bana anlattıkları kadar."</p>

  <p class="p_c_a">"Kimler?"</p>

  <p class="p_c_a">"Onu iyi tanıyan birileri ya da en azından öyle düşünenler."</p>

  <p class="p_c_a">Kalp atışlarım hızlandı. "Ne zaman?"</p>

  <p class="p_c_a">"Tarak kullandığım zamanlar. Sen o zamanlar kundaktaydın. Doğru konuşmak gerekirse çok da büyümüş görünmüyorsun. Haline bak: titriyorsun."</p>

  <p class="p_c_a">"Giysilerim ıslak, içersi de çok soğuk."</p>

  <p class="p_c_a">"Değil mi? Eh, bir dahaki sefere geleceğini önceden bildirirsen, hayali ısıtma sistemini çalıştırıp seni gül goncalarıyla karşılarım. Gel hadi, beni izle. Ofisim yukarda. Orda bir soba ve giysilerini kuruturken üstüne giyebileceğin bir şeyler var. Biraz tentürdiyotla oksijenli su da hiç eksik olmaz. Bir polis otosundan atılmış gibi görünüyorsun."</p>

  <p class="p_c_a">"Rahatsız olmayın, gerçekten."</p>

  <p class="p_c_a">"Rahatsız olmuyorum. Bunu kendim için yapıyorum, senin için değil. Bir kez bu kapıdan içeri girdin mi, benim kurallarımla oynayacaksın. Bu mezarlık kitaplar için, insanlar için değil. Zatürree olabilirsin, morgu aramak istemem. Kitaba daha sonra bakarız. Otuz sekiz yıldır, kaçabilen birini henüz görmedim."</p>

  <p class="p_c_a">"Size nasıl minnettarım anlatamam..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Öyleyse anlatma. Eğer içeriye girmene izin verdiysem, bu babana karşı duyduğum saygıdandır. Aksi halde seni caddede bırakırdım. Şimdi, izle beni. Uslu durursan, sana arkadaşım Julián Carax hakkında bildiklerimi anlatmayı düşünebilirim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">Yan gözle onu göremeyeceğimi düşündüğü bir anda haylazca gülümsediğini fark ettim. Isaac’ın uğursuz bekçi köpekliği rolünden zevk aldığı açıkça görülüyordu. Ben de kendi kendime gülümsedim. Kapı tokmağındaki yüzün kime ait olduğu konusunda hiç şüphem kalmamıştı.</p>

  <div style="page-break-before:always;"></div>

  <p class="P__And__Page_Break"></p>

  <div class="P_p" style=" width: 38px; max-width: 100%; max-height: 100%;"><img alt="" id="a_10" src="../Images/10.jpg" style=" border-left-width: 0px; border-top-width: 0px; border-right-width: 0px; border-bottom-width: 0px; border-left-color: #FFFFFF; border-top-color: #FFFFFF; border-right-color: #FFFFFF; border-bottom-color: #FFFFFF; border-left-style: none; border-top-style: none; border-right-style: none; border-bottom-style: none; outline-left-width: 0px; outline-top-width: 0px; outline-right-width: 0px; outline-bottom-width: 0px; outline-left-color: #FFFFFF; outline-top-color: #FFFFFF; outline-right-color: #FFFFFF; outline-bottom-color: #FFFFFF; outline-left-style: none; outline-top-style: none; outline-right-style: none; outline-bottom-style: none; width: 100%; border-radius: 0px;" /></div>

  <p class="p_c_a">Isaac omuzlarıma birkaç battaniye atıp sıcak çikolata ve biraz alkol kokan bir tür karışım ikram etti.</p>

  <p class="p_c_a">"Carax hakkında konuşuyordunuz..."</p>

  <p class="p_c_a">"Söyleyecek çok şey yok. Carax’in adını andığını duyduğum ilk kişi yayıncı Toni Cabestany’di. Onunla yirmi yıl önce, firması çalışır durumdayken konuşmuştum. Londra, Paris ya da Viyana’ya yaptığı keşif gezilerinden döndüğünde Cabestany, bana uğrardı, bir süre sohbet ederdik. O zamanlar her ikimizde dulduk ve artık kitaplarla evli olduğumuzdan yakınırdı, ben eskileriyle, o hesap defterleriyle. İyi dosttuk. Ziyaretlerinden birinde bana, Paris’te yaşayan Barcelonalı genç bir yazar olan Julián Carax’in bir romanının İspanyolca basımından biraz para kazandığını söyledi. 1928 ya da 1929 olmalı. Görünüşe bakılırsa Carax geceleri Pigalle’deki bir genelevde piyanist olarak çalışıyor ve gün boyu Saint-Germain’deki yoksul bir tavan arasında yazıyormuş. Paris açlıktan ölmenin sanatla aynı anlama geldiği dünyadaki tek şehirdir. Carax Fransa’da hepsi düş kırıklığıyla sonuçlanan birkaç kitap yayınlamış. Paris’te ona kimse zaman ayırmadı, Cabestany ise hep ucuz şeyleri severdi.</p>

  <p class="p_c_a">"Öyleyse Carax İspanyolca mı, yoksa Fransızca mı yazdı?"</p>

  <p class="p_c_a">"Kim bilir? Büyük olasılıkla her iki dilde de. Bir müzik öğretmeni olan annesi Fransızdı, on dokuz ya da yirmi yaşından sonra Paris’te yaşamış olmalı. Cabestany’nin söylediğine göre müsveddeleri İspanyolcaymış. Çeviri ya da özgün olması onun için önemli değildi. Gözde dili paraydı, gerisi ha öyle olmuş, ha böyle. Cabestany şansı yaver giderse birkaç bin kitabı İspanyol piyasasına pazarlamayı ummuştu.</p>

  <p class="p_c_a">"Yaptı mı?”</p>

  <p class="p_c_a">Isaac ayıltıcı iksirinden bana biraz daha doldururken kaşlarını çattı. "Sanırım en çok satanı <i>Kırmızı</i> <i>Ev</i>’di, o da topu topu doksan adet sattı."</p>

  <p class="p_c_a">"Ama para kaybetmesine karşın Carax’ın kitaplarını yayımlamayı sürdürdü," diye belirttim.</p>

  <p class="p_c_a">"Doğru. Bunu ben de anlayamadım. Cabestany kesinlikle bir romantik değildi. Ama sanırım herkesin sırları vardır... 1928 ile 1936 yılları arasında sekiz Carax kitabı yayımlandı. Gerçekte Cabestany parasal gücünü sorulu yanıtlı eğitim kitapları ile taşralı bir kadın olan Violeta LaFleur’un serüvenlerinin anlatıldığı ucuz bir pembe roman dizisine borçluydu. Bunlar peynir ekmek gibi sattı. Tahminimce Carax’in romanlarını hoşlandığı için basıyordu ya da sırf Darwin’i yalanlamak için."</p>

  <p class="p_c_a">"Sinyor Cabestany’ye ne oldu?"</p>

  <p class="p_c_a">Isaac bakışlarını yukarıya çevirerek iç geçirdi. "Yaşlılık... hepimizin ödeyeceği bir bedel. Hastalandı ve küçük bir para sorunu yaşadı. 1936’da en büyük oğlu firmanın başına geçti, ama o da iç çamaşırlarının beden numarasını bile okuyamayan bir tipti. Bir yıl dolmadan işi batırdı. Bereket versin, Cabestany vârislerinin hayatını adadığı işinin meyvelerine ya da savaşın bu ülkeye neler yaptığını hiçbir zaman görmedi. Bir kalp krizi Ölmüşlerin Ruhuna Dua Gecesi’nde onu bizden aldığında, dudaklarında bir Küba purosu, kucağında yirmi beş yaşında bir genç kız vardı. Oğluysa tamamen başka bir tipti. Salaklık yalnızca aptallara özgüdür. İlk parlak düşüncesi, baba yadigârı firmanın elindeki tüm stokları satmaya, onları kâğıt hamuru ya da benzeri şeylere dönüştürmeye çalışmak oldu. Bir arkadaşı, Caldetas’ta bir evi ve İtalyan spor arabası olan başka bir yumurcak, <i>Kavgam</i>’ın ve fotoromanların çılgın gibi satacağına onu inandırdı; sonuçta selüloza büyük bir talep oldu."</p>

  <p class="p_c_a">"Bunu gerçekten yaptı mı?"</p>

  <p class="p_c_a">"Yapacaktı, ama zamanı olmadı. Firmanın başına geçtikten kısa bir süre sonra ofise çıka gelen birisi çok cömert bir teklif sundu. Ellerindeki tüm Julián Carax romanlarını satın almak istiyor ve etiket fiyatlarının üç katını öneriyordu."</p>

  <p class="p_c_a">"Fazla söze gerek yok. Onları yakmak için," diye homurdandım.</p>

  <p class="p_c_a">Isaac gülümsedi. Şaşırmış görünüyordu. "Gerçekten de öyle. Ben de seni çok soru soran ve hiçbir şey bilmeyen, biraz can sıkıcı biri olarak düşünüyordum."</p>

  <p class="p_c_a">"O adam kimdi?"</p>

  <p class="p_c_a">"Aubert ya da Coubert denilen biri, tam olarak anımsayamıyorum."</p>

  <p class="p_c_a">"Lam Coubert?"</p>

  <p class="p_c_a">"Tanıdık biri mi?"</p>

  <p class="p_c_a">"Bu, Carax’m son romanı <i>Rüzgârın Gölgesi</i>’ndeki karakterlerden birinin ismi."</p>

  <p class="p_c_a">Isaac kaşlarını çattı. "Hayali bir karakter, öyle mi?'</p>

  <p class="p_c_a">"Lain Coubert romanda şeytanın kullandığı bir isim."</p>

  <p class="p_c_a">"Bana sorarsan biraz kurgusal. Ama her kimse en azından komik birisiymiş," dedi, Isaac.</p>

  <p class="p_c_a">O gece karşılaştıklarım belleğimde hâlâ tazeliğini koruyordu, hangi açıdan bakılırsa bakılsın gülünç bir yanını göremiyordum, ama daha uygun bir fırsat için düşüncemi kendime sakladım.</p>

  <p class="p_c_a">"Bu adamın, Coubert ya da ismi her neyse... yüzü yanmış, çirkinleşmiş miydi?"</p>

  <p class="p_c_a">Isaac hoşnut ve ilgisini açığa vuran bir gülümseyişle baktı. "Haberim yok. Bunları bana anlatan kişi gerçekte onu hiç görmemiş, tek bildiği Cabestany’nin oğlunun ertesi gün sekreterine söyledikleri. Yanık bir yüzden hiç söz etmemiş. Bunu bir radyo programından duymadığına emin misin?"</p>

  <p class="p_c_a">Konuyu aydınlatacakmış edasıyla başımı geriye attım. "Sonunda ne oldu? Yayıncının oğlu kitapları Coubert’e sattı mı?" diye sordum.</p>

  <p class="p_c_a">"Anlamsızca, o yarım beyniyle uyanıklık yapmaya kalkıştı. Coubert’in önerdiğinden daha fazlasını istedi, Coubert bunu kabul etmedi. Birkaç gün sonra, saatler gece yarısını henüz geçmişken, Cabestany’nin Pueblo Nuevo’daki deposu içindekilerle birlikte yandı. Hem de bedavaya."</p>

  <p class="p_c_a">İç geçirdim. "Carax’in kitaplarına ne oldu, sonra? Hepsi mi yok oldu?"</p>

  <p class="p_c_a">"Nerdeyse hepsi. Bereket versin ki, Cabestany’nin sekreteri öneriyi duyduğunda bir şeyler sezinlemiş. Kendi inisiyatifiyle depoya giderek Carax romanlarının her birinden birer tane almış. Carax’la tanışıklığı olan biriydi, uzun yıllar güzel bir dostluk yaşamışlar. İsmi Nuria’ydı, sanırım Barcelona’nın tüm yayıncıları içinde Carax’in romanlarını okumuş tek kişi oydu. Nuria’nın umutsuz vakalara karşı bir düşkünlüğü vardı. Küçük bir kızken sokakta bulduğu hayvan yavrularını beslerdi. Zamanla başarısız yazarlara ilgi duymaya başladı, kim bilir, belki de sırf babasının yazar olmak isteyip de bunu asla başaramamış oluşundandır."</p>

  <p class="p_c_a">"Onu iyi tanıdığınız anlaşılıyor."</p>

  <p class="p_c_a">Isaac şeytani gülümseyişini takındı. "Onu tanıdığımı düşündüğünden de çok. O benim kızım."</p>

  <p class="p_c_a">Sessizlik ve kuşku beni kemirdi. Öyküye ilişkin duyduklarım beni daha da şaşırtmıştı. "Görünüşe bakılırsa, Carax 1936 yılında Barcelona’ya geri dönmüş. Kimileri burda öldüğünü söylüyor. Burda hiç akrabası yok mu? Onu tanıyabilecek birileri?"</p>

  <p class="p_c_a">Isaac iç geçirdi. "Yalnızca Tanrı bilir. Carax’in annesiyle babasının ayrıldıklarını biliyorum. Anne Güney Amerika’ya gitmiş ve orda yeniden evlenmiş. Carax’ın, Paris’e taşındığından beri babasıyla görüştüğünü sanmıyorum."</p>

  <p class="p_c_a">"Niçin öyle?"</p>

  <p class="p_c_a">"Bilmem. Sanki yaşam yeterince karmaşık değilmiş gibi insanlar kendi yaşamlarını daha da güçleştirmeye yöneliyorlar."</p>

  <p class="p_c_a">"Carax’in babasının yaşayıp yaşamadığını biliyor musunuz?"</p>

  <p class="p_c_a">"Umarım yaşıyordur. Benden daha gençti, ama ben o günlerde dışarıya çok az çıkıyordum, yıllardır da ölüm ilanlarını okuduğum yok... tanıdık ölümler öylesine çok ki, gerçeği söylemek gerekirse, insanı korkutuyor. Her neyse, Carax, onun annesinin soy ismiydi. Babasının ki Fortuny. Ronda San Antonio’da bir şapka dükkânı var."</p>

  <p class="p_c_a">"Arkadaş olduklarına göre, Barcelona’ya döndüğünde Carax kızınız Nuria ile görüşmüş olamaz mı? Babasıyla da arası iyi değilmiş. Sizce bu olası mı?"</p>

  <p class="p_c_a">Isaac acıyla gülümsedi. "Herhalde bunu bilecek en son kişi benim. Her şeyden önce, ben onun babasıyım. Bir keresinde, yıl 1932 ya da 1933 olmalı, Nuria, Cabestany’nin işleri için Paris’e gitti; birkaç hafta Julián Carax’ın evinde kalmış. Bunu bana Cabestany söyledi. Kızım da otelde kaldığını söyledi. O zaman bekârdı. Anladığım kadarıyla Carax ona abayı yakmış. Nuria’m her erkeğin başını döndürebilecek bir kızdır. Carax’in da ondan etkilendiğini sezinlemiştim."</p>

  <p class="p_c_a">"Onların sevgili olduklarını mı söylüyorsunuz?"</p>

  <p class="p_c_a">"Melodramlardan hoşlanıyorsun, ha? Bak, Nuria’nın özel yaşamına hiç karışmadım, çünkü benimkine karışılmasını da istemem. Eğer bir kızın olursa -Tanrı kimsenin başına vermesin, çünkü doğanın kanunu gereği er geç seni üzecektir- her ne ise, dediğim gibi, eğer bir kızın olursa farkına bile varmaksızın erkekleri iki kısma ayırmaya başlarsın: onunla yattığından kuşkulandıkların ve kuşkulanmadıkların. Her kim bunun doğru olmadığım söylerse, bil ki yalan söylüyordur. Carax kuşkulandığım kişilerin başında geliyordu, bu yüzden bir deha mı, yoksa yoksul bir zavallı mı olduğuna hiç dikkat etmedim. Bana göre her zaman hergelenin tekiydi."</p>

  <p class="p_c_a">"Belki de yanılıyordunuz."</p>

  <p class="p_c_a">"Darılma ama hâlâ çok gençsin, kadınlar hakkında bildiğin, benim acıbadem kurabiyesi pişirmeyi bildiğim kadar."</p>

  <p class="p_c_a">"Buna bir itirazım yok," diye kabullendim. "Kızının depodan aldığı kitaplara ne oldu?"</p>

  <p class="p_c_a">"Burdalar."</p>

  <p class="p_c_a">"Burda mı?"</p>

  <p class="p_c_a">"Babanın seni buraya getirdiği gün bulduğu kitabın nerden geldiğini sanıyorsun?"</p>

  <p class="p_c_a">"Anlamıyorum."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"Çok basit. Cabestany’nin deposundaki yangından birkaç gün sonra, bir gece, kızım Nuria buraya geldi. Sinirli görünüyordu. Birinin kendisini izlediğini söyledi, kitapları yok etmek için toplamaya çalışan şu Coubert denilen adamdan korkuyordu. Nuria, Carax’ın kitaplarını saklamaya geldiğini söyledi. Büyük salona geçerek kitapları bir hazine gömer gibi rafların labirentleri arasına sakladı. Onları nereye koyduğunu ne ben sordum, ne de o söyledi. Gitmeden önce, Carax’i bulur bulmaz kitaplar için geri döneceğini söyledi. Bana öyle geldi ki, Carax’a hâlâ âşıktı, ama hiçbir şey demedim. Son günlerde onu görüp görmediğini, ondan bir haber alıp almadığını sordum. Carax, ona son kitabının son düzeltmelerini gönderdiğinden beri aylardır, ondan bir haber alamamıştı. Yalan söyleyip söylemediğini bilemem. Bildiğim, o günden sonra Nuria’nın Carax’tan bir daha haber alamadığı, kitapları burda tozlanmaya bıraktığıdır."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"Sence kızın bütün bunlar hakkında benimle konuşmak ister mi?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"Olabilir, ama sana şimdiye dek öğrendiklerinden fazlasını söyleyebileceğini sanmam. Unutma, bunların hepsi uzun bir zaman önce oldu. Aslında, arzuladığım biçimde bir ilişki tutturamadık. Birbirimizi ayda bir kez görüyoruz. Yakınlarda bir yerlere yemeğe gidiyoruz, sonra geldiği hızla geri dönüyor. Birkaç yıl önce biraz kuşbeyinli bir gazeteciyle evlendi, böyleleri her zaman başlarını politikacılarla derde sokarlar, bilirsin, ama iyi yürekli biri. Kimseyi davet etmeden sade bir törenle evlenmişler. Ben de bir ay sonra öğrendim. Beni kocasıyla hiç tanıştırmadı. İsmi Miquel ya da onun gibi bir şey. Babasıyla fazla gurur duymadığını tahmin ediyorum, bunun için onu kınamıyorum da. Şimdi değişmiş bir kadın. Düşün, örgü örmeyi bile öğrenmiş, bence Simone de Beauvoir’dan aşağı kalır yanı yok. Bugünlerde dede olacağım. Yıllardır, evinde İtalyanca ve Fransızca çeviriler yaparak çalışıyor. Dobra konuşmak gerekirse, bu yeteneği kimden aldığını bilmiyorum. Babasından değil, buna eminim. Sana adresini yazayım, yalnız seni benim gönderdiğimi söylemenin iyi bir fikir olduğundan emin değilim."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">Isaac eski bir gazete kâğıdının köşesine bir şeyler karalayıp buna uzattı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Çok minnettarım. Belki bir şeyler anımsar, hiç bilemezsin..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">Isaac hüzünle gülümsedi. "Küçük bir çocukken her şeyi anımsardı. Her şeyi. Daha sonra, çocuklar büyüyünce, neler düşündüklerini ya da neler hissettiklerini hiç bilemezsin. Bu yüzden her şey olasıdır. Anlattıklarımı Nuria’ya söyleme, olur mu? Bu gece burda konuşulan hiçbir şey dışarıya çıkmasın."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Merak etme. Sence hâlâ Carax’i düşünüyor mudur?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">Isaac derin bir iç çekerek gözlerini kıstı. "Tanrı bilir. Onu gerçekten sevip sevmediğini bilmiyorum. Böyle şeyler insanın içinde gizlidir, hem şimdi o evli bir kadın. Senin yaşlarındayken bir kız arkadaşım vardı, ismi Teresita Boadas’tı... Comercio Sokağı’ndaki Santamaría Tekstil Fabrikası'nda önlük dikiyordu. On altısındaydı, benden iki yaş küçük, âşık olduğum ilk kadındı. Bana öyle bakma. Biliyorum, siz gençler bizim gibi yaşlı insanların hiç âşık olmadıklarını düşünürsünüz. Teresita’nın babasının Borne Market’te bir dondurma tezgâhı vardı, doğuştan sağır ve dilsizdi. Kızıyla evlenmek istediğimi söylemeye gittiğim gün ondan nasıl korktuğunu hayal bile edemezsin, elinde buz kıracağı, hiçbir tepki vermeden beş uzun dakika boyunca beni inceledi. Teresita hastalandığında, nikâh yüzüğü alabilmek için iki yıldır para biriktiriyordum. Bana söylediğine göre, atölyede çalışırken bir şeyler kapmıştı. Altı ay sonra veremden öldü. Onu Pueblo Nuevo Mezarlığı’na gömdüğümüz gün acılı adamın nasıl inlediğini hiç unutamadım."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">Isaac derin bir sessizliğe gömüldü. Soluk almaya cüret edemedim. Bir süre sonra yukarıya bakıp gülümsedi.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_">"Yirmi beş yıl öncesinden söz ediyorum, düşün! Ama eğer dürüst olmam gerekirse, onu düşünmeden geçen bir günüm bile olmadı, 1888 Uluslararası Fuarı’nın yıkıntıları üstünde yaptığımız yürüyüşler, Leopoldo Amca’mın bakkal dükkânının arka kısmında şiirlerimi ona okuduğum zaman bana nasıl güldüğü. Hatta Bogatell Plajı’nda falımıza bakan ve bize hiçbir zaman ayrılmayacağımızı söyleyen çingene kadının yüzünü bile anımsıyorum. Kadın kendince haklıydı. Ne diyebilirim ki? Şey, evet, sanırım Nuria aksini söylese de o adamı hâlâ unutmamıştır. Şu da bir gerçek ki, bu yüzden Carax’i asla bağışlamayacağım. Henüz çok gençsin, bunların nasıl acı verdiğini bilemezsin. Düşüncemi sorarsan, Carax bir kalp hırsızıdır ve kızımın kalbini çalıp mezara ya da cehennemin dibine gitmiştir. Senden bir tek şey isteyeceğim: Nuria’yı görür, onunla konuşursan, nasıl olduğunu bana bildir. Mutlu olup olmadığını öğren. Bir de babasını bağışlayıp bağışlamadığını."</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__OPENPAR_1_CLOSEPAR_"><span>*</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">Şafaktan kısa bir süre önce, elimde yalnızca yolumu aydınlatan bir gaz lambası ile Unutulmuş Kitaplar Mezarlığı’na tekrar gittim. Şu an yaptığım gibi, bir zamanlar Isaac’ın kızının da bu karanlık, sonsuz koridorlarda kitabı saklamak için aynı amaçla gezindiğini düşündüm. Buraya babamla ilk geldiğimiz zamanki yolu anımsayabileceğimi düşünmüştüm, ama çok geçmeden labirentin girinti ve çıkıntılarıyla birbirlerine bağlanmış spiral geçitleri fark ederek bunun olanaksız olduğunu anladım. Anımsadığımı sandığım bir koridordan üç kez geçtim, her defasında da labirent beni aynı noktaya çıkardı. Isaac yüzünde çarpık bir gülümsemeyle beni orada bekliyordu.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"Bir gün onu almak için geri dönmeyi mi düşünüyorsun?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"Kuşkusuz."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"O halde küçük bir numara yapabilirsin."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"Numara mı?"</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"Genç adam, anlayışın biraz kıt, değil mi? Monitaur’u<a id="ref_footnotebookmark_start_82_1"></a><span class="C_Citation"><a href="#ref_footnotebookmark_end_82_1">[1]</a></span> anımsa."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">Ne önerdiğini anlayabilmem birkaç saniyemi aldı. Isaac cebinden eski bir çakı çıkarıp bana uzattı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">"Her köşeye yalnızca senin fark edebileceğin bir çentik at. Bunların tümü ağaç ve her tarafları oluklar, çiziklerle dolu, ne aradığını bilen biri bakmadığı sürece kimse bir şey fark etmez..."</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_3_CLOSEPAR_">Önerisini dinleyerek yapının kalbine doğru bir kez daha yola çıktım. Geçmeyi düşündüğüm koridorlara bakan raflara birer C ve X koyarak ve her defasında yönümü değiştirerek işaretlemeyi bitirdim. Yirmi dakika sonra kulenin derinliklerinde kaybolmuştum ki, tamamen şans eseri, kitabı gömeceğim yer karşıma çıktı. Sağımda kilisenin mülkiyetine vakfedilen taşınmazlar hakkında, Jovellanos tarafından düzenlenmiş bir sıra kitap vardı. Yeniyetme aklımca, böylesi bir maskeleme en açıkgöz beyinleri bile yolundan caydırırdı. Elime birkaç cilt alıp can sıkıcı mermer duvarların bitişiğindeki ikinci sırayı inceledim. Toz bulutları arasında, Moratin’in çeşitli oyunları ile Spinoza’nın <i>Tractatus Logico Politicııs</i>’unun hemen yanı başında gıcır gıcır bir <i>Curial a Güelfa</i> duruyordu. En sonunda Carax in kitabını 1901 Gerona mahkeme kararları yıllığıyla Juan Valera romanlarının koleksiyonu arasına gizlemeye karar verdim. <i>Rüzgârın Gölgesi</i>’ne yer açmak amacıyla yanıma şiir sanatına ilişkin Altın Çağ isimli kitabı almaya karar verdim, ayrıldığım romanımı alıp Jovellanos’un antolojisinin arka kısmına, duvar tarafındaki sıraya koydum.</p>

  <p class="p_c_a">Ses çıkartmaksızm, yolumu işaretlerden bularak oradan ayrıldım. Karanlık tünellerde ve kitap tünelleri içinde yürürken içime çöreklenen bir hüzün duygusundan kurtulamadım. Tümüyle rastlantısal da olsa, bu sonsuz mezarlığa gömülmüş on binlerce benzeri gibi sonsuza dek unutulmaya terk edilmiş tek bir kitapta tüm evreni bulmuş olduğumu düşünmeden edemedim. Kütüphanenin dışında akıp giden dünya günden güne farkına bile varmaksızın belleğini yitirirken, kendimi dünyalarla, sahipleri bir okyanusun karanlığında yitip gitmiş ruhlarla ve milyonlarca terk edilmiş sayfayla sarmalanmış olarak duyumsadım.</p>

  <p class="p_c_a">Santa Ana Sokağı’ndaki evimize döndüğümde şafak söküyordu. Kapıyı sessizce açıp lambayı yakmadan içeriye süzüldüm. Giriş holünden koridorun sonundaki yemek odasını görebiliyordum, parti için donatılan masa hâlâ öylece duruyordu. Pastaya dokunulmamıştı ve yemek takımı servise hazır bekliyordu. Koltuğunda oturan babamın hareketsiz siluetini fark ettim, pencereden manzarayı seyrediyordu. Uyanıktı, üstünde hâlâ en yeni elbiseleri vardı. İşaret parmağı ile yüzük parmağı arasında bir kalem gibi tuttuğu sigaranın dumanı odanın içine tembelce yayılıyordu. Yıllardır babamı sigara içerken görmemiştim.</p>

  <p class="p_c_a">"Günaydın," diye homurdandı, yarı içilmiş sigarasını izmarit dolu küllüğe söndürürken.</p>

  <p class="p_c_a">Ne söyleyeceğimi bilemeden ona öylece baktım. Arkasındaki ışık gözlerini gölgeliyordu.</p>

  <p class="p_c_a">"Gece sen gittikten bir iki saat sonra Clara birkaç kez aradı," dedi. "Sesi çok üzgündü. Saat kaçta olursa olsun onu aramanı istedi."</p>

  <p class="p_c_a">"Clara’yı yeniden görmeyi ya da onunla konuşmayı düşünmüyorum," dedim.</p>

  <p class="p_c_a">Babam yalnızca başını sallamakla yetindi. Kendimi yemek odası sandalyelerinden birinin üstüne bırakarak bakışlarımı yere diktim.</p>

  <p class="p_c_a">"Bana nerde olduğunu söylemeyecek misin?"</p>

  <p class="p_c_a">"Buralarda."</p>

  <p class="p_c_a">"Bana korkunç bir gece yaşattın."</p>

  <p class="p_c_a">Sesinde öfke ya da sertçe bir azarlama ifadesi yoktu, yalnızca yorgunluk seziliyordu.</p>

  <p class="p_c_a">"Biliyorum. Üzgünüm," diye yanıtladım.</p>

  <p class="p_c_a">"Yüzüne ne yaptın?"</p>

  <p class="p_c_a">"Yağmurda kaydım ve düştüm."</p>

  <p class="p_c_a">"Yağmurun çok haklı bir nedeni olmalı. Onun üstüne bir şey koy."</p>

  <p class="p_c_a">"Önemli bir şey değil. Fark etmedim bile," diye yalan söyledim. "İhtiyacım olan tek şey derin bir uyku. Zar zor kalkabilirim."</p>

  <p class="p_c_a">"Bari yatmadan önce armağanını aç," dedi babam, gece sehpanın üstüne koyduğu selofanla sarılmış paketi göstererek. Bir süre durakladım. Babam başını salladı. Paketi aldım, ağırlığını hissettim. Açmadan babama uzattım.</p>

  <p class="p_c_a">"Onu geri versen iyi olur. Hiçbir armağanı hak etmiyorum."</p>

  <p class="p_c_a">"Armağanlar onları verenleri mutlu etmek içindir, almayı hak edenler için değil," dedi, babam. "Ayrıca, geri verilemez. Aç onu."</p>

  <p class="p_c_a">Şafağın loş ışıkları altında paketi dikkatlice açtım. İçinde parlak kaplamalı, kenarları altın perçinli ağaç bir kutu vardı. Daha açmadan gülümsüyordum. Kopçası açılırken çıkardığı ses, bir saatin tiktakları gibi zarifti. Victor Hugo’nun efsanevi Montblanc Meinsterstück’ü kutunun ortasına yerleştirilmişti. Göz kamaştırıcı bir manzaraydı. Onu alıp balkon lambasının altında hayranlıkla inceledim. Kalemin tepesindeki altın klipsin üstünde bir yazı vardı.</p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><i>Daniel Sempere, 1950</i></span></p>

  <p class="P_css1">Gözlerimi babama diktim, afallamıştım. Onu o anki kadar mutlu gördüğümü hiç sanmam. Hiçbir şey söylemeden koltuğundan kalkıp bana sıkıca sarıldı. Boğazım düğümlendi, sözcükler hükmünü yitirmişti, katı bir sessizliğe büründüm.</p>
  <hr style="text-align:left; width:30%;" />

  <p class="P_Footnote"><span class="C_Citation"><a href="#ref_footnotebookmark_start_82_1" id="ref_footnotebookmark_end_82_1">[1]</a></span> İnsan bedenli boğa başlı bir canavar. Minos bu korkunç yaratığı mimarı Dardaloio yaptırdığı Labrinthes Sarayı’nda saklamış.</p>
</body>
</html>
