<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>Öldükten Sonra Kasim 1955</title>
</head>

<body>
  <h2 class="P_Normal__And__Left_Indent__And__Spacing_After__And__Spacing_Before" title="Öldükten Sonra Kasım 1955"><br /></h2>

  <div>
    <br />
  </div>

  <div>
    <br />
  </div>

  <div>
    <br />
  </div>

  <div>
    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;"><br /></span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;">ÖLDÜKTEN SONRA&nbsp;</span></p>

    <p class="P__And__Centre_Alignment" style="font-size: medium; text-indent: 0px;"><span style="font-size: 1.5em; font-weight: bold; text-indent: 2em;">KASIM 1955</span><br /></p>

    <div>
      <span style="font-size: 1.5em; font-weight: bold; text-indent: 2em;"><br /></span>
    </div>
  </div>

  <div style="text-align:center; width:100%;">
    <br />
  </div>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before"><br /></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Beyaz renkli oda titrek çarşaflar, şeffaf perdeler ve parlak gün ışığıyla doluydu. Penceremden mavi renkli denizi görebiliyordum. Bir gün birisi beni Corachán Kliniği’nden denizi göremeyeceğime; odalarının beyaz ya da havai olmadığına ve kasım ayında denizin kurşuni bir havuz gibi soğuk ve vahşi olduğuna; o hafta Barcelona üç metre karın altında kalana kadar kar yağdığına ve edebi iyimser Fermín’in bile benim tekrar öleceğimi düşündüğüne inandırmaya çalıştı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Zaten daha önce ambulansla Bea ve üniforması kanımla kirlenmiş Teğmen Palacios’un kollarında ölmüşüm. Onları duyamadığımı düşünen doktorlar, merminin iki kaburga kemiğini parçalayarak kalbimi sıyırıp geçtiğini, atardamarı kopardığını ve yoluna çıkan her şeyi tahrip ederek tüm hızıyla çıktığını söylüyordu. Kalbim altmış dört saniye hiç atmamış. Kısa seyahatimden edebiyete geri döndüğümde bilincimi kaybetmeden önce gözlerimi açarak gülümsediğimi söylediler.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Sekiz gün boyunca kendime gelemedim. O zamana kadar gazeteler Francisco Javier Fumero’nun silahlı bir çete grubuyla girdiği çatışmada öldüğünü yazmıştı. Yetkililer üstün nitelikli polis müfettişinin anısını yaşatmak için ismini değiştirebilecekleri bir sokak ya da bir geçit bulmaya çalışmakla meşguldü. Eski Aldaya konağında bulunan tek ceset onunkiydi. Penélope ve oğlunun cesetleri hiçbir zaman bulanamadı.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Günün ilk ışıklarıyla uyandım. Sıvı altın gibi çarşaflara dökülen ışığı anımsıyorum. Kar yağışı durmuştu ve birisi penceremin dışındaki denizi birkaç salıncağın görebildiği beyaz bir alanla değiştirmişti. Yatağımın yanındaki bir sandalyede uyuyakalmış babam başını yukarı kaldırarak sessizce uzun uzun bana baktı. Ona gülümsediğimde gözyaşlarına boğuldu. Koridorda bir bebek gibi uyuyan Fermín ve başı göğsüne düşmüş Bea, babamın yüksek sesli inleyişlerini duyarak odaya girdi. Fermín’in bir balık kılçığı gibi beyaz ve ince göründüğünü anımsıyorum. Bana, damarlarımda dolaşan kanın Fermín’e ait olduğunu, kendiminkilerin tümünü kaybettiğimi ve ihtiyacım olacağını düşünerek dostumun daha fazla kırmızı kan hücresi üretmek amacıyla günlerini hastanenin kantininde etli sandviçler tıkınarak geçirdiğini anlattılar. Belki de bu, kendimi niye Daniel’den daha tecrübeli hissettiğimi açıklıyordu. Orada bir çiçek ormanı oluştuğunu ve öğleden sonra -ya da iki dakika sonra, bilemiyorum- Gustavo Barceló ve yeğeni Clara’dan tutun da Bernarda ve gözlerime bakmaya cesaret edemeyen, ona sarıldığımda sokağa kaçan Tomâs’a kadar tanıdığım tüm insanların odaya doluştuğunu anımsıyorum. Merceditas ve öğretmen Don Anacleto’yla birlikte gelen Don Federico’yu hayal meyal hatırlıyorum. Diğerleri neşe içinde çığlıklar atarak Tanrı’ya şükrederken tek söz etmeden uzun uzun bana bakan Bea’yi özellikle anımsıyorum. Ve inanmadığı bir Tanrı’ya dua ederek yedi gün boyunca o sandalyede uyuyan babamı hiç unutmadım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Doktorlar tüm topluluğa odamı boşaltmalarını, istemediğim bir istirahat için beni yalnız bırakmalarını söylediğinde, babam bir ara yanıma gelerek bana, yazmak isteyebileceğimi düşünerek kalemimi, Victor Hugo’nun dolmakalemini ve bir defter getirdiğini söyledi. Fermín kapının eşiğinden, hastanedeki tüm doktor heyetiyle görüştüğünü, doktorların artık askere gidemeyeceğimi temin ettiklerini bildirdi. Bea, beni alnımdan öperek babamı temiz hava almak için kendisiyle birlikte dışarı çıkardı, çünkü bir haftadır babam da benim gibi o odanın dışına hiç çıkmamıştı. Bitkinlikten zayıf düşmüş bir halde odada bir başıma kalmıştım, başucumdaki masada duran kalem kutusuna bakarken uykuya daldım.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Kapıdan gelen ayak sesleriyle uyandım. Yatağın ucunda babamı ya da benim yeniden yaşama dönüşümün bir mucize olduğuna inanan, bundan dolayı da gözlerini hiç üstümden ayırmayan Dr. Mendoza’yı görmeyi bekliyordum. Ziyaretçi yatağın etrafında bir tur atıp babamın sandalyesine oturdu. Ağzım kurumuştu. Julián Carax başımı kaldırarak bir bardak su verdi, dudaklarımı onunla ıslattım. Gözlerinde bir veda konuşması okunuyordu, onlara dikkatle bakınca Penélope’nin gerçek kimliğini kesinlikle öğrenmemiş olduğunu anladım. Tam olarak ne dediğini ya da sesinin tınısını hatırlayamıyorum. Elimi tuttuğunu, kendimi sanki onun için yaşamamı istiyormuş gibi hissettiğimi ve onu bir daha göremeyeceğimi söylediğini iyi biliyorum. Ona söylediğim şeyi ise hiç unutmadım. Ona, her zaman ona ait olan o kalemi alarak yeniden yazmaya başlamasını söyledim.</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__Spacing_Before">Uyandığımda Bea kolonyalı bir mendille alnımı kuruluyordu. İrkilerek ona, Carax’ın nerede olduğunu sordum. Şaşırarak bana baktı ve Carax’in sekiz gün önceki fırtınada, ardında karın üstünde bir kan izi bırakarak kaybolduğunu, herkesin onun ölmüş olduğuna inandığını anlattı. Bunun doğru olmadığım, yalnızca birkaç saniye önce burada, benim yanımda olduğunu söyledim. Bea hiçbir şey söylemeden bana gülümsedi. Tansiyonumu ölçen hemşire yavaşça başını sallayarak altı saattir uyuduğumu, bu süre zarfında hep kapının yanındaki çalışma masasında oturduğunu ve içeri giren kimseyi görmediğini açıkladı.</p>

  <p class="P_css1">O gece uyumaya çalışırken yastıktaki başımı çevirdiğimde kalem kutusunun açık olduğunu fark ettim. Kalem gitmişti.</p>
</body>
</html>
