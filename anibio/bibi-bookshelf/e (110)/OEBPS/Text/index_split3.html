<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en" xmlU0003Alang="en">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre6">
  <h1 class="block2" id="toc_id_10">ÜÇÜNCÜ PERDE</h1>

  <p class="block5">(Önceki perdenin aynı. Ertesi akşam. Masanın üstünde yeni bir lamba yanmakta. Girişi engellemek için, kâğıt kaplı kapının önüne bir iskemle konmuştur. Üst kattaki odadan, gezinen birinin ayak sesleri duyulur. Dadı ayakta, tedirgin, dinler. Laura girer.)</p>

  <p class="block6">LAURA : Anahtarları verdi mi sana?</p>

  <p class="block6">DADI : Vermek mi? Nerde! Tanrı yardımcımız olsun, beyin cebinden aldım. Nöjd fırçalamak için giysilerini dışarı çıkarmıştı da.</p>

  <p class="block6">LAURA : Öyleyse bugün nöbette olan Nöjd.</p>

  <p class="block6">DADI : Evet Nöjd.</p>

  <p class="block6">LAURA : Anahtarları bana ver.</p>

  <p class="block6">DADI : Buyurun, ama bunun çalmaktan geri kalır yeri yok. Bakın nasıl geziniyor yukarda. Bir ileri bir geri, bir ileri bir geri!</p>

  <p class="block6">LAURA : Kapının iyice sürgülendiğine emin misin?</p>

  <p class="block6">DADI : Evet, iyice sürgülendi. <i class="calibre7">(Ağlar.)</i></p>

  <p class="block6">LAURA <i class="calibre7">(yazıhaneyi açıp oturarak):</i> Kendine gel Margaret. Kendimizi korumanın tek yolu sakin durmaktır. <i class="calibre7">(Salonun kapısı vurulur.)</i> Bak bakalım kim.</p>

  <p class="block6">DADI <i class="calibre7">(kapıyı açarak) :</i> Nöjd.</p>

  <p class="block6">LAURA : Söyle de içeri gelsin.</p>

  <p class="block6">NÖJD <i class="calibre7">(girerek):</i> Albaydan haber geldi.</p>

  <p class="block6">LAURA : Bana ver. <i class="calibre7">(Okur.)</i> Haa! Nöjd, bütün tüfeklerle fişekliklerdeki mermileri çıkardın mı?</p>

  <p class="block6">NÖJD : Evet ham'fendi, buyurduğunuz gibi. .</p>

  <p class="block6">LAURA : Öyleyse ben albaya cevap yazarken sen dışarda bekle.</p>

  <p class="block5">(Nöjd çıkar.)</p>

  <p class="block6">DADI : Dinleyin hanımcığım! Acaba ne yapıyor yukarda?</p>

  <p class="block6">LAURA : Ses çıkarma. Yazı yazıyorum!</p>

  <p class="block6">DADI <i class="calibre7">(mırıldanarak) :</i> Tanrı yardımcımız olsun! Bunun sonu neye varacak?</p>

  <p class="block6">LAURA : Tamam! Nöjd'e ver şunu. Annemin bütün bunlardan hiçbir haberi olmayacak. Duyuyor musun?</p>

  <p class="block5">(Dadı çıkar. Laura yazıhanenin çekmecelerini açar, bazı kâğıtlar çıkarır. Rahip girer.)</p>

  <p class="block6">RAHİP : Laura'cığım! Sen de anlamışsındır ya, bütün gün dışardaydım, daha demin döndüm eve. Duyduğuma göre, burda korkunç şeyler oluyormuş.</p>

  <p class="block6">LAURA : Evet kardeşim! Ömrümde ne böyle bir gece geçirdim, ne böyle bir gün!</p>

  <p class="block6">RAHİP : Her neyse, görüyorum ki sana bir şey olmamış.</p>

  <p class="block6">LAURA : Hayır, şükürler olsun! Ama bir düşün neler olabilirdi!</p>

  <p class="block6">RAHİP : Hepsini bana bir bir anlat. Söylentiden başka bir şey işitmedim. Nasıl başladı?</p>

  <p class="block6">LAURA : "Ben Bertha'nın babası değilim," diye abuk sabuk konuşmasıyla başladı, yanan lambayı suratıma fırlatmasıyla da son buldu.</p>

  <p class="block6">RAHİP : Ama korkunç bir şey! Zırdelilik bu! Peki şimdi ne yapacağız?</p>

  <p class="block6">LAURA : Daha fazla patlak vermesini önlememiz gerek. Doktor hastaneden deli gömleği istetti. Demin albaya haber yolladım. İşlerimizin ne durumda olduğunu anlamaya çalışıyorum. Adolf her şeyi öylesine berbat etti ki...</p>

  <p class="block6">RAHİP : Ne acı bir durum! Öteden beri böyle bir şeyin olmasından korkuyordum. Ateşle barut bir araya gelir de, patlamaz mı hiç! <i class="calibre7">(Çekmecenin içine bakar.)</i> O çekmecedeki de ne?</p>

  <p class="block6">LAURA : Bak! Demek her şeyi burda saklıyormuş!</p>

  <p class="block6">RAHİP <i class="calibre7">(çekmeceyi karıştırarak) :</i> Olur şey değil! Senin o-yuncak bebeğin bu! Bu da vaftiz başlığın... Bertha'nın kaynana zırıltısı... Senin mektupların... Sonra bu madalyon... <i class="calibre7">(Gözlerini siler.)</i> Seni çok sevmiş olsa gerek, Laura. Ben hiç böyle bir şey saklamış değilim.</p>

  <p class="block6">LAURA : Vaktiyle sevmişti sanırım, ama zaman her şeyi değiştiriyor.</p>

  <p class="block6">RAHİP : Bu kocaman kâğıt da ne? <i class="calibre7">(Kâğıdı inceler.)</i> Mezar satın almış! Eh, mezar deliler evinden yeğdir! Laura, doğru söyle: Senin bunda hiç suçun yok mu?</p>

  <p class="block6">LAURA : Benim mi? Biri aklını oynatırsa, bunda benim ne suçum olabilir?</p>

  <p class="block6">RAHİP : Eh! Başka sözüm yok! Kan su olmaz, akrabalık ister istemez gösterir kendini.</p>

  <p class="block6">LAURA : Ne demek istediğini sorabilir miyim?</p>

  <p class="block6">RAHİP <i class="calibre7">(gözlerini ona dikerek) :</i> Hadi!</p>

  <p class="block6">LAURA: Ne var?</p>

  <p class="block6">RAHİP : Hadi hadi! Kızının yetişmesinde tek başına söz sahibi olmak, arayıp da bulamadığın şey; bunu kolay kolay inkâr edemezsin.</p>

  <p class="block6">LAURA : Anlamadım.</p>

  <p class="block6">RAHİP : Sana hayran olmamak elde değil Laura!</p>

  <p class="block6">LAURA: Öyle mi?</p>

  <p class="block6">RAHİP : Şu serbest düşünceliye vasi olacağım aklıma geldikçe... Ben ki onu, bahçemizin ayrıkotu olarak görmüşümdür öteden beri.</p>

  <p class="block6">LAURA <i class="calibre7">(belli etmeden gülüverir, sonra birden ciddileşir):</i> Bunu da benim yüzüme karşı söyleyebiliyorsun ha, ben ki onun karısıyım?</p>

  <p class="block6">RAHİP : Ne kadar güçlüsün Laura! İnanılmayacak kadar güçlü! Kapana düşen bir tilki gibisin: Ele geçmektense, bacağını kemirmeyi yeğ tutarsın. Usta bir hırsız gibi: Kimseyi, kendi vicdanını bile suç ortağı etmek istemezsin. Aynaya baksana bir! Bakamazsın!</p>

  <p class="block6">LAURA : Ben hiç ayna kullanmam.</p>

  <p class="block6">RAHİP : Öyle. Kendine bakamazsın ki... Elini göreyim. Ufacık bir kan lekesi yok: İz miz kalmamış o sinsi zehirden! Yasaların erişemeyeceği küçücük, masum bir cinayet: Bilinçsiz bir cinayet. Bilinçsiz mi? Deha eseri bu! Yukardakini dinle! Dikkat et Laura! O adam bir boşanırsa, ikiye böler seni!</p>

  <p class="block6">LAURA : Böyle konuştuğuna göre, vicdanın tedirgin olsa gerek. Elinden gelirse, suçla beni.</p>

  <p class="block6">RAHİP : Suçlayamam.</p>

  <p class="block6">LAURA : Gördün mü! Suçlayamazsın, demek ki ben suçsuzum. Şimdi, sen kendi işine bak, ben de kendi işime bakayım. İşte doktor geldi! <i class="calibre7">(Doktor girer. Laura ayağa kalkar.)</i> Sizi gördüğüme çok sevindim doktor! Biliyorum, yardımınıza güvenebilirim, ama ne yazık ki yapılabilecek fazla bir şey yok. Nasıl geziniyor yukarda, duyuyor musunuz? Artık emin oldunuz mu?</p>

  <p class="block6">DOKTOR : Bir saldırı olayı var, bundan eminim. Ama şöyle bir mesele çıkıyor ortaya: Öfke patlaması mı sayılmalı bu, yoksa deliliğin patlak vermesi mi?</p>

  <p class="block6">RAHİP : Bu patlak verme olayı bir yana, birtakım saplantılarla başının dertte olduğunu da kabul edersiniz.</p>

  <p class="block6">DOKTOR : Bana öyle geliyor ki, rahip efendi, sizin saplantılarınız daha köklü.</p>

  <p class="block6">RAHİP : Ta derinlere kök salan manevi inançlarım... .</p>

  <p class="block6">DOKTOR : İnançları bir yana bırakalım!... Ham'fendi, kocanızın para cezasına çarptırılması, ya da hapsedilmesi, ya da deliler evine gönderilmesi sizin kararınıza bağlı. Yüzbaşının bu davranışı için ne düşünüyorsunuz?</p>

  <p class="block6">LAURA : Ben buna şimdi cevap veremem.</p>

  <p class="block6">DOKTOR : Demek ki aileniz için en hayırlı şeyin ne olacağı konusunda ta derinlere kök salan inançlarınız yok? Peki siz ne dersiniz, rahip efendi?</p>

  <p class="block6">RAHİP : Her iki durum da rezalete yol açar. Bir şey söylemek zor.</p>

  <p class="block6">LAURA : Bunu para cezasıyla atlatacak olursa, yine saldıra-bilir.</p>

  <p class="block6">DOKTOR : Hapse atılınca da, çok geçmeden çıkar yine. Anlaşılan, bu durumda, her iki taraf için de en iyisi, onun deli sayılması. Dadı nerde?</p>

  <p class="block6">LAURA : Niye sordunuz?</p>

  <p class="block6">DOKTOR: Deli gömleğini hastaya o giydirmeli. Birden değil, ben hastayla konuştuktan sonra, emir verir vermez. Şey... giysi dışarda. <i class="calibre7">(Salona geçer, büyük bir paketle döner.)</i> Lütfen dadıyı çağırın.</p>

  <p class="block5">(Laura zili çalar. Doktor, deli gömleğini paketten çıkarmaya koyulur.)</p>

  <p class="block6">RAHİP : Korkunç! Korkunç!</p>

  <p class="block5">(Dadı girer.)</p>

  <p class="block6">DOKTOR: Dadı! Şimdi lütfen dikkat et. Şu gömleği görüyorsun ya. Ben: "Giydir," der demez, bunu arkadan yüzbaşının sırtına geçirivereceksin. Saldırmasını önlemek için, anlıyorsunuz ya. Kolları son derece uzun, görüyorsun. Kımıldayamasın diye. Bunların arkadan bağlanması gerek. Bak, burda tokalı bir kayış var, daha sonra bunları bir iskemlenin koluna, ya da en uygun ne varsa, ona bağlayacaksın. Nasıl, yapabilecek misin bunu?</p>

  <p class="block6">DADI : Hayır doktor, hayır, bunu yapamam ben!</p>

  <p class="block6">LAURA : Niye kendiniz yapmıyorsunuz doktor?</p>

  <p class="block6">DOKTOR : Hastanın bana güveni yok da ondan. Bu tam sizin yapacağınız iş ham'fendi, ama korkarım, onun size de güveni yok. <i class="calibre7">(Laura suratını buruşturur.)</i> Belki de siz, rahip efendi...</p>

  <p class="block6">RAHİP : Beni bağışlamanızı dilerim.</p>

  <p class="block5">(Nöjd girer.)</p>

  <p class="block6">LAURA : Haberi götürdün mü?</p>

  <p class="block6">NÖJD : Evet ham'fendi.</p>

  <p class="block6">DOKTOR : Oo, sen misin Nöjd! Burdaki durumdan haberin var, değil mi? Yüzbaşı aklını oynattı, ona bakabilmemiz için bize yardım etmelisin.</p>

  <p class="block6">NÖJD : Yüzbaşım için yapabileceğim bir şey varsa, ondan esirgemeyeceğimi kendisi bilir.</p>

  <p class="block6">DOKTOR : Bu gömleği ona giydireceksin.</p>

  <p class="block6">DADI : Hayır! Dokunmasın ona! Nöjd incitmesin onu! Ben kendim giydiririm, yavaşça, usulca. Ama Nöjd dışarda bekleyip ben isteyince bana yardım edebilir. En iyisi öyle yapsın o.</p>

  <p class="block5">(Kâğıt kaplı kapı şiddetle vurulur.)</p>

  <p class="block6">DOKTOR: İşte geldi! <i class="calibre7">(Dadıya:)</i> Şu gömleği iskemlenin üstüne koy, şalının altına sakla! Şimdi siz çıkın, hepiniz, rahiple ben onu karşılarız. Kapı fazla dayanmaz. Çabuk olun!</p>

  <p class="block6">DADI <i class="calibre7">(soldan çıkarken) :</i> Tanrı yardımcımız olsun!</p>

  <p class="block5">(Laura yazıhaneyi kapayıp Dadı'yı izler. Nöjd salona geçer. Kâğıt kaplı kapı patlarcasına açılır, kilit kırılır, iskemle yere devrilir. Yüzbaşı, kucağında bir yığın kitap, girer.)</p>

  <p class="block6">YÜZBAŞI <i class="calibre7">:(kitapları</i> <i class="calibre7">masanın üzerine koyarak)</i> : Hepsi bur-da! Bu kitapların her birinde bulabilirsiniz! Demek o kadar deli değilmişim ben! <i class="calibre7">(Kitabın birini alarak:)</i> Bakın, Odysseia'nın Uppsala çevrisinin 1. kitabının 6'ncı sayfasının 215'inci satırında neler yazılı: Telemakhos Athe-na'ya diyor ki:"Odysseus'unoğlu olduğumu söylüyor annem, ama ben bundan emin değilim. Babasının kim olduğunu bilen çocuk bilge olsa gerektir. "Telemakhus Penelo-pe'den kadınların en namuslusundan böyle kuşkulanıyor işte!</p>

  <p class="block5">(Bir başka kitabı alarak:)</p>

  <p class="block11">Burda Peygamber Ezekiel diyor ki: "İşte babam, dedi budala; oysa kim, hangi tohumdan geldiğini söyleyebilir?" Yeteri kadar açık. Başka ne var burda? Merzlyakov'un Rus Edebiyatı Tarihi. Rusya'nın en büyük ozanı Aleksan-dır Puşkin, öldürücü bir yara almıştı; ama düelloda göğsünden yediği kurşundan çok, karısının sadakatsizliğiyle ilgili söylentilerdi onu yaralayan, ölüm döşeğinde: "Karım masumdu," diye yemin etti. Eşşek! Eşşek! Nasıl yemin edebildi buna? Görüyorsunuz, okurum ben kitaplarımı. Merhaba Hazreti Yunus! Burdasın ha? Doktor da, tabii! irlandalı erkekler arasında, karılarının suratlarına yanan lamba fırtlatmak töredenmiş... bundan dehşet duyan bir İngiliz hanımına ne dediğimi hiç anlattım mı size? "Tanrım, ne kadınlar!" demiştim. "Kadınlar mı?" diye kekele-mişti. "Elbette," diye karşılık vermiştim, "İşler böylesine sarpa sardığında, erkek yanan bir lambayı kavrayıp sevdiği, tapındığı bir kadının suratına fırlatırsa, o zaman emin olunabilir ki..."</p>

  <p class="block6">RAHİP : Neden emin olunabilir?</p>

  <p class="block6">YÜZBAŞI : Hiçbir şeyden! Hiçbir şeyden emin olamazsınız, ancak inanabilirsiniz. Öyle değil mi Hazreti Yunus? İnanan kurtulur. Kurtulur ya! Hayır. İnanmak yüzünden lanetlenebilir kişi! Ben bunu bilir bunu söylerim.</p>

  <p class="block6">DOKTOR : Ama yüzbaşım...</p>

  <p class="block6">YÜZBAŞI : Tutun çenenizi! Sizin ağzınızdan tek söz işitmek istemiyorum! Ordaki bütün dedikoduları tıpkı bir telefon gibi aktarmanızı dinlemek istemiyorum! Ordaki!... Ne demek istediğimi anlıyorsunuz. Dinle beni Hazreti Yunus. Çocuklarının babası olduğuna inanıyor musun? Yanılmıyorsam ders vermeye özel bir öğretmen gelirdi size, hem de yakışıklı bir delikanlıydı. Onunla ilgili birtakım dedikodular anlatılırdı.</p>

  <p class="block6">RAHİP : Dikkat et, Adolf!</p>

  <p class="block6">YÜZBAŞI : Perukanın altını bir yokla bakalım, iki küçük şişkinlik var mı, yok mu. Hay Allah! Nasıl da benzi attı! Yaa! Elbette söylentiydi bunlar, ama hey Tanrım, ne sözler çıkar insanların ağzından! Biz evli erkekler ne gülünç şeyleriz, hepimiz, hepimiz! Doğru değil mi doktor? Peki sizin yataktan, şu karı koca birlikte yattığınız yataktan ne haber? Sizin evde bir teğmen yok muydu, ha? Durun hele, bakalım tahmin edebilecek miyim. Adı...</p>

  <p class="block13">(Dok torun kulağına fısıldar.)</p>

  <p class="block11">Vay canına! Bunun da mı benzi atıyor ne! Boş verin dostum! Karınız ölmüş ve gömülmüş bulunuyor, olmuş bir şeyse hiçbir zaman değiştirilemez. Aslında tanırdım onu. Kendisi şimdi... — Yüzüme bakın doktor! Hayır, gözlerimin içine bakın! <i class="calibre7">—</i> Şimdi süvari binbaşısı o! Tanrım! Eminim o da boynuzludur!</p>

  <p class="block6">DOKTOR <i class="calibre7">(kızgın) :</i> Lütfen konuyu değiştirin yüzbaşım!</p>

  <p class="block6">YÜZBAŞI : Bakın! Ben boynuz der demez, değiştirmek istiyor konuyu!</p>

  <p class="block6">RAHİP : Sen de biliyorsun ki, kardeşim, aklın başında değil pek.</p>

  <p class="block6">YÜZBAŞI : Biliyorum, biliyorum. Fakat şu süslü başlarınızı bir süre ben kullansaydım, çok geçmeden sizi de kapatırlardı bir yere. Ben deliyim. Ama nasıl delirdim? Bu ilgilendirmiyor mu sizi? Hayır, kimseyi ilgilendirmiyor.</p>

  <p class="block13">(Masadan fotoğraf albümünü alır.)</p>

  <p class="block11">Tanrım! İşte kızım! Benim mi? İşte bundan emin olamayız. Emin olmak için ne yapmak gerektiğini söyleyeyim mi size? Toplumca kabul edilebilmek için, önce evlenmeli. Derken hemen ayrılıp aşk hayatı yaşamalı; doğacak çocukları da evlat edinmeli sonunda. Böylece bu çocukların hiç değilse evlatlığınız olduğu bilinebilir. Öyle değil mi? Fakat şimdi bunun ne yardımı dokunabilir ki bana? Siz benim ölümsüzlüğümü elimden aldıktan sonra, artık bana neyin yardımı dokunabilir ki? Uğrunda yaşayacağım hiçbir şey kalmadıktan sonra, bilim, felsefe ne işime yarar benim? Şerefim olmayınca ben hayatı neyleyim? Sağ kolumu, beynimin yarısıyla belkemiğimin yarısını bir başka ağacın gövdesine aşılamıştım; birlikte büyür de, bir tek, daha kusursuz bir ağaç haline gelirler sanıyordum. Derken biri bıçakla gelip aşı yerinin altından kesiverdi. Şimdi ancak yarım bir ağacım ben. Öbür yarı, benim kolum ve beynimin yarısıyla büyümekte şimdi. Oysa ben sararıp solmaktayım, ölüyorum; çünkü varlığımın en iyi parçasıydı verdiğim. Bırakın da öleyim artık! Bana ne yapacaksanız yapın! Ben yokum artık!</p>

  <p class="block14">(Doktorla Rahip fısıldaşırlar. Soldan çıkarlar. Yüzbaşı bir iskemleye yığılır. Bertha girer.)</p>

  <p class="block6">BERTHA <i class="calibre7">(Yüzbaşı'ya giderek) :</i> Hasta mısın babacığım?</p>

  <p class="block6">YÜZBAŞI <i class="calibre7">("Baba" sözü üzerine başını kaldırıp aptal aptal bakarak) :</i> Ben mi?</p>

  <p class="block6">BERTHA : Sen ne yapmışsın biliyor musun? Lambayı annemin üstüne fırlatmışsın.</p>

  <p class="block6">YÜZBAŞI : Öyle mi?</p>

  <p class="block6">BERTHA : Evet. Ya bir yeri incinseydi?</p>

  <p class="block6">YÜZBAŞI : Ne olurdu ki?</p>

  <p class="block6">BERTHA : Sen böyle konuşursan benim babam değilsin!</p>

  <p class="block6">YÜZBAŞI : Ne dedin? Baban değil miyim? Nerden biliyorsun? Kim söyledi? Peki kimmiş baban? Kim?</p>

  <p class="block6">BERTHA : Sen değilsin herhalde!</p>

  <p class="block6">YÜZBAŞI : Ben değil de bir başkası ha! Kim peki? Kim? Görünüşe bakılırsa iyi doldurmuşlar seni. Kim söyledi? Kendi çocuğumun yüzüme karşı: "Sen benim babam değilsin," dediğini işitecektim demek! Böyle şeyler söylemekle annene hakaret ettiğinin farkında değil misin? Anlamıyor musun ki, bunların doğru olması onun için lekedir?</p>

  <p class="block6">BERTHA : Anneme dil uzatmaya kalkma sakın!</p>

  <p class="block6">YÜZBAŞI : Görüyorum ki hepiniz bana karşı birlik olmuşsunuz. Evet! Öteden beri böyle bu!</p>

  <p class="block6">BERTHA : Baba!</p>

  <p class="block6">YÜZBAŞI : Bu sözü ağzına alma bir daha!</p>

  <p class="block6">BERTHA : Baba! Baba!</p>

  <p class="block6">YÜZBAŞI <i class="calibre7">(onu kendine çekerek) :</i> Bertha, sevgili yavrum, e-vet, benim çocuğumsun sen! Evet, evet, öyle olması gerek; öyledir de! Hasta bir kafanın kuruntusuydu o, yelle gelmişti, salgın gibi, humma gibi. Bana bak! Bak da gözlerinde göreyim ruhumu... Ama onun ruhunu da görüyorum! İki ruhun var senin, biriyle beni seviyor, öbürüyle de nefret ediyorsun benden. Sen yalnız beni sevmelisin! Senin bir tek ruhun olmalı, yoksa hiçbir zaman huzura eremezsin, ben de eremem! Senin bir tek düşüncen olmalı, benim düşüncemin meyvesi olmalı bu! Senin bir tek iraden olmalı, benim iradem olmalı bu!</p>

  <p class="block6">BERTHA : Hayır, hayır! Kendim olmak istiyorum ben!</p>

  <p class="block6">YÜZBAŞI : Hiçbir zaman olamayacaksın! Bak, yamyamım ben, seni yiyeceğim! Annen beni yemek istedi, ama beceremedi. Ben, çocuklarını yiyen Tarım Tanrısı Satürn'üm.. Ona önceden bildirilmişti: "Sen çocuklarını yemezsen, onlar seni yiyecekler." Ya yersin, ya da yenirsin: İşte bütün dava! Ben seni yemezsem, sen beni yiyeceksin; dişlerini gösterdin bile! <i class="calibre7">(Silahlığa gider.)</i> Korkma yavrucuğum! Bir şey yapmayacağım sana. <i class="calibre7">(Silahlıktan bir tabanca alır.)</i></p>

  <p class="block6">BERTHA <i class="calibre7">(kaçmaya yeltenerek) :</i> Yetiş anne, yetiş! Öldürecek beni!</p>

  <p class="block6">DADI <i class="calibre7">(çabucak girerek) :</i> Bay Adolf, ne yapıyorsunuz Allah aşkına?</p>

  <p class="block6">YÜZBAŞI <i class="calibre7">(tabancayı yoklayarak):</i> Mermileri çıkardın mı?</p>

  <p class="block6">DADI: Ha, evet, temizleyip kaldırmıştım. Siz şöyle oturup rahatınıza bakın, ben hemen gider getiririm. <i class="calibre7">(Yüzbaşıyı kolundan tutup bir iskemleye oturtur. Yüzbaşı durgunlaşır. Dadı deli gömleğini alıp iskemlenin arkasından yaklaşır. Bertha dışarı sıvışır.)</i> Hatırlar mı Bay Adolf? Kendisi benim küçük, sevgili yav-rumken, geceleri üstünü güzelce örter de, onunla birlikte dua ederdim. Gece susayınca, nasıl kalkıp ona içecek bir şey verdiğimi de hatırlar mı? Sonra, korkulu düşler görüp bir türlü uyuyamadığı zamanlar, mumu yakardım da, ona güzel masallar anlatırdım. Hatırlar mı Bay Adolf?</p>

  <p class="block6">YÜZBAŞI : Devam et Margaret. İçimi rahatlatıyor.</p>

  <p class="block9">DADI : Pekâlâ öyleyse iyi dinleyin! Bay Adolf hatırlar mı? Bir gün kayık yontmak için mutfaktan kocaman bir bıçak ele geçirmişti; derken ben gelmiş, bıçağı elinden hileyle almıştım. Kendisi küçük, sersem çocuğun biriydi, hileye başvurmadan olmazdı; yapılan şeyin kendi iyiliği için yapıldığını taş çatlasa anlamazdı. "Ver şu yılanı bana," demiştim: "Yoksa sokuverir seni!" Bıçağı hemen bırakmıştı.</p>

  <p class="block10"><i class="calibre7">(Tabancayı Yüzbaşı'nın elinden alır.)</i> Sonra, giyinme vakti gelince, bir türlü giyinmezdi. O zaman onu okşamak: "Senin altından ceketin olmalı, sen prensler gibi giyinmelisin," demek zorunda kalırdım. Derken o küçük ceketini alırdım — basbayağı yeşil yünden bir şeydi bu — tam önünde tutar: "Hadi," derdim, "sok bakayım kollarını, ikisini de!"</p>

  <p class="block15">(Deli gömleğini giydirir.)</p>

  <p class="block10">Sonra da derdim ki: "Şimdi ben arkanı düğmelerken, sen de sessizce, güzel güzel otur, e mi!"</p>

  <p class="block15">(Gömleğin kollarını arkadan bağlar.)</p>

  <p class="block10">Sonra da derdim ki: ' Hadi şimdi kalk, uslu bir çocuk gibi gezin de, dadın görsün, nasıl, yakışmış mı..."</p>

  <p class="block11"><i class="calibre7">(Yüzbaşı'yı sedire götürür.)</i> Sonra da derdim ki: "Artık yatmalısın."</p>

  <p class="block9">YÜZBAŞI : Ne dedin? Daha yeni giyinmişken yatmak ha? Hay Allah! Ne yaptın bana? <i class="calibre7">(Kurtulmaya çalışır.)</i> Seni iblis karı, bu ne şeytan kurnazlığı böyle! Sende bunu tasarlayacak kafa olduğu kimin aklına gelirdi!</p>

  <p class="block15">(Sedire uzanır.)</p>

  <p class="block11">Bağlanmış, kırılmış, aldatılmış! Ölmek bile elde değil!</p>

  <p class="block6">DADI : Bağışlayın Bay Adolf, bağışlayın beni! Çocuğu öldürmenizi önlemek zorunda kaldım.</p>

  <p class="block6">YÜZBAŞI : Neden bırakmadın ki onu öldüreyim? Hayat cehennem, ölüm de cennetse, çocukların yeri cennet değil midir?</p>

  <p class="block6">DADI : Ölümden sonrasını nerden biliyorsunuz ki?</p>

  <p class="block6">YÜZBAŞI : Gerçekten bilinen tek şeydir o. Hayat hiç bilinmez. Ah, keşke ta baştan bilinseydi!</p>

  <p class="block6">DADI : Bay Adolf! Şu inatçı yüreğinize baş eğdirin de, acımasını dileyin Tanrı'dan! Henüz geç kalmış değilsiniz. İsa Efendimiz, çarmıhtaki hırsıza: "Bugün cennette benimle beraber olacaksın," dediği zaman da geç kalınmamıştı.</p>

  <p class="block9">YÜZBAŞI : Burnun leş kokusu aldı da ondan ötüyorsun böyle, değil mi koca karga?</p>

  <p class="block10"><i class="calibre7">(Dadı cebinden dua kitabını çıkanr. Yüzbaşı seslenir.)</i> Nöjd! Orda mısın Nöjd?</p>

  <p class="block15">(Nöjd girer.)</p>

  <p class="block11">Şu kadını evden dışarı at, yoksa dua kitabıyla boğacak beni! Pencereden mi atarsın, bacadan mı, şunu dışarı at da, nasıl atarsan at!</p>

  <p class="block6">NÖJD <i class="calibre7">(Dadıya bakarak) :</i> Tanrı yardımcınız olsun yüzbaşım! Bunu ta yürekten dilerim. Yapamam. Elim varmaz! Altı erkek olsa vız gelirdi, ama bir kadına el kaldıramam!</p>

  <p class="block6">YÜZBAŞI : Ne? Bir tek kadınla başa çıkamazsın ha?</p>

  <p class="block6">NÖJD : Hayır, başa çıkarım, ama erkeğin kadına el kaldırmasını önleyen tuhaf bir şey var.</p>

  <p class="block6">YÜZBAŞI : Neymiş o tuhaf şey? Onlar bana el kaldırmadılar mı?</p>

  <p class="block6">NÖJD : Evet ama yüzbaşım, elim varmıyor işte! Rahibe vurmamı istemeniz gibi bir şey bu. Bir çeşit din: İliğinize işlemiş. Yapamam!</p>

  <p class="block5">(Laura girer, Nöjd'e işaret eder. Nöjd çıkar.)</p>

  <p class="block6">YÜZBAŞI : Omfale! Omfale! Herkül sana yün eğirirken sopayla oynuyorsun ha!</p>

  <p class="block6">LAURA <i class="calibre7">(sedire yaklaşarak) :</i> Adolf! Bana bak! Senin düşmanın olduğuma inanıyor musun?</p>

  <p class="block6">YÜZBAŞI : Evet, inanıyorum. Bütün kadınların bana düşman olduğuna inanıyorum. Doğumumdan sancı çekecek diye dünyaya gelmemi istemiyordu annem. O benim düşmanımdı. Hayatımı, daha tohum halindeyken besinsiz bıraktı, bu yüzden yarı sakat doğdum. Kız kardeşim, bana boyun eğdirdiği için düşmanımdı. Kucakladığım ilk kadın benim düşmanımdı: Kendisine sunduğum aşka karşılık, on yıl süren bir hastalığa saldı beni. Kızım, seninle benim aramda seçim yapmak zorunda kaldığında, düşmanım oldu. Hele sen, sen, karım, can düşmanım oldun, çünkü beni cansız yere serinceye dek elini çekmedin üzerimden!</p>

  <p class="block6">LAURA : Ama ben böyle bir şey olmasını istemiş değilim ki. Hiçbir zaman tasarlamadım bunu. Belki senden kurtulmak için belirsiz bir arzu duyuyordum; yolumu tıkıyordun çünkü. Davranışlarımda herhangi bir düzen görüyorsan, eh, belki vardı böyle bir şey, ama ben farkında değildim. Hiçbir şeyi öyle, düşünerek yapmadım; davranışlarım, senin döşediğin raylar üzerine kayıp gitti sadece. Vicdanım tertemiz; suçsuz olmasam bile, Tanrı önünde suçsuz hissediyorum kendimi. Senin varlığın, yüreğimin üzerinde bir taş gibiydi, bastırdıkça bastırıyordu; sonunda, bu dayanılmaz yükü silkip atmaya çalıştı yüreğim. Bence olup biten bu; seni bilmeden incittiysem, beni bağışlamanı dilerim.</p>

  <p class="block6">YÜZBAŞI : Bütün bunlar akla uygun şeyler, ama bana ne gibi yardımı dokunur ki? Suç kimde? Belki de fazla hesaba dayanan evliliğimizde. Eskiden karı alırdınız, şimdiyse, bir iş kadınıyla ortaklığa giriyorsunuz, ya da bir arkadaşla ev kuruyorsunuz. Bu durumda ortağa saldırıyor, ya da arkadaşın ırzına geçiyorsunuz. Peki aşka ne oluyor, duyuların o sağlam aşkına? İhmalden ölüyor. Ya ortak hesap yokken, çeki elinde bulundurana ödenecek o aşk hisselerinin kazanç payına ne oluyor? İflasa uğrayınca, çek kimin elinde kalıyor? Bu hesaba dayanan çocuğun babası gerçekte kimdir?</p>

  <p class="block6">LAURA : Çocukla ilgili kuşkuların baştan aşağı temelsiz.</p>

  <p class="block6">YÜZBAŞI : İşin korkunç yanı da bu ya! Temeli olsaydı, hiç değilse kavrayacak, tutunacak bir şey olurdu. Şimdiyse, çalıların arasında pusu kuran, arasıra başlarını çıkarıp sırıtan gölgeler var ancak. Havayla savaşmak, ya da boş fişeklerle yalancıktan savaşmak gibi bir şey. Gerçek, ne denli öldürücü olursa olsun, kişinin çaba göstermesine yol açar, gövdesini ve ruhunu eyleme hazırlar. Oysa şimdi, düşüncelerim sisler içinde dağılıyor, beynim ateş alıncaya dek sürtünüyor boşluğa... Başımın altına yastık koy. Üzerime bir şey ört; üşüyorum. Korkunç üşüyorum,</p>

  <p class="block5">(Laura sırtındaki atkıyı Yüzbaşının üstüne örter. Dadı çıkar.)</p>

  <p class="block6">LAURA : Elini ver, canım.</p>

  <p class="block6">YÜZBAŞI : Elimi mi? Şu arkamdan bağladığını mı! Omfale! Omfale! Ama atkın dudaklarıma değiyor, yumuşacık. Kolların gibi sıcak ve yumuşak, vanilya kokuyor. Gençliğinde, saçların da böyle kokardı. Gençliğinde Laura, hani kayın ağaçlarının arasında gezinirdik ya...çuhaçiçekleriyle ardıç-kuşları vardı... ne güzel, ne güzel! Bir düşün, yaşamak ne güzeldi o zamanlar; bir de şimdikine bak! Böyle olmasını istemezdin, ben de istemezdim. Ama oldu. Peki kimin buyruğu altında yaşamamız?</p>

  <p class="block6">LAURA: Tanrı'nın.</p>

  <p class="block9">YÜZBAŞI : Boğuşma Tanrısının desene! Ya da Tanrıçasının... bugünlerde olduğu gibi. Kaldırın üzerimde yatan şu kediyi!</p>

  <p class="block10"><i class="calibre7">(Dadı bir yastıkla girer, atkıyı Yüzbaşı'nın üzerinden alır.)</i> Üniformamı getir. Ceketimi üzerime ört.</p>

  <p class="block15">(Dadı ceketi askıdan alıp üzerine örter. Yüzbaşı, Laura'ya:)</p>

  <p class="block10">Ah, o sert aslan derisini alacaktın elimden ha! Omfale! Omfale! Kurnaz kadın seni! Barış tutkunu, silah bıraktıran! Uyan Herkül, onlar sopanı elinden almadan! İpekli kumaştandır diyerek, zırhımızı üzerimizden hileyle çıkardınız. Ama ipekli kumaş olmadan önce, demirdendi o zırh, demirden! Eskiden askerin gömleğini demirciler döverdi, şimdi kadın terziler dikiyor. Omfale! Omfale! Kaba güç, hain zayıflığın önünde yere serildi. Utan! Ey şeytan kadın! Bütün cinsine lanet olsun senin!</p>

  <p class="block10"><i class="calibre7">(Tükürmek için doğrulur, ama yine, yıkılır.)</i> Ne biçim yastık bu bana verdiğin, Margaret? Ne kadar sert, ne kadar soğuk! Ne kadar soğuk! Yanıma gel de, şu iskemleye otur.</p>

  <p class="block15">{Dadı oturur.)</p>

  <p class="block11">Evet, öyle! Başımı kucağına koyayım. Oh, ne sıcak! Üzerime eğil de göğsünü hissedeyim. Ah, bir kadının göğsünde uyumak ne tatlı: İster anne olsun bu, ister sevgili! Ama en tatlısı, anneninki!</p>

  <p class="block6">LAURA : Çocuğunu görmek ister misin Adolf? Söyle!</p>

  <p class="block6">YÜZBAŞI : Çocuğumu mu? Erkeğin çocuğu olmaz ki. Ancak kadının çocuğu olur. Bunun için, gelecek kadınlarındır. Bizse çocuksuz ölürüz. Ey. bütün çocukları candan seven Tanrı!</p>

  <p class="block6">DADI: Dinleyin! Tanrı'ya dua ediyor!</p>

  <p class="block6">YÜZBAŞI : Hayır, sana ediyorum. Beni uyutasın diye! Yorgunum, öyle yorgunum ki... İyi geceler Margaret! "Kutlu olasın kadınlar arasında!"</p>

  <p class="block5">(Doğrulur, derken bir çığlıkla Dadı'nın kucağına yığılır.)</p>

  <p class="block6">LAURA <i class="calibre7">(kapıdan seslenerek) :</i> Doktor!</p>

  <p class="block6"><i class="calibre7">(Doktor'la Rahip girerler.)</i> Yardım edin doktor, geç kalınmadıysa! Bakın, soluğu kesildi!</p>

  <p class="block6">DOKTOR <i class="calibre7">(hastanın nabzına bakarak):</i> Çarpıntıdan.</p>

  <p class="block6">RAHİP : Öldü mü?</p>

  <p class="block6">DOKTOR : Hayır, uyanabilir daha, ama neye uyanacağı bilinemez.</p>

  <p class="block6">RAHİP : "Önce ölüm, sonra yargı..."</p>

  <p class="block6">DOKTOR : Yargı da yok, suçlama da! Siz ki, insanın alınyazı-sını Tanrı'nın yönettiğine inanıyorsunuz... bu işi ona bırakmalısınız.</p>

  <p class="block6">DADI : Ah rahip efendi! Son nefesinde Tanrı'ya dua etti!</p>

  <p class="block6">RAHİP <i class="calibre7">(Laura'ya) :</i> Doğru mu?</p>

  <p class="block6">LAURA : Doğru.</p>

  <p class="block6">DOKTOR : Öyleyse, benim hünerime iş kalmıyor demektir. Hastalığın nedenini anlamak nasıl elimden gelmezse, bunu yargılamak da elimden gelmez. Hünerinizi denemek sırası sizde, rahip efendi.</p>

  <p class="block6">LAURA : Şu ölüm döşeğinin başında söyleyeceğiniz bu kadar mı doktor?</p>

  <p class="block6">DOKTOR : Bu kadar. Bütün bildiğim bu kadar. Fazlasını bilen varsa buyursun, konuşsun!</p>

  <p class="block5">(Bertha girer, Laura'ya koşar.)</p>

  <p class="block6">BERTHA : Anne! Anne!</p>

  <p class="block6">LAURA : Yavrum! Benim yavrum!</p>

  <p class="block6">RAHİP: Âmin</p>

  <h3 class="block16" id="toc_id_11">PERDE</h3>

  <p class="block17">&nbsp;</p>

  <p class="block17">&nbsp;</p>

  <p class="block18"><span class="calibre8">August Strindberg,Seçilmiş Oyunları I, Adam Yayınları,Birinci Basım, İstanbul, Ağustos 1982,</span></p>

  <p class="block18">Çev.: <span class="text">A.Turan OFLAZOĞLU</span></p>

  <p class="block17">&nbsp;</p>
</body>
</html>
