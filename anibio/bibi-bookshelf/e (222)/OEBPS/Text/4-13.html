<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-13.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-13.html" xml:lang="en-GB">
    <div class="calibre1">
      <p class="anabaslik-copy" id="toc_marker-14">14</p>

      <p class="paragraf4"></p>

      <p class="anabaslik">FRİDA KAHLO’DAN CLAUDE MONET’YE</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">E</span><span>ngebeli, ini</span>ş<span>li yoku</span>ş<span>lu, içine dü</span>ş<span>enleri afallatan, yoran, u</span>ğ<span>ultulu bir vadiden; sessiz, dingin, huzur verici uçsuz bucaks</span>ı<span>z bir düzlü</span>ğ<span>e; amans</span>ı<span>z bir kas</span>ı<span>rgan</span>ı<span>n ard</span>ı<span>ndan, yorulmu</span>ş <span>bedenlerin ve ruhlar</span>ı<span>n solukland</span>ığı <span>sakin bir k</span>ı<span>y</span>ı<span>ya ç</span>ı<span>km</span>ış <span>gibiler...</span></p>

      <p class="paragraf4">Nisa Sezen, villanın giriş katından bile geniş bir alanı kapsayan atölyesini üç bölüme ayırmış. Sol tarafta, toplu ya da kişisel sergilerde yer almış tablolarının toplandığı küçük bir galeri var. Orta kısımdaki geniş alanda, yeni çalışmalarını yapıyor Nisa Hanım. Sağ taraftaki dinlenme bölümü ise; yumuşacık minderlerle beslenmiş geniş bir divanla şık bir bambu koltuk takımından oluşuyor.</p>

      <p class="paragraf4">Nisa Hanım’ın resim çalışmalarına mekân olan orta bölümün karşı duvarında, Monet’nin <span class="char-style-override9">Gündoğumu</span> tablosunun dev bir kopyası asılı. Hemen önünde iki tuval, üzerlerinde tamamlanmayı bekleyen tablolarıyla öylece duruyorlar.</p>

      <p class="paragraf4"><span>Nisa Hanım, biraz önceki hırçınlığıyla taban tabana zıt, en uysal haliyle, “İki tabloyu aynı anda yürütmem şaşırtmasın sizi,” diyor. “Hep böyle çalışırım ben. Başlamak için duygularımın belli bir düzeye ulaşması gerekir. O yoğunluğu yakaladığıma emin olmadan asla işe koyulmam. Ancak, değişken bir yapım var. Tek noktada birleştiremediğim duygularım, birdenbire akışkanlaşarak, bambaşka bir yöne kayıp orada yoğunlaşabiliyorlar. Burada gördüğünüz yarım kalmış ya da bitmek için yalnızca birkaç fırça darbesinin değmesini bekleyen tabloların varlık nedeni bu.”</span></p>

      <p class="paragraf4">Tuvallerinden çıkarılıp iki yan duvar boyunca geçici olarak asılmış eksik tabloların sırrı da çözülüyor böylece.</p>

      <p class="paragraf4">İlginç bir durum... Diğer ressamların çalışma tarzları hakkında hiçbir fikri yok Nehir’in. Ancak, bunca yarım bırakılmış işin, bunca bölünmüşlüğün, Nisa Hanım’ın ruh bütünlüğündeki şiddetli örselenmeden ve bölünmüşlükten kaynaklandığını düşünmeden edemiyor.</p>

      <p class="paragraf4">Biraz önce Nisa Hanım’ın Frida Kahlo Galerisi’ni görmemiş, onun hakkındaki aşırı uçlara dayanan yorumlarını dinlememiş olsa, buradaki doğa ağırlıklı tablolara bakarak; ruhunu fırtınalara değil meltemlere teslim etmiş, sakin yapılı, naif bir ressamla karşı karşıya olduğunu düşünebilirdi Nehir. Ama, kendisinin de söylediği gibi, öylesine değişken bir yapısı var ki Nisa Hanım’ın, ortada hiçbir somut neden olmadan, durduk yerde öfkeleniveriyor ve ancak öfkesini kusup sakinleştikten sonra, dışardan bakanların görmeye alışık olduğu güler yüzlü, hoşgörülü, sakin haline dönebiliyor.</p>

      <p class="paragraf4">Deli değil ya bu kadın! Geride bu durumu yaratan çok, ama çok önemli nedenlerin var olduğunu hissedebiliyor Nehir.</p>

      <p class="paragraf4">“Kâbus bitti,” diye fısıldıyor Dila, yüzündeki ne anlama yorulacağı belirsiz, alaycı bir gülüşle. “Sıra düşler âleminde... Bundan sonrası kolay. Annemin tablolarındaki yumuşak renklerin dansını seveceksin.”</p>

      <p class="paragraf4">Kâbuslar, düşler, yumuşak renkler, sert çizgiler ve onların dansları... Hiçbiriyle ilgilenmek istemiyor aslında Nehir. Nisa Hanım’ın ruhsal durumu da umurunda değil. Konak için uygun görülen tabloyu versinler, bitsin bu iş...</p>

      <p class="paragraf4">Ama hayır! Dinlemeye hiç de hevesli olmadığı yeni bir resim dersine daha girmek zorunda Nehir.</p>

      <p class="paragraf4">“Ressamları ölümsüz kılan, tablolarıdır,” diyor Nisa Hanım derin bir iç çekişle. “Keşke resme gönül vermiş, kendini bu işe adamış her ressamın adından ve yapıtlarından, yüzyıllar sonra da söz edilebilse...”</p>

      <p class="paragraf4">Eğilip, Claude Monet adının altındaki tarihi ve yazıyı okuyor:</p>

      <p class="paragraf4">“Fransız izlenimci ressam (1840-1926)! Şimdilerde ‘empresyonist’ deniyor ‘izlenimci’ yerine.”</p>

      <p class="paragraf4">Önünde durduğu tabloyu ilk kez görüyormuşçasına, hayranlıkla seyrediyor Nisa Hanım.</p>

      <p class="paragraf4">“İzlenimcilik akımının, Monet’nin bu gördüğünüz <span class="char-style-override9">Gündoğumu</span> adlı tablosundan kaynaklandığını biliyor musunuz?” diye soruyor, Nehir de resim sanatı hakkında en az onun kadar bilgiye sahipmiş, tüm akımları en ince ayrıntılarına kadar bilirmiş gibi.</p>

      <p class="paragraf4">Ardından, zaten yanıt almayı beklemediğinden ya da alacağı yanıtı umursamadığından, anlatmasını sürdürüyor.</p>

      <p class="paragraf4">“İzlenimcilik, edebiyat ve resimde karşımıza çıkan ortak bir akım. Realizmin karşıtı. Dış dünyanın nesnel durumunun değil, sanatçının üzerindeki izleniminin aktarılması...</p>

      <p class="paragraf4">Ressamsa eğer bu sanatçı, bire bir gerçek yerine, gördüklerinin kendisinde uyandırdığı duygu ve düşünceleri esas alır. Varlığın gerçekliği ve nesnelliği ikinci plana atılarak, kişisel yorum öne çıkarılır.</p>

      <p class="paragraf4">İzlenimci bir ressamın tablosu, ışık ve renkten kaynaklanan görsel izlenimlerin tuvale yansıtılmış halidir. Monet’nin tablolarında olduğu gibi...”</p>

      <p class="paragraf4">Nehir, mavi ve yeşilin hâkim olduğu, sarıyla turuncunun da yan renkler olarak kullanıldığı tabloyu alıcı gözüyle incelemeye koyuluyor...</p>

      <p class="paragraf4">Denizin mavi-yeşil hareleri, üzerindeki açıklı koyulu mavi tonlarında siluetler, sazlıkların belli belirsiz gölgesi; sarıya, turuncuya kesmiş gökyüzü, dingin dalgaların kıvrımları arasında siyah bir balıkçı teknesi ve doğmakta olan güneş! Gökyüzüne asılı kalmış sarı bir benek gibi...</p>

      <p class="paragraf4">“Monet’nin fırça darbelerinin arasında yaşam vardır,” diyor Nisa Hanım. “Fırça darbeleriyle renk ve ışık etkisi yaratmayı başaran; doğayı, özellikle de denizi bu derece mükemmel tasvir edebilen sanatçı azdır. Kayalara vuran dalgalar, yelkenlilerin suya düşen yansımaları, tutkunu olduğu çiçekler, ille de gelincikler... Ve çoğu tablosunda var olan, renklerin üzerinden yükselen o büyülü buğu... Ha, yalnızca doğayı resmettiğini düşünmeyin Monet’nin. Şemsiyeli ya da nakış işleyen kadınlar, erkekler, çocuklar, kır sofraları... Monet’nin diğer tablolarını da mutlaka görmelisiniz!”</p>

      <p class="paragraf4">Dila, “Frida’yı, Monet’yi bir kenara bırakıp Nisa Sezen tablolarına geçsek artık!” diye araya girmese, Nisa Hanım daha saatlerce sürdürecek söylevini.</p>

      <p class="paragraf4">Bu kez de Nisa Sezen’in toplu ve kişisel sergilerde yer almış tablolarının bulunduğu, labirent gibi birbirinin içine geçmiş birkaç odadan oluşan galeri bölümüne geçiyorlar.</p>

      <p class="paragraf4">Resim sanatına olan ilgisi, amatör gözlerle acemice izleyicilikten öteye geçmeyen Nehir, Nisa Hanım’ın tablolarını, biraz önce gördüğü dünyaca ünlü ressamların eserlerinden bile daha çok beğeniyor.</p>

      <p class="paragraf4">Renklerin büyülü dünyasına aniden dalış yapınca, denizin dibinde iki akıntı arasında sıkışıp kalarak vurgun yemiş bir dalgıç gibi hissediyor kendini... Garip bir sarhoşluk sarıyor her yanını. Biraz öncesine kadar, buradaki işini bitirip günlük yaşama dönmek için sabırsızlanan o değil sanki. Bıraksalar, saatlerce kalabilir burada.</p>

      <p class="paragraf4">Gözü yormamak için hafifçe loşlaştırılmış iç mekânda, ışığın köşelerden verildiği duvarlar boyunca dizilmiş tabloları teker teker incelemeye koyuluyor Nehir.</p>

      <p class="paragraf4">Önden yürüyerek her yapıtın özgeçmişini sayıp döken Nisa Hanım, tıpkı Monet gibi genellikle doğa üzerine çalışmış. Benzer pastel renkleri, fırça darbelerini kullanmış.</p>

      <p class="paragraf4">Özellikle <span class="char-style-override9">Doğuş</span> adlı tablosu, Monet’nin <span class="char-style-override9">Gündoğumu</span>’nun farklı bir yansıması sanki. Ancak burada, deniz öğesi daha çok öne çıkarılmış, güneşse ufuk çizgisinde, altın bir top gibi yüzünü göstermekte.</p>

      <p class="paragraf4">Nehir’in bakışlarının tabloya çakılı kaldığını hemen fark ediyor Nisa Hanım.</p>

      <p class="paragraf4">“Monet’yi taklit ettiğimi düşünmeyin sakın,” diye gülümsüyor. “Aynı akımı benimseyen ressamların eserleri arasındaki benzerlik kaçınılmazdır. Benzer tarzda çalışırlar çünkü. Karşımdaki nesneyi, asla bire bir resmetmem. Realizm bana göre değil...</p>

      <p class="paragraf4">Gözlerimden bedenime süzülenler, ruhumda nasıl bir etki yaratıyorsa, renklerin ve ışığın gücünü arkama alarak, hissettiklerimi dökerim tuvale. Ortaya çıkan eser de duygularımın yansıması olur haliyle.</p>

      <p class="paragraf4">Bakmayın onca konuştuğuma... Aynaya bakarak kendi portresini yapan Frida’yla sanatsal yönden en ufacık bir ortak noktamız olamaz. Çünkü aynayı, duyuşlarımın üzerine tutuyorum ben...”</p>
    </div>
  </div>
</body>
</html>
