<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-43.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-43.html" xml:lang="en-GB">
    <div class="calibre1">
      <p class="anabaslik-copy" id="toc_marker-44">44</p>

      <p class="paragraf4"></p>

      <p class="paragraf4"></p>

      <p class="anabaslik">İKİ ÖZEL HASTA ZİYARETİ</p>

      <p class="paragraf3"><span class="char-style-override7">T</span><span>aburcu olaca</span>ğı <span>için zerrece sevinç duymuyor Nehir. B</span>ı<span>raksalar, hastanede kalmaya raz</span>ı<span>. Bundan sonras</span>ı<span>nda tek ba</span>şı<span>na ya</span>ş<span>ayaca</span>ğı <span>kapkara, ürkütücü bir dünya d</span>ış<span>ar</span>ı<span>s</span>ı<span>. O dünyaya ad</span>ı<span>m atacak gücü yok, korkuyor...</span></p>

      <p class="paragraf4">Buradan doğruca Nevin’le Ali’nin oturduğu Güzelyalı’daki eve gidecekler. İstanbul’a dönme konusu gündeme gelmedi henüz.</p>

      <p class="paragraf4">Nehir’in işine olan tutkunluğu da gerilerde kalmış gibi. Şirkettekilerle konuşmuyor bile. Pınar’la Hakan, önemli gelişmeleri Nevin Abla ya da Ali Enişte’yle paylaşıyorlar. Gönülleri, Nehir’in bir an önce iyileşip aralarına dönmesinden yana, ama işlerin yolunda olduğunu, durumu idare ettiklerini, patronları tamamen iyileşinceye kadar da idare edebileceklerini söylüyorlar telefonda.</p>

      <p class="paragraf4">Umurunda bile değil Nehir’in. Onca emek, onca hevesle açtığı işyeriyle ilgili haberler, ablasıyla eniştesinin ağzından çıkıp hedefe ulaşmadan havada uçuşuveriyorlar.</p>

      <p class="paragraf4">Hastaneden çıktıktan sonra gidecekleri yer de önemli değil Nehir için. Ablasının yardımıyla giyinip hazırlanırken, tarifsiz bir boşluk hissediyor içinde. Yüreğini, beynini, duygularını, ruhunu, tüm benliğini de giderken beraberinde götürmüş sanki Deniz. Geride, uzaktan kumandalı bir robot gibi mekanik hareketlerle varlığını sürdüren, gölgeleşmiş, silik, ruhsuz bir beden kalmış.</p>

      <p class="paragraf4">Birazdan ayrılacaklar hastaneden. Ali’nin, çıkış işlemlerini tamamlamasını bekliyorlar.</p>

      <p class="paragraf4">Onları uğurlamak için odaya gelen Doktor Nüket, “İyi görünüyorsunuz,” diyor Nehir’e, gördüğünü değil de görmek istediğini söyler gibi.</p>

      <p class="paragraf4">“Doğru,” diye içini çekiyor Nehir. “Bedenimdeki ağrıları pek duymuyorum artık, gitgide azalıyorlar. Ama yüreğimdeki sızı, dayanılacak gibi değil!”</p>

      <p class="paragraf4">“Tümüyle geçeceğini söylemek, yaşadıklarınızı azımsamak olur. Ancak, geride bırakacağınız her yeni gün, yeni yaşamınıza biraz daha alıştıracak sizi.”</p>

      <p class="paragraf4">Nevin, bu acının burada noktalanmayacağının, günler geçtikçe Nehir’i ruhsal yönden daha da hırpalayacağının bilincinde. Ona iyi gelebileceğini, manevi yönden biraz olsun rahatlatarak huzur vereceğini düşündüğü bir önerisi var.</p>

      <p class="paragraf4">Sözü daha fazla dolandırmadan, “Çıkmadan, hastanede yatan o iki hastayı, Mine’yle Arda’yı görseydik,” diyor. “Onları ziyaret etmeye ne dersin?”</p>

      <p class="paragraf4">Alabileceği olumsuz yanıtı duymak istemez gibi hemen ekliyor.</p>

      <p class="paragraf4">“Onları görünce, tüm acılarından arınacak değilsin. Ama içinde, hiç ummadığın hoş bir ferahlık duyacağını hissediyorum.”</p>

      <p class="paragraf4">Nevin, Nehir’in kararsızlığına, olurla olmaz arasındaki bocalamasına zaman tanıma çabasıyla, farklı ayrıntılar içeren sorular yöneltiyor Doktor Nüket’e.</p>

      <p class="paragraf4">“Organ nakli olan hastalarla organları bağışlayan kişiler, görüşebiliyorlar değil mi? Herhangi bir yasaklama ya da kısıtlama yok yani...”</p>

      <p class="paragraf4">“Yurtdışındaki ülkelerde, Amerika’da ve Avrupa’da alanlar ve verenler birbirlerinin kimliğini bilmezler. Özellikle Amerika’da çok sıkı kurallar vardır. Böyle bir yasaklama yok bizde. Organları alanlar, kendilerine yeni bir yaşam sunan kişilere minnetlerini iletmek istiyor. Organ bağışlayan ailelerin de ilk isteği, organların yeni sahiplerini tanımak oluyor genellikle.”</p>

      <p class="paragraf4">“Bu görüşmelerin herhangi bir sakıncası olmuyor mu?”</p>

      <p class="paragraf4">“Olmaz mı? Ama, manevi getirilerinin yanında önemsiz kalıyor. Örneğin, bağışlayan aile para talep edebilir. Asla kabul edilemez bir istektir bu. Ya da vericinin kötü bir geçmişi olabilir. Katil ya da hırsız gibi. Parmakla gösterilecek kadar az sayıda örneklerdir bunlar ve ancak macera filmlerine konu olabilir.</p>

      <p class="paragraf4">İşin bir başka yönü de Türkiye’de hiçbir şeyin gizli kalmaması. Bazı adli vakalar ve trafik kazalarından sonra yaşanan beyin ölümü ve organ nakli süreçlerini televizyon ve gazetelerden izlemek, âdetten oldu.”</p>

      <p class="paragraf4">Günlerdir gazete okumadı Nehir, televizyon hiç açılmadı hastane odasında. Ama gözünde canlandırabiliyor...</p>

      <p class="paragraf4">“Seferihisar girişinde karşı yönden gelen kamyonun altına giren arabadaki Deniz Sezen, Dokuz Eylül Üniversitesi Tıp Fakültesi Hastanesi’ne kaldırıldı. Ancak, tüm çabalara rağmen kurtarılamadı. Beyin ölümü gerçekleşen Sezen’in organları, yakınlarının izniyle...”</p>

      <p class="paragraf4">İçi bulanıyor Nehir’in. “Böyle bir karşılaşmaya hazır değilim,” demeye hazırlanıyor. “Şu anda göremem onları,” diyecek. “Belki daha sonra,” diye ekleyecek.</p>

      <p class="paragraf4">Ama ablası erken davranarak, “Siz de bizimle gelir misiniz Nüket Hanım?” diye soruyor.</p>

      <p class="paragraf4">“Tabii ki,” diyor Doktor Nüket. “Karanlığın eşiğinde ışığı yakalayan bu insanların yaşama sevincini göreceksiniz. Buna tanıklık etmek beni de sevindirir.”</p>

      <p class="paragraf4">Bu sözler mi etkiliyor Nehir’i, yoksa için için zaten istediği ama, bilinçsizce bastırmaya ya da ertelemeye çabaladığı “onları görme” arzusunun dışavurumu mu, kendisi de bilmiyor. Dillendiremiyor da yaşadığı ikilemi.</p>

      <p class="paragraf4">Başını hafifçe yana eğerek, gözleriyle sessizce olurluyor ablasının önerisini...</p>

      <p class="yildiz">* * *</p>

      <p class="paragraf4">Yardımla da olsa yürüyebiliyor, daha doğrusu ilerleyebiliyor artık Nehir. Bir elinde baston, topuğuna yerleştirilmiş atelin üstüne basarak, ablasının kolunda...</p>

      <p class="paragraf4">Ancak, hastane içindeki bu kısa tur süresince, asansörle katları inip çıkarken, labirent gibi dolambaçlı koridorlardan geçerken, tekerlekli sandalyede oturacak.</p>

      <p class="paragraf4">“Önce Mine’yle tanıştıracağım sizi,” diyor Doktor Nüket. “Kornea nakli yapılan genç kızımız. Kornea, sentetik olarak yapılamayan bir doku. Doku nakli gerçekleşmeseydi, Mine’nin görmesi mümkün değildi.”</p>

      <p class="paragraf4">“Zor bir ameliyat mı?” diye soruyor Nevin.</p>

      <p class="paragraf4">“Değil. Genel ya da lokal anesteziyle yapılabiliyor. Mine için genel anesteziyi tercih etti doktorumuz.”</p>

      <p class="paragraf4">“Ameliyattan ne kadar sonra görmeye başlıyor hastalar?”</p>

      <p class="paragraf4">“Bandaj alındığında, gözlerini açar açmaz... Mine’nin ameliyatının üçüncü günü bugün. Bandajı, ameliyatın hemen ertesi günü alındı. İki gündür görüyor kızımız. İlk anda yaşadığı sevinci görmenizi isterdim.”</p>

      <p class="paragraf4"><span>“Bir şey takıldı aklıma... Kalp ve diğer organların nakli yapılalı neredeyse bir hafta oldu. Mine’ninki neden bu kadar geç kaldı?”</span></p>

      <p class="paragraf4">“Kornea, diğer organlara göre uzun ömürlü bir doku. En son alınıp, bir süre bekletilebiliyor da. Diğer nakillerde, hiç zaman kaybetmeden takılıyor organlar. Özellikle de kalp. Hastalar zaten listede; tetkikleri, tıbbi bulguları hazır. Gözde ise, hastayı ameliyata hazırlamak ve tetkikleri tamamlamak için iki günlük bir süre geçebiliyor. Mine’de olduğu gibi. Kalp nakli yapılan Arda’yla Mine’nin ameliyatı arasındaki dört günlük zaman farkı, buradan kaynaklanıyor.”</p>

      <p class="paragraf4">Kapının önünde bir an duraklıyor Doktor Nüket. Gözleriyle şöyle bir tarıyor odayı. Pencerenin önünde nicedir özlediği İzmir manzarasını doyasıya yudumlayan Mine’yi ve onu mutlulukla izleyen annesini görünce, tekerlekli arabayı içeriye sürüyor.</p>

      <p class="paragraf4">“Nehir Hanım, işte Mine!”</p>

      <p class="paragraf4">Nehir’le Mine bambaşka duygular içinde, uzun uzun birbirlerini süzüyorlar. Nehir’in gözleri Mine’nin gözlerinde... Deniz’den izler arıyor gibi.</p>

      <p class="paragraf4">Mine ise sevincinin doruklarında. Öncesinde hiç tanımadığı, yüzünü bile görmediği birine, içinin tüm sıcaklığıyla, “Ablam benim!” diye sarılabiliyor.</p>

      <p class="paragraf4">“Birkaç gün önce olsa, gönül gözüyle bakarak da güzel olduğunuzu görebilirdim. Ama şimdi gerçek anlamda görerek söyleyebiliyorum. Benim ablam dünyalar güzeli. Hem yüzüyle, hem de yüreğiyle...”</p>

      <p class="paragraf4">“Geçmiş olsun Mine,” diyor Nehir, fısıldar gibi. “Sen de çok güzelsin... Aynada kendi yüzüne bakmadın mı hiç?”</p>

      <p class="paragraf4">“Bakmaz olur muyum? Dört yıldır kendi yüzünü bile göremeyen beni, ışığa kavuşturdunuz.”</p>

      <p class="paragraf4">Baştan beri yatağın kenarından sesini çıkarmadan olanları izleyen Mine’nin annesi, yerinden fırlayıp Nehir’in eline yapışıyor ve onun karşı koymasına fırsat vermeden dudaklarına götürüp öpüveriyor.</p>

      <p class="paragraf4"><span>“Ne yapıyorsunuz?” diye şaşkınlıkla elini geri çekiyor Nehir.</span></p>

      <p class="paragraf4">“Öpülesi eller onlar kızım,” diyor anne, gözlerinden inen yaşlarla. “Yaptıklarınız için teşekkür etmek yetersiz kalır. Ne söylesem, içimdekileri sözcüklere dökemem ki...”</p>

      <p class="paragraf4">“Annem bana can verdi, siz ise gözlerimi,” diyor Mine. “Bütünlediniz beni. Ne yapsam ödeyemem bu borcu.”</p>

      <p class="paragraf4">“Borç diye bir şey yok Mine. Gözlerindeki ışıltıyı görmek yeter bana. Seni tanımanın beni bu kadar mutlu edeceğini düşünemezdim, inan.”</p>

      <p class="paragraf4">“Hastaneden çıkınca sizi ziyarete gelebilir miyim Nehir Abla? Buna izin verir misiniz?”</p>

      <p class="paragraf4">“Neden olmasın? Ben de çok isterim.”</p>

      <p class="paragraf4">Sesi titriyor Nehir’in. Gölcükler oluşuyor gözpınarlarında.</p>

      <p class="paragraf4">“Can gözümle bakacaksın bana... Az çok tanıyor olacağım bakışlarını. Bunun, benim için ne anlama geldiğini bir bilsen...”</p>

      <p class="paragraf4">Nehir de biliyor aslında, karşısında duran Deniz’in gözleri değil! O gözlerden alınan, yüzeysel bir kesit yalnızca.</p>

      <p class="paragraf4">Ama olsun... Bir zamanlar, o billur tabakaların ardından bakan, Deniz’in aşk tüten, sevdalı gözleri değil miydi?</p>

      <p class="yildiz">* * *</p>

      <p class="paragraf4">Göz hastalıkları bölümünden kardiyolojiye doğru yol alırken, “Sıradaki hastamız Arda,” diyor Doktor Nüket ve Arda’nın geçirdiği ameliyatla ilgili ayrıntıları anlatıyor kısaca.</p>

      <p class="paragraf4">Kalp nakli ameliyatından sonra, üç gün yoğun bakımda kalmış Arda. Kollarında, boynunda kateterler, göğüs boşluğunda borularla...</p>

      <p class="paragraf4">Üçüncü günün sonunda, boyundaki kateter dışında bedenine bağlı tüm cihazlar çekilip yoğun bakımdan, giriş çıkışın kontrollü olduğu, dış ortamdan yalıtılmış, steril özel odaya alınmış.</p>

      <p class="paragraf4">“Ameliyat başarılı geçti,” diyor Nüket. “Ancak, doku reddini önlemek için hastaya, bağışıklık sistemini güçlendiren <span class="char-style-override9">immunsupresif</span> tedavi uygulanıyor. Günde birkaç kez kanı alınıp ilaç ayarlaması yapılıyor.</p>

      <p class="paragraf4">İkinci haftayı burada tamamladıktan sonra, kardiyoloji bölümündeki odalardan birine alınacak. Bir, bir buçuk ayın sonunda da taburcu edeceğiz.”</p>

      <p class="paragraf4">Ayaklarına galoş, üstlerine yeşil steril giysiler giydikten sonra, ancak girebiliyorlar Arda’nın yanına. Girişi çıkışı bu denli sıkı tutulan odanın içi, benzerlerinden pek farklı değil. Arda’nın da hastanenin diğer bölümündeki pek çok hastadan kötü görünmediği gibi. Öyle ki, kalp nakli gibi ağır bir ameliyat geçirmiş birinin bu kadar çabuk toparlanmasının hayret verici olduğunu düşünüyor Nehir.</p>

      <p class="paragraf4">Baş tarafı yükseltilmiş bir hastane yatağında sırtüstü yatan (Altı hafta boyunca sırtüstü yatacak!) gencecik, kara yağız delikanlı, gelenleri görünce doğrulmaya davranıyor.</p>

      <p class="paragraf4">“Dur bakalım,” diye engelliyor onu Nüket. “Centilmenlik yapmana gerek yok. Evet, tahmin ettiğin gibi, karşında duran, Nehir Sezen...”</p>

      <p class="paragraf4">“Hoş geldiniz!” diyor Arda, şaşılacak derecede güçlü bir sesle. “Bir kez daha sevindirdiniz beni.”</p>

      <p class="paragraf4">Bir şeyler söylemek için ağzını açıyor Nehir... Sesi çıkmıyor. Gözleri Arda’nın göğsünü boydan boya yaran ameliyat izini örten sargılarda, ipnotize olmuş gibi öylece bakıyor.</p>

      <p class="paragraf4">Neden sonra, çekingen bir ifadeyle, “Geçmiş olsun,” diyor.</p>

      <p class="paragraf4">“Bu kez gerçekten de geçmiş oldu galiba,” diye gülüyor Arda, gözleri ışıl ışıl. “Şimdiden sapasağlam hissediyorum kendimi.”</p>

      <p class="paragraf4">“Öylesine çok çile çekti ki Arda; bu ameliyat, yaşanan ve sonu belli olmayan zorlukların yanında en kolay olanıydı,” diyor Doktor Nüket.</p>

      <p class="paragraf4">Fırtınalar kopuyor Nehir’in içinde. Çelişkili uyaranlar arasında sıkışıp kalmış yüreği. Deniz’in kalbini bir başkasına sunmanın belli belirsiz pişmanlığı, biraz da suçluluğuyla, o kalbi toprağın karasına kaptırmayıp canlı tutabilmenin kıvancı ve buruk mutluluğu arasında gidip geliyor.</p>

      <p class="paragraf4">Arda, Nehir’in iç savaşımından habersiz, “Sizin için ne kadar zor olduğunu tahmin edebiliyorum,” diyor. “İşte tam şurada... şu sargının altında... sevdiğiniz insanın kalbi atıyor!”</p>

      <p class="paragraf4">Ürperiyor Nehir, o an oradan kaçıp gitmek istiyor. Ama, Deniz’in kalbinin karşısında duruyor olmanın verdiği heyecan öylesine büyük ki, kıpırdayamıyor yerinden.</p>

      <p class="paragraf4"><span>“Bunu hissedebiliyorum,” diyor sakinleştirmeye çalıştığı sesiyle. “Başka bir bedende de olsa, onu yaşatmak avuntu verecek bana.”</span></p>

      <p class="paragraf4">“Borcum büyük. Aldığım her solukta sizi hatırlayacağım. Sizi ve cesur davranışınızı. Bu arada... sizi tekrar görmeme izin verir misiniz?”</p>

      <p class="paragraf4">Mine’ninkini çağrıştıran bu isteğe, “Bilemiyorum,” diye yanıt verirken, doğruyu söylüyor Nehir. Deniz’in kalbinden gelecek bir isteği reddedip reddetmeyeceğini gerçekten de bilemiyor çünkü...</p>
    </div>
  </div>
</body>
</html>
