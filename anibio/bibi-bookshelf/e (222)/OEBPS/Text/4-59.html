<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-59.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-59.html" xml:lang="en-GB">
    <div class="calibre1">
      <p class="anabaslik-copy" id="toc_marker-60">60</p>

      <p class="paragraf4"></p>

      <p class="anabaslik">DOĞUŞ</p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">D</span><span>o</span>ğ<span>uma iki hafta kala,</span> ş<span>irket çal</span>ış<span>anlar</span>ı <span>bebek için sürpriz bir parti düzenliyorlar. Bir anlamda, Nehir’in i</span>ş<span>yerine ve i</span>ş <span>arkada</span>ş<span>lar</span>ı<span>na veda partisi bu.</span></p>

      <p class="paragraf4">Şirket binasının girişindeki geniş salonu süslemişler. Kemerli kapının üzerinde yaldızlı harflerle “Hoş geldin bebek!” yazıyor.</p>

      <p class="paragraf4">İrili ufaklı armağan paketleri; pastalar, çörekler, börekler... Ve sıcacık bir <span class="char-style-override9">erken</span> kutlama.</p>

      <p class="paragraf4">Partinin bitiminde, hepsiyle tek tek kucaklaşarak veda ediyor Nehir.</p>

      <p class="paragraf4">“Merak etmeyin fazla özlemeyeceksiniz beni,” diyor. “Bebeği kaptığım gibi soluğu burada alabilirim...”</p>

      <p class="paragraf4">Su Reklam Ajansı, bir süreliğine Pınar ve Hakan’a emanet. Kanıtlanmış becerileriyle, kendi yokluğunu hissettirmeyeceklerini umuyor Nehir...</p>

      <p class="bos"></p>

      <p class="paragraf4">Evin düzeni de yaklaşmakta olan doğuma ayarlandı.</p>

      <p class="paragraf4">Nevin, bir haftadır İstanbul’da. Bavullar dolusu bebek çeyiziyle geldi bu kez. Neler hazırlamamış, neler hazırlatmamış ki! Cinsiyet belli değil diye mavili, pembeli, sarılı, yeşilli yatak takımları; örgü battaniyeler, hırkalar, yelekler, tulumlar... Kendi el emeği, göz nuru ürünlerin yanı sıra hazır alınanlar, ısmarlananlar...</p>

      <p class="paragraf4">“Birileri beşiz doğuracağımı mı söyledi sana?” diye takılıyor Nehir. “Bir ordu bebeğe yeter bunlar...”</p>

      <p class="paragraf4">“Olsun,” diyor Nevin. “Eksik kalmasın da...”</p>

      <p class="paragraf4">Bebeğin yatağını önceden sermiyorlar. Nehir’in loğusa yatağı da ancak doğumdan sonra, anne ve bebek eve dönerlerken serilirmiş. Âdet öyleymiş!</p>

      <p class="paragraf4">Ah, şu Nevin Abla’nın sonu gelmeyen âdetleri... İnansın inanmasın, sesini çıkarmadan hepsini kabulleniyor Nehir. Öylesine hevesli ki ablası, öyle canla başla koşturuyor ki oradan oraya, ters bir şey söyleyip de kalbini kırmak istemiyor.</p>

      <p class="yildiz">* * *</p>

      <p class="paragraf4">Son iki haftasını evde dinlenerek geçirmeyi planlarken, Derin bebeğin sabırsız davranabileceğini hesaba katmıyor Nehir. Doktoru sezaryeni uygun gördüğünden, doğumun gerçekleşeceği gün bile önceden belli oysa...</p>

      <p class="paragraf4">Öngörülen tarihe bir hafta kala sancısı tutuyor Nehir’in. Apar topar hastaneye gidiyorlar. Ve doğuma alınıyor...</p>

      <p class="bos"></p>

      <p class="paragraf4"><span>Anneliğini onaylayan müjdeyi aldığında yüreğini saran heyecanı ya da bu heyecanın bir benzerini daha önce hiç yaşamadı Nehir.</span></p>

      <p class="paragraf4">Bire bir tanık olmasa, inanmazdı belki. Ama artık emin...</p>

      <p class="paragraf4">O zamana kadar dünya üzerine gelmiş ve bundan sonra gelecek en güzel, en muhteşem yaratık, insanın kendi çocuğu!</p>

      <p class="paragraf4">İnce uçlu kalemle çizilmişçesine minik, hokka misali bir ağız ve burun; incecik kirpiklerle çevrili yumuk gözler, başının tepesinde tüy gibi duran bir tutam saç...</p>

      <p class="paragraf4">“O benim, o benim oğlum!” diye sımsıkı sarılıyor bebeğine Nehir, mis kokusunu, sıcaklığını çekiyor içine.</p>

      <p class="paragraf4">Evet, cinsiyeti belli artık. Derin bebek, erkek!</p>

      <p class="paragraf4">Sevinç, umut, hüzün, mutluluk... birbiriyle çelişen bütün duyguları yaşıyor şu anda Nehir.</p>

      <p class="paragraf4">Aylardan sonra, yeniden Deniz’e kavuşmuş gibi. Ama, onun eksikliğiyle kavruluyor bir yandan da...</p>

      <p class="yildiz">* * *</p>

      <p class="paragraf4">Ertesi gün, Nehir’in hastanedeki odası ziyaretçi akınına uğruyor. Nevzat Bey’le Sedef Hanım, bebeğin yastığına altın takarken, “Bıraksak, Nokta Reklam Ajansı’nda kim var kim yok buraya akacaktı,” diyorlar. “Bebek ziyaretine kalabalık gidilmez, diye güçlükle durdurduk ve hepsini temsilen biz geldik.”</p>

      <p class="paragraf4">Su Reklam Ajansı çalışanları ise kendilerini uyaran kimse olmadığından, akın akın bebek görmeye geliyorlar. Pınar’la Hakan dışında uzun süre kalan pek olmasa da Nehir’in başı hep kalabalık.</p>

      <p class="paragraf4">Nevin, Ali ve Dila ev sahibi konumundalar.</p>

      <p class="paragraf4">Ve tabii ki Arda!</p>

      <p class="paragraf4">Gelenle gidenle, yapılan sohbetlerle fazlaca ilgilenmiyor Arda. Belli belirsiz bir gölge gibi, Nehir’le Derin’i kollamaya şartlandırmış kendini.</p>

      <p class="paragraf4">Kaygılı bakışları Nehir’in üzerinde, “Çok yoruyorlar seni,” diyor.</p>

      <p class="paragraf4">Büyüklü küçüklü demetler, buketler, sepetler halinde gelen çiçekleri tek tek dışarı çıkarıp koridor boyunca sıralıyor.</p>

      <p class="paragraf4">“Ya bebeğin çiçek alerjisi varsa!” diyor. “Düşünen yok ki...”</p>

      <p class="paragraf4">Diğerleri, onun abartılı titizliklerini gülerek karşılarken, Nehir’in yüreğinde garip bir sızı filizleniyor. Arda’yı yönlendiren gizemli bir güç, fısıltı sessizliğinde de olsa varlığını hissettiriyor...</p>

      <p class="yildiz">* * *</p>

      <p class="paragraf4">Akşamüzeri, tam da el ayak çekilmişken, iki özel ziyaretçileri oluyor: Nisa ve Halil Sezen!</p>

      <p class="paragraf4">Dila hiç şaşırmadan, kapıda karşılıyor onları. Belli ki geleceklerinden haberli.</p>

      <p class="paragraf4">Nisa, hiç kimseye takılmadan, doğruca bebeğin yatağına doğru yürüyor. Kocası da hemen arkasında. İkisi beraber, gözleri buğulu, bakışları bin bir anlamla yüklü; sevgiyle, şefkatle, yüreklerinde çığ gibi büyüttükleri özlemle, dokunmaya kıyamadan dakikalarca seyrediyorlar Derin bebeği.</p>

      <p class="paragraf4">O ana kadar hiçbir ziyaretçinin kucağına verilmedi bebek. Ama bu kez durum farklı. İzin ister gibi Nehir’e bakıyor Dila... Onun bakışlarından onay alınca, Derin bebeği tutup usulca kaldırıyor ve annesinin kollarına bırakıyor.</p>

      <p class="paragraf4">Nisa, Derin’in yüzündeki kıpırdanışları hayranlıkla izliyor. Yumuk ellerini avucuna alıyor. Kollarının arasındaki minicik bedenden kendi bedenine geçen sıcaklığın tüm hücrelerine yayılmasının keyfini yaşıyor. Göğsüne bastırıyor Derin’i, kokusunu içine çekiyor.</p>

      <p class="paragraf4">“Baksana Halil,” diyor kocasına. “Tıpkı Deniz’in bebekliği!”</p>

      <p class="paragraf4">Alışılagelmiş bir durum aslında. Yeni doğan bebeği, herkes farklı birine benzetir. Anne ve baba tarafı, kendi aile özelliklerini bebekte görmeye ve bu görüşü çevresine kabul ettirmeye pek heveslidir. Bu yüzden, bebek birine benzetildiğinde, çevreden tatlı sert itiraz sesleri yükselebilir.</p>

      <p class="paragraf4">Ama şimdi, kimseden ses çıkmıyor. Çıkamaz da!</p>

      <p class="paragraf4">Nisa Hanım, Deniz’in oğlunun Deniz’e benzediğini söylediyse eğer, gerçeklik payı olmasa bile, hiç kimse ağzını açıp tersini iddia edemez...</p>

      <p class="bos"></p>

      <p class="paragraf4">Derin bebek yeniden yerine yatırıldıktan sonra, çevresindeki diğer kişilerin ancak farkına varabiliyor Nisa. Nevin’le Ali’yi başıyla selamlayıp Nehir’in yanına sokuluyor.</p>

      <p class="paragraf4">“Çok şey borçluyuz sana Nehir,” diyor yumuşacık sesiyle. “Yeniden Deniz’imize kavuşturdun bizi. Beklemiyordum açıkçası... Umduğumdan yürekli çıktın.”</p>

      <p class="paragraf4">Sımsıkı sarılıp kucaklıyor Nehir’i. “Kızım benim!” diye öpüyor yanaklarından. Tıpkı eskiden yaptığı gibi...</p>

      <p class="paragraf4">Çantasından çıkardığı incili maşallahı Derin’in yastığına iliştiriyor. Bordo renkli kadife kutunun içindeki elmas taşlı bileziği de Nehir’in koluna geçiriyor.</p>

      <p class="paragraf4">“Kayınvalidem takmıştı bunları,” diyor. “Deniz’e ve bana... Deniz’in doğduğu gün!”</p>

      <p class="bos"></p>

      <p class="paragraf4">Nisa ve Halil Sezen, gelişlerinde kimselere “merhaba” demeden, doğruca bebeğe odaklanmalarını bağışlatmak ister gibi, herkesle tokalaşıp vedalaşarak ayrılıyorlar oradan.</p>

      <p class="paragraf4">Çıkarken, baştan beri odanın girişinde ayakta durmuş, olanları sessizce izleyen Arda’ya takılıyor Nisa’nın gözü.</p>

      <p class="paragraf4">Yatağının içinde, içgüdüsel bir ürküntüyle kasılıp kalıyor Nehir. Sezenler’in hastaneye geldikleri günü hatırlıyor. Nisa Hanım’ın organ bağışını, “Oğlumun parçaları dört bir yana saçıldı,” diye yorumlamasını...</p>

      <p class="paragraf4">Nisa ve Halil Sezen, karşılarında duran genç adamın, oğullarının kalbini taşıdığını bilseler, ne düşünürler acaba? Neyse ki tanımıyorlar onu.</p>

      <p class="paragraf4">Arayı düzeltmenin ilk adımı atılmışken hesapta olmayan gerginlikler yaşanmamalı.</p>

      <p class="paragraf4">Ancak, Nehir’in aklından geçenleri yadsırcasına ilginç gelişmeler yaşanıyor kapının önünde. Arda’yı annesiyle ve babasıyla tanıştırıyor Dila. Ayrıntıya girmeden, yalnızca adıyla...</p>

      <p class="paragraf4">İki taraf da birbirine karşı yumuşacık, sevecen tavırlar içinde.</p>

      <p class="paragraf4">Kafasında bir ışık yanıveriyor Nehir’in.</p>

      <p class="paragraf4">Dila!</p>

      <p class="paragraf4">Nehir’le ilgili tüm ayrıntıları ailesiyle paylaştığı gibi, Arda’yı da anlatmış besbelli. Hiç yabancılık çekmeden, uzun zamandır birbirlerini tanıyormuş gibi davranmalarının açıklaması bu.</p>

      <p class="paragraf4"><span class="char-style-override9">Başka ne olabilir ki?</span></p>

      <p class="yildiz"><span class="char-style-override14">* *</span> *</p>

      <p class="paragraf4">Doğumun üçüncü günü hastaneden çıkıyorlar.</p>

      <p class="paragraf4">Nehir’e iğne oyası, Derin’e İzmir’de özel olarak işlettiği mavi yatak takımlarını seriyor Nevin.</p>

      <p class="paragraf4">Öyle uzun uzun yatmaya niyeti yok Nehir’in. Ablası engellemese, kalkıp oturacak.</p>

      <p class="paragraf4">“Nazar değer,” diyor Nevin. “Çarçabuk iyileştin diye göze gelirsin. Hiç değilse gelen giden olduğunda gir yatağa.”</p>

      <p class="paragraf4">Söz dinliyor Nehir. Gün boyunca evin içinde dolanıp duruyor ama, birileri bebek görmeye geldiğinde, yatağına uzanıp loğusacılık oynuyor.</p>

      <p class="bos"></p>

      <p class="paragraf4">Bir haftalıkken göbeği düşüyor Derin’in. İlk banyosunu yapacaklar...</p>

      <p class="paragraf4">Nisa Hanım, Dila’dan duymuş olmayı yeterli görerek, davet edilmeyi beklemeden koşup geliyor. Nevin’le Nisa, büyüklerinden gördükleri gibi, eski gelenek ve görenekleri çağrıştıran bir <span class="char-style-override9">ilk banyo</span> yaptırıyorlar Derin’e.</p>

      <p class="paragraf4">Bebek küvetine doldurulan köpüklü suyun içine altın liralar, nazarlıklar atılıyor, dualar okunuyor. Üç kez sabunlanıyor Derin’in bedeni, okunmuş sular dökülüyor başından aşağıya. Sonra da kurulanıp giydiriliyor. Mavi kadife tulumunun içinde pek yakışıklı duruyor Derin bebek...</p>

      <p class="paragraf4">Nisa ile Nevin’in, bebek için canla başla çalışmaları, düğün hazırlıkları sırasında gösterdikleri ortak çabayı hatırlatıyor Nehir’e. Eski kareleri kafasından uzaklaştırıyor hemen.</p>

      <p class="paragraf4">Bu kez farklı olacak her şey... Olmalı! Olumsuzlukların geride kaldığına inanmak istiyor Nehir.</p>
    </div>
  </div>
</body>
</html>
