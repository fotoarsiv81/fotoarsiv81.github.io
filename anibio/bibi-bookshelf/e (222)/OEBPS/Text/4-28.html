<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-28.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-28.html" xml:lang="en-GB">
    <div class="calibre1">
      <p class="anabaslik-copy" id="toc_marker-29">29</p>

      <p class="paragraf4"></p>

      <p class="paragraf4"></p>

      <p class="anabaslik">YENİ DÜZEN</p>

      <p class="paragraf4"></p>

      <p class="paragraf3"><span class="char-style-override7">D</span><span>ü</span>ğ<span>ünün üzerinden koskoca iki ay geçti</span>ğ<span>ine inanam</span>ı<span>yorlar. Öylesine h</span>ı<span>zl</span>ı <span>ak</span>ı<span>p gitmi</span>ş <span>ki zaman... Durup dü</span>ş<span>ünecek, ya</span>ş<span>ad</span>ı<span>klar</span>ı<span>n</span>ı <span>irdeleyecek f</span>ı<span>rsatlar</span>ı <span>olmam</span>ış <span>hiç.</span></p>

      <p class="paragraf4">Evet, mutlular. Hem de çok...</p>

      <p class="paragraf4">Evde, işte; en yakınlarıyla, ikinci dereceden ya da uzak akrabalarıyla, arkadaşlarıyla olan ilişkilerinde... her şey yolunda hâlâ.</p>

      <p class="paragraf4">Nehir, yeni kurulan şirketteki işleri düzene koydu sayılır. Deniz de Kavacık’ta yapılması planlanan yeni sitenin altyapı çalışmalarıyla meşgul. İkisi de çok yoğun.</p>

      <p class="paragraf4">İşten arta kalan zamanlarını birbirleriyle değerlendirmeyi ihmal etmiyorlar ama. Aralarındaki telefon bağlantısı gün boyu hiç kesilmiyor neredeyse. Bazen Deniz, öğlene doğru gelip yemeğe götürüyor Nehir’i. “Geçerken uğradım,” esprisiyle, buraya gelmek için kilometrelerce yol tepmemiş gibi.</p>

      <p class="paragraf4">Akşamları, zorunlu olmadıkça evden dışarı çıkmıyorlar. Ancak, yakın çevrelerini saran sevenleri onları yalnız bırakmaya niyetli değil. Haftada birkaç gece, Nisa Sultan’ın ısrarlı davetlerini kıramayarak Sezenler’in Yeniköy’deki yalısına akşam yemeğine gitmek zorunda kalıyorlar. Bazen de Nehir’in ya da Deniz’in arkadaş gruplarıyla buluşup bir yerlere gidiyor ya da ev ziyareti yapıyorlar.</p>

      <p class="paragraf4">Nehir de, Deniz de birlikteliklerinden ve iki kişilik yalnızlıklarından öylesine hoşnutlar ki, bu tür buluşma, görüşme fırsatlarını yaratmayı asla düşünmüyorlar. Davetler ve öneriler hep karşı taraftan geliyor. İlk başta gönülsüz davransalar da hem aile, hem de arkadaş çevresinde bulunmaktan farklı keyifler alıyorlar.</p>

      <p class="paragraf4">Evliliklerinin ikinci haftasında, Nevin Abla’yla Ali Enişte’nin elini öpmek için İzmir’e gittiler. Bir kez de Nevin geldi İstanbul’a; ama her zamankinin tersine, son derece kısa tuttu ziyaretini.</p>

      <p class="paragraf4">“Yeni evlilerin evinde fazla kalınmaz,” diyerek geldiğinin üçüncü günü dönüverdi İzmir’e.</p>

      <p class="paragraf4">Zaman içinde ev ve iş düzeninin daha iyi oturacağını umuyor Nehir. “Ev” yerine, “evler” demek gerekiyor aslında. Hafta içi şehirde, hafta sonları ise Beylikdüzü’ndeki -Nehir’in deyişiyle- <span class="char-style-override9">Manolya Kokulu Konak</span>’ta kalıyorlar çünkü. Haftanın tüm yorgunluğunu orada bırakıp öyle dönüyorlar şehre.</p>

      <p class="yildiz">* * *</p>

      <p class="paragraf4"><span>Nisa Hanım’ın balayı konusundaki ısrarlı yinelemeleri bu hızlı yaşam temposu içinde kaynayıp gidiyordu haliyle. Antalya’daki seminer konusu da tam bu sırada gelip gündeme oturuverdi.</span></p>

      <p class="paragraf4">Nehir için çok önemliydi bu toplantı. Antalya’nın önde gelen şirketlerinin üst düzey yöneticileriyle buluşarak, yeni şirketin İstanbul dışındaki ilk Ağızdan Ağıza Pazarlama sunumunu yapacaktı.</p>

      <p class="paragraf4">İçeriği önemli olsa da iki günlük sıradan bir iş gezisiydi aslında, tek başına gidip gelebilirdi. Ama Deniz’i yalnız bırakmayı içine sindiremiyordu.</p>

      <p class="paragraf4">“Sen de gelebilir misin?” diye sordu umutsuzca.</p>

      <p class="paragraf4">“Hiç sormayacaksın sanmıştım,” diye güldü Deniz. “Gelirim! Ama bir şartla... İş toplantısının arkasına birkaç günlük kaçamak bir tatili eklemeyi de göze alırsan.”</p>

      <p class="paragraf4">“İstediğin o olsun,” diyerek sevinçle kocasına sarıldı Nehir. “Hatta, bir hafta daha uzatabiliriz tatili. Şirkette işler rayına oturdu. Hakan’la Pınar’ın yanına Tolga’yı da katınca, canavar gibi çalışan bir ekibe kavuştum. Telefon ve internet iletişimi de süreceğine göre, sorun çıkmaz. Ya senin işlerin?”</p>

      <p class="paragraf4">“Senin istediğin bir şeye ‘hayır’ diyebilir miyim hiç? Merak etme, benim arkamda duran ekibin becerisi de yabana atılmaz. Ancak, bunu bir ön balayı olarak değerlendirmek zorundayız. İş seyahatine eklenmiş bir Antalya gezisi, Nisa Sultan’ı asla kesmeyecektir, bilmiş ol...”</p>

      <p class="paragraf4"></p>

      <p class="paragraf4">Hemen o akşam, Sezenler’in yalısına yemeğe gittiklerinde konuyu açtılar.</p>

      <p class="paragraf4">Halil Sezen, üzerine yorum yapma gereği bile duymadan, sessizce dinlemekle yetindi. Teminat akçesi yatırdıkları son ihaleye takılmıştı kafası. Bu tür yan işlerin, aile ve akraba ilişkilerine yönelik ilişkilerin yönetimini karısına bırakalı yıllar olmuştu.</p>

      <p class="paragraf4">“Anlaşıldı,” dedi Nisa, kendine has dudak büküşüyle. “Gidin bakalım... Peki benim teklifime ne zaman yanıt vereceksiniz?”</p>

      <p class="paragraf4">“Kışa girmeden, söz!” diye atıldı Nehir. “Eylül başı gibi oturur, beraberce takvimimizi belirleriz.”</p>

      <p class="paragraf4">Birden neşeleniverdi Nisa.</p>

      <p class="paragraf4">“Sizin Antalya’da olduğunuz tarihlerde biz de yokuz. Halil’le beraber Londra’ya gidiyoruz. Dila evini taşıyacak...”</p>

      <p class="paragraf4">Bundan sonrası, Nisa’nın Dila’yı tatlı sert eleştirisiyle geçti.</p>

      <p class="paragraf4">Ne çok ev değiştiriyordu bu kız böyle... Birkaç kez annesi de gidip yardım etmişti ama, onun taşınma hızından başı dönüyordu artık Nisa’nın. Dila’ya ayak uydurabilecek erkeğe aşk olsundu...</p>
    </div>
  </div>
</body>
</html>
