<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-24.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-24.html" xml:lang="en-GB">
    <div class="calibre1">
      <p class="anabaslik-copy" id="toc_marker-25">25</p>

      <p class="paragraf4"></p>

      <p class="paragraf4"></p>

      <p class="anabaslik">PARİS</p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override11">“</span><span class="gmme">H</span>er mevsimi ayrı güzel, nadir şehirlerdendir Paris,” diyor Nisa Hanım. “Baharı, yazı, kışı; göze görünen, ruha dokunan tüm çehreleriyle resmedilmeye değer, büyülü bir âlem...</p>

      <p class="paragraf4">Koskocaman, nadide bir tablo o zaten! Paris’i çizdim diye kendine pay çıkaran ressamlar, o devasa tablonun köşesinde bucağında, birkaç fırça vuruşuna erişebilmiştir ancak.”</p>

      <p class="paragraf4">Bu şiirsel anlatımın ardında, Paris’i tuvale yansıtamamanın hüznü yatıyor galiba. Ya da Nehir’in ilk tanıştıkları günden beri gözlemlediği, Nisa Hanım’ın ressamlık kariyerinde hedeflediği yere ulaşamama saplantısının farklı bir göstergesi...</p>

      <p class="paragraf4">Paris’e alışveriş için değil de gerçekten, dünya ressamlarının, “Yılın sanat olayı,” diye niteledikleri resim sergisini gezmek için gelmişler gibi, Nehir’le henüz birkaç saat önce Londra uçağından inip onlara katılan Dila’yı öncelikle Louvre Müzesi’ne götürüyor Nisa Hanım.</p>

      <p class="paragraf4">“Bu müzeyi, hakkını vererek gezmek günlerce sürebilir,” diyor. “İki yüz bine yakın sanat eserini barındıran, dünyanın en büyük müzelerinden... Benim için bir numara!”</p>

      <p class="paragraf4">Her köşenin, her yapıtın hakkını vermeleri mümkün değil. Ama buraya ilk kez gelen Nehir’in o ünlü tabloyu, Leonardo da Vinci’nin Mona Lisa (La Jaconde) eserini görmeden gitmesi de düşünülemez.</p>

      <p class="paragraf4">Dünya var olduğundan bugüne, resim sanatının gelmiş geçmiş en ünlü eseri. Üzerinde en çok konuşulan, yorumlar yapılan; yapılan yorumlara yenileri eklenen, modası geçmeyen, eskimeyen... En, en, en!...</p>

      <p class="paragraf4">Beklenti çıtasını bu denli yüksek tutmaktan kaynaklanan, küçük çaplı bir hayal kırıklığı yaşıyor Nehir. Onun bu hali Nisa Hanım’ın gözünden kaçmıyor.</p>

      <p class="paragraf4">“Çekinme,” diye gülüyor. “Aklından geçenleri açık açık söyle...”</p>

      <p class="paragraf4">Nehir’in “ne haddime” anlamında başını eğip gülümsemesi, daha da kamçılıyor Nisa Hanım’ı.</p>

      <p class="paragraf4">“Anlata anlata bitiremedikleri, bin bir övgüyle göklere çıkardıkları Mona Lisa da bu muymuş dedin, öyle değil mi? Haklısın, gördüğün gibi eşsiz güzellikteki onca eserin yanında son derece küçük ve gösterişsiz kalıyor. Yanlış anlamayın, dünyaca kabul görmüş bir tabloyu kötüleyecek değilim. Ancak, en az onun kadar güzel ve övgüye değer olanların varlığından söz ediyorum.”</p>

      <p class="paragraf4">“İyi de Nisa Sultan, kadının yüzündeki gülüş ve elleri için şiir yazanlar var.”</p>

      <p class="paragraf4"><span>Dila’nın çıkışına kızmıyor Nisa Hanım. Tam tersine, bu işlerden anlamamasını hoş görür gibi yumuşacık bir sesle devam ediyor.</span></p>

      <p class="paragraf4">“Gülüş ve eller... Şu çatının altında sergilenen tabloların içinde bile, şiirlere konu olacak güzellikte anlamlı gülüşler ve eller gösterebilirim size. Bu tablonun, diğerlerinin arasından sıyrılıp çıkması, şansının onlardan daha iyi olması sayesindedir. Her konuda olduğu gibi sanat dünyasında da sivrilebilmenin ilk şartı şans...</p>

      <p class="paragraf4"><span>Ancak, Mona Lisa’nın öne çıkmasında rol oynayan çok farklı bir neden daha var. Yıllar önce Louvre Müzesi’nden çalınmış olması!</span></p>

      <p class="paragraf4">Müzeden çalınan eserler, bulundukları zaman daha da ün kazanırlar. Yalnız çalınan resimler değil, ressamları da ünlenir.</p>

      <p class="paragraf4">Mona Lisa da 1911’de, resmin sergileneceği vitrini hazırlayan İtalyan marangoz tarafından çalınıyor. Rivayete göre, nedeni kıskançlık. Fransız koleksiyonlarında çok sayıda İtalyan ressamın ve heykeltıraşın bulunmasına içerlemiş çalan. İki yıl evinde sakladığı tabloyu satmaya çalışırken yakalanmış.</p>

      <p class="paragraf4">“İki yıl boyunca tablonun yeri boş kalmış. Ve bu süre içinde duvardaki boşluğu görmek için binlerce Fransız kuyruk oluşturmuş. Boşluğa gösterilen ilgi bu olursa, tablo yerine konulduğunda olacakları siz düşünün artık...”</p>

      <p class="bos"></p>

      <p class="paragraf4">Sıra uluslararası karma resim sergisini gezmeye geldiğinde, serginin bulunduğu bölüme adımını atar atmaz, kızıyla gelininin varlığını unutuveriyor Nisa Hanım. Hipnotize olmuşçasına, dakikalarca dikiliyor her tablonun karşısında. Ressamın tabloya can verirken içinde kıpırdanan tüm duyuşları bedenine geçirerek, fırça darbelerini bir kez de kendisi vuruyormuş gibi... Dila koluna girip, bir tablonun önünden diğerine taşımasa annesini, kıpırdayacağı yok.</p>

      <p class="paragraf4">Bu arada, önemsiz görünen küçük bir ayrıntı da Nehir’in gözünden kaçmıyor. Nisa Hanım, incelediği tablonun ressamıyla eseri hakkında uzun uzun konuşup, yorumlar yapıyor ama kendi ressamlığından hiç söz etmiyor. Entelektüel, sıradan bir sanatsever kimliğinin arkasına gizlenmeyi yeğliyor nedense. Belli bir yerlere gelmiş, sanat çevrelerince kabul görmüş sanatçıların karşısında eksiklik hissettiğinden mi, bilemiyor Nehir. O güne kadar görmeye alıştığı, Nisa Hanım’ın kendinden emin, özgüvenli, başı dik duruşuna yakıştıramıyor bu davranışı.</p>

      <p class="bos"></p>

      <p class="paragraf4">Ancak Montmartre Tepesi’ndeki sokak ressamlarının yanında çözülebiliyor Nisa Sezen’in dili.</p>

      <p class="paragraf4">Teleferikle çıktıkları Montmartre Tepesi, muhteşem bir Paris manzarasıyla kucaklıyor konuklarını. Tepenin en yüksek yerinde, Sacre Coeur Kilisesi yer alıyor. Kilisenin önündeki çok basamaklı merdivenlere oturup, yerli yabancı yüzlerce turistin yaptığı gibi, Paris’i seyrediyorlar bir süre.</p>

      <p class="paragraf4">“Pek severim burayı,” diyor Nisa Hanım. “Montmartre, sanatta aşkın yaşandığı yerdir.”</p>

      <p class="paragraf4">Sonra da içeriye girip kiliseyi geziyorlar. Duvarları kaplayan dini temalı tablolar Nisa Hanım’ı büyülemeye yetiyor. Oysa belli ki buraya ilk gelişi değil.</p>

      <p class="paragraf4">“Her seferinde aynı durum,” diye gülüyor Dila. Bir köşede satılan dilek mumlarından iki tane alıp birini Nehir’e uzatıyor.</p>

      <p class="paragraf4">“Günahı yok,” diyor, onun kararsız duruşuna bakarak. “Burası da Allah’ın evi değil mi? Dileğini Tanrı’ya iletiyorsun sen.”</p>

      <p class="paragraf4">Dışarı çıktıklarında, kilisenin yan tarafından dolanıp, daracık dolambaçlı yollardan geçerek çok sayıda kafenin bulunduğu bir alana çıkıyorlar. Sokak ressamlarının mekânı burası.</p>

      <p class="paragraf4">Eserlerini sergileyen, resim yapan onlarca sanatçı... Ziyaretçiler, çaylarını kahvelerini içerken, bir yandan da karakalem portrelerini yaptırabiliyorlar bu ressamlara.</p>

      <p class="paragraf4">Nisa Hanım, kafelerden birini rasgele seçivermiş gibi, “Şurada oturup bir şeyler içelim,” diye önlerine düşüyor Nehir’le Dila’ nın. Gözleri, tuvalinin önünde dimdik durmuş müşteri bekleyen, seyrelmiş kırçıllı saçlarını ensesinde toplamış, zaten sivri çenesini daha da sivrileştiren keçi sakalını geniş gülümsemesiyle dengeleyen kırk beş, elli yaşlarındaki ressamın üzerinde.</p>

      <p class="paragraf4">Porselen duruluğunda pespembe teni, oyulmuşçasına düzgün yüz hatlarıyla güzeller güzeli bir garson kızın getirdiği kahvelerini içerken, kendini “Jean” diye tanıtan ressam da hiç acelesi yokmuş gibi ağır devinimlerle Nehir’in portresini çizmeye koyuluyor.</p>

      <p class="paragraf4"><span>Nisa Hanım, Louvre’daki bilinçli suskunluğunun ardından, konuşmaya, kendini ifade etmeye susamış gibi, resme olan ilgisini, tutkusunu dillendiriyor, ilk kez gördüğü, bir daha da kolay kolay göremeyeceği sokak ressamına. O da özellikle işi ağırdan alıyor zaten...</span></p>

      <p class="paragraf4">Kalkarlarken, kapının girişinde, kahve içimi bir sürede çiziliveren portrenin bedeli olarak iri rakamlarla yazılı paranın iki mislini veriyor Nisa Hanım. Üzerine övgüler düzdüğü ayaküstü çalışmaya gerçekten de bayıldığından mı, yoksa ressamın onu bu derece can kulağıyla dinleyip, müzminleşmiş dertlerine ortak oluşundan mı, orasını çıkaramıyor Nehir…</p>

      <p class="yildiz">* * *</p>

      <p class="paragraf4">Sonunda sadede geliyor Nisa Hanım.</p>

      <p class="paragraf4">Paris’teki ikinci günlerinin sabahında, “La Fayette’e gideceğiz,” diyor. Gidecekleri yer, dünyanın en muhteşem alışveriş merkezlerinden biri değil de Paris’i gezenlerin ille de görmeleri gereken turistik bir yermiş gibi...</p>

      <p class="paragraf4">Alışveriş merkezinden çok, görkemli bir saray havasındaki mekânın her santimi, ilk kez gören gözleri kamaştıracak abartılı özelliklere sahip.</p>

      <p class="paragraf4"><span>Giriş katının orta kısmındaki geniş alanı gösterişli mağazalar çevreliyor. Üst katlardaki geniş balkonlar ve cepçikler de aynı alana</span> açılıyorlar. Öyle ki, herhangi bir kattan bakan biri, aşağıdaki ya da yukarıdaki mağazaları görebiliyor.</p>

      <p class="paragraf4">Duvarlar, tavanlar, çeşitli bölümleri birbirinden ayıran sütunlar yaldızlı, ağır işlemelerle süslü. Mağazaların önünde, balkon bölümlerindeki boşluklarda, yorulan konukların oturup dinlenmeleri için kadife, saten, ipek döşemeli klasik koltuk takımları var.</p>

      <p class="paragraf4">Her konuda olduğu gibi dekorasyonda da sadelikten yana olan Nehir’e uymuyor bu tarz. Devasa büyüklükteki kristal avizeler, duvarlar, oymalar, yaldızlar, süsler üzerine üzerine geliyor sanki.</p>

      <p class="paragraf4">İçinden geçenleri dışına vurmuyor ama. En uysal haliyle Nisa Hanım’ın peşine takılmış, o mağaza senin bu mağaza benim, koskoca binada adım atılmadık yer bırakmamaya ahdetmiş gibi dolanıp duruyorlar.</p>

      <p class="paragraf4">“Kendini burayla kısıtlama sakın!” diye tembihliyor Nisa Hanım. “Paris’in şık semtlerinde gelinlik ve abiye üzerine çalışan ünlü mağazalar ve markalar var.”</p>

      <p class="paragraf4">Bu sözler, uyarı yerine geçiyor Nehir için. Nisa Hanım ve Dila, hiç yüksünmeden tüm Paris’i karış karış gezmeye dünden razılar, ama Nehir’in fazla oyalanmaya niyeti yok. Kafasına yatan, gözünü okşayan, tarzına uygun bulduğu ilk gelinliği almaya kararlı.</p>

      <p class="paragraf4">Ne var ki, ilk denemesi boşa çıkıyor. Beş yıldızlı bir otelin klasik takımlarla döşenmiş lobisini çağrıştıran mağazanın kristal aynasındaki görüntüsünden hoşnut değil Nehir. Abiye kıyafet sunanların kendilerinin de aynı tarzda giyinmeleri gerekiyormuş gibi, oradan çıkıp düğün, dernek, kutlama, her ne hal ise, özel bir yerlere gidecek kıvamda giyinip süslenmiş, aşırı makyajlı üç kadının yardımıyla üzerine geçirdiği Zavarovski taşlarla bezeli gelinliği abartılı buluyor.</p>

      <p class="paragraf4">Ardından giydiği düz kesimli organze gelinlik ise, Nisa Hanım’la Dila’nın ortak vetosuna takılıyor.</p>

      <p class="paragraf4">“Sadeliğin de bir sınırı var,” diyor Dila. “Giyeceğin gelinlik, az da olsa Paris kokmalı.”</p>

      <p class="paragraf4">Haklılar. O kadar paralanıyorlar en iyisi olsun diye, fiyatını bile sormuyorlar giyilip çıkarılan gelinliklerin. Yapılacak seçim, onları da mutlu etmeli...</p>

      <p class="paragraf4">Uzlaşıyorlar sonunda. Nehir’in aradığı sadelikle, Nisa Hanım’la Dila’nın vazgeçemedikleri şıklık ve gösterişi dengeleyerek sunan, Fransız güpüründen iğneyle kuyu kazar gibi, dantel motiflerinin tek tek birleştirilmesiyle hazırlanmış, terzilik sanatının zirveye çıktığı bir gelinlik... Nehir’in üzerine, onun için dikilmiş gibi oturuveriyor.</p>

      <p class="paragraf4">Duvak yerine geniş kenarlı, yüze inen kısmı tatlı bir eğimle kavis yapan, sol yanında el yapımı bir çiçeğin yer aldığı son derece modern ve Nehir’e çok yakışan bir şapka seçiyorlar.</p>

      <p class="paragraf4">Hayranlık saçan bakışlarını Nehir’in üzerinden alamıyor Nisa Hanım. “Şimdi içime sindi,” diyor. “Eski Fransız filmlerindeki gizemli aktrislere benzedin.”</p>

      <p class="paragraf4">Aynadaki yabancıya tarafsız gözle bakıyor Nehir. Düğüne gelecek insanlara ait yüzlerce, hatta binlerce gözü de arkasına alarak...</p>

      <p class="paragraf4">Kabul etmeli ki, aynadaki yansıması çok hoş. Eleştirel nazarlar, kusur bulmakta zorlanacaklar.</p>

      <p class="paragraf4">Ayak ölçüsü alınıyor Nehir’in. Gelinliğin kumaşından ayakkabı ısmarlanıyor. Hafta sonu, Paris’ten ayrılacakları gün gelip alacaklar.</p>

      <p class="bos"></p>

      <p class="paragraf4">Gelinlik konusunun hallolmasıyla rahat bir nefes alacağını sanan Nehir, yanılıyor. Nisa Hanım’ın alışveriş tutkusu, içindeki fay kırığının harekete geçmesiyle bir türlü yatışmayan deprem fırtınası misali, dur durak bilmeden, tüm şiddetiyle sürüyor çünkü.</p>

      <p class="paragraf4">Müşterisi olduğu, Paris’in ünlü mağazalarını Nehir ve Dila’nın eşliğinde gezmekten farklı bir zevk aldığını üstüne basa basa vurgulayarak, onları da aynı zevki paylaşmaya şartlandırıyor.</p>

      <p class="paragraf4">Dila, annesinin abartılı alışveriş fantezilerine alışık zaten. Ama Nehir, o ana kadar tanıdığı, mütevazı sınırları aşmamaya özen gösteren Nisa Hanım’ın görünen yüzünün ardındaki bu çılgın kadını tanımakta zorlanıyor.</p>

      <p class="paragraf4">Paris bulvarlarında saatlerdir peşleri sıra gezdirdikleri, her türden iç çamaşırı, gecelik, sabahlık, ayakkabı, çanta; yazlık, kışlık, baharlık giyecekler; takınacak, sürülecek, koklanacak bin bir çeşit kutu, torba ve paket kalabalığıyla tıka basa dolu büyük boy tekerlekli bavullarıyla otele döndüklerinde, Nehir’le Dila’nın bir adım daha atacak halleri kalmıyor.</p>

      <p class="paragraf4">Ancak Nisa Hanım, dipdiri ayakta. Onların dinlenmesine fırsat tanımaya da hiç niyeti yok. Alışveriş saplantısına sahip kişilere has bir sarhoşluk içinde... Alınıp parası verilen her parçanın arkasından yeniden güç kazanmış sanki.</p>

      <p class="paragraf4">Bıraksa, kızların ikisi de yataklarına serilmeye hazırlar. Sabahtan bu yana -ki akşamüzeri olmakta artık- Paris’in ünlü bulvar kafelerinden birinde verdikleri kahve molası dışında hiç soluklanmadılar.</p>

      <p class="paragraf4">“Yatmaya mı geldiniz buraya?” diye kesin tavrını koyuyor Nisa Hanım. “Üç günlük programı saati saatine ayarladım ben. Nehir’e nehir turu attırmadan, bugünü kapatmaya hiç niyetim yok.”</p>
    </div>
  </div>
</body>
</html>
