<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-34.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-34.html" xml:lang="en-GB">
    <div class="calibre1">
      <p class="anabaslik-copy" id="toc_marker-35">35</p>

      <p class="paragraf4"></p>

      <p class="anabaslik">ADRENALİNİ YÜKSEK TUTAN EYLEMLER</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">İ</span><span>lk günü bol bol güne</span><span>ş</span><span>lenip yüzerek, tatilin tembellik yan</span><span>ı</span><span>n</span><span>ı</span><span>n hakk</span><span>ı</span><span>n</span><span>ı</span> <span>vererek geçiriyorlar.</span> <span>İ</span><span>kinci günün sabah</span><span>ı</span><span>, henüz kahvalt</span><span>ı</span> <span>masas</span><span>ı</span><span>ndayken isyan bayra</span><span>ğı</span><span>n</span><span>ı</span> <span>çekiyor Deniz.</span></p>

      <p class="paragraf4">“Bugünü de suyun içinde geçirirsek, paslanacağız. Oysa yaşayabileceğimiz farklı deneyimler, farklı seçenekler var burada.”</p>

      <p class="paragraf4">“Neymiş onlar?”</p>

      <p class="paragraf4">“Örneğin yamaç paraşütü. Beni iyi tanıyan yakın dostlarım, Ölüdeniz’e gelip de yamaç paraşütü yapmadan döndüğümü duyarlarsa kulaklarına inanamazlar.”</p>

      <p class="paragraf4">“Ne? Yamaç paraşütü, ha! Ben de şu an kulaklarıma inanamıyorum Deniz. Nasıl bir adamla evlenmişim ben? Ya denizlerin derinliklerine dalacak ya da gökyüzünün... İkisinin ortası yok mu bunun?”</p>

      <p class="paragraf4">“Daha önce, <span class="char-style-override9">adrenalini yüksek tutan eylemlere yatkınlık geni</span> diye bir şey duymuş muydun? İşte o geni taşıyorum ben. Her gün, sana uçuk gelebilecek yepyeni isteklerle çıkabilirim karşına. Bu duruma alışman gerek bitanem. Alışmak da yetmez aslında, bana ayak uydurmalısın.”</p>

      <p class="paragraf4">“Seninle beraber yamaç paraşütü yapmamı beklemiyorsun herhalde.”</p>

      <p class="paragraf4">“Tam tersine, gökyüzünün sonsuzluğunda süzülürken yanımda olmanı düşlüyorum. Kuşlardan bile daha yüksekte, alabildiğine özgür... Yükseklik korkusu olmayanlar için eşi benzeri bulunmaz bir keyif.”</p>

      <p class="paragraf4">Değil yükseklik korkusu, sağlam nedenlere dayanmayan hiçbir ürküntüsü yok Nehir’in. Hatta, Deniz kadar olmasa bile, yeniliklere açık, denenmemişi denemeye hazır, gözü kara, maceracı bir yapıya sahip.</p>

      <p class="paragraf4">Ama şu an korkuyor. Kendisi için değil, Deniz için!</p>

      <p class="paragraf4">Ölüdeniz’e geldiklerinden beri içinden atamadığı garip huzursuzluğun uzantısı bu. Sözcüklere gereğinden fazla anlam yükleme huyundan kaynaklanıyor belki...</p>

      <p class="paragraf4">Ölüdeniz! İkiye ayırdığında ortaya çıkan iki sözcük, deliye çeviriyor Nehir’i: <span class="char-style-override8">Ölü</span> ve <span class="char-style-override8">Deniz</span>.</p>

      <p class="paragraf4">Kalıp olarak algılamaya, anlamını yorumlamamaya çalışıyor. Olmuyor...</p>

      <p class="paragraf4">Ödü kopuyor, bir şeyler olacak da Deniz’i yitiriverecek diye. Ancak, gitgide saplantı haline gelmeye yüz tutan, düşününce kendisinin de anlamsız bulduğu korkularını dile getiremiyor.</p>

      <p class="paragraf4">Deniz ise onun iç çalkantılarından habersiz, ikna turlarını sürdürüyor.</p>

      <p class="paragraf4">“Sandığın kadar tehlikeli değil,” diyor. “Doğrudur, yamaç paraşütünde her yıl birkaç kaza haberi duyulur ama, sağlıklı sonuç almak için oranlara bakacaksın. Trafiğe çıkmak, burada boşluğa atlamaktan çok daha tehlikelidir, inan.”</p>

      <p class="paragraf4">Nehir, Deniz’in karşısında ürkek bir tavşan gibi oturmaktan son derece huzursuz. Böylesine çelik yürekli bir erkeğin karısı da ona yaraşır davranışlar sergilemeli; en azından korkularıyla yüzleşmeyi, onlarla savaşmayı öğrenebilmeli.</p>

      <p class="paragraf4">Deniz’in, “Beş yaşından doksan yaşına, yüz kırk kilo ağırlığındaki kişilere kadar herkes uçuyor da sen mi uçamayacaksın?” demesi üzerine daha fazla dayanamıyor Nehir.</p>

      <p class="paragraf4">“Tamam,” diyor. “Deneyelim bakalım...”</p>

      <p class="bos"></p>

      <p class="paragraf4">Büyük heyecan, karar verildiği an başlıyor. Boyunlarında fotoğraf makineleri; içleri, tanımı güç bir ürpertiyle kıpır kıpır...</p>

      <p class="paragraf4"><span>Uçuşun gerçekleşeceği Babadağ’a ciple tırmanıyorlar. Toprak, dar ve dik bir yol... Yaklaşık bir saat sürüyor zirveye ulaşmaları.</span></p>

      <p class="paragraf4">Uçuş noktasına yaklaştıklarında, yeni açılmış, gökyüzünde nazlı nazlı süzülen paraşütlerle selamlaşıyorlar.</p>

      <p class="paragraf4">Deniz, koşarak hızlanıp yamaçtan aşağı kendini bırakan <span class="char-style-override9">uçucu</span>’ları göstererek, “Uçakla yapılan paraşüt sporundan ayırmak için yamaç paraşütünde <span class="char-style-override9">atlayış</span> yerine <span class="char-style-override9">uçuş</span> sözcüğü kullanılır,” diyor.</p>

      <p class="paragraf4">Bu konuda uzmanlaşmış sanki. Ancak asıl bilgilendirmeyi, Deniz’in tanıştırdığı, yaklaşık beş bin atlayış yapmış Pilot Ahmet Divitçi üstleniyor.</p>

      <p class="paragraf4">“Babadağ, yamaç paraşütü için dünyanın en iyi uçuş noktalarından biridir,” diyor. “Türkiye’de ise; 1970 metrelik yükseltisiyle en yüksek nokta ve yamaç paraşütü için en elverişli yer. Doğal kalkış pistine sahip. Denizle arasında yükselti yok. Hava boşluğuna pek rastlanmıyor, meltem devamlı esiyor. İniş alanı çok ve uçuş sezonu uzun...”</p>

      <p class="paragraf4">Gördükleri kadarıyla yamaç paraşütüne en çok turistler ilgi gösteriyor. Ama bu işin meraklısı, çok sayıda Türk de var. Profesyonel olmayanlar, yardımcı pilot eşliğinde uçuşa çıkıyorlar.</p>

      <p class="paragraf4">Ahmet Pilot, Deniz’in gerçek bir profesyonel olduğunu vurguluyor. Kocasının, her yıl ekim ayında yapılan Ölüdeniz Hava Oyunlarına iki kez katıldığını da bu sayede öğreniyor Nehir.</p>

      <p class="paragraf4">“Bayram ve resmi törenlerde bayraklar açılır gökyüzüne,” diyor Ahmet. “Havada şampanya patlatanlar bile var...”</p>

      <p class="paragraf4">“Karım sana emanet kaptan,” diyor Deniz.</p>

      <p class="paragraf4">Ne kadar iyi uçarsa uçsun, belli ki Nehir’i en güvenli ellere teslim etmek istiyor. Ve uçma önceliğini karısına tanıyor.</p>

      <p class="paragraf4">Uçuşa hazırlanırken, “Korkuyor musunuz?” diye soruyor Ahmet Kaptan. Ardından da yapılması gerekenleri sabırla sıralıyor:</p>

      <p class="paragraf4">“Paraşüt havada tutunana kadar pilotla beraber koşulacak. Havalanmadan ve pilottan komut almadan koltuğa oturulmayacak! Aksi halde denge bozulabilir.”</p>

      <p class="paragraf4">İyi bir öğrenci Nehir. Pilotunun söylediklerini harfiyen uygulayıp, Ahmet Kaptan’ın önündeki yere kuruluyor. Kumanda pilotun elinde, istediği gibi yönlendirebiliyor paraşütü.</p>

      <p class="paragraf4">Rüzgârın etkisiyle havalandıktan sonra, on beş dakika kadar aşağı yukarı aynı yükseklikte kalıyorlar. Nehir’in havalanırken zirveye çıkan heyecanı, yerini yavaş yavaş güven duygusuna bırakmakta.</p>

      <p class="paragraf4">O güne kadar gördüğü en muhteşem manzara bu! Ölüdeniz’in görselliğini kamerasıyla ölümsüzleştirmeye çalışmakla, manzarayı doyasıya içine çekmek arasında kararsız kalıyor.</p>

      <p class="paragraf4"><span class="char-style-override9">Işıklar Kenti</span> diye anılan Fethiye, topluiğnenin başı büyüklüğünde. Uzaklarda Göcek koyları, Sarıgerme, Dalaman, Rodos Adası görünüyor. Doğu yönünde üç bin metrelik Akdağ, Saklıkent Kanyonu, Kıdrak Sahili, Saint Nicholas Adası, Kelebekler Vadisi uzanıyor.</p>

      <p class="paragraf4">Sert esen rüzgârın sesi kulaklarında, bir yandan da pilotla sohbeti sürdürüyorlar.</p>

      <p class="paragraf4">“Neler hissediyorsunuz?” diye soruyor Ahmet Kaptan.</p>

      <p class="paragraf4">Yanıt vermekte zorlanıyor Nehir.</p>

      <p class="paragraf4">“Sonsuzluk,” diyor yalnızca.</p>

      <p class="paragraf4">Gökyüzünün sonsuzluğu... Gözlerinin önüne serilmiş masmavi koyların derinliklerindeki sonsuzluk... Nabız olmuş, damarlarında atıyorlar sanki.</p>

      <p class="paragraf4">Yaşadığı anın bitmesini hiç istemiyor ve şu an, Deniz’e hak vermekten kendini alamıyor.</p>

      <p class="bos"></p>

      <p class="paragraf4">Yere indikten sonra bile dizleri titriyor Nehir’in. Asırlar süren bir ayrılığın ardından kavuşuyorlarmış gibi özlemle kucaklaşıyorlar Deniz’le.</p>

      <p class="paragraf4">“Harikaydı,” diyor Nehir, teşekkür eder gibi. “Gerçekten harikaydı...”</p>

      <p class="yildiz">* * *</p>

      <p class="paragraf4">Kulüp Nicholas’ta şenlik var bu akşam.</p>

      <p class="paragraf4">Kalabalık bir grup gelmiş karavanlarda konaklamaya. Kulübün restoranı, Güney Ege mutfağının özelliklerini taşıyan, özel mönülü açık büfe hazırlamış. Kabak çiçeği dolması, arapsaçı, turpotu, radika, közlenmiş soğan salatası, bulgurlu yaprak sarma, keşkek, karidesli balık buğulama, lor peynirli taze incir...</p>

      <p class="paragraf4">Nehir’le Deniz için de sürpriz bir akşam yemeği oluyor.</p>

      <p class="paragraf4">“Açık büfeye çakıldık gene,” diye gülüyor Deniz.</p>

      <p class="paragraf4"><span>“Bu sayılmaz,” diyor Nehir tabağını doldururken. “Kır yemeği gibi, baksana şu otların güzelliğine. Sağlık fışkırıyor tabaklardan...”</span></p>

      <p class="bos"></p>

      <p class="paragraf4">Yemeğin ardından, karavanlarının önünde oturmuş kahvelerini yudumlarken, bir yandan da tatillerinin geri kalanının programını yapıyorlar.</p>

      <p class="paragraf4">Rotaları ve uğramak istedikleri noktalar belli. Ertesi gün, Göcek’e geçecekler. Çizdikleri yol üzerinde Sarıgerme, Marmaris ve Bodrum var. Sonra da Kuşadası. Her birine bir ya da ikişer gün ayırabilseler...</p>

      <p class="paragraf4">Son durakları İzmir. Oradan da İstanbul’a uçacaklar zaten.</p>

      <p class="paragraf4">“Tatil dönüşleri hüzünlüdür,” diyor Deniz. “Ama bu kez aynı hüznü yaşamayacağımızı umuyorum. Benim yanımda sen, senin yanında ben olduktan sonra...”</p>

      <p class="paragraf4">Kadife gibi bir hava... Hafiften esen meltem kumandayı ele geçirmiş, yaz sıcağının gün içindeki saltanatına meydan okuyor. Uzaklarda bir yerlerden gelen gitar sesiyle biraz ötelerindeki kalabalıktan yükselen sesler birbirine karışıyor. Kâh biri yükseliyor, kâh diğeri.</p>

      <p class="paragraf4">Başını Deniz’in göğsüne yaslayan Nehir, bu sesleri değil de ağustosböceklerinin içli şarkılarını dinliyor gibi gözlerini kapatmış; ancak dinlediği, kocasının kalp atışları. O atışların her biri, her bir titreşim, ruhuna işliyor sanki; dinginlik ve huzur aşılıyorlar bedenine.</p>

      <p class="paragraf4">Öylesine dalmış ki, Deniz’in cep telefonunun çaldığını duymuyor bile. Deniz, onu incitmemeye çalışarak doğrulup kalktığında, ancak fark edebiliyor.</p>

      <p class="paragraf4">“Babam arıyor,” diyor Deniz.</p>

      <p class="paragraf4"><span>Sonra da daha iyi duyabileceği, karavanın arka tarafına geçiyor. Yola çıktıklarından bu yana (Kaş’ta telefonlarını kapalı tuttukları üç gün hariç) sık sık yinelenen bir durum. Ya onlar ya da Londra’daki Sezenler arayıp birbirlerini yokluyorlar. Bu yüzden umursamıyor Nehir.</span></p>

      <p class="paragraf4">Ancak, Deniz yanına geldiğinde, kocasının yüz ifadesinden gelen telefonun diğerlerinden farklı olduğunu anlıyor.</p>

      <p class="paragraf4">“Ne oldu?” diye fırlıyor yerinden. “Kötü bir haber değildir umarım.”</p>

      <p class="paragraf4">“Kötü değil, merak etme. Hatta, bir bakıma müjde bile sayılabilir. Babamın Londra’ya gitmeden önce teminat akçesi yatırdığı büyük ihaleyi Sezen Şirketler Grubu kazanmış. Pazartesi sabahı sözleşmenin imzalanması gerekiyor. Ve babamın genel vekaletnamesi bende.”</p>

      <p class="paragraf4">“Bu hafta sonu İstanbul’a dönmeyecekler miydi zaten?”</p>

      <p class="paragraf4">“Öyleydi ama, Dila Hanım’ın işleri uzamış. Evi yerleştirdikten sonra da birkaç günlük bir dinlenme molası… Anlayacağın, gelecek haftanın ortasına kalmış dönüşleri. Bu durumda, tatil programımızı yeniden gözden geçirmemiz gerekecek.”</p>

      <p class="paragraf4">“Programı tümden iptal ediyoruz, desene şuna.”</p>

      <p class="paragraf4">“Maalesef... Çok üzgünüm.”</p>

      <p class="paragraf4">Deniz’in boynu bükük, çaresiz hali Nehir’i kendine getirmeye yetiyor. Sesine neşeli bir tını yüklemeye çalışarak, “Üzülecek ne var ki?” diyor. “Bundan güzel haber mi olur? Gözümüz aydın ki, o ihaleyi biz kazandık.”</p>

      <p class="paragraf4">“Gerçekten böyle mi düşünüyorsun?”</p>

      <p class="paragraf4">“Tabii ki. Benim de bir Sezen olduğumu unuttun mu yoksa? Ne yapalım, kısmet bu kadarmış. Bir sonraki tatilin üstüne ekleme yaparız biz de.”</p>

      <p class="paragraf4">“Nehir... Tanrı’nın bana sunduğu en büyük armağansın sen, hayatım boyunca alabileceğim en büyük ödülsün.”</p>

      <p class="paragraf4">“Abartma... Şimdi söyle bakalım, yeni gelişmelerin ışığında, yarınki rotamızda ne gibi değişiklikler yapmamız gerekiyor?”</p>

      <p class="paragraf4">“Çizdiğimiz yol aynı. Konaklamaları kaldırıyoruz yalnızca. Hele bir yola çıkalım...”</p>

      <p class="paragraf4">Sabah erkenden yola koyuluyorlar. Günübirlik araba gezintisi yapar gibi küçük molalar dışında hiçbir yere takılmadan, Göcek ve Köyceğiz’den geçerek, Marmaris’le Bodrum’a uğramadan; Muğla üzerinden Söke’ye, oradan da Kuşadası’na varıyorlar.</p>

      <p class="paragraf4">“Yorulduk,” diyor Deniz. “Bu gece burada kalabiliriz. İzmir’e de yarın geçeriz. Hemen bugün İstanbul’a dönmemiz gerekmiyor zaten. Hafta sonuna kadar üç dört günümüz var daha.”</p>

      <p class="paragraf4">Denize yumuşak bir eğimle inen yamacın üzerine kurulmuş otelin ana binasında değil, marina bölümünde, tropik bölgelerdeki plaj evlerini çağrıştıran bir bungalova yerleşiyorlar. Tatillerinin son gecesini yaşadıklarının bilincinde ikisi de. Her dakikalarını, her saniyelerini doya doya yaşamaya çabalamaları bundan.</p>

      <p class="paragraf4">Nehir’in üzerinde belirgin bir durgunluk, gözlerinde hüzün var. Nedenini erken dönüşlerine bağlıyor önce Deniz. Ancak karısının ağzından dökülen ilk cümlelerle yanıldığını anlıyor.</p>

      <p class="paragraf4">“Bulunduğumuz koyun yanındaki komşu koyda, Kuşadası’nın ilk tatil köyü vardır, bilirsin. Çocukluğumda, her yaz oraya gelirdik. Babam, ablam ve ben! Babam Amerika’ya gitmeden önce...”</p>

      <p class="paragraf4">“Babam” derken sesinde oluşan titreyiş fark edilmeyecek gibi değil Nehir’in. Bakışları donuk, yüzü birdenbire soluvermiş gül yaprağı gibi.</p>

      <p class="paragraf4">Elini uzatıyor Deniz, elini tutmak için; parmakları buzdan birer kalem sanki. Geri çekilip tepki göstermeden dinlemek en iyisi...</p>

      <p class="paragraf4">Ta başından beri biliyor Deniz, Nehir’in en hassas olduğu konu, babası. Hiçbir şey sormadı bugüne kadar, onun anlattıklarıyla yetindi. Şimdi de öyle yapacak. Yaralı bir ceylanın yumuşak karnına basıp canını daha da çok acıtmanın anlamı yok.</p>

      <p class="paragraf4">Kendiliğinden anlatıyor zaten Nehir. Anlatmak ihtiyacında... Yüreğinin, sivri uçlu zehirli kristallerini içinde biriktirdiği şeffaf kâse dolmuş. Hepsini değilse bile, kâsenin dışına taşanları bedeninden atacak ki biraz olsun rahatlayabilsin.</p>

      <p class="paragraf4">“Bir keresinde bayram tatiliydi... Yaz sezonu başlamamıştı henüz. İlkyaz... mayıs gibi. Tesisin tümü hizmete açılmamış. Bayram ziyaretçileri için hazırlanıyor evler. Temizlik yapılmış ama, diğer hizmetlerde eksiklikler var. Umduklarının üstünde talep gelince, ön sıradan başlayıp en gerilerdeki evlere kadar açmak ve konuklara sunmak zorunda kalmışlar. Bize de dağın yamacında, en arka sıralardan bir ev verdiler.</p>

      <p class="paragraf4">İçeri girmemle çığlığı basmam bir oldu. Duvarda yürüyen dört tane kocaman kertenkele! Bir anda kendimi babamın omzun<span>da buldum. Ablamsa kapının önünde durmuş, korkmamın gereksizliğini, bu zavallı hayvanların zararsız olduğunu anlatmaya çalışıyor.</span></p>

      <p class="paragraf4">Hemen idareyi aradık. Çok geçmeden bir görevli gönderdiler. Adamın elindeki sprey kutusuna şöyle bir baktı babam...</p>

      <p class="paragraf4"><span>‘Böcek ilacı bu,’ dedi. ‘Bu hayvanlara etki eder mi sanıyorsun?’</span></p>

      <p class="paragraf4">Yatağın üzerine bıraktı beni. Kuyruklarından tutup birer birer dışarı attı kertenkeleleri. Gene de içine sinmedi.</p>

      <p class="paragraf4">‘Bu odada kalamayız biz. Çocuklar korkar,’ dedi idarecilere.</p>

      <p class="paragraf4">İlk sıradan yer verdiler bize. Yedekte tutuyorlarmış meğer...</p>

      <p class="paragraf4">Sorun hallolmuştu ama, tatil boyunca omzunda gezdirdi beni babam.”</p>

      <p class="paragraf4">Susuveriyor birden. Anlattıklarından duyduğu pişmanlık, kopkoyu bir leke gibi yapışıyor yüzüne. İstemi dışında çırılçıplak kalmış da örtünmeye çalışıyor sanki. Bu kadarıyla da yetinmeyip, çıplak halinin zihinlerde bıraktığı izi anılardan kazıyıp silmeye çabalıyor kendince.</p>

      <p class="paragraf4">Onun bu umarsız çırpınışının farkında Deniz. Sevdiği insanın acısını yüreğinin derinliklerinde aynen hissediyor ama, onu incitmeden nasıl yardım edeceğini bilemiyor.</p>

      <p class="paragraf4">“Demek kertenkeleden korkardın sen...” diyor, anlatılmak istenen ana tema kertenkele ve ona duyulan korkuymuş gibi. Acının odaklandığı noktayı yok sayarak, karşısında yaşanan yakıcı sızıyı hissetmemişçesine, gülerek, umursamazca...</p>

      <p class="paragraf4"><span>Kocasına minnetle bakıyor Nehir. Sessizce teşekkür ediyor anlayışı için. Yalnız ikisinin anladığı bir dili konuşuyorlar sanki.</span></p>

      <p class="paragraf4">“Hâlâ da korkarım kertenkeleden,” diyor Nehir, eski neşesine kavuşmaya yüz tutmuş sesiyle.</p>

      <p class="paragraf4">“Yanında ben varım ya artık! Tek bir kertenkele yaklaşamaz yakınına. Hele bir yaklaşsınlar! Kuyruklarından tuttuğum gibi...</p>

      <p class="paragraf4">Ha, büyüdün artık; omuzlarımda taşıyamam seni ama, son nefesime kadar yüreğimde taşıyacağıma söz verebilirim.”</p>

      <p class="paragraf4">Deniz’in uzattığı eli geri çevirmiyor Nehir. Sımsıkı tutuyor avuçlarının arasında.</p>

      <p class="paragraf4">Hep yanımda ol Deniz, yüreğinde taşı hep beni...</p>
    </div>
  </div>
</body>
</html>
