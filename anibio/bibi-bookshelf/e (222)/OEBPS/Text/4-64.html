<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-64.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-64.html" xml:lang="en-GB">
    <div class="calibre1">
      <p class="anabaslik-copy" id="toc_marker-65">65</p>

      <p class="anabaslik">KEŞKE O GECE ÖLÜVERSEYDİM!</p>

      <p class="paragraf4"></p>

      <p class="paragraf4"></p>

      <p class="paragraf4"></p>

      <p class="paragraf3"><span class="char-style-override7">K</span><span>aç</span><span>ı</span><span>nc</span><span>ı</span> <span>çaylar</span><span>ı</span><span>n</span><span>ı</span> <span>içtiklerinin fark</span><span>ı</span><span>nda de</span><span>ğ</span><span>il Nehir. Kap</span><span>ı</span><span>n</span><span>ı</span><span>n aç</span><span>ı</span><span>l</span><span>ı</span><span>p kapanmas</span><span>ı</span><span>, dolu bardaklar</span><span>ı</span><span>n b</span><span>ı</span><span>rak</span><span>ı</span><span>l</span><span>ı</span><span>p bo</span><span>ş</span><span>lar</span><span>ı</span><span>n al</span><span>ı</span><span>nmas</span><span>ı</span> <span>d</span><span>ı</span><span>şı</span><span>nda durmaks</span><span>ı</span><span>z</span><span>ı</span><span>n konu</span><span>ş</span><span>an konu</span><span>ğ</span><span>unun yorulmu</span><span>ş</span> <span>olabilece</span><span>ğ</span><span>ini dü</span><span>ş</span><span>ünüyor Nehir. Ama Adnan Eren, anlatt</span><span>ı</span><span>klar</span><span>ı</span><span>ndan güç al</span><span>ı</span><span>r gibi konu</span><span>ş</span><span>tukça diriliyor sanki.</span></p>

      <p class="paragraf4">“Sağlıklı bir hamilelik dönemi geçirmişti Füsun. Her şey yolundaydı. Kumburgaz’daki yazlığımızda kalıyorduk. Daha üç hafta vardı doğuma... Bir hafta sonra şehre dönüp son hazırlıklarımızı tamamlayacaktık.</p>

      <p class="paragraf4">Ve o gece!</p>

      <p class="paragraf4">Sonrasında yüz bin kere düşündüm... Keşke o geceyi hiç yaşamadan ölüverseydim, diye!</p>

      <p class="paragraf4">Yazlık komşularımızla mangal partisi yapmıştık o akşam... Kadehler yeni doğacak bebeğimiz için kalkmıştı ama, Füsun içmiyor diye içmemiştim ben de.</p>

      <p class="paragraf4">Geç vakit eve dönüp yataklarımıza uzandık. Sabaha karşı uyandığımda yanım boştu. Su içmek ya da tuvalete gitmek için kalkmış olmalıydı Füsun. Fırlayıp kalktım, evin içinde aranmaya başladım.</p>

      <p class="paragraf4">Banyonun ortasında boylu boyunca yatıyordu Füsun! Kanlar içindeydi...</p>

      <p class="paragraf4">Nevin, Nevin’in haber verdiği komşular... ambulans çağırmak için çevrilen telefonlar... ne zaman geleceği belli olmayan ambulansı beklemenin anlamsızlığı...</p>

      <p class="paragraf4">Füsun’u nasıl kaldırdık oradan, arabaya nasıl yerleştirdik bilemiyorum. Ama yan komşumuzun, ‘Bu halde araba kullanamazsın, bırak ben götüreyim,’ dediğini çok iyi hatırlıyorum. Küfür gibi geldi bu sözler.</p>

      <p class="paragraf4">Ben götürecektim karımı! Ellerimle sokacaktım doğum odasına. Aslanlar gibi! Hem onu, hem de doğacak çocuğumuzu kucaklayacaktım sonrasında...</p>

      <p class="paragraf4">Direksiyonun başına geçtiğim gibi kökledim gazı. Arka koltukta Füsun’un saçlarını okşayarak, ‘Dayan annem, dayan...’ diye yalvaran Nevin’in sesi hiç silinmedi kulaklarımdan...”</p>

      <p class="paragraf4">Adnan Eren’in hıçkırıkları dışında tüm sesler susmuş. Nehir de soluk almaktan korkar gibi usulca gözyaşlarını siliyor.</p>

      <p class="paragraf4">“Duymak istemediğini, algılayamıyor da insan. Ameliyathanenin kapısında, ‘Maalesef anneyi kurtaramadık,’ diyen doktorun, öldüğünü söylemeye çalıştığı kadının benim karım, Füsun’um olduğunu kavramamak için direndim bir süre. Olamazdı, bizim başımıza gelemezdi böyle bir şey...</p>

      <p class="paragraf4">Korkunç gerçekle yüzleştiğimde ilk hissettiğim, yoğun bir suçluluk duygusu oldu. Benim yüzümden ölmüştü Füsun! Kumburgaz’da olmasaydık, daha erken yetişebilirdik hastaneye. Dokuz aylık hamile kadının ne işi vardı yazlıklarda... Arabayı da yeterince hızlı sürememiş miydim acaba? Zamanında yetiştirememiştim hastaneye...</p>

      <p class="paragraf4">Her zamanki saplantılarımdı aslında. Yaşanan her olumsuzlukta kendimi suçlu görmek! Ne yaparsam yapayım, yaşanacakların önüne geçemeyeceğimin bilincinde değildim.</p>

      <p class="paragraf4">‘Bebek yaşıyor,’ dediklerinde, zifiri karanlığın ucunda cılız bir ışık belirdi. Ama o ışığa tutunacak gücüm yoktu benim... Kuvöze koymuşlardı seni. Başımı kaldırıp da doyasıya bakamadım bile. Ne yüzle bakacaktım? Anasız bırakmıştım seni; bir ömür boyu anasız yaşamaya mahkûm etmiştim.</p>

      <p class="paragraf4">Darmadağın olmuştuk. Bizi toparlamak, gene anacığıma düştü. Nevin’le senin tüm sorumluluğunuzu üzerine aldı. O olmasa ne yapardım, bilemiyorum.</p>

      <p class="paragraf4">Kendi evini kapatmamıştı ama, bizde kalıyordu annem. Bizim eski düzenimizi sürdürmekti amacı. Her şey yerle bir olmuştu oysa... Gölge gibi girip çıkıyordum eve. Yaşayan bir ölü gibi. Kimseyle konuşmuyordum, kimseleri görmüyordu gözüm. Hele senin olduğun tarafa bakmıyordum bile. Bakamıyordum...</p>

      <p class="paragraf4">Seni dışladığımı, Füsun’un ölümünden seni sorumlu tuttuğumu düşünüyordu herkes. Hatta annem bile...</p>

      <p class="paragraf4">‘El kadar bebenin ne günahı var oğlum?’ diyordu. ‘Yazgısı böyleymiş Füsun’un, dünya üzerindeki kısmeti bu kadarmış. Boş yere suçlama şu yavrucağızı.’</p>

      <p class="paragraf4">Diğerleri gibi annem de yanılgı içindeydi. Seni hiç suçlamadım ben Nehir! Yüzüne baktığımda, kendi suçlarımı gördüğüm için uzak durmaya çalıştım senden. Bunun ne kadar acı bir kaçış olduğunu bilsen...”</p>
    </div>
  </div>
</body>
</html>
