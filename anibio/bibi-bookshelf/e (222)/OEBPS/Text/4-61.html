<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-61.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1" id="x4-61.html" xml:lang="en-GB">
    <div class="calibre1">
      <p class="anabaslik-copy" id="toc_marker-62">62</p>

      <p class="paragraf4"></p>

      <p class="paragraf4"></p>

      <p class="anabaslik">MUCİZE</p>

      <p class="paragraf3"><span class="char-style-override7">N</span><span>evin’e kalsa, bebe</span><span>ğ</span><span>in k</span><span>ı</span><span>rk</span><span>ı</span> <span>ç</span><span>ı</span><span>kmadan, Nehir’i i</span><span>ş</span><span>e göndermeyecek.</span> <span class="char-style-override9">Bizim zaman</span><span class="char-style-override9">ı</span><span class="char-style-override9">m</span><span class="char-style-override9">ı</span><span class="char-style-override9">zda</span><span>, diye ba</span><span>ş</span><span>layan, eskilerde ya</span><span>ş</span><span>anm</span><span>ış</span> <span>lo</span><span>ğ</span><span>usa bunal</span><span>ı</span><span>m</span><span>ı</span> <span>hikâyelerini anlat</span><span>ı</span><span>yor durmadan. Cin çarpmalar</span><span>ı</span><span>, sihir, büyü, efsun abartmalar</span><span>ı</span><span>yla süsleyerek...</span></p>

      <p class="paragraf4">Son günlerde ablasının en mantığa sığmaz âdetlerini bile harfi harfine uygulayan Nehir’in bunlara karnı tok. İkinci haftanın sonunda özgürlük bayrağını çekiyor. Ve tam gün olmasa da birkaç saatlik uğramalarla işyerine adımını atıyor.</p>

      <p class="paragraf4">İstese de daha fazla ayrı kalamıyor evden. Derin’i emziriyor çünkü. Sütü elverdiği sürece de emzirmeye kararlı.</p>

      <p class="paragraf4">Neyse ki biberona alıştı Derin. Evden çıkmadan Nehir’den elektrikli pompayla alınan sütü, o yokken Nevin ya da Meryem, Derin’e veriyorlar.</p>

      <p class="paragraf4">Meryem, evdeki kadroya yeni giren bir isim. Derin’in dadısı! Sultan gibi, onu da Nisa Hanım sayesinde buldu Nehir. 40-45 yaşlarında, görmüş geçirmiş, deneyimli, hepsinden önemlisi çocuklara şefkatle yaklaşan, sevgi dolu bir kadın. Ablası gittiğinde en büyük yardımcısı olacak.</p>

      <p class="paragraf4">Nevin de İzmir’e gitmeye hazırlanıyor zaten. “Çok ihmal ettim Ali’yi,” diye sızlanmaya başladı bile. Derin’in kırkını çıkarmasını bekliyor.</p>

      <p class="paragraf4">Ama sık sık gelecek. Nehir’in yanına bir de Derin’in sevgisi ve özlemi eklendi çünkü...</p>

      <p class="bos"></p>

      <p class="paragraf4">Nehir, bebeği eve kapatıp kuş kanadının esintisinden sakınarak besleyip büyüten annelerden değil. Yirmi günlük olunca, kendisiyle beraber Derin’i de özgürlüğüne kavuşturdu.</p>

      <p class="paragraf4">“Yarı kırkı çıktı, çocuğumun hapis kaldığı yeter,” diyerek Derin’i de alıp gezmelere götürmeye başladı.</p>

      <p class="paragraf4">O günden beri, her gün en az yarım saat dışarı çıkarıyorlar bebeği. Bu duruma en çok sevinen de Arda... Derin’le buluşma fırsatını yakalayabiliyor bu sayede.</p>

      <p class="paragraf4">Açık havayı çok seviyor Derin. Ağlarken susuyor sokağa çıktıklarında. Nevin de sevdi bu işi, Nehir işteyken arabasına koyup gezdiriyor Derin’i.</p>

      <p class="paragraf4">Ancak, kırkını doldurmuş bebeği ev gezmesine götürmediler henüz.</p>

      <p class="paragraf4">“Ben İzmir’e gitmeden, Nisa Hanım’lara uğrasak,” diyor Nevin. “Benden sonra işe güce dalar ihmal edersin sen. Ayıptır kızım... O kadar gidip geldiler. Torunlarını el öpmeye götürmezsen gönül koyarlar.”</p>

      <p class="bos"></p>

      <p class="paragraf4">Derin’in el öpmeye geleceği haberi, Sezenler’in Yeniköy’deki yalısında bayram havası estiriyor. Gelecek olan, yumruk kadar bebek değil de protokollü bir konukmuş gibi, tepeden tırnağa elden geçiriyorlar dört bir yanı. Yataklar hazırlanıyor Derin için, buraya gelişlerinde kullanılmak üzere ana kucakları alınıyor çarşıdan.</p>

      <p class="paragraf4">Nevin’le Nehir de unutulmuyor bu arada. Onlar için de çeşit çeşit ikramlıklar, siniler dolusu yemekler hazırlanıyor mutfakta.</p>

      <p class="paragraf4">Sezenler, yüreklerinin kapılarını ardına kadar açarak karşılıyorlar konuklarını. Hele Derin’i yere göğe sığdıramıyorlar. Eline ilk kez oyuncak verilmiş, o oyuncağın büyüsüyle kendinden geçmiş iki çocuk gibi Nisa ve Halil Sezen. Dila’nın da onlardan eksik kalır yanı yok. Annesiyle babasından daha çok görüyor Derin’i ama, onun kendi evlerinde, kendi çatılarının altında olduğunu bilmek, farklı bir heyecanla dolduruyor içini.</p>

      <p class="paragraf4">Nisa’yla Nevin, yemekten sonra kahvelerini içerlerken, Halil Sezen, “Seninle biraz konuşsak mı?” diyor Nehir’e.</p>

      <p class="paragraf4">Salonun diğer köşesindeki oturma grubuna doğru yürürken, merakını yenemiyor Nehir. Halil Sezen’in kendisiyle baş başa konuşacağı ne olabilir?</p>

      <p class="paragraf4">Üstlerine çöken ciddi havayı dağıtmak ister gibi sıcacık gülümsemesiyle, “Dilacığım,” diye sesleniyor Halil. “Bize de kahve getirmelerini söyler misin? Söyledikten sonra yanımıza gel...”</p>

      <p class="paragraf4">Bu iyi işte, Dila’nın varlığı ilaç gibi gelecek Nehir’e. Sınava girecekmiş gibi heyecanlanmasına gerek yok aslında, şunun şurasında iki laf edecekler...</p>

      <p class="paragraf4">Kahvelerin ve Dila’nın gelişiyle söze başlıyor Halil.</p>

      <p class="paragraf4">“Hukuki konulardaki resmi konuşmalardan hoşlandığımı söyleyemem, ama bazen gerekiyor. Şu anda olduğu gibi...</p>

      <p class="paragraf4">Hatırlarsan, sana bir veraset ilamı göndermiştim...”</p>

      <p class="paragraf4">Başından aşağı kaynar sular iniyor Nehir’in. İlamı eline aldığı zamanki bozgunu aynen yaşıyor sanki.</p>

      <p class="paragraf4">“Evet,” diyerek hafifçe başını sallıyor. “İlamı aldım.”</p>

      <p class="paragraf4">“Miras konusunun sana ters geldiğini, hatta <span class="char-style-override9">reddi miras</span> yoluna gitmeyi bile düşündüğünü biliyorum.”</p>

      <p class="paragraf4">Heyecanının ve tutukluğunun yerini şaşkınlık alıyor Nehir’in.</p>

      <p class="paragraf4">“Nasıl bilebilirsiniz ki? Avukatımın ya da benim, böyle bir şeyi sizinle paylaştığımızı hatırlamıyorum.”</p>

      <p class="paragraf4">“Haklısın,” diye gülüyor Halil. “Ama ben öğrendim.”</p>

      <p class="paragraf4">“Nasıl?” derken, içinde palazlanan öfkeyi bastırmakta zorlanıyor Nehir.</p>

      <p class="paragraf4">“Öncelikle şu noktayı vurgulamak isterim; her şey senin iyiliğin içindi... Reddi miras davası açsan da önemli değildi, onu da bir şekilde hallederdik gerçi ama, testi kırılmadan tedbirimizi alalım dedik. Şöyle ki... Senin hukuk danışmanınla aynı hukuk bürosunda çalışan avukatlarım var. Onların aracılığıyla...”</p>

      <p class="paragraf4">“Ama bu etik değil!” diye atılıyor Nehir. “Bana danışmanlık yapan bir avukat, benim izleyeceğim yolu anlatamaz size.”</p>

      <p class="paragraf4"><span>“Sakin ol, anlatmadı zaten. Senin yapmak istediğin mantıkla bağdaşmayan eylemi, beraberce önlemeye çalıştık yalnızca. Kaldı ki, karşı taraflarda da olsalar avukatların birbirleriyle görüşüp davanın gidişatı konusunda niyet yoklaması yapması da fazla yadırganacak bir durum değildir. Bizimki, son derece masumane bir girişim.</span></p>

      <p class="paragraf4">Cengiz Bey, reddi mirası gerektirecek bir durum olmadığını anlatmadı mı? Sana ait payın, kanuni hakkın olduğuna inanman için saatlerce dil dökmedi mi? Sana uysa, yapmak istediklerine destek verse, yanlış bir yola girecektin. Neyse ki böyle bir durumu yaşamadık.</p>

      <p class="paragraf4">Artık dava açamazsın. Çünkü, reddi miras davaları, veraset ilamının alınmasından üç ay sonrasına kadar açılabiliyor.”</p>

      <p class="paragraf4">Avukatı bu konuda uyarmadı onu! Dava açma süresinin sınırlı olduğundan söz etmedi... Öfkesinden nereye çatacağını bilemiyor Nehir.</p>

      <p class="paragraf4">“Yanlış yönlendirildim,” diyor. “Bunun hesabı sorulacak. Ancak, böyle olması mirastan pay alacağım anlamına gelmiyor. Sözünü ettiğiniz paylaşıma katılmak istemiyorum ben.”</p>

      <p class="paragraf4"><span>Birden ifadesi değişiyor Halil’in. Kanun, miras, dava gibi soğuk yüzlü kavramlardan sıyrılıp, yaramazlık yapan inatçı çocuğuna hoşgörü ve sabırla yaklaşan şefkatli bir baba gibi gülümseyerek bakıyor Nehir’e.</span></p>

      <p class="paragraf4">Baştan beri söze karışmadan, sessizce onları dinleyen Dila’ya dönerek, “Bunları konuşurken Dila’nın da özellikle yanımızda olmasını istedim,” diyor. “Çünkü benim yönümden, ikinizin arasında hiçbir fark yok. Sen de benim kızımsın artık. Laf olsun diye değil, inanarak söylüyorum bunları.</p>

      <p class="paragraf4">Deniz’in boş bıraktığı yerde sen duruyorsun artık Nehir. Ve hep orada kalacaksın. Şartlar ne getirirse getirsin...”</p>

      <p class="paragraf4">Deniz’in adı geçince daha fazla dayanamıyor Nehir. Yanaklarından aşağı inen yaşları elinin tersiyle silerken, “Böyle düşündüğünüz için teşekkür ederim,” diyor.</p>

      <p class="paragraf4">“Bırak teşekkürü! Çok iyi biliyorum ki, neden ilk günden sana sahip çıkmadık diye soru işaretleri var kafanda. Ancak, yargılamadan önce, kendini bizim yerimize koyman gerekiyor.</p>

      <p class="paragraf4">Canının bir parçasını, en değerli varlıklarından birini beklenmedik bir anda yitiriverince; yitirilenin geride bıraktığı karanlık boşluğun içine düşüveriyor insan. Oradan kurtuluncaya kadar da hiçbir şeyi görmüyor gözü. Karanlıklar dağılmaya başlayınca, yitirdiğinin boş kalan yerini tümüyle dolduramasa da, çevresinde oraya oturabilecek birilerinin olduğunu fark ediyor. Bizim durumumuzda olduğu gibi.</p>

      <p class="paragraf4">Kısacası, büyük yaraların sızısı, acılarla avuntuların dengelenmesiyle diniyor ancak...”</p>

      <p class="paragraf4">Duygusallığın derin sularında kulaç atmaktan yorgun düşmüş gibi, derin bir soluk alarak konuyu değiştiriyor Halil.</p>

      <p class="paragraf4">“Sanırım anlaştık... Daha doğrusu, benim anlatmak istediğimi anladın. Sıra sende ve senin yapacaklarında.</p>

      <p class="paragraf4">Veraset ilamı, miras gibi tatsız konulara bir daha dönmek istemiyorum. Burada karara bağlayalım, bitsin... Payına düşen mülklerin intikal işlemleri için tapuya gitmen gerekiyor. Gözün korkmasın hemen, her ne kadar kızdınsa da Cengiz Bey ve benim avukatlarım resmi işlemlerde yardımcı olurlar sana.”</p>

      <p class="paragraf4">Nehir’in anlatılanlara hâlâ sıcak bakmadığını fark edince de, “Ah, benim güzel kızım!” diyor Halil. “Mal paylaşımı yüzünden birbirinin gözünü oyuyor millet. Sense elini sürmemek için direniyorsun. Onurlu bir davranış, anlıyorum ama, senin de farklı sorumlulukların var artık. Yalnız kendini değil, Derin’i de düşünmek zorundasın.”</p>

      <p class="paragraf4">Derin adını duyunca canlanıyor Nehir. Doğru söylüyor Halil Bey, oğlunun haklarını kollamak onun görevi.</p>

      <p class="paragraf4">Tamam, oğlu için ne gerekirse yapacak. Ancak, yanıtını bulamadığı bir soru burgulanıyor kafasında: Derin olmasa, Nehir onu doğurmamış olsa, Nisa ve Halil Sezen gene de kollarını açacak mıydı Nehir’e?</p>

      <p class="paragraf4">Aklından geçenleri okumuş gibi, “Yanlış şeyler düşünmeni istemem,” diyor Halil. “Derin’i kucağımıza vermekle dünyaları bağışladın bize. Ama o gelmeden önce de kızımızdın sen bizim. Para, mal mülk konularına tekrar girmeyi istemiyorum ama, senin için bir şeyler yapmaya karar verdiğimde, Derin’in varlığından bile haberim yoktu...”</p>

      <p class="yildiz">* * *</p>

      <p class="paragraf4">O gece yatağa uzandığında, Deniz’in ölümünden beri ilk kez kendini bu kadar hafiflemiş hissediyor Nehir. Görünmeyen bir el, yaşamındaki olumsuzlukları tek tek ayıklıyor sanki. Ya da sihirli bir değnek dokundu dünyasına...</p>

      <p class="paragraf4">“Mucize mi bu?” diye mırıldanıyor kendi kendine.</p>

      <p class="paragraf4">Derin’in ağlama sesi, tüm sorularının yanıtını verir gibi.</p>

      <p class="paragraf4">“Başka yerde arama, mucize <span class="char-style-override8">ben</span>’im!” diyor Derin...</p>
    </div>
  </div>
</body>
</html>
