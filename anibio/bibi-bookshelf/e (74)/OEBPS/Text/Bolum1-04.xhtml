<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  
<style type="text/css">
div.normal {text-align: justify; text-indent:1em; margin-bottom: 0em; margin-top: 0em;}
  h1.normal {text-align: center; font-size: 19pt; text-indent: 1em; margin-bottom: 0em; margin-top: 1em;}
</style>
</head>

<body>
  <div class="normal">
    <div class="normal">
      <h3 class="normal" style="text-indent: 25.33333396911621px; text-align: center;"><span style="font-size: 25px;">4</span></h3>

      <div class="normal" style="text-align: center;">
        <br />
      </div>

      <div class="normal">
        Şimdi ciddi olarak yapmayı planladığı şey, daha birkaç gün önce Stormgren’in aklından bile geçmezdi. Ondaki bu yeni bakış açısına, belki de üçüncü sınıf televizyon oyunlarına benzeyen o komik kaçırma işi neden olmuştu. Stormgren tüm yaşamı boyunca ilk kez bir fiziksel zorlama karşısında kalmıştı: bu da, kendisini kaçıranların açtıkları sözlü savaşa karşılık verirken olmuştu.
      </div>

      <div class="normal">
        Ya kanına bir virüs girmişti, ya da ikinci çocukluğa umduğundan da çabuk yaklaşıyordu.
      </div>

      <div class="normal">
        Merak, zaten güçlü bir dürtüydü; kendisine oynanmış oyunun öcünü almak konusundaki kararlılık da öyle. Karellen’in onu yem olarak kullandığı artık iyice belliydi; gerçi bu en iyi şekilde sonuçlanmıştı ama Stormgren, Amir’i hemen bağışlamak niyetinde değildi.
      </div>

      <div class="normal">
        Stormgren bir haber vermeden bürosuna geldiğinde, Pierre Duval şaşırmadı. İkisi eski arkadaştı ve Genel Sekreter’in, Bilim Bürosu Şefi’ne yaptığı kişisel ziyaretin de olağanüstü bir yanı yoktu. Rastlantı eseri Karellen ya da onun yanındakiler gözlem cihazlarını bu noktaya çevirmiş olsalardı bile, bunu garip bulmayacaklardı.
      </div>

      <div class="normal">
        İki adam bir süre işten ve politik konulardan söz ettiler; sonra biraz da duraksayarak, Stormgren konuya geldi. Ziyaretçisi konuştuğu sırada, yaşlı Fransız koltuğunda geri yaslanmıştı ve bu arada kaşları milim milim yukarı kalkmaktaydı; öyle ki, sonunda bu kaşlar neredeyse onun alnındaki saç demetiyle birleşti. Bir iki kez konuşacak olduysa da, bundan vazgeçti.
      </div>

      <div class="normal">
        Stormgren sözlerini bitirdiğinde, bilimci sinirli bir şekilde içinde bulundukları odayı araştırdı.
      </div>

      <div class="normal">
        «Onun dinlediğini sanıyor musun?» diye sordu sonra.
      </div>

      <div class="normal">
        «Bunu yapabileceğini sanmıyorum. Üstümde, onun ‘iz bulucu’ dediği, korunmamla ilgili bir şey var. Fakat bu, yeraltında iş görmüyor; ben de bu nedenle senin ‘zindan’ına indim zaten. Burası herhalde her türlü radyasyona karşı korumalıdır, değil mi? Karellen büyücü değil. Benim nerede olduğumu biliyor, ama hepsi bu kadar.»
      </div>

      <div class="normal">
        «Umarım haklısındır. Sonra senin ne yapmaya çalıştığını keşfettiğinde başına iş açılmayacak mı? Bunu anlayacağını biliyorsun çünkü.»
      </div>

      <div class="normal">
        «Riski göze alıyorum. Ayrıca, birbirimizi oldukça iyi anlıyoruz.»
      </div>

      <div class="normal">
        Fizikçi elindeki kalemle oynayarak bir süre boşluğa baktı.
      </div>

      <div class="normal">
        «Bu ilginç bir problem. Hoşuma gitti.» dedi sonra. Bir çekmeceye eğilerek kocaman bir bloknot çıkardı; Stormgren’in gördüğü en büyük bloknottu bu.
      </div>

      <div class="normal">
        «Tamam» dedikten sonra, özel bir tür stenoyla hızla bir şeyler çiziktirmeye başladı. «Şimdi bana, bilmem gereken her şeyi anlat. Görüştüğünüz adayla ilgili tüm bilgileri ver. Ne kadar önemsiz görünürse görünsün, en ufak bir ayrıntıyı bile atlama.»
      </div>

      <div class="normal">
        «Tarif edilecek çok şey yok. Oda metalden yapılma ve kare şeklinde. Kenarları sekiz, yüksekliği de dört metre. Yan tarafta yaklaşık bir metre büyüklüğünde bir ekran var ve bunun hemen altında da masa var şurada; eğer ben çizersem daha çabuk olacak.»
      </div>

      <div class="normal">
        Stormgren iyice tanıdığı küçük odayı çabucak çizdikten sonra, bunu Duval’e uzattı. O sırada, bu çizme işini son kez yapışı aklına geldi ve hafif bir ürperti duydu. Kör Galliye ve onun yandaşlarına ne olmuştu acaba? Kendisinin birdenbire ortadan kayboluşunu nasıl karşılamışlardı?
      </div>

      <div class="normal">
        Duval onun yaptığı çizimi çatık kaşlarla inceliyordu.
      </div>

      <div class="normal">
        «Bana anlatabileceğinin hepsi bu mu?»
      </div>

      <div class="normal">
        «Evet. »
      </div>

      <div class="normal">
        Öteki öfkeyle soludu.
      </div>

      <div class="normal">
        «Işıklandırma ne durumda? Zifiri karanlıkta mı oturuyorsun? Havalandırma nasıl, ısıtma...»
      </div>

      <div class="normal">
        Stormgren onun bu tipik parlayışına gülümsüyordu.
      </div>

      <div class="normal">
        «Tüm tavan ışıklı ve anlayabildiğim kadarıyla hava da hoparlör ızgarasından geliyor. Ama nereden çıkıp gittiğini bilmiyorum; belki de hava akımı zaman zaman ters çevriliyor, buna dikkat etmedim. Ortalıkta bir ısıtıcı yok, fakat odanın ısısı hep normal düzeyde kalıyor.»
      </div>

      <div class="normal">
        «Yani, su buharı donmuş, ama karbondioksit değil, diyorsun?»
      </div>

      <div class="normal">
        «Sanırım sana her şeyi söyledim» dedi sonra. «Beni Karellen’in gemisine götüren araca gelince, içinde yolculuk yaptığım bu oda, bir asansör kabini kadar özelliksiz görünüyor. İçinde koltukla masa olmasaydı tam bir asansör olurdu...
      </div>

      <div class="normal">
        Bunun ardından birkaç dakikalık bir sessizlik oldu; bu arada fizikçi çok titiz ve mikroskopik karalamalarla, bloknotu süslemekle meşguldü. Onu izleyen Stormgren düşünüyordu; neden kendisine kıyasla çok daha üstün bir kafa yapısına sahip olan Duval gibi biri, bilim dünyasının devlerinden biri olmamıştı? Aklına, Birleşik Devletler Dışişleri’ndeki bir arkadaşının yaptığı o haksız ve belki de yanlış yorum geldi: «Fransızlar dünyanın en iyi ‘iticilerini’ üretirler» demişti adam. Duval de bu ifadeyi destekleyenlerden biriydi işte.
      </div>

      <div class="normal">
        Fizikçi kendi kendine hoşnutlukla baş salladıktan sonra öne doğru eğilerek kalemiyle Stormgren’i işaret etti.
      </div>

      <div class="normal">
        «Rikki» dedi, «Karellen’in görüntü ekranının gerçek bir ekran olduğunu sana düşündüren nedir?»
      </div>

      <div class="normal">
        «Ben onu hep öyle düşündüm; tıpkı ona benziyor. Başka ne olabilirdi ki zaten?»
      </div>

      <div class="normal">
        «Sen onun ekrana benzediğini söylerken, bizimkilerden birine benzediğini anlatmak istiyorsun, değil mi?»
      </div>

      <div class="normal">
        «Tabii.»
      </div>

      <div class="normal">
        «Ben bunu kuşkulu buluyorum. Tanrısalların kendi aletlerinde böyle kaba ve gerçek bir ekran kullanmadıklarından eminim; onlar imajları belki de doğruca uzayda gerçekleştiriyorlardır. Ayrıca, Karellen bir TV sistemi kullanma sıkıntısına neden girsin. En basit çözüm her zaman en iyisidir. Senin ‘görüntü ekranı’ dediğin şeyin, aslında tek yönlü bir camdan daha karmaşık bir şey olmadığı aklına gelmiyor mu?
      </div>

      <div class="normal">
        Stormgren kendini o kadar rahatsız hissetti ki, bir süre hiç sesini çıkarmadan oturup geçmişi düşündü. Ta başlangıçtan beri, Karellen’in öyküsüne karşı çıkmayı hiç düşünmemişti; ama şimdi geriye bir baktığında fark ediyordu: Karellen ona, bir TV sistemi kullandığını hiç söylemiş miydi? Hayır; kendisi bunu öylece kabul etmişti. O şey psikolojik bir kandırma aracı olmuş, o da iyice atlamıştı. Duval’inki bir tahmindi, ama doğru bir kuramdı. Stormgren sonuca atlamak üzereydi; hiç kimse bunun doğru olduğunu henüz kanıtlamamıştı.
      </div>

      <div class="normal">
        «Eğer haklıysan» dedi arkadaşına, «tüm yapmam gereken, bu camı kırmaktır.»
      </div>

      <div class="normal">
        Duval içini çekti.
      </div>

      <div class="normal">
        «Ah şu bilim dışı cahiller! O nesneyi bir patlayıcı olmadan kırabileceğini aklın kesiyor mu? Eğer başarsan bile, acaba Karellen bizimle aynı havayı mı soluyor bakalım. Eğer o klorlu bir atmosferde yaşıyorsa, ikiniz için de ne hoş olurdu bu!»
      </div>

      <div class="normal">
        Stormgren kendini budala gibi hissetti. Böyle bir şeyi düşünmeliydi.
      </div>

      <div class="normal">
        «Pekâlâ, ne yapmayı öneriyorsun?» Duval’e öfkeyle sordu.
      </div>

      <div class="normal">
        «Bunu bir düşünmek istiyorum. Her şeyden önce kuramının doğru olup olmadığını anlamalıyız; eğer doğruysa, o ekranın yapıldığı madde hakkında bir şeyler öğrenmemiz gerekir. Adamlarımdan birkaçını bu işe vereceğim. Bu arada, sanırım Amir’i ziyarete gittiğinde bir evrak çantası taşıyorsundur değil mi? Şuradaki mi?»
      </div>

      <div class="normal">
        «Evet.»
      </div>

      <div class="normal">
        «Herhalde yeterince büyük olmalı. Özellikle Karellen buna alıştıysa, bir başkasıyla değiştirerek dikkat çekmeyelim.»
      </div>

      <div class="normal">
        «Benim ne yapmamı istiyorsun?» Stormgren sordu. «Gizli bir röntgen cihazı mı taşıyayım?»
      </div>

      <div class="normal">
        Fizikçi sırıtıyordu.
      </div>

      <div class="normal">
        «Henüz bilmiyorum, ama bir şeyler düşüneceğiz. İki hafta içinde bunu sana bildiririm.»
      </div>

      <div class="normal">
        Sonra hafifçe güldü.
      </div>

      <div class="normal">
        «Biliyor musun, bu bana neyi anımsatıyor?»
      </div>

      <div class="normal">
        «Evet» dedi Stormgren hemen, «Alman işgali sırasında kurduğun yasa dışı radyo istasyonlarını.»
      </div>

      <div class="normal">
        Duval hayal kırıklığına uğramış görünüyordu.
      </div>

      <div class="normal">
        «Şey, sanırım bunu daha önceleri bir iki kez anlatmış olmalıyım. Bir şey daha var.»
      </div>

      <div class="normal">
        «Nedir o?»
      </div>

      <div class="normal">
        «Yakalandığında, ben bunların ne için istendiğini bilmiyordum, tamam mı?»
      </div>

      <div class="normal">
        «Ne? Bilim adamının icatları konusunda sosyal sorumluluk taşıması gerektiği konusunda bir zamanlar söz ettiğin saçmalıklardan sonra mı? Pierre, senden gerçekten utanıyorum!»
      </div>

      <div class="normal">
        Stormgren rahat bir soluk alarak ağır klasörü bıraktı.
      </div>

      <div class="normal">
        «Tanrıya şükür, en sonunda bu da halloldu» dedi. «Şu birkaç yüz sayfanın insanlığın geleceğini içerdiğini düşünmek garip. Dünya Devleti! Yaşarken bunu göreceğimi hiç sanmazdım!»
      </div>

      <div class="normal">
        Dosyayı çantaya indirdi. Çantanın arka tarafı, dikdörtgen şeklindeki siyah ekranın ancak on santimetre kadar ötesindeydi: Zaman zaman parmakları sinirli bir şekilde bunun kilitleriyle oynuyordu, fakat görüşme bitinceye kadar gizli düğmeye basmaya hiç de niyeti yoktu. Bir şeylerin aksama olasılığı vardı; gerçi Duval, Karellen’in hiçbir şey fark etmeyeceği konusunda yemin etmişti ama insan emin olamazdı.
      </div>

      <div class="normal">
        «Bana bazı haberleriniz olduğunu söylediniz» diye Stormgren pek de gizlemediği bir hevesle devam etti. «Yoksa bu...»
      </div>

      <div class="normal">
        «Evet» dedi, Karellen. «Birkaç saat önce bana bir karar ulaştı.»
      </div>

      <div class="normal">
        Bununla ne demek istiyor, diye düşündü Stormgren. Amir’in, üssüyle kendisini ayıran bilinmez sayıdaki ışık yıllarını aşarak uzaktaki yuvasıyla görüşmesi mutlaka mümkündü. Yoksa (bu da Van Ryberg’in kuramıydı) herhangi bir politik hareketin ne sonuç vereceğini görebilen devasa bir bilgisayarla mı görüşmüştü?
      </div>

      <div class="normal">
        «Özgürlük Birliği’nin ve onun üyelerinin pek hoşnut olacaklarını sanmam» Karellen devam ediyordu, «ama bu, gerilimin azaltılmasında yardımcı olacaktır. Bunu kayda geçmeyelim.»
      </div>

      <div class="normal">
        «Rikki sık sık bana, bizler ne kadar farklı olursak olalım, insan soyunun çok geçmeden bize alışacağını söylerdin. Bu, senin yönünden bir hayal gücü noksanlığını gösteriyor. Belki senin için bu doğru olabilir, ama bir de dünyadaki çoğunluğu oluşturan insanları düşün: Bunlar uygun standartlarda bir eğitim görmemiş olup, önyargıların ve batıl itikatların oluşturduğu bilmecelerle kuşatılmış durumdalar; bunları silmek ise birkaç on yılı alır.
      </div>

      <div class="normal">
        «İnsan psikolojisi konusunda bir şeyler bildiğimizi kabul edersin. Dünyanın şimdiki gelişim evresinde kendimizi açıklayacak olursak, neler olabileceğini kesinliğe yakın derecede biliyoruz. Senle bile bunun ayrıntılarına giremem, bu nedenle yaptığım analizi kabul etmelisin. Ama yine de, seni az çok hoşnut edecek kesin bir vaatte bulunabiliriz. Elli yıl içinde —yani iki nesil sonra— gemilerimizden çıkacağız ve en sonunda insanlık bizi olduğumuz gibi görecek.»
      </div>

      <div class="normal">
        Amirin sözlerini hazmetmeye çalışan Stormgren bir süre sessiz kaldı. Karellen’in sözlerinin oluşturması gereken hoşnutluğun pek azını duyuyordu. Aslında, bu kısmi başarıdan dolayı şaşkın durumdaydı ve bir an için kararlılığını kaybeder oldu. Gerçek, zamanın akışı sonunda ortaya çıkacaktı; kendisinin kurduğu plan gereksiz ve belki de akılsızcaydı. Eğer bunu uygulayacaksa, nedeni yalnızca bencillik olacaktı: Elli yıl sonra yaşamayacaktı ki...
      </div>

      <div class="normal">
        Karellen onun durgun halini görmüş olmalıydı, çünkü devam etti:
      </div>

      <div class="normal">
        «Bunun seni hayal kırıklığına uğratmasından dolayı üzgünüm, fakat hiç olmazsa yakın geleceğin politik sorunları senin sorumluluğun altında olmayacak. Belki hala, korkularımızın yersiz olduğunu düşünüyorsun; ama bana inan ki, başka bir yolu tutmanın tehlikeli olacağı konusunda elimizde sağlam kanıtlar var.»
      </div>

      <div class="normal">
        Stormgren öne eğildi; ağır ağır soluk alıyordu.
      </div>

      <div class="normal">
        «O halde insan tarafından görüldünüz!»
      </div>

      <div class="normal">
        «Ben bunu söylemedim» diye Karellen çabucak karşılık verdi. «Denetlediğimiz tek gezegen sizin dünyanız değil.»
      </div>

      <div class="normal">
        Stormgren o kadar kolay sarsılmayacaktı.
      </div>

      <div class="normal">
        «Dünyanın geçmişte başka ırklar tarafından ziyaret edildiği hakkında pek çok efsane var.»
      </div>

      <div class="normal">
        «Biliyorum: Tarihsel Araştırma Bölümü’nün raporunu okudum. Bu yeryüzünü, Evrenin kesişme noktası gibi gösteriyor.» .
      </div>

      <div class="normal">
        «Bilmediğiniz pek çok ziyaretler yapılmış olabilir» diyen Stormgren hâlâ umutla asılıyordu. «Bizi binlerce yıldan beridir gözlemekte oluşunuz, bana pek olası gelmiyor.»
      </div>

      <div class="normal">
        «Sanırım öyle» diye hiç de oralı olmaksızın karşılık verdi. Karellen. Stormgren de kararını o an vermişti.
      </div>

      <div class="normal">
        «Karellen» dedi kısaca, «Bu ifadeyi kaleme alarak onayınız için size göndereceğim, fakat sizi usandırmaya devam etme hakkımı alıkoyuyorum ve eğer elime fırsat geçecek olursa, sizin sırrınızı öğrenmek için mümkün olanı yapacağım.»
      </div>

      <div class="normal">
        «Bunun pekâlâ farkındayım» diyen Amir kendi kendine hafifçe güldü.
      </div>

      <div class="normal">
        «Buna aldırmayacak mısınız?»
      </div>

      <div class="normal">
        «Zerre kadar aldırmam; ama dostluğumuzu incitecek olan nükleer savaş, zehirli gaz ya da benzer şeyleri bunun dışında tutuyorum.»
      </div>

      <div class="normal">
        Stormgren, acaba Karellen bir şey mi sezdi, diye düşünüyordu. Onun kendisine takılmasının ardında sanki bir kavrayış izi görür gibi olmuştu; kim bilir, belki de bir yüreklendirmeydi bu.
      </div>

      <div class="normal">
        «Bunu bilmek beni sevindirdi» diye karşılık verirken, sesini mümkün olduğunca ölçülü çıkarmaya çalışıyordu. Ayağa kalktı ve bunu yaparken de çantanın kapağını aşağı indirdi, başparmağı kilit boyunca kaydı.
      </div>

      <div class="normal">
        «Anlattıklarınızı yeniden yazdırdıktan sonra teletype’la size gönderirim.» dediği sırada düğmeye bastı. Daha o sırada tüm korkularının yersiz olduğunu biliyordu. Karellen’in duyuları insanınkinden çok daha üstün değildi. Amir hiçbir şey sezmemişti, çünkü sesinde herhangi bir değişiklik olmadığı gibi, odanın kapısını açan o bildik şifreli sözleri de aynı kayıtsızlıkla söylemişti.
      </div>

      <div class="normal">
        Yine de Stormgren kendini, bir mağaza dedektifinin önünden geçen hırsız gibi görüyordu: arkasındaki pürüzsüz duvar bir kez daha kapıyla kaynaştığında, içinden bir oh çekti.
      </div>

      <div class="normal">
        <br />
      </div>

      <div class="normal">
        «Kabul ediyorum» dedi Van Ryberg, «kuramlarımın bir kısmı başarısız oldu. Ama bunun hakkında ne düşündüğünü bana söyle.<span style="text-indent: 1em;">»</span>
      </div>

      <div class="normal">
        «Bunu ille de yapmalı mıyım?»
      </div>

      <div class="normal">
        Stormgren içini&nbsp;<span style="text-indent: 1em;">çekti.&nbsp;</span><span style="text-indent: 1em;">Pieter aldırmaz görünüyordu.</span>
      </div>

      <div class="normal">
        «Aslında fikir benim değil» dedi alçakgönüllülükle. «Bunu Chesterton’un bir öyküsünden çıkardım. Yoksa Tanrısallar, gizleyecek hiçbir şeyleri olmadığı gerçeğini mi gizliyorlar?»
      </div>

      <div class="normal">
        <span style="text-indent: 1em;">«</span>Bu bana biraz karışık geliyor» diyen Stormgren yavaş yavaş ilgilenmeye başlıyordu.
      </div>

      <div class="normal">
        «Demek istediğim şu» diye Van Ryberg sabırsızlıkla devam etti. «Fiziksel yönden onların da bizlere benzediğini düşünüyorum. Bizim yabancı ve olağanüstü zeki varlıklar tarafından idare edilmeye razı olacağımızı biliyorlar. Eğer onlarda, tasarlanan bu özellikler yoksa, insan ırkı kendine benzer yaratıklar tarafından çekilip çevrilmeye razı olmayacaktır...»
      </div>

      <div class="normal">
        «Senin tüm kuramların gibi, bu da çok ustalıkla düşünülmüş bir şey» dedi Stormgren. «Keşke bunlara sıra numarası versen de birbirleriyle karıştırmasam. Şimdikine itiraza gelince...»
      </div>

      <div class="normal">
        Onun konuşmasına kalmadan, Alexander Wainwright içeri girdi.
      </div>

      <div class="normal">
        Stormgren adamın aklından neler geçtiğini düşünmeye çalıştı. Wainwright’ın, kendisini kaçıranlarla bir ilişkisi olup olmadığını bilmek isterdi. Ama herhalde yoktu; çünkü Wainwright’ın zorbalığa karşı gösterdiği hoşgörüsüzlüğün tümüyle gerçek olduğuna inanıyordu. Onun sürdürdüğü hareketin içinde yer alan aşırı eğilimliler tümüyle gözden düşmüş ve dünyanın yeniden onların adlarını duyması için aradan uzun zaman geçecekti.
      </div>

      <div class="normal">
        Yazı okunurken, Özgürlük Birliği’nin başkanı bunu dikkatle dinledi. Stormgren onun, Karellen’in bu jestini onaylayacağını umuyordu. Daha on iki saat boyunca dünyada yaşayanlar, kendi torunları için verilmiş bu sözden haberdar olmayacaklardı.
      </div>

      <div class="normal">
        «Elli yıl» dedi Wainwright düşünceyle. «Beklenemeyecek kadar uzun bir zaman.»
      </div>

      <div class="normal">
        «İnsanlık için belki öyle, ama Karellen yönünden değil» diye karşılık verdi Stormgren. Tanrısalların bu çözümündeki inceliği yeni yeni fark ediyordu. Bu onlara, soluk almak için gerek duydukları zamanı verirken, öte yandan Özgürlük Birliği’nin ayağını da yerden kesmişti. Birliğin teslim olacağını pek sanmıyordu, ama böylece durumu iyice zayıflamış oluyordu. Wainwright da bunun farkındaydı herhalde.
      </div>

      <div class="normal">
        «Elli yıl içinde» diye belli bir üzüntüyle konuşmayı sürdürdü, «hasar tamamlanmış olacak. Bağımsızlığımızı anımsayanlar ölüp gidecek; insanlık, kendisine kalan mirası unutacak.»
      </div>

      <div class="normal">
        Sözler, boş sözler, diye düşünüyordu Stormgren. Bir zamanlar uğruna insanların dövüşüp öldüğü, ama artık ne dövüşüp ne de ölecekleri bir takım sözler. Dünya bunu iyi biliyordu.
      </div>

      <div class="normal">
        Wainwright odadan çıkarken, Stormgren de gelecek yıllarda Özgürlük Birliği’nin daha ne gibi dertler oluşturabileceğini düşünüyordu. Ama yine de içini rahatlatan bir şey vardı: tüm bu sorunlar, kendisinden sonra gelecek kişinin başını ağrıtacaktı.
      </div>

      <div class="normal">
        Öyle şeyler vardı ki, bunları ancak zaman iyileştirebilirdi. Kötü insanlar ortadan kaldırılabilirdi; fakat aldatılmış olan iyi kişiler için yapılacak bir şey yoktu.
      </div>

      <div class="normal">
        <br />
      </div>

      <div class="normal">
        «İşte çantan» dedi Duval. «Yenisi kadar iyi.»
      </div>

      <div class="normal">
        «Teşekkürler» diyen Stormgren, yine de bunu şöyle bir inceledi. «Tüm bunlardan ne çıktığını ve ileride neler yapacağımızı sanırım artık bana söylersin.»
      </div>

      <div class="normal">
        Fizikçi birtakım düşüncelere dalmış gibiydi. «Anlayamadığım şey» dedi, «bunu şüphe uyandırmadan başarabilmiş olmamız... Eğer ben Karellen olsaydım... »
      </div>

      <div class="normal">
        «Ama değilsin. Konuya gel ahbap. Ne bulduk biz?»
      </div>

      <div class="normal">
        «Ah, şu kolayca fişeklenen İskandinav ırkları!» Duval içini çekti. «Yaptığımız şey, alçak takatli bir radar sistemi oluşturmaktı. Ayrıca, çok yüksek frekanslı radyo dalgaları; kızılötesi olan bu ışınları, gözleri ne kadar garip olursa olsun, hiçbir yaratık göremezdi.»
      </div>

      <div class="normal">
        «Bundan nasıl emin olabilirsin?» Stormgren elinde olmaksızın bu teknik şeylere merak duyuyordu.
      </div>

      <div class="normal">
        «Şey, aslında tümüyle emin olamazdık» Duval istemese de bunu kabul ediyordu. «Ama Karellen seni normal ışık altında görüyor, öyle değil mi? O kaide ışık tayfı yönünden onun gözlerinin de yaklaşık bizimkiler gibi olması gerekir. Her neyse, çalıştı ya! Karşındaki ekranın ardında büyük bir oda bulunduğunu ortaya çıkardık Ekranın kalınlığı yaklaşık üç santimetre ve bunun arkasındaki alan ise en azından on metre. Uzaktaki o duvardan bir ses yankısı alamadık; ama kullanmaya cesaret edebildiğimiz öylesine alçak bir güçle bunu elde etmeyi zaten beklemiyorduk. Yine de şunu yapabildik.»
      </div>

      <div class="normal">
        Üstünde tek bir dalgalı çizginin bulunduğu fotoğraf kâğıdını uzattı. Bunun bir yerinde, hafif ölçüdeki bir yer sarsıntısının işaretine benzeyen, halat örgüsünü andırır şekil vardı.
      </div>

      <div class="normal">
        «Bu dolaşık şekli görüyor musun?»
      </div>

      <div class="normal">
        «Evet. Nedir o?»
      </div>

      <div class="normal">
        « Karellen işte.»
      </div>

      <div class="normal">
        «Tanrım! Bundan emin misin?»
      </div>

      <div class="normal">
        «Oldukça sağlam bir tahmin bu. Oturuyor, ayakta duruyor ya da her ne yapıyorsa yapsın ekranın iki metre kadar öteki tarafında olduğu kesin. Eğer bu şekil biraz daha belirgin olsaydı, belki büyüklüğünü bile hesaplayabilirdik.»
      </div>

      <div class="normal">
        O zorlukla görünen kıvrık ize bakmakta olan Stormgren’in duyguları karmakarışıktı. O ana kadar, Karellen’in maddesel bir gövdeye sahip olduğu konusunda bir kanıta sahip değildi. Şu elinde duran şeyiyse, dolaylı olmasına karşın, yine de sorgusuz sualsiz kabul ediyordu.
      </div>

      <div class="normal">
        «Yapmamız gereken bir başka şey de» diye devam etti Duval «O ekranın normal ışığı geçirme derecesini hesaplamaktı. Bu konuda onda birlik bir yanılma payı bıraksak bile, yine de işe yarar bir fikre sahibiz. Aslında, gerçek anlamda tek yönlü bir ayna olmadığını sen bilirsin kuşkusuz. Bu yalnızca ışığın belli bir şekilde düzenlenişidir. Karellen karanlık bir odada oturuyor, sen ise aydınlıkta; hepsi bu.» Duval kıkırdayarak güldü. «Pekâlâ, biz de bunu değiştireceğiz işte!»
      </div>

      <div class="normal">
        Sonra, şapkasından sürüyle tavşan çıkaran bir hokkabaz edasıyla masasına uzandı ve oradan koskocaman bir el feneri çıkardı. Bunun çok geniş bir baş tarafı vardı ve alet fenerden çok, eskinin alaybozan tüfeklerine benziyordu.
      </div>

      <div class="normal">
        Duval sırıttı.
      </div>

      <div class="normal">
        «Göründüğü kadar tehlikeli değildir. Senin tüm yapacağın, bunun ağzını ekrana doğrultup düğmesine basmak. Bu, on saniye süreyle çok kuvvetli bir ışık verir; sen de bu süre içinde ışığı o odada dolaştırarak iyi bir görüş elde etmiş olacaksın. Işığın tümü ekrandan geçeceğinden, dostun da iyice aydınlanmış olacak.
      </div>

      <div class="normal">
        «Bunun Karellen’e bir zararı olmaz mı?
      </div>

      <div class="normal">
        «Önce alt tarafa yöneltip, daha sonra yukarı kaldırırsan, hayır. Gözlerinin uyumu için bu ona zaman sağlayacak. Umarım, onun da refleksleri bizimkiler gibidir: Kendisini kör etmek istemem.»
      </div>

      <div class="normal">
        Stormgren bu silahı kuşkuyla süzdü ve şöyle bir kaldırarak ağırlığına baktı. Son birkaç haftadır vicdanı pek rahat değildi. Karellen, ara sıra insanı rahatsız eden açık sözlülüğüne rağmen, şimdiye kadar kendisine belli bir yakınlık göstermişti. Stormgren de, birlikte olacakları zamanın artık neredeyse sona ereceği bir sırada, bu ilişkiyi bozacak bir şey yapmak istemiyordu. Fakat, Karellen’e bir uyarıda bulunulmuştu ve Stormgren’in düşüncesine göre, eğer seçme işi ona bırakılsaydı, Karellen çok daha önceleri kendini gösterecekti. Şimdi bu iş ona kalıyordu: son buluşmaları biterken, ışığı Karellen’in yüzüne tutacaktı
      </div>

      <div class="normal">
        Tabii, Karellen’in bir yüzü varsa.
      </div>

      <div class="normal">
        <br />
      </div>

      <div class="normal">
        Stormgren’in duyduğu sinirlilik çoktan geçmişti. Konuşmayı Karellen götürüyor ve genellikle eğilimi olduğu üzere, çapraşık cümleler kuruyordu. Bu, bir zamanlar Stormgren’in gözünde onun en şaşılacak ve o ölçüde de umulmayan yeteneklerinden biriydi. Şimdiyse böyle olmaktan çıkmıştı; çünkü bunun, özel bir yeteneğin değil, Amir’in öteki pek çok özelliği gibi, sırf zekâ gücünün sonucu olduğunu biliyordu.
      </div>

      <div class="normal">
        Karellen, düşüncelerini insanın ayak uydurabileceği bir yavaşlığa indirinceye kadar, edebi kompozisyonlar oluşturacak zamanı bulmuştu.
      </div>

      <div class="normal">
        «Eğer Özgürlük Birliği, şimdi içinde bulunduğu umutsuz durumdan kurtulacak olsa bile, ne senin ne de senden sonra gelecek kişinin bu konuda tasalanmanıza gerek yok. Geçen ay çok sakin geçti; eğer Birlik yeniden canlansa da, birkaç yıl için tehlikeli olmayacak. Hasmının ne yaptığını bilmek her zaman yararlıdır ve aslında bu Birlik yararlı bir kuruluş. Eğer parasal sorunlarla karşılaşacak olsaydı, ona yardımcı olabilirdim.»
      </div>

      <div class="normal">
        Karellen’in ne zaman şaka yaptığını bilmek, Stormgren için hep zor olmuştu. Yüzündeki o kayıtsız anlamı değiştirmeksizin dinlemeye devam etti.
      </div>

      <div class="normal">
        «Çok geçmeden Birlik, elindeki tartışma nedenlerinden birini daha kaybedecek. Gerçi çocukça ama, senin son birkaç yıldaki özel durumun pek çok eleştiriye neden oldu. Yönetime başladığım ilk günlerde bunu çok yararlı buldum, fakat artık dünya benim planladığım yola girdiğine göre, bu durum sona erebilir. Gelecekte, dünyayla olan tüm ilişkilerim dolaylı olacaktır; bu nedenle Genel Sekreterin görevi de, özgün şekline benzer bir hal alacaktır.
      </div>

      <div class="normal">
        «Gelecek elli yıl boyunca pek çok kriz oluşacak, ama bunların hepsi geçecek. Geleceğin örnekleri yeterince belirli ve bir gün tüm bu güçlükler unutulacak. Sizin gibi eski anılara sahip bir ırk için bile bu böyle olacak.»
      </div>

      <div class="normal">
        Bu son sözler öylesine garip bir şekilde vurgulanarak söylendi ki, Stormgren oturduğu yerde donup kaldı. Karellen’de dil sürçmesi diye bir şey olmazdı; boşboğazlık yapıyor görünse bile, bunların ondalık sistemler halinde hesaplanmış olduğundan hiç kuşku duymazdı. Ama artık soru sormaya zaman yoktu; hoş sorsa bile belki de yanıt alamayacaktı. Amir konuyu yine değiştirmişti.
      </div>

      <div class="normal">
        «Uzun vadeli planlarım hakkında bana sık sık sorular yönelttin» diye devam ediyordu. «Dünya Devleti’nin kuruluşu yalnızca ilk adımdır kuşkusuz. Bunun tamamlandığını görecek kadar yaşayacaksın; fakat değişme o kadar belirsiz olacak ki, ancak birkaç kişi bunu fark edebilecek. Bunun ardından, ırkınızın bizleri görmeye hazırlanması sırasındaki o yavaş süren birleşme dönemi gelecek. Daha sonra ise bizim verdiğimiz söz. Sen orada olamayacağın için üzgünüm.»
      </div>

      <div class="normal">
        Stormgren’in gözleri açıktı, ama bakışları karanlık ekranın gerilerindeki bir yerlere çakılmıştı. Geleceğe bakıyordu: Tanrısalların gemilerinin sonunda Dünya’ya inişini ve bekleyen dünyaya açılışını asla göremeyecekti.
      </div>

      <div class="normal">
        «O gün» diye anlatıyordu, Karellen, «insan ırkı, ‘psikolojik kesinti’ diye adlandırılabilecek şeyle tanışacak. Ama bunun sürekli bir zararı olmayacak: o çağın erkekleri büyükbabalarına kıyasla çok daha sağlam ve kararlı olacaklar. Bizler onların yaşamlarının bir parçası olacağız ve onların gözüne, sizinkiler kadar ‘garip’ görünmeyeceğiz.»
      </div>

      <div class="normal">
        Stormgren, Karellen’i hiç bu kadar düşünceli görmemişti, ama bu onu şaşırtmadı. O zamana kadar onun kişiliğinin ancak birkaç ufak parçasını görebildiğinin bilincindeydi: gerçek Karellen, insanlık için bilinmez belki de algılanamaz bir şeydi. Bir kez daha, onun gerçek düşüncelerinin çok başka yerlerde olduğunu hissetti: O, dünyayı tıpkı üç boyutlu bir satranç ustasının dama oynaması gibi, hiç zorlanmaksızın ve aklının yalnızca ufacık bir parçasıyla yönetiyordu.
      </div>

      <div class="normal">
        Stormgren yavaşça sordu: «Bundan sonra?»
      </div>

      <div class="normal">
        «Sonra, gerçek işimize başlayabiliriz.»
      </div>

      <div class="normal">
        «Bunun ne olabileceğini sık sık düşünmüşümdür. Dünyamızı düzene koymak ve insan soyunu uygarlaştırmak yalnızca bir niyet; sizin son bir amacınız olmalı. Bir gün uzaya çıkıp sizin evreninizi görebilecek ve görevlerinizde size yardımcı olabilecek miyiz?»
      </div>

      <div class="normal">
        «Durumu böyle görebilirsin» dedi Karellen; şimdi sesinde belirgin ama açıklanamaz bir hüzün vardı ve bu Stormgren’i garip bir şekilde rahatsız etti.
      </div>

      <div class="normal">
        «Ama, her şeye karşın, insan üzerinde sürdürdüğünüz bu deney başarısız çıkarsa? İlkel insan ırklarıyla olan ilişkilerimizde bizler bunu gördük. Kuşkusuz sizin de başarısızlıklarınız olmuştur?»
      </div>

      <div class="normal">
        «Evet» dedi Karellen; sesi öylesine yumuşaktı ki, Stormgren onu zorlukla duyuyordu. «Bizim de başarısızlıklarımız oldu.»
      </div>

      <div class="normal">
        «Böyle durumlarda ne yapıyorsunuz?»
      </div>

      <div class="normal">
        «Bekliyor ve yeniden deniyoruz.»
      </div>

      <div class="normal">
        Bunun ardından, en azından beş saniye süren bir sessizlik oldu. Karellen yeniden konuştuğunda, söyledikleri öylesine aniydi ki, Stormgren bir an için buna tepki gösteremedi bile.
      </div>

      <div class="normal">
        «Elveda Rikki.»
      </div>

      <div class="normal">
        Karellen kendisini atlatmıştı belki de artık çok geçti. Stormgren’in tutuk hali yalnızca bir an sürdü. Sonra, iyi çalışılmış bir hareketle hızla döndü ve ışık topunu cama dayadı.
      </div>

      <div class="normal">
        <br />
      </div>

      <div class="normal">
        Çam ağaçları neredeyse gölün kıyısına kadar geliyor, burada birkaç metre genişliğinde dar ve yırtıklı bir şerit bırakıyordu. Stormgren doksan yaşına geldiği halde, havanın yeterince ılık olduğu hemen her akşam bu arazi parçasında canlı bir şekilde yürür, güneşin göl ufkundaki batışını izler, daha sonra, ormandan serin gece rüzgârı esmeden eve dönerdi. Bu basit, törensel gezi ona büyük zevk veriyordu ve gücü olduğu sürece bu gezintiyi yapacaktı.
      </div>

      <div class="normal">
        Gölün ta uzaklarında, batıdan gelen bir şey alçaktan uçarak ve hızla yaklaşıyordu. Günün ve gecenin her saatinde ta yükseklerden geçip giden kutup üstü uçak seferleri sayılmazsa, uçaklar burada pek rastlantıları şeylerden değildi. Zaten o uzun yol uçaklarının da kendisi görünmez, ara sıra stratosferin maviliklerinde beliren bir buhar kuyruğu göze çarpardı. Bu gelen ise ufak bir helikopterdi ve kendisine doğru belirgin bir kararlılıkla ilerliyordu. Stormgren kıyıya bir göz gezdirdi ve kaçma şansının olmadığını gördü. Sonra omuzlarının silkti ve setin ucundaki tahta bir sıraya oturdu.
      </div>

      <div class="normal">
        Gelen gazeteci öylesine saygılıydı ki, Stormgren buna şaşırdı. Kendisinin yalnızca yaşlı bir devlet adamı olmakla kalmayıp, ülkesinin dışında da neredeyse efsanevi bir kişi haline geldiğini adeta unutmuştu.
      </div>

      <div class="normal">
        «Bay Stormgren» diye başladı davetsiz konuk, «Sizi rahatsız ettiğim için çok üzgünüm, fakat Tanrısallar hakkında yeni duyduğumuz bir şey konusunda yorum yapıp yapmayacağınızı bilmek istiyorum.»
      </div>

      <div class="normal">
        Stormgren hafifçe kaşlarını çattı. Aradan geçen bunca yıldan sonra, Karellen’in o kelimeye karşı duyduğu hoşnutsuzluğu hâlâ onunla paylaşıyordu.
      </div>

      <div class="normal">
        «Her tarafta yazılıp duran pek çok şeye bazı eklemelerde bulunabileceğimi sanmıyorum» dedi.
      </div>

      <div class="normal">
        Gazeteci onu meraklı bir dikkatle izliyordu.
      </div>

      <div class="normal">
        «Sanırım bunu yapabilirsiniz. Oldukça garip bir öykü geçenlerde dikkatimizi çekti. Buna göre, yaklaşık otuz yıl kadar önce Bilim Bürosu teknisyenlerinden biri sizin için ilginç bir donanım yapmış. Acaba bu konuda bize bir şeyler söyleyebilir miydi?»
      </div>

      <div class="normal">
        Stormgren bir süre sesini çıkarmadı; aklı ta gerilere gitmişti. Bu sırrın ortaya çıkması onu şaşırtmamıştı. Şaşırtıcı olan, bunun bu kadar süre gizli kalabilmesiydi.
      </div>

      <div class="normal">
        Ayağa kalkarak set boyunca yürümeye başladı; gazeteci birkaç adım gerisinden kendisini izliyordu.
      </div>

      <div class="normal">
        «Bu öyküde belli bir gerçek payı vardır» diye söze başladı. «Karellen’in gemisine yaptığım son ziyarette, belki Amir’i görebilirim umuduyla yanıma birtakım öteberi aldım. Bunu yapmak budalaca bir şeydi, ama ben de o zamanlar ancak altmışındaydım.»
      </div>

      <div class="normal">
        Bir süre kendi kendine güldükten sonra, anlatmayı sürdürdü.
      </div>

      <div class="normal">
        «Bu öykü, sizi buralara getirtecek kadar önemli değildi. Sonuç olarak, bir işe yaramadı anlayacağınız.»
      </div>

      <div class="normal">
        «Hiçbir şey görmediniz mi?»
      </div>

      <div class="normal">
        «Hayır, görmedim. Korkarım, beklemeniz gerekecek. Şunun şurasında yalnızca yirmi yıl kaldı!»
      </div>

      <div class="normal">
        Daha yirmi yıl var. Evet, Karellen haklıydı. Dünya, kendisinin otuz yıl önce Duval’e aynı yalanı söylediği sıradakinden farklı olarak, artık bunun için hazır olacaktı.
      </div>

      <div class="normal">
        Karellen ona güvenmiş ve o da bu inanca ihanet etmemişti. Kurduğu planı, Amir’in ta işin başından beri fark ettiğinden emindi; Karellen onun sonunda yapacağı şeyi daha önceden görmüştü.
      </div>

      <div class="normal">
        Aksi halde, ışığın olanca gücüyle patladığı o anda, karşı taraftaki dev boyutlardaki sandalye neden boş olsundu? Stormgren, geç kalmış olmak korkusuyla ışığı yaktığı anda, iki insan boyundaki metal bir kapının hızla kapandığını görmüştü; ama yine de yeterince hızlı değildi bu kapanış.
      </div>

      <div class="normal">
        Evet, Karellen ona güvenmiş, yaşamının daha sonraki bölümünü, çözemediği bir gizemin pençesinde geçirmesini istememişti. Amir, kendisinin de üstündeki bilinmeyen güçlere (yoksa onlar da mı aynı ırktandı?) meydan okumaya cesaret edememiş, ama yine de elinden geleni yapmıştı. Eğer onlara itaatsizlik etmiş olsaydı, bunu asla kanıtlayamazlardı. Tek ve kesin bir kanıt varsa, o da Karellen’in kendisine karşı sevgi duyduğuydu. Bu, bir insanın sadık ve zeki bir köpeğe karşı duyduğu sevginin benzeri olabilirdi, ama yine de içtendi ve Stormgren yaşamı boyunca bunun hoşnutluğunu duymuştu.
      </div>

      <div class="normal">
        «Bizim de başarısızlıklarımız oldu.»
      </div>

      <div class="normal">
        Evet, Karellen haklıydın sen: Başarısızlığa uğrayan da, insanlık tarihinin şafağından önce sen miydin? Bu gerçekten bir başarısızlık olmalı, diye düşünüyordu Stormgren; çünkü tüm çağlardan beri bunun yankısı devam ediyor ve tüm insan ırklarının yaşadığı çocukluk dönemi boyunca bunun rahatsızlığı görülüyordu. Dünyadaki efsanelerin ve mitlerin oluşturduğu gücü insan elli yılda aşabilir miydi?
      </div>

      <div class="normal">
        Yine de Stormgren, ikinci bir başarısızlığın olmayacağını biliyordu. İki ırk birbirleriyle karşılaşınca, Tanrısallar insan soyunun güven ve dostluğunu kazanacaklardı; onları tanımanın oluşturduğu şok etkisi bile bunu engelleyemeyecekti. Geleceğe doğru birlikte ilerleyecekler ve geçmişi karartmış olan o bilinmeyen trajedi, tarih öncesi çağların loş koridorlarında sonsuza dek kaybolup gidecekti.
      </div>

      <div class="normal">
        Stormgren bir şeyi umut ediyordu: Karellen’e yeryüzüne ayak basma izni verildiğinde, bir gün kuzey ormanlarına gelecek ve kendisinin ilk dostu olan kişinin mezarı başında duracaktı.&nbsp;
      </div>

      <div class="normal"></div>
    </div>
  </div>
</body>
</html>
