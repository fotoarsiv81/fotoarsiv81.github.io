<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  
<style type="text/css">
div.normal {text-align: justify; text-indent:1em; margin-bottom: 0em; margin-top: 0em;}
  h1.normal {text-align: center; font-size: 19pt; text-indent: 1em; margin-bottom: 0em; margin-top: 1em;}
</style>
</head>

<body>
  <div class="normal">
    <div class="normal">
      <div class="normal"></div>

      <div class="normal" style="text-align: center;">
        <h3 class="normal" style="text-align: center;"><span style="font-size: 25px; text-indent: 25.33333396911621px;">18</span><br /></h3>
      </div>

      <div class="normal">
        Rüyalar, altı hafta sonra başladı.
      </div>

      <div class="normal">
        Astropikal gecenin karanlığı içindeki George Greggson ağır ağır yüzerek bilinç düzeyine yükseliyor gibiydi. Kendisini neyin uyandırdığını bilmiyordu ve bir süre için uyuşmuşçasına yattı. Sonra, yalnız olduğunu fark etti. Jean sessizce kalkmış ve çocukların odasına gitmişti. Onun çok hafif bir sesle konuştuğunu duydu; Jeff’le konuşuyordu, ama karısının ne söylediğini duyamıyordu.
      </div>

      <div class="normal">
        Kendisi de yataktan kalkarak onun yanına gitti. Poppet’in geceleri ortalıkta dolaştığı olmuştu; ama o gürültü patırtı arasında kendisini bir türlü uyku tutmazdı. Şimdikiyse çok başka bir şeydi ve Jean’i rahatsız eden şeyin ne olduğunu merak ediyordu.
      </div>

      <div class="normal">
        Odadaki tek ışık, duvarlardaki flüoresana benzer kaynaktan geliyordu. O soluk ışıkta Jean’in Jeff’in yatağının kenarında oturmakta olduğunu gördü. Kocasının girdiğini gören Jean dönerek fısıldadı, «Poppet’ı rahatsız etme.»
      </div>

      <div class="normal">
        «Neler oluyor?»
      </div>

      <div class="normal">
        «Jeff’in beni istediğini biliyordum ve bu da beni uyandırdı.»
      </div>

      <div class="normal">
        Böylesine basit bir anlatım George’u hafifçe ürpertir gibi oldu. «Jeff’in beni istendiğini biliyordum. Nereden biliyordun?» diye düşündü... Ama yalnızca şunu sormakla yetindi:
      </div>

      <div class="normal">
        «Kâbus mu görmüş?»
      </div>

      <div class="normal">
        «Emin değilim» dedi Jean, «Şimdi iyi görünüyor. Ama yanına geldiğim sırada korkmuştu.»
      </div>

      <div class="normal">
        «Korkmadım, anne» diyen oğlanın itiraz eden ince sesi duyuldu. «Fakat öyle garip bir yerdi ki.»
      </div>

      <div class="normal">
        «Neydi?» George sordu. «Bana hepsini anlatsana.»
      </div>

      <div class="normal">
        «Dağlar vardı» dedi Jeff rüyadaymışçasına. «Öyle yüksekti ki; tepeleri de gördüğüm öteki dağlar gibi karla örtülü değildi. Bazıları yanıyordu bunların.»
      </div>

      <div class="normal">
        «Volkanlar mı demek istiyorsun?»
      </div>

      <div class="normal">
        «Tam değil. Tuhaf, mavi alevlerle bunların her tarafı yanıyordu. Ve ben bunları izlerken güneş çıktı.»
      </div>

      <div class="normal">
        «Devam et, niye durdun?»
      </div>

      <div class="normal">
        Jeff şaşkın gözlerle babasına baktı.
      </div>

      <div class="normal">
        «Bunu da anlayamadım baba. Öyle çabuk yükseldi ve öylesine korkunç bir büyüklükteydi ki. Ayrıca rengi de yanlıştı: tatlı bir maviydi bu renk.»
      </div>

      <div class="normal">
        İnsanın kanını donduran bir sessizlik oldu. Sonra George yavaşça sordu, «Hepsi bu kadar mıydı?»
      </div>

      <div class="normal">
        «Evet. Kendimi yalnız hissetmeye başlıyordum ki o sırada annem gelerek beni uyandırdı.»
      </div>

      <div class="normal">
        George bir eliyle oğlunun karmakarışık saçlarını okşarken, ötekiyle de sabahlığını düzeltti. Birdenbire kendini çok üşümüş ve çok ufalmış gibi hissetti. Ama yine de oğluyla konuşurken sesinden bu belli olmuyordu.
      </div>

      <div class="normal">
        «Budalaca bir rüya bu: Yemeği fazla kaçırdın. Bunların hepsini unut ve tatlı tatlı uyu bakalım.»
      </div>

      <div class="normal">
        «Peki, baba» diyen Jeff bir süre durduktan sonra düşünceli bir şekilde ekledi. «Sanırım, bir daha deneyeceğim oraya gitmeyi.»
      </div>

      <div class="normal">
        <br />
      </div>

      <div class="normal">
        «Mavi bir güneş mi?» Karellen bu soruyu sorduğunda, aradan pek fazla zaman geçmemişti. «Tanımlamayı epeyce kolaylaştırmış olmalı bu.»
      </div>

      <div class="normal">
        «Evet» dedi Rashaverak. «Kuşku yok ki Alfanidon İki Sülfür Dağları da bunu gösteriyor. Zaman skalasındaki bozulma da gayet ilginç. Gezegen oldukça ağır dönüyor, o halde pek çok saatlik bir zamanı birkaç dakika içinde gözlemiş olmalı.»
      </div>

      <div class="normal">
        «Tüm keşfedebildiğin bu mu?»
      </div>

      <div class="normal">
        «Çocuğa doğrudan soru yöneltmeksizin, evet.»
      </div>

      <div class="normal">
        «Bunu zaten yapamayız. Bizler araya girmeden, olayların doğal akışı sürdürmesi gerekiyor. Ancak, onun ebeveyni bizlere yaklaşacak olursa, o zaman çocuğa soru sorabiliriz.»
      </div>

      <div class="normal">
        «Bize gelmeyebilirler de. Ayrıca, bunu yaptıklarında çok geç kalınmış olabilir.»
      </div>

      <div class="normal">
        «Korkarım, buna karşı yapılacak bir şey yok. Şu gerçeği aklımızdan çıkarmayalım. Bu gibi sorunlarda meraklı oluşumuzun hiç önemi yok. Hatta insanlığın mutluluğu kadar bile önemli değil bu.»
      </div>

      <div class="normal">
        Bağlantıyı kesmek için elini uzattı.
      </div>

      <div class="normal">
        «Kuşkusuz, gözleme devam edeceksin; tüm sonuçları bana bildir. Fakat hiçbir şekilde araya girme.»
      </div>

      <div class="normal">
        <br />
      </div>

      <div class="normal">
        Jeff uyandığında, yine aynı çocuktu. George, hiç olmazsa bunun için müteşekkir olmaları gerektiğini düşünüyordu, ama içindeki ürküntü de giderek büyümekteydi.
      </div>

      <div class="normal">
        Oğlan için yalnızca bir oyundu bu: Henüz onu korkutmaya başlamamıştı. Ne kadar garip olursa olsun, rüya rüyaydı işte. Uykunun önüne açtığı o dünyada yalnız değildi artık. Yalnızca o ilk gece, dimağı, kendilerini ayıran kim bilir hangi bilinmeyen uçurumların ötesinden Jean’e seslenmişti. Şimdiyse, önünde açılan evrene doğru tek başına ve korkusuzca gitmekteydi.
      </div>

      <div class="normal">
        Sabahları ona sorular soruyorlar, o da anımsayabildiklerini anlatıyordu. Bazen ise, yalnızca geçirdiği tüm deneylerin dışında değil, insanların hayal gücünün bile çok daha ötesinde bir berraklıkla önüne serilen o manzaraları tarif için kelime bulamıyor ve kekeliyordu. Bu durumlarda anne babası onu yeni kelimelerle destekliyorlar, anılarını tazeleyecek isimler, renkler gösteriyor ve verdiği yanıtlardan birtakım örnekler oluşturuyorlardı. Sık sık, hiçbir sonuca ulaşamadıkları da oluyordu, hâlbuki o rüyamsı dünyalar Jeff’in dimağında öylesine kusursuz ve kesin hatlarla yer almış durumdaydı ki. Ancak, bunları ebeveynine bir türlü aktaramıyordu. Ama yeterince belirgindiler…
      </div>

      <div class="normal">
        <br />
      </div>

      <div class="normal">
        Uzay; ne bir gezegen, ne bir manzara ne de ayaklar altında uzanan bir dünya. Yalnızca kadifemsi gecenin içindeki yıldızlar ve onlara karşı boşlukta asılı duran, tıpkı bir kalp gibi çarpan kocaman, kırmızı bir güneş. Bir süre için muazzam ve seyreltili bir görünüm sunan bu güneş daha sonra yavaşça büzülmeye ve içindeki yangına sanki yeni bir yakıt eklenmişçesine, ayrı bir parlaklık vermeye başlıyordu. Yaydığı renkler ışık tayfının ucuna doğru tırmanıyor, sarının oralarda duraklıyor ve daha sonra bu döngü tersine çevriliyor, yıldız genişleyerek soğuyor ve bir kez daha o pürüzlü, alev kırmızısı bulut halini alıyordu...
      </div>

      <div class="normal">
        <br />
      </div>

      <div class="normal">
        <i>«Tipik nabız değişkenliği» dedi Rashaverak sabırsızlıkla. «Ayrıca, müthiş bir zaman hızlanmasının etkisinde olduğu görülüyor. Bunu kesin olarak tanımlayamıyorum, fakat bu tarife uyan en yakın yıldız Rhamsandron 9’dur. Belki Pharanidon de olabilir.»</i>
      </div>

      <div class="normal">
        <i>«Hangisi olursa olsun» diye karşılık verdi Karellen, «yuvasından giderek uzaklaşıyor bu.»</i>
      </div>

      <div class="normal">
        <i>«Çok uzak» dedi Rashaverak...</i>
      </div>

      <div class="normal">
        <i><br /></i>
      </div>

      <div class="normal">
        Dünya olabilirdi. Biri fırtınanın önünden kaçan bulutların beneklediği mavi gökyüzünde beyaz bir güneş asılı durmaktaydı. Bir tepe, yumuşakça bir eğimle, çıldırmış gibi esen rüzgârın altüst ettiği bir okyanusa doğru alçalıyordu. Yine de, hareket eden hiçbir şey yoktu: Tüm görünüm, sanki bir şimşeğin çakışı sırasında donup kalmış gibiydi. Uzakta, ta ufkun oralarda bir şey vardı ki, bu, Dünya’ya ait olamazdı: Dizi halindeki duman sütunları denizden yükseliyor ve bu sırada giderek incelerek bulutların arasında kayboluyordu. Bunlar gezegenin çevresi boyunca çok kesin aralıklarla yer almaktaydı; yapay olamayacak kadar muazzam, doğal olamayacak kadar da düzenli bir görünüme sahiptiler.
      </div>

      <div class="normal">
        <br />
      </div>

      <div class="normal">
        <i>«Sideneus 4 ve Şafak Sütunları» dedi Rashaverak; sesinde bir korku ifadesi vardı. «Evrenin merkezine ulaşmış.»</i>
      </div>

      <div class="normal">
        <i>«Hâlbuki yolculuğuna daha yeni başladı» diye karşılık verdi Karellen.</i>
      </div>

      <div class="normal">
        <i><br /></i>
      </div>

      <div class="normal">
        Gezegen tam anlamıyla dümdüzdü. Sahip olduğu inanılmaz çekim üzerindeki dağları çok önceleri ezip bastırarak tek bir düzeye getirmişti; bunların en yükseğinin zirveleri birkaç metreyi aşmıyordu. Ama burada yaşam vardı; çünkü gezegenin yüzeyi sürünen, yerini ve rengini değiştiren bir sürü geometrik şekille örtülüydü. İki boyutluların dünyasıydı burası; üzerinde yaşayanlar, bir santimetrenin ufacık bir parçasından daha kalın olamazdı.
      </div>

      <div class="normal">
        Ve göklerinde öyle bir güneş vardı ki, hiçbir eroinman en çılgınca rüyalarında bile bunu tasarlayamazdı. Beyaz renkli olamayacak kadar bir ısıya sahip bulunan bu güneş, ultraviyolenin sınırlarında dolaşan kavurucu bir hayaletti; gezegenlerini öylesine bir radyasyonla yakıyordu ki, dünyasal yaşam biçimleri için ölüm anlamına gelirdi bu. Milyonlarca kilometre uzunluğundaki gaz ve toz örtüleri uzaya fışkırıyor, içlerindeki ultraviyole patlamaları bunları parça parça ettiğinde de sayısız renkte ışımalar oluşuyordu. Bu öyle bir yıldızdı ki, Dünyanın soluk renkli güneşi bununla kıyaslanacak olursa, öğle üzeri aydınlığındaki ateş böceği kadar zayıf kalırdı.
      </div>

      <div class="normal">
        <br />
      </div>

      <div class="normal">
        <i>Hexanerax 2; bilinen evrenin başka hiçbir yerinde yoktur» dedi Rashaverak «Yalnızca birkaç gemimiz ona ulaşabildi ve bunlar da oraya inme riskini göze almadılar; zaten böyle gezegenlerde yaşam bulunduğunu kim düşünebilir ki?»</i>
      </div>

      <div class="normal">
        <i>«Görülüyor ki, siz bilim adamları sanıldığı kadar mükemmel değilsiniz. Eğer şu örneklerde zekâ denen şey varsa, onlarla iletişim kurma sorunu bayağı ilginç olacaktı. Acaba onların üçüncü boyut diye bir şeyden haberleri var mıdır dersin?»</i>
      </div>

      <div class="normal">
        <i><br /></i>
      </div>

      <div class="normal">
        Burası öyle bir dünyaydı ki, gece ve gündüzü, yılları veya mevsimleri asla bilemezdi. Göklerini altı tane güneş paylaşmaktaydı ve bunların renk farklılıklarından ötürü yalnızca bir ışık değişmesi olur, karanlık hiç gelmezdi. Birbiriyle uyuşmayan çekim alanlarının çarpışma ve itmelerinden dolayı, gezegen önceden kestirilemeyen sarmallar ve eğriler oluşturarak karmaşık bir yörünge izliyor ve aynı yoldan asla bir daha geçmiyordu. Buradaki her an tekti: Altı güneşin göklerde oluşturduğu görünüm, sonsuzluğun bu yanında ikinci bir kez tekrarlanmıyordu
      </div>

      <div class="normal">
        Yine de burada yaşam vardı. Gezegen, çağın birinde alevlerle kavruluyor, bir diğerinde ise buzlarla kaskatı kesiliyor olabilirdi, ama yine de burası zekâya yuvalık ediyordu. Büyük, çok yüzlü kristaller karmaşık geometrik örnekler oluşturacak şekilde ve gruplar halinde dikili duruyor, o buz gibi dünya yeniden ısınmaya başladığı zaman, minerallerden oluşma oyuklarda ağır ağır büyüyorlardı. Evren henüz çok gençti ve sonsuz ölçüde bir zaman bunların önünde uzanmaktaydı...
      </div>

      <div class="normal">
        <br />
      </div>

      <div class="normal">
        <i>«Tüm kayıtlarımızı araştırdım» dedi Rashaverak. «Ne bir dünya, ne de bu tür bir güneşler bileşimi konusunda bilgimiz var. Eğer bu, bizim evrenimizde yer almış olsaydı, gemilerimizin ulaşamayacağı bir uzaklıkta bulunsa bile, yine de astronomlarımızca fark edilirdi.</i>
      </div>

      <div class="normal">
        <i>«O halde galaksiyi terk etmiş.»</i>
      </div>

      <div class="normal">
        <i>«Evet. Aradan da uzun süre geçmemiş olmalı.»</i>
      </div>

      <div class="normal">
        <i>«Kim bilir? Yalnızca rüya görüyor o. Uyandığında aynı olacak. Bu yalnızca ilk dönem. Yakında değişme başladığında bunu öğreneceğiz.»</i>
      </div>

      <div class="normal">
        <br />
      </div>

      <div class="normal">
        «Sizinle daha önce karşılaştık Bay Greggson» dedi Tanrısal ciddi bir sesle. «İsmim Rashaverak. Kuşkusuz anımsayacaksınız.»
      </div>

      <div class="normal">
        «Evet» George karşılık verdi. «Şu Rupert’in partisinde. Onu kolay kolay unutamam. Sizinle bir kez daha buluşmamız gerektiğini düşündüm.»
      </div>

      <div class="normal">
        «Anlatın bana, niçin bu görüşmeyi istediniz?»
      </div>

      <div class="normal">
        «Bildiğinizi sanıyordum.»
      </div>

      <div class="normal">
        «Olabilir: ama bunu kendiniz anlatırsanız, ikimiz için de çok daha iyi olacak. Belki size bayağı şaşırtıcı gelecek, ama ben de anlamaya çalışıyorum ve bir anlamda benim cahilliğim de sizinki kadar büyük.»
      </div>

      <div class="normal">
        George şaşkınlıkla Tanrısala bakakaldı. Böyle bir şey hiç aklına gelmemişti. Bilinçaltıyla, Tanrısalların tüm bilgiye ve tüm güce sahip olduklarını düşünürdü; Jeff’e olup bitenleri de anlamaları ve belki de bundan sorumlu olmaları gerekirdi.
      </div>

      <div class="normal">
        «Anladığım kadarıyla, adadaki psikoloğa verdiğim raporları gördünüz ve rüyalarla ilgili şeyleri biliyorsunuz.»
      </div>

      <div class="normal">
        «Evet; bunları biliyoruz.»
      </div>

      <div class="normal">
        «Bu rüyaların, bir çocuğun hayal ürünleri olacağına hiçbir zaman inanmadım. Öyle inanılmaz şeylerdi ki bunlar. Biliyorum belki garip gelecek, ama bunların birtakım gerçeklerden kaynaklanıyor olması gerekiyordu.»
      </div>

      <div class="normal">
        Durup, endişeyle Rashaverak’a ondan bir onaylama mı yoksa bir yadsıma mı beklemesi gerektiğini bilemiyordu. Tanrısal bir şey söylemedi; kocaman ve sakin bakışlı gözleriyle kendisini süzüyordu yalnızca. Neredeyse yüz yüze olacak derecede yakın oturuyorlardı, çünkü o da, herhalde bu tür görüşmeler düşünülerek, farklı iki düzey oluşturacak şekilde düzenlenmişti ve bu nedenle Tanrısalın o kocaman koltuğu, George’un neredeyse bir metre kadar aşağısında yer almaktaydı. Bu ise, bu görüşmeleri isteyen ve kendilerini ender olarak rahat hissedebilen insanlara karşı yapılmış dostça bir jestti.
      </div>

      <div class="normal">
        «Üzülüyorduk, ama işin başlarında paniğe kapılmamıştık. Jeff uyanık olduğu zamanlar tümüyle normal görünüyordu ve rüyaları onu rahatsız etmiyordu. Sonra bir gece...» George durdu ve kendini savunurcasına Tanrısala baktı. «Doğaüstü şeylere hiçbir zaman inanmadım: ben bir bilim adamı değilim, ama her şeyin akılcı bir açıklaması olacağını düşünmüşümdür. »
      </div>

      <div class="normal">
        «Öyle» dedi Rashaverak. «Ne gördüğünüzü biliyorum; izliyordum çünkü.»
      </div>

      <div class="normal">
        «Bundan hep kuşkulandım zaten. Fakat Karellen, o cihazlarınızla casusluk yapmayacağınız konusunda söz vermişti. Niçin bu sözü bozdunuz?»
      </div>

      <div class="normal">
        «Bunu bozmadım. Amir, insan soyunun artık gözlem altında bulundurulmayacağını söyledi. Biz bu söze bağlı kaldık. Gözlediğim çocuğunuzdu, siz değil.»
      </div>

      <div class="normal">
        George’un bu sözlerin anlamını kavrayabilmesi için birkaç saniyenin geçmesi gerekti. Daha sonra, yüzünün kanı çekiliverdi.
      </div>

      <div class="normal">
        «Ne demek istiyorsunuz?» Soluğu kesilir gibiydi, sesi çıkmıyordu; yeniden başlamak zorunda kaldı. «Benim çocuklarımda ne var peki?»
      </div>

      <div class="normal">
        «İşte biz de bunu bulmaya çalışıyoruz» dedi Rashaverak.
      </div>

      <div class="normal">
        <br />
      </div>

      <div class="normal">
        Daha sonraları Poppet diye çağrılan Jennifer Anne Greggson, gözleri sımsıkı kapalı olarak sırtüstü yatıyordu. Uzunca bir süredir bunları açmamıştı; gözlerini bir daha hiç açmayacaktı, çünkü gördükleri, okyanusun ışıksız derinliklerinde yaşayan çok duyarlı yaratıklarda da olduğu gibi, kendisine gereksiz geliyordu. Çevresindeki dünyanın farkındaydı; gerçekte, bundan çok daha fazlasının farkındaydı.
      </div>

      <div class="normal">
        Onun kısa süren bebekliğinden kalma bir refleks, gelişimindeki akıl ermez bir oyunun sonucunda varlığını sürdürmüştü. Bir zamanlar onun çok hoşuna giden çıngırağı şimdi yatağında durmamacasına ve hep değişen karmaşık bir ritm vurmaktaydı. Jean’i gece yarısı yatağından uğratan ve uçarcasına çocukların odasına koşturan da bu çıngırağın vurduğu garip senkoptu. Ama onun bağırarak George’u çağırmasına yol açan şey bu ses değildi yalnızca.
      </div>

      <div class="normal">
        Garip olan görünümdü; o parlak renkli çıngırak herhangi bir desteğe dayanmaksızın yerden yarım metre kadar yüksekte düzenli olarak çıngırdayıp duruyor ve Jennifer Anne o tombul parmaklarını sıkıca birbirine kenetlemiş, yüzün de bir hoşnutluk ifadesiyle yatağında yatıyordu.
      </div>

      <div class="normal">
        Kızın harekete geçişi daha olmuştu, fakat hızlı ilerliyordu. Çok geçmeden erkek kardeşinden de ileriye gidecekti; çünkü unutacak o kadar az şeye sahip bulunuyordu ki.
      </div>

      <div class="normal">
        «Oyuncağına dokunmamakla akıllılık ettiniz» dedi Rashaverak. Onu yerinden bile kıpırdatamazdınız bana kalırsa. Ama bunu başarmış olsaydınız, bu kızınızı rahatsız edebilirdi. Ve bunun ardından neler olabilirdi bilmem.»
      </div>

      <div class="normal">
        «Yani, hiçbir şey yapamayacağınızı mı söylemek istiyorsunuz?»
      </div>

      <div class="normal">
        «Sizi aldatmak niyetinde değilim. Bizler, şu sıralar olduğu gibi çalışır ve gözlemlerde bulunuruz. Fakat araya giremiyoruz, çünkü anlayamıyoruz.»
      </div>

      <div class="normal">
        «O halde bizler ne yapalım. Ayrıca, neden bizim başımıza geldi bu?»
      </div>

      <div class="normal">
        «Birine gelmesi gerekiyordu da ondan. Sizde bir olağanüstülük yok; ya da durumunuz, bir atom bombasındaki zincirleme reaksiyonu başlatan, ilk nötrondan pek farklı değil. Her şeyin bir ilki olur. Öteki nötronlar da, tıpkı Jeffrey’in dünyadaki herhangi bir oğlan çocuğu oluşu gibi, bu işi yapabilirler. Biz buna Kesin Hamle deriz. Artık aramızda gizliliğe gerek yok ve bundan memnunum. Biz, yeryüzüne geldiğimizden beri bunun olmasını bekliyorduk. Bunun ne zaman ve nerede başlayacağı belli olmazdı; derken, bir rastlantı sonucu Rupert Boyce’un partisinde karşılaştık. İşte o zaman ve neredeyse kesin olarak, karınızın çocuklarının «ilk» kişiler olacağını bildim.»
      </div>

      <div class="normal">
        «Ama... o zamanlar evli değildik. Hatta…»
      </div>

      <div class="normal">
        «Evet, biliyorum. Fakat Bayan Morrel’in dimağı bir an için bile olsa kanal görevi yaparak, o sıralar hiçbir canlı varlığın bilmediği bir bilgiyi aktarabildi. Bu yalnızca, onunkine sıkıca bağlı bir başka dimağdan gelebilirdi. Bunun henüz doğmamış olmasının hiç önemi yoktu; çünkü zaman, sizin düşündüğünüzden çok daha gariptir.»
      </div>

      <div class="normal">
        «Anlamaya başlıyorum. Jeff bu şeyleri biliyor... ‘Öteki’ dünyaları görebiliyor ve sizin nereden geldiğinizi de söyleyebiliyor. Ve Jean her nasılsa, henüz doğmamış olan çocuğunun düşüncelerini yakalayabiliyor.»
      </div>

      <div class="normal">
        «Aslında daha pek çok şey var; ama sizin gerçeğe, bundan daha fazla yaklaşabileceğinizi hiç sanmıyorum. Tüm tarih boyunca, açıklanamaz güçlere sahip birtakım kişilerin uzay ve zamanın ötesine geçtikleri olmuştur. Onlar, bunu asla anlayamadılar; olanları açıklama çabaları ise istisnasız olarak saçmalıktı. Bunları biliyorum, çünkü bu konuda yeterince okudum.
      </div>

      <div class="normal">
        «Fakat yardımcı olacak anlamlı bir benzetişimden söz edilebilir. Sizin edebiyatınızda sürekli yinelenir bu. Bir insan zihninin, çevresi okyanusla çevrilmiş adalardan biri olduğunu tasarlayın. Adalar birbirinden izole edilmiş gibi görünüyorsa da, gerçekte üzerinde yükseldikleri okyanus tabanı aracılığıyla bağlantılı durumdadır. Eğer okyanus ortadan kaybolsaydı, bunların da ada olma özelliği sona ererdi. Hepsi, tek bir kıtanın parçası olacak ve ayrı olma özellikleri de ortadan kalkacaktı.
      </div>

      <div class="normal">
        «Sizin telepati dediğiniz şey de az çok buna benzer. Uygun ortamlarda zihinler birleşerek birbirlerinin içeriğini paylaşır ve yeniden ayrıldıklarında, bu anıları da götürürler. Bu güç en yüce şeklini aldığında, artık uzay ve zaman gibi her zamanki sınırlamalara tabi olmaz. Jean’in, doğmamış oğlunun bilgisine dokunabilmesinin nedeni de budur işte.»
      </div>

      <div class="normal">
        George'un bu afallatıcı fikirlerle boğuştuğu sırada, uzun bir sessizlik oldu. Örnek, şekillenmeye başlıyordu. İnanılmaz bir örnekti bu, ama kendine özgü bir mantığı vardı. Ve bu, Rupert Boyce’un partisinden bu yana olanları, eğer akıl sır ermez şeyler için bu sözcüğün kullanılması yerinde olacaksa, açıklıyordu. Yine şu sırada fark ettiği gibi, Jean’in doğaüstü şeylere duyduğu ilginin nedeni de bu olmalıydı.
      </div>

      <div class="normal">
        «Bunu başlatan nedir?» diye sordu George. «Ve nereye kadar gidecek bu?»
      </div>

      <div class="normal">
        «Bunun yanıtını veremeyiz. Fakat evrende pek çok ırk vardır ve bunların bazıları bu güçleri sizin ya da benim ortaya çıkmamızdan çok daha önceleri keşfetmişlerdir. Onlar, sizin kendileriyle birleşmenizi bekliyor ve artık zaman geldi.»
      </div>

      <div class="normal">
        «O halde siz nerede ortaya çıkıyorsunuz?»
      </div>

      <div class="normal">
        «Herhalde tüm insanlar gibi siz de, bizleri efendileriniz olarak görmüş olmalısınız. Bu doğru değil. Bizler, daha yukarılardan verilen bir görevi yerine getiren gardiyanlar olmaktan öteye hiç gidemedik. Bu görevin tarifi zor: En iyisi bizi, zor bir doğuma yardımcı olan ebeler gibi düşünün. Bizler, yeni ve harikulade bir şeyin ortaya çıkışına yardımcı oluyoruz.»
      </div>

      <div class="normal">
        Rashaverak durakladı; bir süre için, sanki kelime bulamıyormuş gibi göründü.
      </div>

      <div class="normal">
        «Evet, bizler ebeleriz. Ama kendimiz kısırız.»
      </div>

      <div class="normal">
        George işte o an, kendininkini aşan bir trajediyi izlemekte olduğunu anladı. İnanılmazdı belki, ama öyleydi. Tanrısallar, tüm güçlerine ve zekâlarına karşın, evrimsel bir tuzağa düşmüş, bir çıkmaz sokağa dalmışlardı. İşte karşıda, her yönüyle insanlığa üstün, büyük ve soylu bir ırk durmaktaydı: ama geleceği yoktu bu ırkın ve o da bunun farkındaydı. George’a kendi sorunları çok önemsiz göründü o an.
      </div>

      <div class="normal">
        «Jeffrey’i neden gözlediğinizi şimdi biliyorum» dedi, «Bu deneydeki kobay oydu.»
      </div>

      <div class="normal">
        «Bu deney bizim kontrolümüzün dışında olsa bile, tümüyle öyle. Deneyi biz başlatmadık, yalnızca izlemeye çalışıyorduk. Zorunlu durumlar dışında da araya girmedik.»
      </div>

      <div class="normal">
        Evet, diye düşündü George, şu gelgit dalgası. Öylesine değerli bir örneğin kaybına göz yumulamazdı. Daha sonra kendinden utandı; bu kadar katı düşünmesi haksızlık oluyordu.
      </div>

      <div class="normal">
        «Tek bir sorum daha var» dedi. «Çocuklarımıza ne yapmamız gerekiyor?»
      </div>

      <div class="normal">
        «Elinizden geldiğince onlarla eğlenmeye bakın» diye tatlılıkla karşılık verdi Rashaverak. «Sizinle uzun süre kalmayacaklar.»
      </div>

      <div class="normal">
        «Bu herhangi bir çağdaki herhangi bir ebeveyne verilebilecek öğüttü; fakat bu seferkinde daha öncekilerde hiç olmayan bir tehdit ve dehşet bulunmaktaydı.
      </div>

      <div class="normal"></div>
    </div>
  </div>
</body>
</html>
