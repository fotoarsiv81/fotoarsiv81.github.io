<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_90">13 </h2>
<p class="calibre1">Bir sonraki gece dua seansından sonra, Jill gözünün ucuyla Peder Sullivan'm İncil'ini kapatıp, onu yavaşça yere bırakmasını izledi. Rahip sonra, sağ avucunu kitabın üzerine koydu, ağırlığını dengeledi ve doğrulmaya başladı. </p>
<p class="calibre1">Jill'in beklediği an buydu. Kendini bile şaşırtan bir hızla ayağa fırladı, Peder Sullivan'ı yakasından yakaladı ve öne doğru çekti. Dengesini kaybeden yaşlı adam devrildi ve başını yere çarptı. Jill, bir an içinde onun üstüne çıkmış ve göğsüne oturmuştu. </p>
<p class="calibre1">Peder Sullivan tepki gösterecek zaman bulamadan Jill zinciri onun boynuna doladı ve çekerek sıktı. Zincirin halkaları rahibin boğazını sıkınca, nefesi kesilen adam parmaklarını zincirin altına sokmaya çalıştı. </p>
<p class="calibre1">"Sana zarar vermek istemiyorum!" diye bağırdı Jill. "Sadece konuşmak istiyorum!" </p>
<p class="calibre1">Zinciri, Peder Sullivan'm nefes almasına izin verecek kadar gevşetti. Her ikisi de hızla soluyorlardı, Jill'in incecik kalmış bedeni bu birkaç saniyelik fiziki çabadan sonra yorgun düşmüştü. </p>
<p class="calibre1">"Ne..." diyebildi Peder Sullivan sonunda, " Ne istiyorsun?" </p>
<p class="calibre1">"Bana anahtarı ver, Peder." </p>
<p class="calibre1">"Yapamam." </p>
<p class="calibre1">"Evet, yapabilirsin!" dedi Jill hıçkırarak. "Lütfen! Söz veriyorum, bir daha asla geri gelmeyeceğim. Sadece kelepçelerimi çöz ve gideyim." </p>
<p class="calibre1">"Yapamam," dedi Peder Sullivan başını yine sallayarak. "Anahtar... Yukarıda." </p>
<p class="calibre1">Jill ona bakakaldı. Adam yalan söylemiyordu. Omuzları çöktü. Nasıl bu kadar aptal olabilmişti ki? Bütün planı, anahtarın adamın üzerinde olacağı varsayımına dayalıydı. </p>
</body>
</html>
