<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_12">5 </h2>
<p class="calibre1">29 Aralık 2007 </p>
<p class="calibre1">17:23 (Yargı Gecesi'ne 54 saat, 37 dakika kala) </p>
<p class="calibre1">Buzdan kayganlaşan kaldırımda yürüyen kalabalığa karışırken Elijah'ın dişleri birbirine kenetlenmişti. Soğuk rüzgâr yanaklarını yalayınca iğneleyici acmın keyfini çıkarttı; etrafındaki yüzlerce insan dışında odaklanacak bir şey olması iyiydi. Kulaklıktan Jerry Seinfeld'in kız arkadaşının sesi geliyordu. </p>
<p class="calibre1">"Ben ellerimi yıkayacağım." </p>
<p class="calibre1">"Tabii. Rafta plaj havlusu olacak." </p>
<p class="calibre1">İzleyiciler kahkaha atarken Elijah buz gibi havayı ciğerlerine çekti ve binaya geri dönmesini bağıran içgüdülerine rağmen kendini hareket etmeyi sürdürmeye zorladı. Korkusunu düşünceleriyle bastırmaya çalışıyordu. </p>
<p class="calibre1">Etrafımdaki insanların birinin bile gerçek olup olmadığını bilmek olası değil. </p>
<p class="calibre1">Tek bildiğim, onları algıladığım. Ve algılar -bir milyon insanı birlikte algılasam bile- bana zarar veremez. </p>
<p class="calibre1">Ama felsefe yapmak onu sakinleştiremedi. En azından o akşam öyle olmayacaktı. </p>
<p class="calibre1">Onu ürkütenin insanlar mı, yoksa kendisinin insanları 'algılaması' mı olduğu önemli değildi. Her iki durumda da dehşete kapılmıştı. En yakın duvara yaslanmak için duyduğu boğucu isteği bastırıp adımlarını sıklaştırdı. Turistlerin, alışveriş yapanların, işadamlarının, annelerin ve çocuklarının arasından hızla geçerek, bir panik atak krizi girmeden oteline varmak için delice çaba göstermeye başladı. </p>
<p class="calibre1">Az sonra kafasının içindeki hayaletlerden kurtulmak için neredeyse koşar adım yürüyordu. Farkında olmadan kaldırımdan </p>
<p class="calibre1">| 41 </p>
<p class="calibre1">Adam Fawer </p>
<p class="calibre1">inince, bir taksi korna çalarak onu uyardı. Elijah geriye sıçradı, ama aracın geçerken onu çamurlu karla sıvamasına engel olamadı. Işığın değişmesini bekleyen insanlar arkasında birikirken olduğu yerde donakaldı. </p>
<p class="calibre1">Sakin ol! Nexv York şehri o kadar da kötü bir yer değil. Burada geçen bütün o komedileri düşün. </p>
<p class="calibre1">Seinfeld. Cosby Show. Friends. Jeffersons. Mad About You. Diff'rent Strokes. </p>
<p class="calibre1">Will and Grace. Spin City. Sex and the City. Camiine in the City. </p>
<p class="calibre1">Ama bu kentten konu alan yapıtların hepsi parlak ve mutlu değil. Mesela Midnight Cowboy, Death Wish ve Taxi Driver. Ve herkesin favorisi olan Kurt Russell klasiğini de unutma: Escape from New York. </p>
<p class="calibre1">Işık yeşile hiç dönmeyecek gibi geliyordu Elijah'a. Kramer'in konuşmasına odaklanmaya çalıştı, ama deli gibi çalışan zihnine engel olamıyordu. </p>
<p class="calibre1">Başını silkeledi; hissettiği panik giderek artıyordu. Dayanamayacaktı. O gün fobilerinin... Benfobik değilim! Bunlar gerçek! </p>
<p class="calibre1">...doruğa ulaşıp onu felç edeceği gün olacaktı. Oteline dönmeyi başaramayacaktı. </p>
<p class="calibre1">O... </p>
<p class="calibre1">Yeşil yanınca silkindi. Kırmızı el yerini yürüyen beyaz adama bırakmıştı. </p>
<p class="calibre1">Görüntü ona CSI dizisinde cesetlerin etrafına tebeşirle çizilen çizgileri anımsattı. </p>
<p class="calibre1">Tıpkı bir aracın altında ezildikten sonra cesedinin etrafına çizileceği gibi... </p>
<p class="calibre1">KES ŞUNU! </p>
<p class="calibre1">Kaldırımdan yola inip, karşıya geçen insanların en önünde, savaşa giden bir ordunun komutanı gibi yürümeye başladı. Ve çarpıcı güzellikteki siyahi kadının tam karşısında olduğunu gördü. Strange Days'deki Angela Bassett'i andırıyordu. </p>
<p class="calibre1">Kadın sigarasını yaya geçidine fırlattı ve sivri topuklu ayakkabısıyla ezdikten sonra ona doğru yürümeye başladı. </p>
</body>
</html>
