<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_224">4941 </h2>
<h3 class="calibre3">Empati </h3>

<p class="calibre1">"Bu o mu?" </p>
<p class="calibre1">VVinter'in sorusu parlak renklerle kaplı boşluktan süzülerek Elijah'a ulaştı. </p>
<p class="calibre1">"Evet," dedi Elijah sesi uzaktan gelir gibi. "Şimdi yap." </p>
<p class="calibre1">VVinter onun elini tırnakları etine batacak kadar sıktı. Psikotik bir korku ve haykıran bir beklenti ansızın Elijah'm benliğini delip geçti. </p>
<p class="calibre1">Darian'ın kırmızı zihni bir bukalemun gibi değişim geçirdi; çok kısa bir an için VVinter'in duygularını tümüyle yansıttı, sonra kendi etrafında gümüşi bir kalkan oluşturdu. Darian projeksiyonu savuşturmaya çalıştı, ama VVinter bir gelgit dalgası gücüyle onun zihnine çarptı. </p>
<p class="calibre1">Darian ne kadar gerilerse gerilesin, içinde parlayan güneşten kaçacak yer yoktu. </p>
<p class="calibre1">Sonra ürkmüş psişik hayvan kaçmayı bıraktı ve savaşmaya başladı. Onları birbirlerine bağlayan görünmez iplikten elektrik akımına benzer bir güç geçti. </p>
<p class="calibre1">Elijah kendini hazırlamaya çalıştı, ama bunu nasıl yapacağını bilmiyordu. Sonra akım ona da ulaştı; olamayacak kadar karanlık bir bulutla çevrelenmiş mor patlamalar. Kısa bir çığlık attı, sonra her şey geçti. Soluklanmaya çalışarak gözlerini kırpıştırdı. Odadaydı. Bağlantı kopmuştu. </p>
<p class="calibre1">"Tanrım!" dedi VVinter nefes nefes göğsünü tutarak. "Hayatımda hiç bu kadar korkmamıştım." </p>
<p class="calibre1">"Ben de." Elijah konuşabildiğine şaşırdı. </p>
<p class="calibre1">"Onun nerede olduğunu biliyor musun?" </p>
<p class="calibre1">"Evet... Hayır. Yani... Açıklaması çok zor." Elijah nasıl olduğunu anlamamıştı, ama onu nerede bulabileceğini biliyordu. Çok geç olmamasını diledi. Bir eliyle Laszlo'un trençkotunu sandalyeden aldı, ötekiyle de VVinter'in elini tuttu. </p>
<p class="calibre1">Elleri birbirine değince kadının gücünü hissetti. </p>
<p class="calibre1">O güce ihtiyaçları olacaktı. </p>
<p class="calibre1">| 495 </p>
<p class="calibre1">Adam Fawer </p>
<p class="calibre1">Darian ağzından bir kusmuk seli fışkırırken tuvalete ulaştı. Birkaç kuru öğürtüden sonra lavaboya gitti ve yüzüne soğuk su serpti. </p>
<p class="calibre1">Yatak odasına döndü ve çantasında sigara aradı. Eli öylesine titriyordu ki, sigarayı yakmak neredeyse yarım dakikasını aldı. Derin bir nefes çekti, dumanı bir süre ciğerlerinde tuttu, sonra yavaşça bıraktı. </p>
<p class="calibre1">Birkaç nefesten sonra olanları zihninde yinelemeye çalıştı. Başka bir zihin onunkine girdiğinde uyuyordu. Ama neden gelmişti? Bir saldırı mıydı? Yoksa başka bir şey mi? Kesin olarak bildiği tek şey, zihnine sokulmuş olan duyguydu. </p>
<p class="calibre1">Korku. </p>
<p class="calibre1">Bir şey olmuştu bir yerlerde. </p>
<p class="calibre1">O işe hiç bulaşmamalıydı. Daha başından bunun bir hata olduğunu biliyordu, ama yine de Laszlo'yu izlemişti. Ve bunu sadece hâlâ onu bağışlamasını istediğinden yapmıştı. </p>
<p class="calibre1"/>
<p class="calibre1">Ama onun korkmasını neden istemiş olabilirdi ki Laszlo? Duygularını istemeden mi bulup çıkartmıştı, yoksa onu bir şeye karşı uyarmaya mı çalışıyordu? </p>
<p class="calibre1">Biri geliyor. Valentinus ya da Organizasyon. Sen seç. </p>
<p class="calibre1">Gergin bir şekilde zihnini etrafına yaydı, ama olağan dışı herhangi bir şey hissetmedi. Sadece psişik yarıçapmdaki birkaç yüz insanın uyurkenki duyguları. </p>
<p class="calibre1">Bunlarda kötü niyet olmaması onu biraz rahatlattı, ama o tür duyguları maskelemenin yolları da vardı. </p>
<p class="calibre1">Yüreği ağzına gelmiş halde ve paltosunu almak için bile durmadan koşarak kapıdan çıktı. Sahip olduğu tek silah zihniydi. Ve savunması için yeterli olmak zorundaydı. </p>
<p class="calibre1">4961 </p>
</body>
</html>
