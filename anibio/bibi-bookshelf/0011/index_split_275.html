<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_278">1625 </h2>
<h3 class="calibre3">Adam Fawer </h3>

<p class="calibre1">i , Dünyayı çevreleyen elektromanyetik alanın her şeye egemen bilgeliği aracılığıyla, Elijah evreni deneyimler. Her kişiyi. Her hayvanı. Her bitkiyi. </p>
<p class="calibre1">Her yaşam kırıntısını. </p>
<p class="calibre1">Ve dünyanın gözlerinden bakan Elijah, gerçeği algılar— </p>
<p class="calibre1">Tanrı'nın gözlerinden bakmaktadır... Çünkü Tanrı monolitik bir ilahî varlık değildir. </p>
<p class="calibre1">Tanrı bizleriz. </p>
<p class="calibre1">Elijah birden insan iradesinin bu girdabın içinde ne kadar önemsiz olduğunu anlar. Her kişi, Tanrı'nın sadece minik bir parçasıdır ve hizmet ettiği tümleşik bütünden haberi bile yoktur. Ancak bir damarda yol alan bir kan hücresi kadar bilinçli; bir amaçla dolu ama o amacın büyük plandaki yerinden habersiz. </p>
<p class="calibre1">Evrenin yin ve yang'i barizdir. </p>
<p class="calibre1">Işığın içinde neden karanlığın da olduğu. Kötünün neden her zaman iyiye baskın olduğu. </p>
<p class="calibre1">Tanrı'nın - Bizim - neden tüm bunların var olmasına izin verdiğimiz. </p>
<p class="calibre1">Çünkü onların var olmasını Biz istiyoruz. Her biri kendi çıkarı için davranan, Tanrı tarafından - Bizim tarafımızdan - aşılanmış evrensel arzunun - hayatta kalmak, çoğalmak - tutsağı olan varlıklar. Bazılarımızı yukarı çıkartırken, Bazılarımızı aşağı çeken sürekli bir itiş ve çekiş. </p>
<p class="calibre1">Özgür İrade verilen bir şey değildir. Uğrunda mücadele edilmesi gerekir. Hak edilmesi gerekir. Alınması gerekir. </p>
<p class="calibre1">Elijah da aynen bunu yapar. Evrensel İradeyi kavrar. </p>
<p class="calibre1">Elijah'ın düşüncelerini duyan YJinter onun izinden gider. Valentinus'un çarpık nefretine karşılık olarak, 109 katile bir sevecenlik dalgası gönderir. Ama onları güçsüzlüğe bükmeden, durur. Onun yerine, başka bir yol seçer. </p>
<p class="calibre1">626 | </p>
<p class="calibre1">Empati </p>
<p class="calibre1">Elijah ve Winter, Valenünus'un olası katillerine daha önce hiç deneyimlemedikleri bir şey sunarlar: kendi kaderlerini seçerken onları tamamen özgür bırakmak için, Evrensel İrade'den yarım saniyelik bir kaçış. </p>
<p class="calibre1">Kendi başlarına. </p>
<p class="calibre1">Kanlı baltanın havada ıslık çalarak Papa'nın kafasına doğru gidişini izleyen Solothurn, birden zihninde o ana kadar duymuş olduğu en huzur verici melodiyi duydu. Melodi olağanüstü bir kreşendoya doğru yükselirken, öldürmek üzere olduğu adama karşı inanılmaz bir sevecenlik duygusu kabardı içinde. </p>
<p class="calibre1">Kendini aniden özgür hissetti. Ve bir karar verdi. </p>
<p class="calibre1">Güçlü kollarının ve aşağı inmekte olan ağır baltanın ivmesini kontrol etmekten aciz, yapabileceği tek şeyi yaptı - baltayı bıraktı. Baltanın sapı parmaklarının arasından kayarak kurtuldu; ağır başı ileri gitmeye devam etti. </p>
<p class="calibre1">Papa XIII. Pius eğildi ve— </p>
<p class="calibre1">Elijah ve VVinter içlerine dolan binlerce duyguyla, aynı anda soluklarını tuttular. </p>
<p class="calibre1">Kan içindeki ellerine ve ayaklarının dibinde yatan ölü kadına bakan Susan Collins'den - şaşkınlıkla karışık bir korku. </p>
<p class="calibre1"/>
<p class="calibre1">Kardinal Peter Shojiro Hirayama'nın alnındaki kanlı deliğe bakan Masahiko Ito'dan - ezici bir pişmanlık. </p>
<p class="calibre1">Dudaklarını, daha biraz önce boğmakta olduğu Kardinal Antonio de la Pena Perez'inkilere yapıştırıp, onu yeniden yaşama döndürmeye çalışan Jose Ignacio Climent'den - kabarcıklanan bir ümit. </p>
</body>
</html>
