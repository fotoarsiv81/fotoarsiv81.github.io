<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_173">380 I </h2>
<h3 class="calibre3">Empati </h3>

<p class="calibre1">küme içindeyse, o kişinin duygularını yorumlaması daha kolay olur." </p>
<p class="calibre1">Laszlo anlamaya başlamıştı. Daha ayrıntılı anlatmasını sağlamak için doktora hafif bir güven aşıladı. </p>
<p class="calibre1">"Kan bağı olanlar genelde aynı küme içinde bulunur. Dolayısıyla da aralarında empatik bir anlayış olur; ebeveynler, çocuklar ve kardeşler arasındaki biyolojik yakınlık gibi yani. Küçük çocukların genellikle iki yaşma geldiklerinde zayıflayan güçlü empatik yetenekleri olur ki, ebeveynleriyle yakınlaşmalarını sağlayan ve dil becerilerini erken geliştirmeye yarayan evrimsel bir araçtır bu." </p>
<p class="calibre1">Laszlo, "Öyleyse beyinlerindeki bağlanülar ayrıştıkça, bu yetenekler de giderek zayıflar," dedi. </p>
<p class="calibre1">"Doğru. Ailenin dışındaysa, benzer frekans kümelerindeki insanlar sosyal olarak gruplaşmaya eğilimlidirler, çünkü birbirlerini daha iyi anlayabilirler. Aynı ırk ve cinsiyetten insanların gruplaşma eğilimlerinin nedeni budur, çünkü aynı frekans kümesi aralığında yayın yaparlar. Böylece, yabancı bir ülkeye gittiğin zaman kendini fiziki olarak değişik hissedersin. Aslında biyo-fizyolojik açıdan öylesindir de." </p>
<p class="calibre1">"Ama bu ülkeye yüz yıl önce göç etmiş insanlar ne olacak? Her şey genetik olarak belirleniyorsa..." </p>
<p class="calibre1">"Öyle değil. Herkesin zihni, onu çevreleyen frekansları anlayabilmek için sürekli olarak kendini uyarlar. Kalıplar ve frekanslar zaman içinde ortama uyum sağlamaya yönelik olarak evrim geçirir. Dolayısıyla, yabancı bir dili öğrenmek, o dilin konuşulduğu ülkedeysen daha kolaydır, çünkü zihnin de değişip, o dilin belirleyici ayrıntılarım öğrenmeni kolaylaştırır." </p>
<p class="calibre1">"Dillerin biyoelektromanyetik radyasyonla ilgisi ne?" </p>
<p class="calibre1">"Diller sadece yerel halkın beyin dalgalarının işitsel olarak yansıyacak şekilde ortaya çıkmasıdır. Her şey birbiriyle ilintilidir: Dil, giyinme tarzı, kültür, mutfak. Amerikan kültürünün tüm dünyada inanılmaz derecede popüler olmasının nedeni de budur. Üre- </p>
<p class="calibre1">| 381 </p>
<p class="calibre1">Adam Fawer </p>
<p class="calibre1">tici malını Amerikan tüketici kitlesinin tamamına ulaştırmak istiyorsa, geniş </p>
<p class="calibre1">bir yelpazedeki frekans kümelerine çekici gelecek şeyler tasarlamak zorundadır." </p>
<p class="calibre1">Laszlo, "Konunun biraz daha pratik yönlerine gir," dedi. </p>
<p class="calibre1">"Beyin dalgalarının iletimi konusu, bazı insanların birbirleriyle çabucak kaynaşıp, diğerleriyle kaynaşamamasından, çete mantali-tesine; bir korku filmini sinemada seyretmenin daha ürkütücü olmasından, insanların randevularında gürültülü yerlere gitmekten hoşlanmasına kadar birçok şeyi açıklar. Restorandaki atmosferdir bu. Bir futbol stadyumundaki coşkudur. Şehrin nabzıdır. Kırsal bölgenin dinginliğidir. Yaşamımızın her yönüne sirayet eder. Sadece, çoğu insan bunu senin kadar güçlü hissedemez." </p>
<p class="calibre1">"Bir yetenek yelpazesi olduğundan bahsettin?" </p>
<p class="calibre1">"Evet. Toplumun yaklaşık yüzde onu diğerlerine göre daha yüksek bir duygusal zekâya sahiptir. Başka insanlarla iletişim kurmaktaki becerilerinden kaynaklanan ve doğuştan gelen bir karizmaları vardır." </p>
<p class="calibre1">"Ama insanların sadece aynı küme içindekileri okuyabildiğini söyledin az önce." </p>
<p class="calibre1">"Çoğu için öyle. Ama bazıları kendini öteki frekanslara da ayarlayabilir. Farklı sosyal gruplarla, hatta kendi kümelerinin dışında olanlarla bile kaynaşabilirler. Dil becerileri ve farklı kültürden insanlarla anlaşmaları daha iyidir. Ve bunların tümü, fiziki olarak etraflarmdakilerle aynı 'frekansta' </p>
<p class="calibre1">olmalarından kaynaklanır." </p>
<p class="calibre1">Laszlo, "Bu tür insanlar toplum içinde nasıl bir dağılım gösterir?" diye sordu. </p>
<p class="calibre1">"En üstteki yüzde bir doğal liderlerdir, insanlar onlara doğru çekilir. En akıllı ya da en güçlü olmamalarına rağmen, okuldaki en popüler çocuklar onlardan çıkar. En fazla sayıda insanın iletişim kurabildiği kişilerdir. Acılarımızı, sıkıntılarımızı bir dereceye kadar hissedebilen karizmatik CEO'lar ve politikacılardır." </p>
<p class="calibre1">382 | </p>
<p class="calibre1">Empati </p>
<p class="calibre1">Laszlo'nun verdiği karmaşık ve birbiriyle çelişen duygularla tıkanmanın eşiğine gelen doktor soluklanmak için duralayıp devam etti: </p>
<p class="calibre1">"On binde bir kişininse duygusal zekânın çok üzerinde yetenekleri vardır. </p>
<p class="calibre1">Kendilerine yakın olanlardan tapınma düzeyinde sevgi ve sadakat görürler. Ve inanılmaz içgüdüleri sayesinde büyük işler başarırlar. Artistler ve aktörler, atletler ve müzisyenler bu tip insanlardan çıkar. Seyretmek istediğin, onlara doğru çekildiğini hissettiğin karakterlerdir. Görsel manzaraları, müziği ve fiziki icraatları doğuştan gelen bir yetenekle kavrarlar. Duyusal birer dahidirler. Bazıları güçlü birer alıcı, kimileriyse vericidir." </p>
<p class="calibre1">"Ama bunun kimi istisnaları..." </p>
<p class="calibre1">"Elbette vardır. Birçok artistte olduğu gibi, kişilikleri doğuştan melankolik ya da içe dönükse, o zaman cezp ettiklerinden fazlasını iterler. Geçirmekte oldukları hormonal değişikliklerden kaynaklanan hassas duygusal yapılarından dolayı bu durum ergenler için özellikle geçerlidir." </p>
<p class="calibre1">"Sonraki dilime geç." </p>
<p class="calibre1">"Yüz binde birlik oranda yer alan kimilerinin yetenekleri o kadar güçlüdür ki, çoğunlukla davranış bozuklukları sergilerler. Etraflarındaki insanların duygularını algılamayı engelleyemedikleri için onların altında ezilirler. </p>
<p class="calibre1">Bazıları zihnini perdelemeyi öğrenir. Ama çoğu bunu yapamaz. Cinnet geçirirler. </p>
<p class="calibre1">İntihar ederler. Ve bunu sadece beyinlerinde duydukları o son derece gerçek seslerden dolayı yaparlar. Geleneksel bilimin ve toplumun inanmadığı sesler nedeniyle yani." </p>
<p class="calibre1">"Sesler değil," diye fısıldadı Laszlo. "Duygular." </p>
<p class="calibre1">"Evet," dedi Dietrich. "Sen ve bulduğun o çocuklar... Sizler o yüz binde birlik dilimdensiniz. Kendisi de kabul ederse, kaderlerinde çok büyük işler başarmak yazılı olanlar. Ya başarı ve onur ya da çıldırmak." </p>
<p class="calibre1">Laszlo ürperdi. Derin bir soluk alıp, araştırmasına başka yönde devam etmeye karar verdi. </p>
<p class="calibre1">| 383 </p>
<p class="calibre1">Adam Fawer </p>
<p class="calibre1">"Bu Organizasyon nedir? Arkasında kimler var?"             ' </p>
<p class="calibre1">1 Dietrich başını iki yana salladı. "Başında kimlerin olduğunu bilmiyorum. Ama eski hükümet görevlileri olduklarını düşünüyorum. Burası PAPERCLIP ve diğer MK-deneylerinin bir uzantısı gibi." </p>
<p class="calibre1">"PAPERCLIP mi?" </p>
<p class="calibre1">"PAPERCLIP Projesi ABD hükümetinin II. Dünya Savaşı sonrası üst düzey Nazi ve Faşist personeli Birleşik Devletler'e getirebilmek için başlattığı gizli bir operasyondu. Ülkeye gizli olarak sokulan insanların neredeyse 700'ü davranış </p>
<p class="calibre1">bilimcisiydi. En önemlileri de Kurt Blome adında bir doktordu." </p>
<p class="calibre1">Laszlo savaş bittikten çok sonra doğmuş olsa da, bir Rus Yahudisi göçmeni olan babası ona Yahudi soykırımı hakkında bilinmesi gereken her şeyi anlatmıştı. O </p>
<p class="calibre1">nedenle Kurt Blome adını nerede duymuş olduğunu anımsadı. </p>
<p class="calibre1">"Nürnberg Doktorlar Davası'nda25 aklanan çok az sayıda Nazi'den biriydi," dedi soluğu kesilerek. "Bu olayla ilgili tartışmalardan dolayı anımsıyorum. Toplama kampındaki esirlerin üzerinde veba aşısı deneyleri yapmıştı." </p>
<p class="calibre1">"Evet. Birleşik Devletler hükümeti Blome'nin canlısının ölüsünden daha değerli olduğuna karar verdi. Beraat etmesini sağlayıp, sonra da onu CIA'ya teslim ettiler. O da hemen sorgulamalarda kullanılacak ilaçları denemek için oluşturulan CHATTER Projesinde çalışmaya başladı. CIA daha sonra BLUEBIRD </p>
<p class="calibre1">Projesi'nde Pentagon ile işbirliğine girince Blome, Kuzey Koreli savaş esirleri ile Amerikan askerleri ve çocuklar üzerinde deneyler yaptı." </p>
<p class="calibre1">Farkında olmadan yumruklarını sıkmış olan Laszlo, "Ne tür deneyler bunlar?" diye sordu. </p>
<p class="calibre1">II. Dünya Savaşı ertesinde Nazi yöneticilerin yargılandığı Nürnberg Mahkemesi ile paralel yürüyen 12 yan mahkemenin ilki Doktorlar Mahkemesi olarak anılır ve Uluslararası Askeri Mahkeme tarafından değil, A.B.D. askeri mahkemesi tarafından görülmüştür, (ç.n.) </p>
</body>
</html>
