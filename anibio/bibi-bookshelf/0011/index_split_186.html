<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_188">|417 </h2>
<h3 class="calibre3">Adam Fawer </h3>

<p class="calibre1">nı tuttu ve düşüncelerini renklendiren bir merakla bakışlarını odada gezdirdi. </p>
<p class="calibre1">"Manderville dışarıda bekliyor," dedi Jill. "Burada yalnızız. Sorularımı dürüstçe yanıtlarsan yaşamana izin veririm." Bir umut ışığmm kadının zihnini aydınlattığını gördü. "Ama yalan söylersen Branigan'ın yanına gidersin. Anladın mı?" </p>
<p class="calibre1">Samantha titreyerek başını salladı. </p>
<p class="calibre1">Jill derin bir soluk aldı. </p>
<p class="calibre1">"Beni..." Önündeki çizgiyi geçerse geri dönüşü olmayacağının bilinciyle duraksadı. "Beni hiç sevdin mi?" </p>
<p class="calibre1">Samantha'nın beyni soru karşısında irkildi. </p>
<p class="calibre1">"Jill..." Zaman kazanmaya çalışıyordu. "Bunu bana nasıl sorabilirsin?" </p>
<p class="calibre1">"Çünkü bilmek istiyorum," dedi Jill öfkesini kontrol etmeye çalışarak. "Beni hiç sevdin mi?" </p>
<p class="calibre1">"Bunu neden yapıyorsun? Ne yapmak istiyor..." </p>
<p class="calibre1">"YANIT VER BANA!" diye haykırdı Jill. "Hiç... Beni hiç... SEVDİN Mİ?" </p>
<p class="calibre1">Zorlukla soluyan kadın, gürültüyle burnunu çekti. "Jill ben..." </p>
<p class="calibre1">"EVETMİ, HAYIR MI?" </p>
<p class="calibre1">Samantha derin bir soluk aldı. "Hayır," dedi fısıldayarak. "Ama lütfen anlamaya çalış..." </p>
<p class="calibre1">Jill onun yüzüne bir tokat daha attı. Samantha'nm başı yine geriye savrulup sert bir sesle duvara çarptı. Patlayan dudaklarının arasından koyu bir kan-salya karışımı tükürdü. </p>
<p class="calibre1"/>
<p class="calibre1">"Neyi anlayayım, Samantha? Bana neden yalan söylediğini mi? Beni neden kullandığını mı? Haydi! Aydınlat beni." </p>
<p class="calibre1">Samantha'nm korku dolu, yalvaran gözleri Jill'inkilere odaklandı. Benliğinden önce kızıl dehşet dalgaları, ardından da donuk bir kabulleniş yayıldı. Soluk alışları yavaşladı. </p>
<p class="calibre1">"Ne istiyorsun?" diye sordu soğuk ve cansız bir sesle. </p>
<p class="calibre1">418 | </p>
<p class="calibre1">Empati </p>
<p class="calibre1">Jill vurmak için elini tekrar kaldırınca irkildi, ama sinmedi. Oysa Jill en çok bunu istiyordu. Korku içinde ağlamasını. Üzülmesini. Ve hepsinden öte kendisini sevmesini. Keşke her şeye baştan başlayabilselerdi. Öyle olabilse, Samantha'nın onu gerçekten sevmesini sağlayabileceğini biliyordu. </p>
<p class="calibre1">Kalktı ve geri çekildi. Kadının güzel yüzünün gerilerine, soğuk ve kurnaz zihnine baktı. Ve sadece kokuşmuş bir sarı gördü. Şefkat yok. Sıcaklık yok. </p>
<p class="calibre1">Sevgi yok. Sadece korku. </p>
<p class="calibre1">"Acınacak haldesin," diye bağırdı burnunu çekerek. "Herkesi kullanıyorsun. </p>
<p class="calibre1">Laszlo'yu kullandın. Darian'ı kullandın. Beni kullandın. Şimdi... Şimdi de ben seni kullanacağım." </p>
<p class="calibre1">"Jill..." </p>
<p class="calibre1">Jill onun ne söylemek üzere olduğunu bilmiyordu, umurunda da değildi. Daha sonra, dönüp o ana baktığında, bunun bir özür olduğunu hayal edecekti. </p>
<p class="calibre1">Samantha'nın zihninde en ufak bir pişmanlık kırıntısı görmese bile, o yalanı kendine söylemeye devam edecekti. Çünkü her ne kadar az sonra olacakları çok daha kötüleş-tirse de, bir anlamda hepsini değer kılıyordu. </p>
<p class="calibre1">Samantha söylemek istediğini bitirmeye fırsat bulamadı, çünkü Jill onu ezici bir dehşete boğdu. Duyduğu tüm acıyı ve yok olan hayallerine duyduğu üzüntüyü on misli artırarak ona gönderiyordu. </p>
<p class="calibre1">Kadının meydan okuyan gözleri birden yaşla doldu. Benliği çöktü; boğazından uzun, acıklı bir feryat koptu. </p>
<p class="calibre1">Jill'in o ana kadar duyduğu en hüzünlü, en acı dolu sesti. O kadar çaresizlik ve elem doluydu ki, bir an dayanamayacağını sandı. Ama daha da derine girmeye devam etti; ta ki Samantha'nın hıçkırıkları feryatlarını bastırana kadar. </p>
<p class="calibre1">"İşte kendimi böyle hissetmeme neden oluyorsun," diye bağırdı gözyaşlarını tutmaya çalışırken. </p>
<p class="calibre1">"Dur..." diye inledi Samantha hıçkırıklar arasında. "Lütfen... Ah Jill, lütfen... Beni biraz olsun sevdiysen bunu yapma. Buna... Buna daha fazla..." </p>
<p class="calibre1">| 419 </p>
<p class="calibre1">Adam Fawer </p>
<p class="calibre1">"Durursam," dedi Jill kadının üzerindeki baskısını biraz gevşeterek, "İstediğim şeyi yapacak mısın?" </p>
<p class="calibre1">"Ne istersen! Ne istersen... Yemin ederim." </p>
<p class="calibre1">Ve Jill ansızın tüm üzüntüyü, acıyı, ıstırabı geriye çekti. Samantha'nın buna tepkisi ani oldu. Uzun bir süre nefessiz kaldıktan sonra suyun altından çıkarak soluk almış gibiydi. Jill normale dönmesine izin vermek için onu birkaç saniye kendi haline bıraktı. </p>
<p class="calibre1">Kadının biraz kendine geldiğini hissedince de sorusunu sordu: </p>
<p class="calibre1">"İptal düğmesi nerede?" </p>
<p class="calibre1">Bu sözleri duyan Samantha'nın birden nefesi kesildi, zihni dehşet içinde haykırmaya başladı. "Bunu yapmak istemene imkân yok, Jill." </p>
<p class="calibre1">"Evet istiyorum," dedi Jill fısıltı gibi çıkan bir sesle. "Şimdi söyle bana." </p>
<p class="calibre1">"Hayır," dedi Samantha başını sallayarak. "Söylemeyeceğim." </p>
<p class="calibre1">"Söyleyeceksin." </p>
<p class="calibre1">Tüm engelleri kaldıran Jill duygusal saldırısını yüz kat artırdı. Sonra bin kat. </p>
<p class="calibre1">Samantha bağırmak istedi, ama ağzından bir ses çıkmadı. Ne ses, hatta ne de nefes. Dayanılmaz bir ızdırap benliğini sararken ağzı açık, öylece kalakaldı. </p>
<p class="calibre1">Ve sonra Jill acıyı tıpkı başlattığı gibi aniden kesti. Sonunda Samantha'nın iyice açılan ağzından çektiği acının birazını olsun dışa vurabilen uzun, kulak tırmalayıcı bir çığlık koptu. </p>
<p class="calibre1">"Evet? Düğme nerede?" </p>
<p class="calibre1">Samantha hıçkırıklar arasında nefes almaya çalışıyordu. </p>
<p class="calibre1"/>
<p class="calibre1">Jill ızdırap musluklarını açıp, onun benliğini yeniden korkunç yeşiller ve siyahlarla parçalarken, "Buna bütün gece devam edebilirim," dedi. Ve kadın tam kederin derinliklerinde kaybolmak üzereyken geri çekildi. Samantha'nın hıçkırıkları daha da arttı. </p>
<p class="calibre1">"Bir daha!" Çığlık çığlığa sarı azap. Duraklama. </p>
<p class="calibre1">"Ve bir daha!" Yanan turuncu ızdırap. Duraklama. </p>
</body>
</html>
