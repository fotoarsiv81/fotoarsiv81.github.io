<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_125">280 I </h2>
<h3 class="calibre3">Empati </h3>

<p class="calibre1">Terli elini Elijah'ın omzuna koydu. "Özür dilerim, Bay Cohen," diyebildi fısıltıyla, "Ama biraz temiz havaya ihtiyacım var." </p>
<p class="calibre1">Sonra dönüp kendini kabinden dışarı attı. Merdivenden koşarak inerken tökezledi; Darian son anda kolundan yakalamasa yüz üstü yere kapaklanacaktı. </p>
<p class="calibre1">"Laszlo! Neyin var?" </p>
<p class="calibre1">Temiz ve serin havayı içine çeken Laszlo kendini anında daha iyi hissetti. Tüm vücudunu basmış olan ter soğuyunca iç ısısı ateşten buza dönüştü, titremeye başladı. Darian bluzunun koluyla onun alnındaki teri sildi, kollarını bedenine doladı. Titreyerek ona sarılan Laszlo soluk temposuna odaklandı. Yarım dakika kadar öyle kalıp sonra yavaşça geri çekildi. </p>
<p class="calibre1">"Bana ne olduğunu bilmiyorum. İçeriye girene kadar bir şeyim yoktu." Omzunun üzerinden uçağa bakınca, midesi yine ayağa kalktı. "Bunu yapabileceğime emin değilim," diye fısıldadı Darian'a. </p>
<p class="calibre1">"Neyi yapabileceğine?" </p>
<p class="calibre1">"Tüm ülkeyi o şeyin..." Başıyla uçağı işaret etti. Onun içinde uçabileceğimi sanmıyorum. Beş saniye bile dayanamadım. Beş saat dayanmama imkan yok." </p>
<p class="calibre1">"Emin misin? Yeniden denemek ister misin?" </p>
<p class="calibre1">Laszlo evet demek, o mantıksız korkuyu yenmek istiyordu, ama orada kapalı kalacağını düşününce soluk alması yine zorlaştı. </p>
<p class="calibre1">Onun düştüğü dehşetin büyüklüğünü sezen Darian omuzlarını kavradı. "Bana bak," </p>
<p class="calibre1">dedi sertçe. "Soluk al. İyi olacaksın. Uçağı düşünmeyi bırak, sadece sesime odaklan." </p>
<p class="calibre1">Laszlo'nun kalp atışları tekrar yavaşladı ve üzerine bir dinginlik geldi. </p>
<p class="calibre1">"Tanrım," dedi soluklanarak. "Bana neler olduğunu bilmiyorum." </p>
<p class="calibre1">"Sorun değil," dedi Darian. "Böyle şeyler olur. Üzülmen için neden yok." </p>
<p class="calibre1">| 281 </p>
<p class="calibre1">Adam Fawer </p>
<p class="calibre1">Laszlo gözlerini kapatıp öne doğru eğildi, alnını yavaşça onunkine yasladı. </p>
<p class="calibre1">Tenleri kısa bir an için birbirine değince, çok hafif bir portakal kabuğu kokusu sezdi, ama aldatmanın kokusu o daha emin olamadan gitmişti bile. </p>
<p class="calibre1">"Her şey yolunda mı?" </p>
<p class="calibre1">İkisi birden yabancı sese doğru döndü. Konuşan kişi kapıda çocukların arkasında duran pilottu. </p>
<p class="calibre1">"Önümüzdeki on dakika içinde kalkmak zorundayız. Buraya doğru gelen bir fırtına var ve tehlikeli hal almadan uçuş yüksekliğine çıkmak istiyorum." </p>
<p class="calibre1">Laszlo kararsızlık içinde Önce pilota, sonra Darian'a baktı. </p>
<p class="calibre1">Darian, "Lütfen bize bir saniye izin verin," dedikten sonra Laszlo'ya baktı. </p>
<p class="calibre1">"Bana sorarsan burada kalmalısın, tatlım. Benimle laboratuara dön." </p>
<p class="calibre1">"Yapamam. Demek istediğim... Bu çocuklar benim sorumluluğumda." </p>
<p class="calibre1">"Onlar bizim sorumluluğumuzda," dedi Darian azarlarcasma. "Ve iyi olacaklar. </p>
<p class="calibre1">Okulun müdürü Roger onları havaalanında karşılayacak. Harika bir adamdır." </p>
<p class="calibre1">Laszlo'nun isteksizliğini sezerek, "Ayrıca Elijah'm VVinter ile baş başa birkaç saat geçirmekten son derece mutlu olacağına inanıyorum," diye fısıldadı. "Sen ne dersin?" </p>
<p class="calibre1">Laszlo gülümsemekten kendini alamadı. "İşte o konuda haklısın." </p>
<p class="calibre1">Tekrar çocuklara baktı. O kadar hevesli olmasalar, gitmelerine izin vermezdi. </p>
<p class="calibre1">Ama yüzlerindeki heyecanı -özellikle de Elijah'mkini- görünce kararını verdi. </p>
<p class="calibre1">Jete doğru yürüdü. Artık içeriye girmeye niyeti olmadığından, önceki gerginlikten eser yoktu. </p>
<p class="calibre1">Hafifçe öksürerek boğazını temizledi. "Bayan Zhi, Bay Cohen. Küçük bir itirafta bulunmam gerekiyor: Anlaşıldığı kadarıyla şiddetli bir klostrofobi nöbeti geçiriyorum. Gideceğiniz yere bensiz gitmenizde bir sakınca var mı?" </p>
</body>
</html>
