<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_67">3 </h2>
<p class="calibre1">Hemşire Christina olmasaydı, Jill dini bütün birisi olarak kalabilirdi. </p>
<p class="calibre1">Christina'da onun sahip olmadığı her şey vardı: Sarı saçlar, güzel ve yuvarlak hatları olan bir vücut, iri, yusyuvarlak göğüsler ve siyah cüppenin altından bile belli olan harikulade bir kalça. St. John's okulunda ders vermeye başladığı andan itibaren Jill kadına vurulmuştu. </p>
<p class="calibre1">Makyajsız ve saçlarının çoğu örtülü halde bile Hemşire Christina, o güne dek karşılaştığı en dişil kadındı. Ama Jill'in dikkatini çeken sadece onun görünüşü değil, hissettikleriydi; parlak kırmızı neşe ve kadife gibi deniz mavisi heyecan. </p>
<p class="calibre1">Jill arzularını frenlemeye çalıştı, ama nerede olursa olsun Hemşire Christina zihnine sızıyor, düşüncelerine egemen oluyordu. En kötüsü de gecelerdi. </p>
<p class="calibre1">Yatağında yatarken ellerini Hemşire Christina'mn pürüzsüz, güzel kokulu bedeninde gezdirdiğini hayal ediyordu. Sonunda uykuya dalabildiğindeyse Christina rüyalarına giriyordu. </p>
<p class="calibre1">İşte böyle bir gece Jill, ter içinde ve parmakları geceliğinin altında uyandı. </p>
<p class="calibre1">Sonrasında olanlar öleceği güne kadar ruhunda iz bırakacak kadar dehşet verici renklerle boyanmış bir dizi olayın başlangıcı oldu. </p>
<p class="calibre1">Jill başını üst ranzanın altına çarpmamaya dikkat ederek yatağından çıktı. Eski döşeme tahtaları ince bedeninin alünda gıcırdarken usulca koridorda yürüdü. </p>
<p class="calibre1">Banyoya girip yüzünü soğuk suyla yıkadı. </p>
<p class="calibre1">Zihnini açmak için derin bir soluk aldı. Etraf çok sakindi ve gördüğü tek renk bulanık bir mavi pustu. O ender sakinlik anının keyfini çıkartarak soluğunu bıraktı. Her anını -yemek, dua, okul </p>
</body>
</html>
