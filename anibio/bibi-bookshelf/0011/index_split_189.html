<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_191">50 </h2>
<p class="calibre1">Koridorda koşarlarken Laszlo azgın bir öfke ve tarifsiz bir dehşet hissetti. </p>
<p class="calibre1">İki kişiler! </p>
<p class="calibre1">Zihinlerden biri Jill'inkiydi, ama eziyet çeken öteki tümüyle yabancıydı. "Acele etmeliyiz," dedi alnında biriken teri silerken. "Bir sorun var." </p>
<p class="calibre1">Başını sallayan Dietrich adımlarını hızlandırdı. </p>
<p class="calibre1"/>
<p class="calibre1">Bir köşeyi dönünce iki muhafızla daha karşılaştılar. Ama onlarda artık üç silah vardı ve .45'likler derhal adamların çenelerinin altına dayandı. Tom kolyelerini açıp ürkmüş zihinlerini özgür bıraktı. Laszlo artık sadece kendi fiziksel bitkinliğini göndermenin dışında bir şey yapamayacak kadar yorgundu. Bunu yapınca adamlar dizlerinin üstüne çöküp, baygın halde yere yığıldı. </p>
<p class="calibre1">"Ne yaptın?" diye sordu Dietrich şaşkınlık içinde. </p>
<p class="calibre1">"Onları uyuttum," dedi Laszlo. Kendisi de oldukça şaşırmıştı verdiği tepkiye. </p>
<p class="calibre1">Tom son kapıyı da açtı. </p>
<p class="calibre1">Ve çocukların duyguları bir yaygara halinde Laszlo'ya ulaştı. Jill'in psişik saldırısı onları dehşete boğmuştu. Tutunmak için duvara uzandı, ama daha eli değemeden sendeledi. </p>
<p class="calibre1">Neyse ki Tom onu düşmeden yakalamıştı. Sadık muhafız onu yavaşça yere indirdi. </p>
<p class="calibre1">Laszlo bayılmamak için kendini zorluyordu, ama Jill'in arka plandaki mide bulandıran nefreti ve çocukların yırtınan zihinleri bir yana, hem Dietrich'i, hem de muhafızları aynı anda kontrol etmenin yarattığı gerilim çok fazla gelmişti. Yapamayacaktı... Öylesine yorgundu ki... Biraz dinlenmesi gerekiyordu... </p>
<p class="calibre1">Yumuşak, serin bir el alnına bastırdı. Beyni endorfinlerle dolarken gözlerini açtı. Birden hayata geri dönmüş gibi oldu. Gözle- </p>
</body>
</html>
