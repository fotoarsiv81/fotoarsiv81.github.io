<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_169">3741 </h2>
<h3 class="calibre3">Empati </h3>

<p class="calibre1">Laszlo adama o kadar çok endorfin pompalıyordu ki, istediği herhangi bir şeyi yaptırabileceğine emindi; ama yine de dikkatli davrandı. </p>
<p class="calibre1">"Burada ne yapıyorlar?" </p>
<p class="calibre1">"Bilmiyorum," dedi Tom başını iki yana sallayarak. "Ben sadece bir askerim." </p>
<p class="calibre1"/>
<p class="calibre1">Laszlo'nun zihni hayal kırıklığıyla gölgelenince, adam da karşılık olarak suratını astı. Duygularını hemen geri çeken Laszlo tatlı bir iyimserlik yaydı. </p>
<p class="calibre1">"Muhtemelen sandığından fazlasını biliyorsundur. Bana bildiklerini anlat. Bu beni gerçekten mutlu eder." </p>
<p class="calibre1">"Tabii," dedi Tom yeniden gülümseyerek. "Seni mutlu etmek isterim." </p>
<p class="calibre1">Laszlo sabırsızlıkla başını sallayıp başlamasını işaret etti. </p>
<p class="calibre1">"Eh, şöyle diyelim. On yedi yaşındayken..." </p>
<p class="calibre1">Yolladığı aşırı neşe hissinin adamın düşünme yetisini de etkilediğini fark ederek, "Sen en iyisi sadece sorularımı yanıtla," dedi Laszlo. "Dr. Dietrich. </p>
<p class="calibre1">Tüm deneyleri o yapıyor, değil mi?" </p>
<p class="calibre1">"Sanırım." </p>
<p class="calibre1">"Nerede o?" </p>
<p class="calibre1">"Hâlâ laboratuarında olmalı. Çoğu gece orada uyur." </p>
<p class="calibre1">"Onu bana getirebilir misin?" Kendi duymak istediği yanıt yerine dürüst yanıt almak için adamın zihni üzerindeki kontrolünü biraz gevşetti. Tom duraksadı ve gözlerini derin bir düşünceye dalmışçasına tavana dikti. </p>
<p class="calibre1">"Hayır. Benimle asla gelmez. Bizlerden nefret eder." Tom bir an umutsuzca baktı, sonra gözleri parladı. "Ama seni ona götürebilirim." </p>
<p class="calibre1">"Ne zaman?" </p>
<p class="calibre1">"Gece yarısı saat üç civarında etraf oldukça sakinleşiyor. Bu işine gelir mi?" </p>
<p class="calibre1">| 375 </p>
<p class="calibre1">Adam Fawer </p>
<p class="calibre1">'.:     "Evet, bu gerçekten işime gelir." </p>
<p class="calibre1">Tom ile koridorda yürürken Laszlo başını öne eğik tutuyordu. Çalıntı üniforma içinde kendini biraz garip, ama aynı zamanda da özgür hissediyordu. Birçok muhafızın yanından geçseler de, hiçbiri başını kaldırıp bakmadı bile. </p>
<p class="calibre1">İçinde yürüdükleri labirentte geçtikleri yerleri ezberlemeye çalıştı, ama her salon, her koridor bir öncekinin aynısı gibiydi. Kaçma zamanı geldiğinde yine Tom'un yardımına ihtiyacı olacağı belliydi. Birbirlerini kesen koridorlarda yürüyüp çelik bir kapının önüne geldiler. Kapıdan geçince Laszlo kendini büyük ve loş bir odada buldu. </p>
<p class="calibre1">Bir duvarda dört tane siyah-beyaz televizyon monitörü vardı. Her biri, uyumakta olan bir çocuğa odaklanmıştı. Onları hemen tanıdı: Jill, Elijah, Winter ve Charlie. </p>
<p class="calibre1">Bir öfke ve kararlılık duygusuyla, dişlerini sıktı. O sırada usulca omzuna dokunan Tom, ona odanın köşesindeki kanepeyi işaret etti. Laszlo'nun gözleri karanlığa alışınca örtülerin altındaki insan şeklini farketti. </p>
<p class="calibre1">"Uyandır onu," dedi. </p>
<p class="calibre1">Uyuyan doktorun yanına giden Tom adamı tuttuğu gibi ayağa kaldırdı. Sertçe itip duvara yaslarken Dietrich de dehşet içinde gözlerini açtı. </p>
<p class="calibre1">"YARDIM EDİN! YARDIM..." </p>
<p class="calibre1">Tom elini adamın ağzına kapattı, aynı anda zihni Laszlo'nun beyninden silindi. </p>
<p class="calibre1">Laszlo birden anladı. Muhafızın kolyesi yoktu, ama Dietrich o şeyi takıyordu. </p>
<p class="calibre1">Birbirlerine dokunmalanyla, Tom'un elinin Dietrich'in tenine temas etmesiyle ilgili bir şey olmalıydı bu. </p>
<p class="calibre1">Gözlerini kırpıştıran Tom elini bilim adamının ağzından çekti. Zihni bir an için Laszlo'ya açıldı, ama sonra Dietrich ensesini kavrayınca yeniden karanlığa gömüldü. </p>
</body>
</html>
