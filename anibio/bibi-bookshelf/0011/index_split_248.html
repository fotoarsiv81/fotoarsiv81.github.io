<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_250">16 </h2>
<p class="calibre1">31 Aralık 2007 </p>
<p class="calibre1">21:03 (Yargı Gecesi'ne 2 saat, 57 dakika kala) </p>
<p class="calibre1">Valentinus karşısındaki kadının kararlılığını anladığı anda kendini yana atmıştı. Silah sesi hücrede ve beton koridorda bomba gibi patladı, içgüdüsel olarak elleriyle kulaklarını kapattı ve merminin gövdesini bir santimetreyle ıskalayıp gömleğini delerek geçtiğini hissetti. </p>
<p class="calibre1">Darian silahı bir daha ateşleyemeden, Valentinus onun zayıf kalkanını parçaladı ve inanılmaz bir dehşet ve acı dalgasıyla benliğine daldı geçti. Darian acıyla yüzünü buruşturdu. Gözlerine yaşlar dolarken ümitsizce kontrolü ele geçirmeye çalıştı. </p>
<p class="calibre1">"Zayıfsın, Darian," diye bağırdı Valentinus sözcüklerini mutsuzluk ve kabulleniş </p>
<p class="calibre1">duygusuyla noktalayarak. "Her zaman zayıftın. Laszlo senin yüzünden öldü. Beni ona sen götürdün. Ve bu gece binlercesi daha ölecek. Öldürmen gereken ben değilim. Ken-dinsin." </p>
<p class="calibre1"/>
<p class="calibre1">"Çık... Beynimden... DIŞARI!" </p>
<p class="calibre1">Ve Darian karşı saldırıya geçti. Billurumsu mor bir nefret ve parlak beyaz bir öfke gönderdi. Valentinus sendeledi. Kendini to-parlayamadan koridorun kapısı hızla açıldı ve Schmitt koşarak içeri girdi. </p>
<p class="calibre1">"Ne oluyor burada..." Manzarayı görünce durdu ve tabancasını çekti. "Bırakın silahınızı, avukat!" </p>
<p class="calibre1">Darian dedektife baktı. "Bizi yalnız bırakın. Bunun sizinle bir ilgisi yok." </p>
<p class="calibre1">Schmitt gözlerini kırpıştırdı ve silahını indirmeye başladı. Valentinus hemen zihnini dedektife yönlendirdi. </p>
<p class="calibre1">| 555 </p>
<p class="calibre1">Adam Fawer </p>
<p class="calibre1">"Vur onu!" diye bağırdı. "Beni öldürmeye çalışıyor! Ben ölürsem Times Meydanı bir morga döner!" Bir korku ve kesinlik dalgası yaydı. </p>
<p class="calibre1">"Onu dinlemeyin, dedektif," dedi Darian. Sesi sertti. "Sizi yönlendiriyor. Tıpkı yandaşlarım yönlendirdiği gibi. Onunla mücadele edin. Dediklerini dikkate almayın." </p>
<p class="calibre1">"Seni yönlendirmeye çalışan o," diye karşılık verdi Valentinus yalvaran bir sesle. "Görmüyor musun? Savunmasızım ve onun silahı var! Onu vurmalısın!" </p>
<p class="calibre1">Schmitt silahını Darian'a doğrulttu. "Sizi vurmak istemiyorum, avukat hanım. Ama bana seçenek bırakmıyorsunuz." </p>
<p class="calibre1">"Dinleyin beni dedektif..." </p>
<p class="calibre1">"Öldür onu!" Valentinus dişlerini sıktı. Sahibi olduğu her iblisi, her insafsız kelimeyi, her gram acıyı ortaya döktü. Hepsini çağırdı. Ve onlara karanlık, şeytani bir nefret ekledi. </p>
<p class="calibre1">"ÖLDÜR ONU! ŞİMDİ!" </p>
<p class="calibre1">Sağır edici bir silah sesi daha duyuldu. Ama bu kez mermi onun için değildi. </p>
<p class="calibre1">Havayı delerek geçip, Schmitt ile Darian arasındaki beş metrelik mesafeyi çeyrek saniyede aldı. </p>
<p class="calibre1">Mermi omzunu deldiği anda Darian, yüzüne balyoz yemiş gibi savrularak döndü ve yere yığıldı. Aynı anda coşkun bir rahatlama hissi Valentinus'u sarmaladı, öfkesini bastırdı. Schmitt inanamaz bir ifadeyle silahına bakakalmışü. Koşup Darian'm yanma diz çöktü. Silahını yere attı ve kan içinde kalan bluzu yırtarak açtı. </p>
<p class="calibre1">"Bitir işini," dedi Valentinus onu kışkırtmak için fısıldayarak. "Yardım falan çağırma; öldür gitsin onu. Bunu hak etti. Beni öldürmüş olsaydı tüm o insanlar da bu gece hayatını kaybedecekti. O bir katil. Bunu bir daha yapmasını engellemek zorundasın." </p>
<p class="calibre1">Valentinus bir kez daha adamın benliğine girip zihnini büktü ve onu nefretle doldurdu. Schmitt karşı koymaya çalışıyordu, ama çok zayıftı. Baskı sürdü. </p>
<p class="calibre1">Dedektif pes edene kadar ona, siyah öfke ve kan kırmızısı saldırganlık göndermeye devam etti. </p>
</body>
</html>
