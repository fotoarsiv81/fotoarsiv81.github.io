<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_99">224 </h2>
<p class="calibre1">. Empati </p>
<p class="calibre1">duygu -şükrafl, i$İm, «amit, kabullerim* dalgalarında şürüklen-meye bıraktı. </p>
<p class="calibre1"/>
<p class="calibre1">Rahibin dinginliğine bir süre tutunan Darian, sonunda onun elini bıraktı. Adamın zihni tekrar karanlığa gömülürken, o da Jill'in umutsuz öfkesiyle baş başa kalmıştı. </p>
<p class="calibre1">Peder Sullivan anahtarların üzerinde dizili olduğu gümüş halkayı ona uzattı, ama o tutamadan geri çekti. "Burada olanları kimsenin öğrenmeyeceğine dair söz vermenizi istiyorum," dedi endişeyle, "insanlar... insanlar bunu anlayamaz." </p>
<p class="calibre1">"Size söz veriyorum." </p>
<p class="calibre1">"Alın," dedi gümüş halkayı uzatarak. "Siz onu götürürken burada olmak istemiyorum." Darian'm parmakları anahtarların üzerine kapandı, "işiniz bitince anahtarları bırakın ve arka çıkışı kullanın. Tanrı sizinle olsun." </p>
<p class="calibre1">Peder Sullivan başka bir şey söylemeden haç çıkarttı ve basamakları hızla tırmandı. Darian dönüp Jill'in hücresine baktı. Kendini yatağın altına eğilmiş, orada bir canavar arayan bir çocuk gibi hissediyordu. Ama bu sefer canavarın gerçek olduğunu biliyordu. </p>
<p class="calibre1">Kızı bayıltmanın bir yolunu bulsa iyi olacağını düşündü. En azından, laboratuara varana kadar baygın olması işine gelirdi. Başka bir empattan korkacağını hiç düşünmemişti; hele o kadar genç birinden. </p>
<p class="calibre1">Başını sallayarak korkusunu bastırıp, Jill'in bir nabız gibi atan zihnine doğru yürüdü. Kapının önünde anahtar destesini kaldırınca hücredeki kızın neşeye boğulduğunu hissetti. O anahtarları birbiri ardına denedikçe Jill'in heyecanı da artıyordu. Sonunda doğru anahtarı buldu. Kilide sokunca içeriden muazzam bir duygu dalgası geldi. Darian kapının ardında çömelmiş, atlamaya hazır bir kaplan olduğunu düşündü. </p>
<p class="calibre1">Kendini hazırlayıp kapıyı açtı. Kız boynunu uzatıp onun arkasında kimsenin olup olmadığına baktı. </p>
<p class="calibre1">"Gitti o," dedi Darian. </p>
<p class="calibre1">| 225 </p>
<p class="calibre1">Adam Fawer </p>
<p class="calibre1">Jill'den yayılan rahatlama dalgası bir an sonra yerini şüj#h§y« </p>
<p class="calibre1">bıraktı. "Kimsiniz siz?" </p>
<p class="calibre1">' ! </p>
<p class="calibre1">"Senin gibi biri." </p>
<p class="calibre1">Jill bir adım geriledi. Kir tabakasının altındaki solgun yüzü daha da soluklaştı. "Yani Şeytan sizin vücudunuza da mı girdi?" </p>
<p class="calibre1">Darian gülmekten kendini alamadı. Boğazından kurtulan asabi kıkırdamayı hemen engelledi, ama kız alınmıştı; birden yüzü karardı ve çenesini meydan okurcasına kaldırdı. </p>
<p class="calibre1">Elini ağzına götüren Darian gülümsemeyi de kesti. "Özür dilerim. Gülmek istemedim." </p>
<p class="calibre1">"O zaman niye güldünüz?" </p>
<p class="calibre1">"Çünkü söylediğin şey komik geldi," dedi Darian. Şimdi kendini bodruma ilk geldiği andan daha rahat hissediyordu. Evet, Jill gerçekten güçlüydü ama, hâlâ bir çocuktu. Darian hücreye girdi. Burnuna çarpan leş gibi koku nedeniyle yüzünü buruşturarak kıza biraz daha yaklaştı. </p>
<p class="calibre1">"Benden ne istiyorsunuz?" diye sordu Jill. </p>
<p class="calibre1">"Öncelikle seni buradan çıkartmak." </p>
<p class="calibre1">Bir an sessiz kalan Jill hıçkırıklara boğuldu. İlk damla gözyaşı yanaklarından aşağıya süzülmeden Darian, kendini dev bir çekiç kafasına inmiş gibi hissetti. </p>
<p class="calibre1">Gözleri yandı, boğazı düğümlendi. Derin bir soluk alıp zihnini kapatmaya çalıştı, ama kızın yoğun ve dokunaklı ferahlaması çatlaklardan girip onu da aşağı çekti. </p>
<p class="calibre1">Kendi zihninin derinliklerine bakan Darian mutlu anılarını gözünün önüne getirdi. Altıncı yaş günü; babası gitmeden önce sonuncusu... Emerald gece kulübündeki ilk striptiz gösterisinden sonra kazandığı parayı sayışı... İlk erkek arkadaşıyla sevişmeleri... Dietrich'in deneklerinden birini büküp altına işetmesi... </p>
<p class="calibre1">Neşeli görüntüler birbiri ardına zihninden geçiyordu. Her birinden emdiği duyguları ağlayan kıza yöneltti. Onun üzüntüsünü bastırdıkça kendi zihnindeki ağırlık da azaldı. </p>
</body>
</html>
