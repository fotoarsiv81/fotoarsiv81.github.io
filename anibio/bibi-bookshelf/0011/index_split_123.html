<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_124">26 </h2>
<p class="calibre1">Karayolundan ayrılan Darian aracı dar bir asfalt yola soktu. Arada sırada yol bilgisayarına göz atarak yarım saat kadar daha sürdü. Sonunda daha çok amatör havacılık meraklıları tarafından kullanılan küçük bir havaalanına ulaştılar. </p>
<p class="calibre1">Darian inip kapıdaki görevliyle bir şeyler konuştu, sonra geri döndü ve direksiyona geçti. Birkaç dakika sonra minibüs havaalanının tek pistinde duran özel jetin yanında durdu. </p>
<p class="calibre1">"Geldik," dedi kapıyı açıp inerken. </p>
<p class="calibre1">Aracın önünde onunla buluşan Laszlo şaşkındı. "Dün gece havayoluyla gideceğimizi söylediğinde..." </p>
<p class="calibre1">"Hey! Şuna bakın!" Winter de minibüsten atlayıp onların yanma gelmişti. "Bu gerçekten bizim için mi?" </p>
<p class="calibre1">Pilot kokpitten onlara el salladı. </p>
<p class="calibre1">"Hı-hııı," dedi Darian. "Oppenheimer gösterişli yolculuklara bayılır." </p>
<p class="calibre1">"Vay be," dedi Elijah soluk soluğa. "Öyle görünüyor." </p>
<p class="calibre1">Dördü orada durup birkaç saniye etkileyici jeti seyretti. Sonra, "Hazır mısınız?" diye sordu Darian. </p>
<p class="calibre1">Winter ile Elijah birbirine baktı, her ikisinin yüzüne de geniş birer gülümseme yayıldı. Tek söz etmeden uçağa doğru bir koşu koparttılar. </p>
<p class="calibre1">"Durun!" diye bağırdı Laszlo. "Çantalarınız!" </p>
<p class="calibre1">Çocuklar kayarak durup minibüse doğru geri koştu. Laszlo çantaları indirdi, ellerine birer parça verdi ve onları iki sefer yapmak zahmetinden kurtararak kalan ikisini de kendi sırtladı. Elijah dudaklarının hareketiyle sessiz bir </p>
<p class="calibre1">'Teşekkürler!' gönderince, mor boya kalemlerini anımsatan bir koku halinde gelen rahatlama benliğini sardı. </p>
<p class="calibre1">| 279 </p>
<p class="calibre1">Adam Fawer </p>
<p class="calibre1">Hep birlikte uçağa yürürken pilot da kapıdan aşağıya bir merdiven indirdi. </p>
<p class="calibre1">Darian, "Sanırım 'şimdilik hoşça kal' deme vakti geldi," dedi Laszlo'nun arkasından. </p>
<p class="calibre1">"Sen gelmiyor musun?" diye sordu Laszlo. Günün ikinci şokuydu bu. "Ama sanmıştım ki..." </p>
<p class="calibre1">Darian başmı salladı. "Laboratuarda beni bekleyen işler var." Duralayıp gülümsedi. "O kadar üzgün durma. Sadece bir haftalığına gidiyorsun. Çocukların yerleşmelerine odaklan, gerisini bana bırak." </p>
<p class="calibre1">"Haklısın," dedi Laszlo. Yine de hayal kırıklığını gizleyememişti. Ona öylesine alışmıştı ki, bir hafta gözüne sonsuzluk gibi geliyordu. </p>
<p class="calibre1">Darian uzanıp onun yanağına bir öpücük kondurdu ve "Seni özleyeceğim," diye fısıldadı. </p>
<p class="calibre1">"Ben de seni." </p>
<p class="calibre1">Winter anın büyüsünü bozarak, "Bay Kuehl!" diye seslendi. "İçeriye girebilir miyiz?" </p>
<p class="calibre1">Laszlo dönüp Darian'a baktı, o da çocuklara başını sallayarak onay verdi. Winter hiç vakit kaybetmedi; Darian hareketini tamamlamadan o basamakları çıkmaya başlamıştı bile. Elijah da peşindeydi. Laszlo da Darian'ı bir kez daha öpüp merdivene yöneldi. </p>
<p class="calibre1">Dışarıdaki serin esintinin aksine, kabindeki hava sıcak ve bayattı. Laszlo içeriye adım atar atmaz kendini klostrofobiye kapılmış gibi hissetti. Çantaları yere bırakıp gömleğinin yakasını açtı, ama kendini daha iyi hissetmek yerine, daha da fenalaştı. Alnındaki teri sildi, derin bir soluk almaya çalıştı; tek yapabildiği ıslık gibi bir hırıltı çıkarmak oldu. </p>
<p class="calibre1">Elijah öğretmenine kaygıyla bakarak, "Bay Kuehl," dedi. "İyi misiniz?" </p>
<p class="calibre1">Laszlo başını salladı, ama o kadar basit bir hareket bile midesinin bulanmasına neden olmuştu. Rahatlamaya çalıştı; zihni, üzerine yıkılan duvar görüntüleriyle doldu. </p>
<p class="calibre1"/>
</body>
</html>
