<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_81">9 </h2>
<p class="calibre1">O günün aslında Peder Sullivan'ın hayatının en mutlu günü olması gerekirdi. </p>
<p class="calibre1">Beklediği haber sonunda sabah saatlerinde gelmişti. Papalığın Birleşik Devletler elçisi Başpiskopos Jean Jadot arayarak Piskoposlar Konseyi'nin kendisini Boston bölgesi piskopos yardımcılığı için önerdiğini ve Vatikan'ın da bunu uygun gördüğünü bildirmişti. </p>
<p class="calibre1">Yaşlı din adamı o görev için yıllardır uğraş veriyordu. Ve şimdi rüyalarının sonunda gerçekleşiyor olmasına rağmen, ruhu bodrumdaki iblis yüzünden karanlıklar içindeydi. </p>
<p class="calibre1">İşin ironik yanı başpiskoposun konuşmanın sonunda söylediği sözlerde yatıyordu: </p>
<p class="calibre1">"Papa hazretlerini en çok etkileyen şey sizin yetimlere yönelik çalışmalarınız oldu. Bununla gurur duymalısınız." </p>
<p class="calibre1">"Teşekkür ederim," demişti Peder Sullivan ve aklı Jill'e ve içindeki iblise kaymıştı. "Ama daha yapılması gereken çok şey var." </p>
<p class="calibre1">"Her zaman öyledir." </p>
<p class="calibre1">O gece merdivenlerden bodruma inerken aynı sözler sürekli kulaklarında yankılanıyordu. İblisin hücresine girince soluğunu tuttu. Oda pislik ve idrar kokuyordu. Kızın bacaklarının arasında koyu bir leke vardı. </p>
<p class="calibre1">Ne bekliyordun ki? Sonsuza dek tutmasını mı? </p>
<p class="calibre1">Beynindeki azarlayan sesi duymazdan gelerek elindeki zinciri tavandan inen pissu borusunun etrafına sardı ve Jill'in hareketsiz yatan bedeninin yanma döndü. </p>
<p class="calibre1">Bir kese kâğıdının içinden iki çift kelepçe çıkarttı. Zinciri birinin etrafına sardıktan sonra gümüşten yapılma kaim bir asma kilit-192 | </p>
<p class="calibre1">Empati </p>
<p class="calibre1">le bağladı. Sonra da tenine dokunmamaya özen göstererek kelepçeleri Jill'in bileklerine geçirdi. </p>
<p class="calibre1"/>
<p class="calibre1">İkinci kelepçeyiyse ayak bileklerine taktı. Ancak ondan sonra kızı bağlayan ipi kesti. Tüm ipler kesilince hızla geri çekildi, iblis hafifçe inledi. Kollarını kaldırmaya çalıştı ve acıyla bağırdı. </p>
<p class="calibre1">"Uzun süre aynı pozisyonda kaldıkları için uyuşmuşlardır," dedi peder. </p>
<p class="calibre1">"Kımıldatırsan kan dolaşımı yeniden başlar. Bir daha dene." </p>
<p class="calibre1">Jill dişlerini sıkıp ince, titreyen kollarını tekrar kaldırdı. Dirsekleri kulak seviyesini geçince onları V şeklinde kıvırdı ve yanına çekti. Kelepçelenmiş </p>
<p class="calibre1">bilekleri tok bir sesle göğsüne düştü. Hızla soluyarak bir süre dinlendi. Sonra doğruldu ve yavaşça bacaklarını masadan indirdi. Ama öne eğilince dengesini kaybederek taş zemine kapaklandı. </p>
<p class="calibre1">Peder Sullivan koşup ona yardım etmemek için kendini zor tuttu. Yerde kıvrılmış, hıçkırarak yatan kıza bakarak öylece durdu yerinde. Uzun, ince saçları yüzünün çoğunu kaplasa da, titreyen dudaklarını seçebiliyordu. Koyu kırmızı kanla kaplıydılar ve çıplak ampulün altında parlıyorlardı. </p>
<p class="calibre1">Kızın düştüğü yerin hemen ilerisinde minik beyaz bir üçgen vardı. Kırık bir diş </p>
<p class="calibre1">parçası. Peder Sullivan'in kalbi birden yaptıklarından dolayı dehşetle doldu. </p>
<p class="calibre1">Bu bir numara. Seni yanına çekmeye çalışıyor. Peder McKinney'e olanları anımsa. </p>
<p class="calibre1">Ona neler yaptırdığını anımsa. Güçlü ol. Ve inancından vazgeçme. </p>
<p class="calibre1">Peder Sullivan kabuğunu hırpalamanın iblisi zayıflatmış olabileceğini ve o fırsattan yararlanması gerektiğini biliyordu. Ama onu -yani kızı- sorulara boğma fikri midesini bulandırdı. Masanın üstüne plastik bir bardak bıraktı ve hızla geri çekildi. </p>
<p class="calibre1">Başıyla kabı göstererek, "Sana biraz su getirdim," dedi. Kız hâlâ yüzükoyun yerde yatıyordu. "Yarın konuşacağız." </p>
<p class="calibre1">| 193 </p>
<p class="calibre1">Adaml?awer </p>
<p class="calibre1">Ertesi gece bodruma inerken Peder Sullivan'm yanında bir elbise torbasıyla biri boş, diğeri su dolu olan iki kova vardı. Yere dökülen sulara aldırış etmeden yavaşça ilerledi ve kulağını kapıya dayadı. </p>
<p class="calibre1">Ahşap kapının teması tenini ürpertiyordu. Neredeyse bir dakika boyunca orada öylece durdu, ama tek duyabildiği kalorifer kazanının tıslamasıyla kendi kalbinin atışıydı. Aklına kızın kendini zincirlerinden kurtarmış olabileceği geldi. Sahip oldukları bedenlere olağanüstü güç veren iblisler olduğunu okumuştu. </p>
<p class="calibre1">Ya zincirlerini kopartmışsa ve üzerine atlayıp onu boğmak için kapıyı açmasını bekliyorsa? </p>
<p class="calibre1">Ya da daha kötüsü... </p>
<p class="calibre1">Başını iki yana salladı. Saçmalıyordu. </p>
<p class="calibre1">Küçük bir kızı bodruma zincirlemekten daha mı saçma? Bundan âa mı saçma? </p>
<p class="calibre1">Korkusuna yenik düşmeyi reddederek kapının kilidini açtı. Kapı açılır açılmaz gördü iblisi. Ve yapmakta olduğu şey nefesini kesti. </p>
<p class="calibre1">Kız dizlerinin üstüne çökmüştü. Başı öne eğikti, kirli saçları ensesinde sıkı bir topuz şeklinde bağlanmıştı ve kelepçelenmiş elleri yüzünün önünde kavuşturulmuştu. Dua ediyordu. </p>
<p class="calibre1">Çökmüş yanakları kir ve kurumuş kanla kaplıydı, vücuduysa kirli geceliğini iki beden büyük gösterecek kadar zayıf duruyordu. Ama o görünüşüne rağmen, gözlerinde Peder Sullivan'm donup kalmasına neden olan bir samimiyet ifadesi vardı. </p>
<p class="calibre1">Bir öfke, galeyan, hatta hüzünden eser yoktu. Sadece pişmanlık ve kabullenmişlik. Bu duygu o kadar güçlüydü ki, yaşlı rahip önceki geceye kıyasla on kat artmış gibi hissedilen kokuyu tarketmedi bile. </p>
<p class="calibre1">"Merhaba... Jill."      &lt;,- </p>
<p class="calibre1">Peder Sullivan kelepçeleri vfe pis su borusuna giden zinciri bakışlarıyla kontrol etti. Tatmin olunca torbayı ve kovaları odaya taşıdı, kapıyı kapattı. </p>
<p class="calibre1">"Seni rahatlatacak bazı şeyler getirdim." </p>
<p class="calibre1">Torbadaki eşyaları birer birer çıkartıp masanın üzerine koydu: Bir rulo tuvalet kâğıdı, bir çift beyaz el havlusu, şeffaf plastikten küçük bir sürahi, bir düzine kâğıt bardak ve İncil. Sürahiyi kovaya daldırıp suyla doldurdu. Jill onu aç gözlerle izlerken bardaklardan birine su koydu. Ve geri çekilip kıza ilerlemesini işaret etti. </p>
<p class="calibre1"/>
<p class="calibre1">Jill sadece çok küçük adımlar atmasına izin veren kelepçeli ayaklarıyla sendeleyerek birkaç adım attı. Masanın yanma gelince bardağı kapıp dudaklarına götürdü ve bir dikişte bitirdi. Boşalan bardağı yere attı, sürahiyi aldı, iki eliyle tutarak son damlasına kadar içti. </p>
<p class="calibre1">Ardından havlunun birini kovaya daldırıp ıslattı ve yüzüne bastırdı. Alnını, gözlerini, burnunu, yanaklarını, ağzını ve çenesini silerken sular yere damlıyordu. İşini bitirdiğinde havlu kahverengiye dönüşmüş, yüzü ise solgun beyaz bir renk almıştı. Sadece buz gibi bakan gözleri aynıydı. </p>
<p class="calibre1">Bir süre rahibi süzdü, sonra utanarak gözlerini yere indirdi. </p>
<p class="calibre1">"Biraz... Yiyecek alabilir miyim?" </p>
<p class="calibre1">Peder Sullivan yavaşça başını iki yana salladı. "Üzgünüm, ama dikkatini toplayabilmen için oruç tutmalısın. Şimdi dua edelim." , Jill masaya dayanarak yavaşça dizlerinin üzerine çöktü. Yerleştikten sonra başını eğdi ve dua etmeye başladı. </p>
<p class="calibre1">"Cennetteki Babamız, adın kutsal kılınsın..." </p>
<p class="calibre1">O dua ederken. Peder Sullivan iblisin geçici de olsa kontrolü bırakıp bırakmadığını düşündü. Kız kuşkusuz ki o gece farklı davranıyordu. Ya da rol yapıyordu. </p>
<p class="calibre1">"Seni neden burada tutmam gerektiğini anlıyorsun, değil mi Jill?" </p>
</body>
</html>
