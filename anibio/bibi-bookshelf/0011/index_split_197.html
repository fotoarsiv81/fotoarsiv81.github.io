<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_199">54 </h2>
<p class="calibre1">Şafak sökerken Laszlo arabayı köhne bir motelin arkasındaki otoparka çekti. </p>
<p class="calibre1">Soluk neon panoda 'BOŞ YER VAR' sözcükleri yanıp sönüyordu. Arabayı durdurmasıyla motoru kapatması arasında geçen birkaç saniye içinde herkes uyanmıştı. Kapıyı açıp indi, tuzlu su ve dizel egzozu kokan serin New England havasını ciğerlerine doldurdu. </p>
<p class="calibre1">Yolda geçen beş saatten sonra rüzgâr ne olursa olsun iyi gelmişti. Ötekiler hiç konuşmadan arabadan indi. </p>
<p class="calibre1">Laszlo, "Bayan Washington ile konuşmamız gerek," dedi. "Lütfen bize biraz izin verin." </p>
<p class="calibre1">Otoparkın çocukların onları duyamayacağı kadar uzak bir köşesine yürüdüler. </p>
<p class="calibre1">Sonra Laszlo durumu açıkladı: </p>
<p class="calibre1">"Gruptan ayrılmam gerek. Jill ile birbirimize bir şekilde bağlıyız. Bana yakın oldukları sürece Elijah ile VVinter de tehlikede olacak." </p>
<p class="calibre1"/>
<p class="calibre1">"Onun üzerine tek başına gidemezsin." </p>
<p class="calibre1">"Emniyette olana kadar çocuklarla birlikte kalmalısın. Onların tek savunması sensin." </p>
<p class="calibre1">Darian alt dudağını dişledi. "Seni öldürebileceğini biliyorsun, değil mi?" </p>
<p class="calibre1">"Ama başka seçenek de yok." </p>
<p class="calibre1">"Bekleyebilirsin. Çocukları ailelerine teslim edelim, sonra Jill'in peşine birlikte düşeriz." </p>
<p class="calibre1">"Hayır. Bu çok riskli olur. Onu çok net hissediyorum ve daha ne kadar bağlantılı kalacağımızı bilmiyorum. Ona ulaşmadan ne yapacağını kim öngörebilir? Şu anda bile zaman kaybediyoruz. Bunu benim için yap, Darian." </p>
<p class="calibre1">Çabucak planını anlattı. </p>
</body>
</html>
