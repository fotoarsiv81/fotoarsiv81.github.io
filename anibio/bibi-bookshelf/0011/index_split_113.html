<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_114">2501 </h2>
<h3 class="calibre3">Empati </h3>

<p class="calibre1">"Elijah ile VVinter'in de... Bizler gibi olduklarından emin misin?" Yalnızlıkla geçen koca bir yaşamın ardından bir grubun parçası olmanın ne kadar gerçeküstü olduğuna hayret eden Laszlo bocalıyordu. </p>
<p class="calibre1">"Evet." </p>
<p class="calibre1">"Bundan nasıl emin olabiliyorsun?" </p>
<p class="calibre1">"Duyguların yoğunluğu aracılığıyla. Onların zihninden birer hançer gibi, inanılmaz bir şiddetle fırlıyorlar. Eminim bunu sen de farketmişsindir." </p>
<p class="calibre1">"Bana göre bir hançer gibi değil ama evet; yoğunlukları tartışılmaz." </p>
<p class="calibre1">"Elijah'm öteki çocukları nasıl etkilediğini gördün mü?" </p>
<p class="calibre1">"Bir takım şeylerin farkına vardım... Elijah yanlarındayken oluşan belli belirsiz kimi değişiklikler. Özellikle de oyun parkında." </p>
<p class="calibre1">Darian başıyla onayladı. "O bir alıcı; hem de çok hassas. Öteki çocukların duygularını algılıyor; öncelikle de negatif olanları." Yüzünü buruşturdu. </p>
<p class="calibre1">"Nefret ve korku çok derine işler. Elijah onları içselleştirip, sonra da geri yansıtıyor." </p>
<p class="calibre1">"O nedenle çocukla bu kadar uğraşıyorlar, değil mi? Güvensizliklerinin kendilerine yansıtıldığını hissediyorlar." </p>
<p class="calibre1">"Evet. Elijah bir kısır döngü içinde sıkışmış vaziyette. Olumsuz duyguları emip, onları tekrar yayıyor. Diğerleri sırf bu nedenle üzerine çullanınca, kendine olan güvensizliği ve memnuniyetsizliği artıyor; nihayet bunları dışarı yansıtıyor." </p>
<p class="calibre1">Elijah'm neden her zaman suskun ve sinik olduğunu artık daha iyi anlayan Laszlo başını salladı. O çocuğa karşı içinde hep bir şeyler hissetmişti. "Ona yardım edebilir misin?" </p>
<p class="calibre1">"Birlikte edebiliriz sanırım." </p>
<p class="calibre1">"Ya Winter? O neden Elijah gibi değil?" </p>
<p class="calibre1">"Onun yeteneği tam tersine çalışıyor; kendi kendini yücelten bir döngüye neden oluyor. Alıcı olmaktan çok daha güçlü bir verici </p>
<p class="calibre1">| 251 </p>
<p class="calibre1">Adam Fawer </p>
<p class="calibre1">o. Daha da önemlisi, doğal olarak mutlu bir çocuk. Neşesi etrafındakilere de bulaşıyor. Onun için de algıladığı duygular tipik olarak..." </p>
<p class="calibre1">"Mutlu olanlar," dedi Laszlo onun cümlesini tamamlayarak. </p>
<p class="calibre1">"Evet. O kendini hep mutlu, kendiyle barışık ve güvenli hissediyor; bu duygularını etrafına yayıyor. Bunu sezen diğer çocuklar onun yakınlarında olmak ve saçtığı mutluluktan nasibini almak istiyor. İsteklerine erince de kendilerini daha iyi hissediyorlar. Bu döngü böylece devam ediyor." </p>
<p class="calibre1">"Zıt sonuçlar yaratan, neredeyse birbirinin aynı yetenekler," dedi Laszlo başını sallayarak. "Bunun ne kadarı onların alma ve verme güçlerine olduğu kadar doğal kişilik yapılarına da bağlı?" </p>
<p class="calibre1">"Gerçekten bilmiyorum." </p>
<p class="calibre1">"Peki onlar... Yani çocuklar yeteneklerinin farkında mı?" </p>
<p class="calibre1">"Onların yaşındayken sen biliyor muydun?" </p>
<p class="calibre1">Laszlo hayır anlamında başını salladı. "Geriye dönüp baktığım zaman, başkalarından nasıl etkilendiğimi görebiliyorum. Ama on dört yaşıma gelene kadar duygularımla kokular arasındaki bağlantıyı kuramamıştım." </p>
<p class="calibre1">"Ben anladığımda on üç yaşımdaydım," dedi Darian. "Ergenlik zor bir dönem." </p>
<p class="calibre1">"Yani tam şu sıralarda olup bitenin farkına varmaya başladıklarını mı düşünüyorsun?" </p>
<p class="calibre1">"Belki de," diyerek omuz silkti Darian. "Emin olmanın bir tek yolu var." </p>
<p class="calibre1">"Nedir o?" </p>
<p class="calibre1">"Onlara sormak." </p>
</body>
</html>
