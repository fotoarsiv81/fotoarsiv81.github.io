<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_4">21 </h2>
<h3 class="calibre3">Adam Fawer </h3>

<p class="calibre1">Elijah geride kalan beş yıl boyunca film stüdyolarının ve televizyon şirketlerinin en aranılan danışmanı olmuştu. Yıldızların kaprislerine alışık Hollyvvood patronları onun giderek artan tuhaflıklarını ('el sıkmak yok'dan başlayıp, 'görsel veya başka türlü temas kesinlikle yok'a kadar uzanan antikalıklarını) kolayca kabullenmişti. Aslında onun empatik bir dâhi olarak ünlenmesinde o tuhaf davranışlarının da epey yardımı olmuştu. </p>
<p class="calibre1">Elijah üç ay öncesine kadar eğlence sektörü dışındaki müşterileri geri çevirmişti. Bunu New York eyaletinin en genç Kongre üyesi Terry Saunders reddedemeyeceği bir teklifle gelene kadar sürdürdü; sadece partinin yükselen yıldızı adına çalışacak ve normal ücretinin on katını alacakü. </p>
<p class="calibre1">"Sonbahardaki valilik seçimlerini kazanmak için ciddi bir şansı var," demişti Terry. "Bir sonraki durağmm da Oval Ofis olmasını bekliyorum." </p>
<p class="calibre1">Elijah bu konuda kuşkuluydu. Kendi yaşındaki birinin öyle bir sorumluluğu almaya hazır olduğuna inanamıyordu. Ama sonra Terry ona Kongre üyesinin konuşmalarını içeren bir DVD vermişti. Gerçekten de olağanüstüydüler. Parlak bir konuşmacı olan eski rahibin Reagan ve Clinton'u anımsatan, yadsınamaz bir karizması vardı. </p>
<p class="calibre1">Bir hafta sonra Elijah teklifi kabul etmişti. Kendinden istenen şey genelde hoşuna gidiyordu, ama kampanyanın ne kadarlık bir bölümünün kaldırımlarından insan taşan New York şehrinde sür-dür" "^eğini baştan bilse, büyük olasılıkla Los Angeles'ten hiç çıkmazdı. </p>
<p class="calibre1"/>
<p class="calibre1">Bu düşünceyi kafasından uzaklaştırarak üçüncü reklamın hangi yönlerinin yeniden düzenlenmesi gerektiğini anlatmayı tamamladı. </p>
<p class="calibre1">Onun konuşması bitince Terry cep bilgisayarını kapatıp çantasına koydu ve içini çekerek, "Gitmem gerek, yoksa strateji yemeğine geç kalacağım," dedi. "Kongre üyesi senin gelmeyeceğini duyunca üzüldü. Kampanyadaki tanışmadığı tek üst düzey kişi sensin." </p>
</body>
</html>
