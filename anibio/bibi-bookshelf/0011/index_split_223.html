<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_225">6 </h2>
<p class="calibre1">31 Aralık 2007 </p>
<p class="calibre1">00:13 (Yargı Gecesi'ne 23 saat, 47 dakika kala) </p>
<p class="calibre1">Darian asansörü çağırmak için düğmeye bastı. On saniye bekledikten sonra, içine kötü bir his geldi. Filmin asansör kapılarının açılıp başrol oyuncusu kadının kendini katilin kollarına atıldığı bölümü... Merdiveni kullanmaya karar verdi. </p>
<p class="calibre1">Basamakları ikişer ikişer atlayarak gri boyalı merdiven boşluğundan hızla aşağıya indi. </p>
<p class="calibre1">Apartman girişine vardığında başı dönüyordu. Okuduğu gazeteden başmı kaldıran iri yapılı görevli ona garip bir şekilde baktı. Darian kendini aptal gibi hissetti. Saçmalamaya başlama... </p>
<p class="calibre1">Geçen sefer de böyle düşünmüştün. </p>
<p class="calibre1">Tek kelime söylemeden kendini sokağa attı. Kaldırımda koşarken, birden sanki biri onu izliyormuş gibi bir hisse kapıldı. Koşmayı kesmeden arkasına göz attı, ama kaldırım boştu. </p>
<p class="calibre1">Başını tekrar öne çevirdiği anda iri yarı, koyu renk elbiseli bir adamla çarpıştı. Çarpışmanın etkisiyle sendeleyince adam onu iki kolundan tuttu. </p>
<p class="calibre1">Bağırmak üzereyken adamın göğsündeki gümüş yıldızı gördü. </p>
<p class="calibre1">"İyi misiniz, bayan?" diye sordu polis memuru. </p>
<p class="calibre1">"Evet," dedi Darian büyük bir rahatlama duygusuyla. Arkasına bir kez daha baktı, ama yine kimse yoktu. </p>
<p class="calibre1">"Sizi izleyen birisi mi var?" </p>
<p class="calibre1">"Hayır." Darian kalp atışlarını yavaşlatmaya çalışıyordu. </p>
<p class="calibre1">"Gideceğiniz yere götürebilir miyim?" </p>
<p class="calibre1">Darian birden adamı hissedemediği farketti. Zihninin olması gereken yerde soğuk, sert bir kabuk vardı. Uzun zamandır öyle bir </p>
</body>
</html>
