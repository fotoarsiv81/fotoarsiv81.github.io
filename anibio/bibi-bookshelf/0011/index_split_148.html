<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_149">35 </h2>
<p class="calibre1">Sonraki birkaç hafta Laszlo için sakin geçti. Sabahlar hariç. Korku o zaman aklına giriyordu. Zihnini en çok sabahları uyandığında berrak hissediyordu, ama en fazla da o dakikalarda şüpheye kapılıyor, bu da onu rahatsız ediyordu. </p>
<p class="calibre1">Sonra beyni çalışmaya başlayıp, 'Darian neden bana kendi veda etmedi?' ya da </p>
<p class="calibre1">''Oppenheimer Enstitüsü'nde gerçekten neler oluyor?' türünden sorular sormaya girişince, üzerine dingin bir kesinlik hissi çöküyordu. Sanki kafasının içinde bir düğme çevriliyor ve tüm kaygıları uçuveriyordu. Gözlerini açıyor, ayaklarını yataktan sallandırıyor ve... hücresine ...odasına bakıp, halinden memnun bir şekilde gülümsüyordu. </p>
<p class="calibre1">Sonra da keyifle gününe başlıyordu. Evet, aklında sorular vardı, ama yanıtlar ona gerçekten ne getirebilirdi ki? İş o zamana dek yaptıklarının tümünden daha önemliydi. Üzerine düşen görevi yerine getirmekten mutluluk duyuyordu. </p>
<p class="calibre1">Hafta sonları araştırma günleriydi. Dr. Dietrich'in laboratuarına gidiyor ve genellikle tüm günü kazınmış kafasına bağlı elektrotlarla deney yaparak geçiriyordu. Ancak dört gözle beklediği günler, keşfedilecek yeni bir parti genç beyinle karşılaşacağı pazartesilerdi. </p>
<p class="calibre1">Eğer bir gece önceden uçakla gitmemişse, Pazartesi sabahı erken (bazen saat üçte) kalkıyordu. Kendini ister Tallahassee bulsun, ister Bismarck'da, yolculuğunun son noktası hep aynıydı: Bir ilkokul. </p>
<p class="calibre1">Genelde bir yedek öğretmen rolünü oynuyordu, ama bazen geçici ofis görevlisi rolü üstlendiği de oluyordu. Hatta birkaç defa hademe üniforması bile giymişti. </p>
<p class="calibre1">O görevler hep asıl amacını maskeliyordu: Gözlemlemek. </p>
</body>
</html>
