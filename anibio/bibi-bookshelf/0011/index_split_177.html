<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_179">46 </h2>
<p class="calibre1">Samantha uyuyan çocukların ekranlardaki görüntülerine baktı. </p>
<p class="calibre1">"Laszlo'nun son gittiği okullarda yeni empatlar bulamamış olmasına hâlâ inanamıyorum. Florida'daki ikizlerinin empatik olduğundan kuşkulandığını söylemiştin." </p>
<p class="calibre1">"Sanırım... Sanırımyanıldım." </p>
<p class="calibre1">Samantha adamı dikkatle süzdü. Fiziki görünümü hiçbir zaman sağlıklı olarak tanımlanamasa da, son zamanlarda gerçekten berbat görünüyordu. Gözlerinin altında koyu renk kaim torbalar oluşmuş, yüzüyse incelmiş ve bezgin bir görünüm almıştı. Hâlâ şişmandı, ama belirgin şekilde kilo vermişti. O kiloyla daha sağlıklı görünmesi gerekirdi, ama sanki ölümün eşiğindeydi. </p>
<p class="calibre1">"Tüm söyleyeceğin bu mu?" dedi sertçe. </p>
<p class="calibre1">Dietrich omuz silkti. </p>
<p class="calibre1">"Jill'in kontrolü altında olmak Laszlo'nun başka empatlar bulma yeteneğini etkilemiş olabilir mi?" </p>
<p class="calibre1">Dietrich başını kaldırmadan önce bir an yere baktı. Hâlâ onunla göz göze gelmemeye çalışıyordu. "Sanmam." </p>
<p class="calibre1"/>
<p class="calibre1">"Bu mantıklı görünmüyor. Onu mutlak potansiyeli olan kalabalık okullara gönderdik. Charlie'den bu yana yeni birini bulmuş olmalıydı." </p>
<p class="calibre1">"Belki." </p>
<p class="calibre1">"Belki mi?" diye bağırdı Samantha. "Hepsi bu mu? Bana biraz yardım et!" </p>
<p class="calibre1">"Yapamam. Daha fazla..." </p>
<p class="calibre1">"Biliyorum, biliyorum. Daha fazla deney yapmaya ihtiyacın var." Samantha başını kaldırıp tekrar ekranlara baktı. "Neden onlardan biri üzerinde deney yapmıyorsun?" </p>
</body>
</html>
