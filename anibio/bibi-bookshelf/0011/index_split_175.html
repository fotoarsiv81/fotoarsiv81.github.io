<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_177">45 </h2>
<h3 class="calibre3">Empati </h3>

<p class="calibre1">bluz ve füme ceket giymişti. Işığın boynunda ve çenesinde de ellerinde olduğu gibi parlayıp parlamadığını görmek için başını biraz yana eğdi. Hayır, parlamıyordu. Tek yol onun yüzüne dokunmaktı. </p>
<p class="calibre1">Jill daha önce sayısız kere Samantha'nm yanağını okşamayı hayal etmişti. Soluk, ince dudaklarını onun dolgun ve kırmızı dudaklarına bastırmayı düşlemişti. Öyle bir şeyin günah olduğunu ve asla gerçekleşmeyeceğini biliyordu, ama bunlar da fantezi kurmasına engel olmamıştı. Hep o anın vereceği zevki düşünmüştü, şimdiyse sadece acı öngörebiliyordu. Tek istediği yere kıvrılıp... </p>
<p class="calibre1">"Beni dinliyor musun, Jill?" Yanıt gelmedi. "Jill? Neyin var?" </p>
<p class="calibre1">Yavaşça başını kaldıran genç kız yaşlı gözlerine elinden geldiğince hüzünlü bir ifade yansıttı. O ruh haliyle bunu yapmak zor değildi. </p>
<p class="calibre1">"Bu şeyi... Daha ne kadar devam edebileceğimi bilmiyorum." </p>
<p class="calibre1">"Ne demek istiyorsun?" dedi Samantha. Duyguları hâlâ içtenlik dolu olsa da, sesinde bir korku belirtisi vardı. </p>
<p class="calibre1">"Artık fark etmez," dedi Jill başını öne eğerek. "Şimdi Laszlo... Ve öteki çocuklar var. Önceden olduğu gibi değil. O zaman sadece ben vardım." Burnunu çekti ve boğazında oluşan yumruyu yutmaya çalıştı. Dedikleri doğruydu, ama söyleme nedeni yakınmak değildi. </p>
<p class="calibre1">Samantha sandalyesinden kalkıp masanın etrafından dolaşırken, "Sen her zamankinden daha önemlisin," dedi. Elini -eldivenle korunan elini- onun omzuna koydu. "Benim için önemlisin." </p>
<p class="calibre1">"Sahi mi?" Jill'in sesindeki yakarış acı verecek kadar gerçekti. </p>
<p class="calibre1">"Gerçekten öyle." </p>
<p class="calibre1">Jill bakışlarını ona doğru kaldırdı. İnanmayı o kadar ümitsizce istiyordu ki... </p>
<p class="calibre1">Işıl ışıl yanan gözleri sevdiği kadının yüzünden ayrılmadan yavaşça ayağa kalktı. Ve ona sarıldı. Birilerine sanlmayalı çok zaman olmuştu. </p>
<p class="calibre1">Samantha geri çekilmek yerine zarif kolunu onun omuzlarına doladı. Jill de biraz eğilerek alnını kadının çıplak boynuna yasladı. </p>
<p class="calibre1">| 397 </p>
<p class="calibre1">Adam Fawer </p>
<p class="calibre1">Ona gerçekte ilk defa dokunuyor olduğunu bilmek garip bir duyguydu. Bir an için kadının teninin uyandırdığı yumuşak ve serin duyguyla kendinden geçer gibi oldu, Samantha'nın zihni etrafındaki engel çatlamaya başlayınca o kısacık anın verdiği huzur da tuzla buz oldu. </p>
<p class="calibre1">Kendi zihniyle onunki arasında bir engel olduğunun farkında değildi. Ama birden kadının yaydığı ve artık duygusal bir duman perdesi olduğunu bildiği o değişmez/tekdüze/mutlu/sevecen duygu karışımının oluşturduğu düzgün yüzeyde boydan boya uzanan tırtıklı çatlaklar oluştu. </p>
<p class="calibre1">Ve sonra Jill, Samantha Zinser'in zihnine ilk bakışmı gönderdi. </p>
<p class="calibre1">Çığlık atmamak için kendini zor tuttu. Samantha'nın renkleri berrak ve canlıydı: Parlak yeşiller, koyu kahverengiler, güçlü ateş kırmızıları. Ve hepsinin arasında, ayırt edilmesi zor olacak kadar yerleşik, ışıltılı oniksten kesilmiş </p>
<p class="calibre1">hissi veren kalın bir hat. </p>
<p class="calibre1">Jill oniksin ne anlama geldiğini hemen kavradı: Aldatma. Diğer her şeyle dolaşmış, kurnazlıkla örülmüş bir yalanlar ağı. Geriye kaçmak istese de kendini tepki vermemeye zorladı. Tek bir soru sordu. </p>
<p class="calibre1">"Samantha... Beni seviyor musun?" </p>
<p class="calibre1">""Bu nasıl soru, tatlım?" dedi Samantha yumuşak ve rahatlatıcı bir ses tonuyla. </p>
<p class="calibre1">"Elbette seviyorum seni." </p>
<p class="calibre1">Ama Jill görmek istediğini yakalamıştı. Samantha konuşurken zihni bir korku ve tiksinti dalgasıyla gölgelendi. Kadını kabaca itip geri çekildi. </p>
<p class="calibre1">"İyi misin sen?" Samantha'nın sesi artık endişe doluydu. </p>
<p class="calibre1">Jill eliyle gözünün kenarını silerken, "Şimdi daha iyiyim," dedi. </p>
<p class="calibre1">"Ne zaman ihtiyacın olursa yanında olacağım. Bunu asla unutma." </p>
<p class="calibre1">"Merak etme." Jill karşısında ansızın belirmiş olan yabancıya ifadesiz bir yüzle baktı. "Unutmayacağım." </p>
<p class="calibre1">398 | </p>
<p class="calibre1">Empati </p>
<p class="calibre1">...   ± </p>
<p class="calibre1">Jill daha kapıyı çalmadan Laszlo yerinden kalkmıştı bile. Onun öfkeli bir yürek gibi atan zihnini koridorun öbür ucundan algılamıştı. Kapıyı hemen açtı. Fırtına gibi odaya dalan kız zihninin etrafında dağınık bir kalkan oluştursa da, Laszlo onun öfkesini ve acısını hissedebiliyordu. </p>
<p class="calibre1">"Haklıydın," diye homurdandı Jill geniş odada bir aşağı bir yukarı yürürken. </p>
<p class="calibre1">"Samantha başından beri yalan söylüyormuş." </p>
<p class="calibre1">"Bu şekilde öğrendiğin için üzgünüm." </p>
<p class="calibre1">Jill durup gözlerini ona dikti. "Hayır, değilsin," dedi tükürür-cesine; sesi ağlamış gibi boğuk çıkıyordu. "Başından beri beni kullanıyor olmasından ötürü mutlusun." </p>
<p class="calibre1">"Yanılıyorsun." </p>
<p class="calibre1">"Samantha'nm bana yalan söylemesi yeterince kötüydü; bir de sen aldatmaya çalışma!" </p>
<p class="calibre1">Laszlo sözcüklerini dikkatli seçmek zorunda olduğunu biliyordu. "Burada olmana sevinmem, burada olma nedenine de sevinmemi gerektirmez. Samantha seni de tıpkı benden yararlandığı gibi kullandı. Ona zarar vermek istiyorsan, burayı yok etmeme yardım et." </p>
<p class="calibre1">"O ne olacak?" </p>
<p class="calibre1">"Ne demek istiyorsun?"                                                        i </p>
<p class="calibre1">/. </p>
<p class="calibre1">"Demek istediğim, ona ne yapacağız?" </p>
<p class="calibre1">Laszlo duraladı. Kızın intikam arzusunu anlıyordu, ama kendisinin işi oralara vardırmak gibi bir niyeti yoktu. "Ne söylememi beklediğini bilmiyorum." </p>
<p class="calibre1">"Elbette biliyorsun," dedi kız alay edercesine. "Ona zarar vereceğimizi söylemeni istiyorum. Onu..." Jill sonraki sözcükleri söylemek için cesaret toplar gibi duraksadı. "Onu öldüreceğimizi söylemeni bekliyorum." </p>
<p class="calibre1">"Hayır," dedi Laszlo başını sallayarak. "Onu öldürmek doğru değil." </p>
<p class="calibre1">| 399 </p>
<p class="calibre1">Adam Fawer </p>
<p class="calibre1">"Onun bize yaptıkları doğru muydu, yani?" </p>
<p class="calibre1">"Elbette değildi." </p>
<p class="calibre1">"Yaptığı yanlışsa biz neden ona doğru davranmak zorundayız?" </p>
<p class="calibre1">"Çünkü öyle yapmazsak, biz de onun kadar kötü oluruz." </p>
<p class="calibre1">"Kimin umurunda ki bu?" </p>
<p class="calibre1"/>
<p class="calibre1">"Benim umurumda. Ve bir gün senin de olacak." </p>
<p class="calibre1">Jill öfkeyle baktı ona. Laszlo kıza erişebildiğinden çok emin değildi, ama öfkesi sanki az da olsa durulur gibi olmuştu. Sonunda Jill kendini yatağın üstüne bıraktı. Orada neredeyse bir dakika kadar tavana bakarak yattı, sonra Laszlo'ya döndü. "Ona bir şey yapmama izin vermeyeceksin, değil mi?" </p>
<p class="calibre1">"Vermeyeceğim." </p>
<p class="calibre1">"Sana yardım etmeyeceğim anlamına gelse bile mi?" Doğrulup onun gözlerinin içine baktı. </p>
<p class="calibre1">Laszlo o soruya nasıl yanıt vereceğini bilemiyordu. Sadece kendisi söz konusu olsaydı sorun yoktu. Ama öyle değildi. Kaçırılmalarına yardım ettiği üç çocuk vardı ortada. </p>
<p class="calibre1">Birden anladı: Samantha'yı öldürmesi için Jill'e yardım etmesi gerekecekse, bunu yapacaktı. </p>
<p class="calibre1">"Ne pahasına olursa olsun intikam almana yardım etmeyeceğim," diye yalan söyledi ona ve güçlü bir inanma hissi gönderdi. </p>
<p class="calibre1">Jill sessizce onun zihnini yokladı. Sonsuzluk gibi görünen bir durağanlıktan sonra öfkeyle başını eğdi. </p>
<p class="calibre1">"Peki. Senin istediğin şekilde yapacağız." </p>
<p class="calibre1">Ama daha sözler ağzından çıkarken Laszlo onun aklındaki aldatmayı sezdi. Kız yardım edecekti, ama intikamını almaya da çalışacaktı. Bir şey söylemedi. Jill'i kendi öfkesinden korumak için elinden geleni yapacaktı. </p>
</body>
</html>
