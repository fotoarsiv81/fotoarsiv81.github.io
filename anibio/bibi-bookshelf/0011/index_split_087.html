<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_88">12 </h2>
<p class="calibre1">Saatin kadranmdaki sayısal rakamlar karanlıkta neon gibi parlıyordu. Laszlo'nun derin uykuya dalmasını bekleyen Darian boş gözlerle tavana baktı. Aslında, odadan çıkarken Laszlo'nun uyanacağından kuşkuluydu; neredeyse beş hafta birlikte yattıktan sonra, ağır bir uykusu olduğunu artık öğrenmişti. </p>
<p class="calibre1">Saat 12:52'yi gösterirken, battaniyeyi çekti, sessizce giyindi ve daireden dışarı çıktı. Merdivenleri ikişer ikişer inerek, hızla apartmanın girişine indi. </p>
<p class="calibre1">92. sokaktaki ankesörlü telefona ulaşmak için sadece iki dakikası vardı. Eğer bu çağrıyı kaçırırsa, 110. sokaktaki telefon kabinine kadar yürüyüp, saat l:30'a kadar beklemesi gerekecekti - böyle nemli ve yağmurlu bir gecede yapmak istediği son şey. </p>
<p class="calibre1">Araması için ona bir telefon numarası vermiş olsalar, her şey çok daha kolay olacaktı. Ama örgütün çalışma şekli böyle değildi. Onlar hakkında, sınırsız para harcayabildikleri ve esrarlı çalışma yöntemlerine meraklı oldukları dışında, pek fazla bir şey bilmiyordu. Normal olarak, sadece Zinser ile muhatap oluyordu ama bu gece kurul doğrudan bir rapor istemişti. </p>
<p class="calibre1">Köşeyi döndüğünde, telefon çalmaya başlamıştı bile. Son birkaç metreyi koşarak geçti, ahizeyi kaldırdı ve kulağına götürdü. </p>
<p class="calibre1">"Darian," dedi nefes nefese. </p>
<p class="calibre1">"Yalnız mısın?" diye sordu Zinser. </p>
<p class="calibre1">"Evet," diyen Darian duyduğu bıkkınlığı sesine yansıtmamaya çalışıyordu. </p>
<p class="calibre1">Adamların paranoyasının artık saçma boyutlara ulaştığını düşünüyordu. Yine de, boş sokağa bir göz atmaktan kendini alamadı. </p>
<p class="calibre1">"İyi," dedi Zinser. "Beyler, söz sizin." </p>
<p class="calibre1">"Bize Bay Kuehl'den bahsedin," dedi kaba bir ses. </p>
</body>
</html>
