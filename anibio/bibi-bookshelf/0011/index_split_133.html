<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_134">302 </h2>
<h3 class="calibre3">Empati </h3>

<p class="calibre1">Zihnini yaydı, ama hiçbir şey -daha önce hissetmiş olduğu o yine* lenen sahte maskeleri bile- hissetmedi. </p>
<p class="calibre1">Aman Tanrım'.... Ne yaptılar bunlar? </p>
<p class="calibre1">Seni iğdiş ettiler; yaptıkları bu. Çekip gitmene izin vereceklerini mi sanıyordun? </p>
<p class="calibre1">Evet, öyle sanmıştı. Hep ortadan kaybolabileceğini düşünmüştü. Ne büyük aptallık! </p>
<p class="calibre1">Diğerleri için de böyle olmuş olmalı. Yüce Tanrım! Buna nasıl dayanabiliyorlar? </p>
<p class="calibre1">Bu soyutlanma, bu yalnızlık... </p>
<p class="calibre1">Bağırmamak için dudaklarını ısırdı. Onu orada öyle tutamazlardı. </p>
<p class="calibre1">Niye tutamasınlar ki? O çocukları sana kaçırtmadan önce evsiz adamları bükmene izin verdiler. Seni burada sonsuza dek kilit altında tutmayacaklarını düşünmeni sağlayan ne ki? </p>
<p class="calibre1">Darian üstündeki deli gömleğine baktı, sonra gözetleme kamerasını bulana kadar bakışlarıyla tavanı taradı. </p>
<p class="calibre1">"Zinser'e konuşmaya hazır olduğumu söyle," dedi doğrudan kameraya bakarak. </p>
<p class="calibre1">Duvardaki saati seyrederken sonsuzluk gibi gelen dört dakika yavaş yavaş geçti. </p>
<p class="calibre1">Sonunda kapı bir klik sesiyle birlikte açıldı. </p>
<p class="calibre1">"Pencereden izle," dedi Zinser nöbetçiye. Sözlerini Darian'dan saklamaya çalışmamıştı bile. "Tutukluyu serbest bırakır gibi bir hareket yaparsam ikimizi de bayılt ve beni hemen revire götür." </p>
<p class="calibre1">"Peki efendim." </p>
<p class="calibre1">Zinser içeriye girince nöbetçi kapıyı kapattı. Darian, içgüdüsel olarak kadının duygularını algılamaya çalıştı. Empire State binasını itmeye çalışsa daha kolay olurdu. </p>
<p class="calibre1">"Bana ne yaptın?" diye sordu inleyerek. </p>
<p class="calibre1">"İşbirliği yaparsan düzeltilemeyecek bir şey değil." </p>
<p class="calibre1">"Ne istiyorsun?" </p>
<p class="calibre1">"Laszlo'yu." </p>
</body>
</html>
