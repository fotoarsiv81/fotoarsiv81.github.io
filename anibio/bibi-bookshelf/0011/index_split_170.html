<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_172">43 </h2>
<p class="calibre1">"Ellerini uzat/' diye emretti Laszlo.                      - &lt;        ... </p>
<p class="calibre1">Doktor bir an için kendinden istenileni yapamayacak kadar korkmuş halde öylece baktı ona. Laszlo onu biraz rahatlatmak için yoğun korkusunu azaltıp yerine gergin bir huzur gönderdi. Sonra bir çekmeceden aldığı kalın bilgisayar kablosunu bileklerine doladı ve iki ucunu birbirine bağladı. Aynı işlemi ayak bilekleri için de yaptıktan sonra geri çekildi. </p>
<p class="calibre1">"Sana bir dizi soru soracağım. Sen de bana kaçamaksız cevap vereceksin... Ya da ona cevap verirsin." Başıyla omzunun üzerinden Tom'u işaret etti. O arada bir yandan doktorun zihnine yeni bir korku dalgası gönderirken, bir yandan da Tom'a acı bir şiddet aşıladı. </p>
<p class="calibre1">"Ne istersen sor," dedi Dietrich titreyerek. "Ama... Ama onun canımı yakmasına izin verme." </p>
<p class="calibre1">Adamın titreyen gözlerine bakan Laszlo, istediklerini yapması için onu bükmenin doğru bir şey olup olmadığını düşündü. Ama sonra dikkati monitörlerdeki çocuklara kaydı ve anımsadı: Başka seçeneği yoktu. </p>
<p class="calibre1">Adamın duyduğu dehşeti azaltmaya gerek görmeden, "Bana karşı dürüst davranırsan kimsenin canı yanmaz. Ama beni kandırmaya kalkarsan..." </p>
<p class="calibre1">Dietrich şiddetle başını salladı. "Sana yalan söylemeyeceğim. Yemin ederim!" </p>
<p class="calibre1">"İyi." Yalan söylerse bunu zihninin kokusundan da kolaylıkla anlayabilirdi, ama zaman kaybetmek istemiyordu. "Burada üstünde çalıştığın şey nedir?" </p>
<p class="calibre1">"Biyoelektrik iletişim yoluyla davranış değişikliği. Senin yeteneklerine sahip kişiler. Empatlar."         -,;,     . &gt;    , • </p>
<p class="calibre1">..jt- </p>
<p class="calibre1">| 379 </p>
<p class="calibre1">Adam Fawer </p>
<p class="calibre1">"Nasıl çalışıyor? Ben bunları nasıl yapabiliyorum?" </p>
<p class="calibre1">"Tüm duygular ve bunların sonucu olan biyolojik tepkiler beyin tarafından başlatılır. Kişi bir olayla karşı karşıya kaldığında beyni gelen işitsel, görsel, dokunsal ve kokusal uyarıları yorumlar, sonra da tepki göstermesi için vücuda sinyaller gönderir. Empatlar bu sinirsel sinyalleri daha duygu-oluşturma safhasında durdurabilir. İlaveten, başka insanlara da sinyal gönderebilirler. </p>
<p class="calibre1"/>
<p class="calibre1">Hedef beyin bu sinyalleri duygulara çevirir, onlar da otonom sinir sistemini tetiklerler. Bu sadece zihinsel bir tepki yaratmakla kalmaz, aynı zamanda fiziksel tepkiye de neden olur ki, bu da yayılan duyguyu pekiştirir." </p>
<p class="calibre1">"Ama ben nasıl sinyal alıp gönderebiliyorum? Bir radyo değilim ki." </p>
<p class="calibre1">"Aslında, temelde öylesin. Radyo dalgaları sadece bir çeşit..." </p>
<p class="calibre1">"Elektromanyetik radyasyondur," diye tamamladı Laszlo; Darian'ın sınıfına ilk geldiği gün verdiği dersi anımsamıştı. </p>
<p class="calibre1">"Doğru. Gözümüzün göremeyeceği kadar uzun dalga boyuna sahip bir enerji. Beynin her sinir ileticisinin her hücresinde üretilenle aynı tip bir enerji. Senin sinestezin başkalarının zihnindeki bilgiyi alışık olduğun somut bir duyuya çeviriyor. Senin durumunda bu duyu koku. Çoğu insan başkalarının hisleri hakkında sadece bir fikir sahibi olur, ama sen çok daha güçlüsün." </p>
<p class="calibre1">"Ne demek istiyorsun? Herkes empatik mi yani?" </p>
<p class="calibre1">"Bir anlamda öyle. İnsanların yüzde doksanı başkalarının genel havasını sezebilir; tıpkı bir mekâna girdiklerinde oradaki insanların tartışıyor olduğunu anlamak gibi, ama hepsi o kadardır. En azından yakından tanımadıkları kişiler söz konusu olduğunda." </p>
<p class="calibre1">"Yakından tanıdıklarıyla ne oluyor?" </p>
<p class="calibre1">"Herkesin beyni -bir noktaya kadar- benzersizdir. Yani her beynin elektromanyetik radyasyon frekansı kesinlikle eşsiz olduğu halde, beyin dalgaları yaklaşık bin civarında farklı frekans kümesi içinde gruplanmıştır. </p>
<p class="calibre1">Eğer bir insanın beyni başka birisiyle aynı </p>
</body>
</html>
