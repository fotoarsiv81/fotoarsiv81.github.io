<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_283">2 Ocak 2008 </h2>
<p class="calibre1">23:06 (Yargı Gecesi'nden 2 gün sonra) </p>
<p class="calibre1">Video sona erince projektörün hafif vınlaması odayı doldurdu. Kadın ışıkları açtı ve el ele tutuşmuş çiftin ekranda donmuş halde duran son görüntüsü de silikleşti. </p>
<p class="calibre1">"YVinter Zhi ve Elijah Cohen." </p>
<p class="calibre1">"Onlar olduğundan emin misin?" </p>
<p class="calibre1">"Kesinlikle." </p>
<p class="calibre1">Kadın küçük siyah topuzu oynatınca tekerlekli sandalyesi ilerledi. Elektrik motorundan çıkan hafif ses projektörün fanının sesine karıştı. Odanın ön tarafına gelince, perdedeki iki şekli işaret etti. </p>
<p class="calibre1">"İşte bunlar bizim kayıp çocuklarımız, beyler." </p>
<p class="calibre1">Terry Saunders duyduklarına inanamayarak nefesini tuttu. "Cohen tüm bu zaman boyunca burnumuzun dibindeydi. Olacak şey değil!" </p>
<p class="calibre1">"Bu tesadüf sayılmaz," diye yanıtladı sandalyedeki kadın. "En iyi odak grubu analistini tutmak istedik ve o da Elijah Glass idi. Onun niye en iyisi olduğunu ancak şimdi biliyoruz." </p>
<p class="calibre1">California'nın kıdemli Demokrat Parti senatörü ve Organizasyon Yönetim Kurulu Başkanı ilk kez konuştu. "Bu durumda öneriniz nedir?" </p>
<p class="calibre1">"Beyinlerini yıkamak için artık çok geç," diye yanıtladı felçli kadın. "Ama onlardan hâlâ faydalanabileceğimizden eminim." </p>
<p class="calibre1">Başını sallayan Başkan bu kez Terry'ye döndü. "Kongre üyesi nasıllar? Umarım Cohen, Zhi ve VVilloughby'nin ortaya çıkması tatsız anıların canlanmasına neden olmamıştır." </p>
<p class="calibre1">632 | </p>
<p class="calibre1">Empati </p>
<p class="calibre1">"Görebildiğim kadarıyla, Charlie gayet iyi," dedi Terry. "Hatta hükümetin ayaklanmayı önleme konusundaki başarısızlığını siyasi skandal haline getirmeyi bile başardı. Biz burada durumu değerlendirirken, o da konuyu yapacağı konuşmanın içine yerleştiriyor." </p>
<p class="calibre1">"Adamın harika bir içgüdüsü var," dedi Başkan. "Nitelikli eğitimin bir çocukta yapabileceği şeyler hayret verici, değil mi Saman tha?" </p>
<p class="calibre1">"Evet, Senatör," dedi tekerlekli sandalyedeki kadın. </p>
<p class="calibre1">Başkan ayağa kalktı ve kravatını düzeltti. "Cohen ile Zhi elimize geçince haberim olsun. Ve bu defa onları kaybetmemeye çalışın." </p>
<p class="calibre1">Yanıt beklemeden döndü ve odadan çıktı. Samantha Zinser paylamaya aldırmadı. En iyi iki öğrencisi eve dönüyordu. </p>
</body>
</html>
