<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_220">1487 </h2>
<h3 class="calibre3">Adam Fawer </h3>

<p class="calibre1">Susan birden on yedi yaşma döndü. Danny'nin Volvo'sunun arka koltuğunda... Oğlan zorla içine girip onu parçalarken altında sıkışmış halde... Derin bir nefes aldı ve başını salladı. </p>
<p class="calibre1">"Hayır," dedi ancak duyulur bir sesle. "Hak etmemiştim." </p>
<p class="calibre1">Valentinus zenci adama döndü. "Ya sen, Leon? Sen o vahşeti hak etmiş miydin?" </p>
<p class="calibre1">"Hayır," dedi kısaca Leon dizlerinin üstündeki yumruklarına bakarak. </p>
<p class="calibre1">"Ye sen Megan?" diye sordu Valentinus çilek tenli sarışına doğru yürüyerek. </p>
<p class="calibre1">"Senin kızın iyi bir nedenden ötürü mü öldü?" </p>
<p class="calibre1">"Hayır. Daha iki yaşındaydı. Hiç kötü bir şey yapmadı... Yapmadı... Yapmadı..." </p>
<p class="calibre1">Sözcükler kadının boğazında düğümlendi. "Ölmeyi hak etmemişti." </p>
<p class="calibre1">"Öyleyse Tanrı'ya ne oldu?" dedi Valentinus. </p>
<p class="calibre1">"Tanrı'ya ne mi oldu?" diye bağırdı Megan. "O asla kızımın yanında olmadı!" </p>
<p class="calibre1">"Bunun sebebinin ne olduğunu düşünüyorsun?" "Bilmiyorum, tamam mı!" diye haykırdı Megan boğuk bir sesle ve gözyaşları içinde. "Düşündüm ki... Düşündüm ki, ben yanlış bir şey yapmış olmalıyım. Eğer her şeyin bir nedeni varsa, Julie'nin de ölümünün bir nedeni olmalı... Çünkü... Çünkü ben bir şekilde kötüydüm." </p>
<p class="calibre1">"Ve hâlâ böyle mi düşünüyorsun?" </p>
<p class="calibre1">"Hayır," dedi Megan meydan okuyarak. "Öyle düşünmüyorum." </p>
<p class="calibre1">"O zaman tekrar soruyorum: Sence Tanrı kızının ölmesine neden izin verdi?" </p>
<p class="calibre1">"Çünkü..." dedi Megan yavaşça. Kendi sözcüklerini duymak için kulak kabartır gibiydi. "Çünkü Tanrı gerçek değil. Ya da eğer gerçekse, o zaman iyi ve merhametli değil. Acımasız ve karanlık ve... Hata..." </p>
<p class="calibre1">Valentinus yüzünde hüzünlü bir gülümsemeyle ayağa kalktı. </p>
</body>
</html>
