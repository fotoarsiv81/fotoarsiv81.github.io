<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_60">1 </h2>
<p class="calibre1">Jill VVilloughby, iç çamaşırında ilk kez koyu kırmızı lekeleri gördükten bir hafta sonra aslında var olmayan renkleri görmeye başladı. Güneşe baktıktan sonra gözlerinin önünde oluşan benekler gibiydiler. Jill kendini bunların yalnızca hayal gücünün bir sonucu olduğuna inandırmaya çalıştı, ama içgüdüsel olarak gerçek olduklarını anlamıştı. </p>
<p class="calibre1">Ve bir anlam taşıdıklarını. </p>
<p class="calibre1">Örneğin turuncu... Turuncu her zaman bir çeşit mutluluktu. Günbatımı turuncusu saf sevinçti; kör edici, parlak turuncu ise hüzünlü neşeydi. Renklerin anlamlarını nasıl ve nereden çıkarttığını bilmiyordu. Sadece biliyordu. Ve onları uzun zamandır görüyor olmasa bile, hep orada, yüzeyin hemen altında durduklarına dair içinde tuhaf bir his vardı. </p>
<p class="calibre1">ikinci regl dönemi geldiğinde doğrudan önünde olmasalar bile renkleri görebilmeye başlamıştı. Sanki başının etrafında gözlerden oluşan bir halka vardı. Duvarların ötesini görebilen gözler. Başlangıçta gizli yeteneği hoşuna gitmişti. Tanrı'nm ona bir hediyesi olarak düşünmüştü bunu; tıpkı Yusuf'a firavunun rüyalarını yorumlaması için izin vermesi gibi. </p>
<p class="calibre1">Ve sonra Sarah Marks derste, Levililer'den 19. Bölüm'ü okumuştu. Bu da diğer tüm can sıkıcı okumalar gibi başlamıştı. Tanrı, Musa'ya emirlerini sıralıyordu: Şabat'a itibar edin, putlara tapmayın, fakirlere yardım edin, çalmayın, yalan söylemeyin, Tanrı'nm adını boş yere ağzınıza almayın... </p>
<p class="calibre1">Sonra Sarah 26. Beyiti okumuştu. </p>
<p class="calibre1">"Kanlı et yemeyeceksiniz. Kehanette bulunmayacak, falcılık yapmayacaksınız. " </p>
<p class="calibre1">Tanrı'nm o soluk benizli sarışın kız vasıtasıyla doğrudan kendiyle konuştuğu hissine kapılmıştı Jill. Sonraki dört beyit fuhuş, </p>
</body>
</html>
