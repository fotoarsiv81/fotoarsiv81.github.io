<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_41">15 </h2>
<p class="calibre1">30 Aralık 2007 </p>
<p class="calibre1">12:08 (Yargı Gecesi'ne 35 saat, 52 dakika kala) </p>
<p class="calibre1">Uyandıklarında öğlen olmuştu. Yattığı yerden doğrulan Stevie miskin miskin gerindi. </p>
<p class="calibre1">O daha ağzını açmadan Elijah seslendi: "Yiyecek bir şeyler ısmarlayacağım." </p>
<p class="calibre1">Yemekler yarım saat içinde gelmeye başladı. </p>
<p class="calibre1">Szechwan Palace'den kızarmış domuz etli pilav. Burrito Emporium'dan mantarlı tavuk. Atomic VVings'den tavuk kanadı. Taj Mahal'dan körili kuzu. Ve E.J.'s Luncheonette'den iki dilim yaban mersini pastası. Kahverengi yiyecek paketleri taşıyan adamlar birbiri ardına geliyordu. </p>
<p class="calibre1">Elijah daha önce hiçbir öğünden o derece zevk almamıştı. Bir önceki akşam olduğu gibi yiyişini Stevie'ye göre ayarladı. Geride kaldığında rahatsızlık veren bir uyumsuzluk hissi duyuyordu. </p>
<p class="calibre1">Stevie sebzeli tempura'smı6 silip süpürürken, "Pekâlâ," dedi. "Neler olup bittiğini anlamanın zamanı geldi. Baştan başlayalım: Elijah'in yaşamı, Kahire'den Delişehir'e." </p>
<p class="calibre1">"Sağol." </p>
<p class="calibre1">"Ciddiyim ahbap. 'Yeteneklerinin' havadan geldiğini sanmıyorum. Metroya binmeden hemen önce kolyenin çalındığını söy-kmiştin, değil mi?" </p>
<p class="calibre1">"Doğru." </p>
<p class="calibre1">bitilmiş deniz mahsûllerinden yapılan bir Japon yemeği (ç.n.) </p>
<p class="calibre1">| 105 </p>
<p class="calibre1">Adam Fawer </p>
<p class="calibre1">"Öyleyse oradan başlayalım." Stevie yerinden kalkıp odafttn içinde dolaşmaya başladı. "Onu nereden almıştın?" </p>
<p class="calibre1">"Anımsa..." </p>
<p class="calibre1">"Tamam, tamam! Anımsayamıyorsun. Bu durumda doğru iz üzerindeyiz demektir. Bir bakalım... 1991'de özel bir okula transfer oldun." </p>
<p class="calibre1">"Kahire Ortaokulu o kadar da özel bir yer değildi." </p>
<p class="calibre1">"Orası değil. Başka bir yer. Devlet okulundan ayrılırken üstün yetenekli çocuklar için bir okula gideceğini söylemiştin. Bunu anımsıyor musun?" </p>
<p class="calibre1">Elij ah başını olumlu anlamda salladı. </p>
<p class="calibre1">"Yani bir ipucu daha. Orada sana bir şeyler yapılmış olmalı." </p>
<p class="calibre1">"Ya sana yalan söylediysem?" </p>
<p class="calibre1">"Sanmam. Sally Teyze'nin de yalan söylemiş olması gerekir, çünkü anneme aynı şeyi anlatmıştı. Annem de beni yetersiz olmakla suçlamıştı. Bir ay boyunca, </p>
<p class="calibre1">'Neden biraz gayret etmiyorsun?' lafını dinlemek zorunda kalmıştım. Her neyse... </p>
<p class="calibre1">Hafızam beni yanıltmıyorsa, seni keşfeden Bay Kuehl idi. Aşağı yukarı, seninle aynı zamanda ayrıldı okuldan." </p>
<p class="calibre1">Elijah o adı zihninde dolaştırdı. Hatırlamadığı bir öğretmen onu anımsamadığı bir programa dahil etmişti. </p>
<p class="calibre1">"Peki, Kahire'ye ne zaman taşındınız?" </p>
<p class="calibre1">Elijah bu kez de geçmişi düşündü. Anımsadığı ilk şey, suyun üzerine kurulmuş bir salıncaktı. </p>
<p class="calibre1">"Yaz aylarıydı. Yeni evimize taşındıktan hemen sonra göl kenarında bir 4 Temmuz partisi vardı ve ben her şeyin ne kadar mükemmel ve huzurlu olduğunu düşündüğümü anımsıyorum." </p>
<p class="calibre1">"Harika. Şimdi bir zaman cetvelimiz var. Şubat'ta gittin ve Temmuz'da, aradaki beş aya dair hiçbir şey anımsamadan tekrar ortaya çıktın. Haç o zaman sende miydi?" </p>
<p class="calibre1">"Sanırım." </p>
</body>
</html>
