<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_13">42 t </h2>
<h3 class="calibre3">Empati </h3>

<p class="calibre1">Kısa saçları kusursuz cildini mükemmel bir şekilde tamamlıyordu. Bassett 25 de 45 de denebilecek bir yüze sahipti; genç ama olgun. Bir prensesinki -ya da bir askerinki- gibi kendinden emin, neredeyse aristokratça bir yürüyüşü vardı. </p>
<p class="calibre1">Doğrudan gözlerinin içine bakarak yaklaşıyordu. </p>
<p class="calibre1">Normal şartlarda Elijah o kadar yoğun bir ilgi karşısında gözlerini kaçırırdı, ama ışıltılı, güçlü kadın onu büyülemişti. Ve onu tanımadığına emin olmasına rağmen, daha önce en azından bir rüyada görmüş gibi hissediyordu kendini. </p>
<p class="calibre1">Ellerinin eldivenli olmasından ötürü bir an şaşırtıcı bir esef duydu. Ona dokunmak, teninin dokusunu hissetmek için duyduğu arzu dayanılmazdı. </p>
<p class="calibre1">Sonra, tam esrarengiz yabancının yanından geçmek üzereyken, bir el arkadan uzanıp yakasına asıldı. Atkısının altına daldı ve buz gibi parmaklar ensesine dolandı. </p>
<p class="calibre1">Elijah beyninin içinde havai fişek gibi patlayan bir duygu seli -heyecan, telaş, şiddet, sevinç- altında bunaldığını hissetti. Boynunda sert bir basınç hissetti, bunun hemen ardından bir kopma sesi geldi. Elini boğazına atarken hızla arkasına döndü. </p>
<p class="calibre1">Balon burunlu, kaim ve kısa parmaklı tıknaz hırsız -NYPD Blue'den Sipowicz- bir an için Elijah'in gümüş haçını onun yüzünün önünde tuttu. Haç o soğuk Aralık gecesinde, geçen arabaların farları altında parladı. Adam Angela Bassett'e omuz atıp yoluna devam ederken, Elijah da çaresizlik içinde tılsımına son bir kez baktı. </p>
<p class="calibre1">Adamı kovalamayı çok istese de şaşkınlıktan donup kalmıştı. Görüşü bir an için çığlık atan milyonlarca renkle doldu ve sonra... </p>
<p class="calibre1">Gerçeklik geri geldi, dünya yeniden yerine oturdu. Öne doğru tedirgin bir adım attı, ama adam çoktan gözden kaybolmuştu. Elini tekrar boynuna götürdü. Gümüş </p>
<p class="calibre1">haçın gerçekten gittiğine inana-mıyordu. </p>
<p class="calibre1">Hızla nefes alıp vermeye başladı; solukları kesik ve hırıltılıydı. Bir şeye, herhangi bir şeye tutunmak için elini uzattı ve Bassett'in kolunu yakaladı. </p>
<p class="calibre1">Sonra kadın, Elijah'm geçirmekte olduğu panik </p>
</body>
</html>
