<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_5">22 </h2>
<p class="calibre1">t İJ mp at i </p>
<p class="calibre1">"Ona ne söyledin?"           ^ ,,        «  &gt;       , t   s.-.,-.   ? ,»;==« </p>
<p class="calibre1">"Gerçeği; aynalı duvarın arkasındaki dâhinin bir enoklofob ve hafefob olarak Manhattan'a pek sıcak bakmadığını. Ne yazık ki, Kongre üyesinin fobiler konusundaki bilgisi pek güncel değil. Açıklayacaktım, ama kalabalık içinde olma ve dokunulma korkusunu pantomim yaparak anlatmak oldukça zor geldi. Gelecek sefer için bir önerin var mı?" </p>
<p class="calibre1">"Her fobi için bir parmağını göster, sonra da masanın altına girip ağlamaya başla." </p>
<p class="calibre1">"Kulağa biraz garip geliyor." </p>
<p class="calibre1">"Kimse pantomim yapmanın kolay olduğunu söylemedi." </p>
<p class="calibre1">"Ya da eğlenceli." </p>
<p class="calibre1">"Fransızlara özgü bir zevk olmalı." Elijah hafifçe titreyen ellerine baktı. </p>
<p class="calibre1">"Şaka bir yana... Üzgünüm, ama gidemem. Yani... Biliyorsun işte." </p>
<p class="calibre1">"Boş ver," dedi Terry. "Sayende şimdiden beş puan aldık bile." </p>
<p class="calibre1">"Ama bu sadece ön seçimler." </p>
<p class="calibre1">"Daha ilk çatışmada ölürsen savaşı kazanma şansını da kaybedersin." Terry kapıya yöneldi, sonra birden döndü. "Fobilerin gittikçe kötüleşiyor, değil mi?" </p>
<p class="calibre1">Elijah biraz utanarak, "Nereden bildin?" dedi. </p>
<p class="calibre1">"Senin kadar becerikli olmayabilirim, ama çoğu insan sezgilerimin oldukça kuvvetli olduğunu söyler." Duraksadı. "Ayrıca bina yöneticisi bana senin niye sabahın beşinde geldiğini sordu." </p>
<p class="calibre1">Elijah yüzünün kızardığını hissetti. Terry onun kalabalıklardan elinden geldiğince kaçındığını zaten biliyordu, ama son zamanlardaki davranışları olayı gerçekten yeni boyutlara taşımaya başlamıştı. Güvenlik görevlileri onu lobide üç saat bekletmişti, ama kaldırımlardaki sabah kalabalığından kaçmak buna değerdi. </p>
<p class="calibre1">"Soygun öncesi etrafı inceliyordum," diye takıldı Elijah. "Sen de katılmak ister misin? Gözcülük yapabilirsin." </p>
<p class="calibre1">| 23 </p>
<p class="calibre1">Adam Fawer </p>
<p class="calibre1">"Kalsın," dedi Terry, "Pantomim sanatımı çalışmam gerek." Duraksadı. "Bu durumda seninle ayın üçünde yeni radyo reklamlarını gözden geçirmek için görüşeceğiz, değil mi?" </p>
<p class="calibre1">"Sabırsızlanıyorum." </p>
<p class="calibre1">"Süper. Sonra görüşürüz. Ve de iyi yıllar." Terry arkasına bakmadan çıktı. </p>
<p class="calibre1">"İyi yıllar," diye mırıldandı Elijah boş odaya. Bir süre, boynunda asılı gümüş </p>
<p class="calibre1">haçı okşayarak boşluğa baktı. Kolyeyi gömleğinin üzerine çıkarttığını anımsamıyordu, ama bunu yapmış olduğuna da pek şaşmadı. </p>
<p class="calibre1">O asabi alışkanlığını birkaç hafta önce farkeden Terry, kolyeyi nereden aldığını sormuştu. İşin komik yanı, tüm erişkin yaşamında takmış olmasına rağmen kendisi de o şeyin nereden geldiğini anımsayamıyordu. Utangaç bir gülümsemeyle ve yalan olduğunu bile bile kolyenin eski bir kız arkadaşının hediyesi olduğunu söylemişti. Aslında insanın bir hafefob olması elbette ki romantik ilişkilere pek izin vermiyordu. </p>
<p class="calibre1">Hayır, haç başka birinden gelmişti. Ama kimden geldiği konusunda da en ufak bir fikri yoktu. </p>
<p class="calibre1">Winter Zhi gözlerini yumup derin bir soluk aldı. </p>
<p class="calibre1">Onları karşısında hissedebiliyordu: Bakan, dinleyen, bekleyen insanlar. Kaç kişi olduklarını merak etti. İki bin mi? Üç bin mi? Anımsayamıyordu. Önemli de değildi zaten. Sahne korkusu yoktu. Tersine, dinleyici sayısı ne kadar fazla olursa performansı da o oranda canlı ve devingen oluyordu. </p>
<p class="calibre1">Kendini sık sık kitlelerin kanını emen, enerjilerini yaratmakta çok başarılı olduğu o yürek titretici işitsel tasvirleri yaratmak için kullanan duygusal bir vampir olarak hissediyordu. </p>
<p class="calibre1"/>
<p class="calibre1">O düşüncelere dalmış haldeyken klarnetler ve flütler, kemanlar ve viyolalar muhteşem bir kreşendoya doğru yükseldi. </p>
</body>
</html>
