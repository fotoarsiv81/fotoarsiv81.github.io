<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_163">39 </h2>
<p class="calibre1">Jill kapıdan yatağa kadar saçılmış ayakkabılara, çoraplara, gömleklere ve kot pantolonlara baktı. St. John's'dan ayrılıp Katolik okul üniformasını büyük bir mutlulukla geride bıraktığında ilk değiştirdiği şey giyecekleri olmuştu. Diğer her şeyde olduğu gibi, rahibeler onu giyim konusunda olmadığı bir şey yapmaya çalışmıştı. </p>
<p class="calibre1">Bir kız gibi görünmekten nefret ediyordu; hem de neredeyse bedeninden nefret ettiği kadar. Özellikle de büyümekte olan göğüslerinden tiksiniyordu. Diğer kadınların göğüsleri hoşuna gidiyordu, ama kendisininkileri hiisetmek bile büyük sıkıntıydı. Neyse ki Samantha, Hemşire Martha'nın aksine onun istediği gibi giyinmesine izin veriyordu; bu da giderek kadınsı hatlar kazanmaya başlayan bedenini gizleyebileceği anlamına geliyordu. </p>
<p class="calibre1">Üstelik Samantha ona gerçek anlamda sorumluluklar da vermişti. Örneğin Laszlo'yu kontrol etmek. Bardayken zihni onunki-nin üzerinden sanki buz üstündeymiş gibi kayıp gidince dehşete kapılmasının nedeni de buydu. Sonra başını kaldırmış ve adamı kendisine bakarken görmüştü. </p>
<p class="calibre1">Hemen kendini tekrar onun zihnine gömmüş, bir an için direnç hisseder gibi olduysa da, Laszlo yine eski haline dönmüştü: Mutlu, şaşkm bir umursamazlık topu. Rahatlamıştı Jill. İstediği son şey Samantha'yı düş kırıklığına uğratmaktı. </p>
<p class="calibre1">Samantha. </p>
<p class="calibre1">O adı beyninde döndürdü. Çok güzeldi. Ateşli ve egzotik. Kendisininki gibi can sıkıcı ve basit değil. Keşke... </p>
<p class="calibre1">Birden bir duygu seli hissetti. Rahatlamayla karışık yoğun bir sevinç. Gözlerini açtı ve olduğu yerde dikilip bakışlarını duvara dikti. Öte tarafta bir şeyler Laszlo'yu çok mutlu etmişti. Adamın zihnini yokladı, ama onu düşüncelerinden kopartan o canlı renkler </p>
</body>
</html>
