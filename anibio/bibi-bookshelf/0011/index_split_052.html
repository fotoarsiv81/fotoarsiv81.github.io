<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_53">1133 </h2>
<h3 class="calibre3">Adam Fawer </h3>

<p class="calibre1">Elijah konuşmaların ilk cümlelerinden öykünün tüm kurgusunu çıkartmış olmasına karşm gözlerini perdeden ayıramıyordu. Replikleri neredeyse aktörlerle birlikte tekrarlayabilirdi; yine de her bariz cümle yeni gibi geliyor, her yıllanmış </p>
<p class="calibre1">espri son derece komik görünüyordu. </p>
<p class="calibre1">Ana karakterlerden biri dağıtıcı çocuğun fırlattığı sabah gazetesini kasıklarına yiyince, Elijah yüksek sesle bir kahkaha atmaktan kendini alamadı. Ve köpek. </p>
<p class="calibre1">Köpek o kadar komikti ki... Hele sürekli kapıların içinden geçmeye çalışması yok mu... Öldürücü derecede komikti ve... Hatta... </p>
<p class="calibre1">Elijah'm kahkahaları şiddetlendi. </p>
<p class="calibre1">Ha evet! Kadının bir de kedisi vardı; tıslamasıyla erkek kahramanın kasıklarına inen gazeteyi atan dağıtıcı çocuğu korkutan kötü kalpli bir kediydi bu. </p>
<p class="calibre1">Elijah katıla katıla gülüyordu; yanaklarından aşağıya yaşlar süzülmeye başlamıştı. </p>
<p class="calibre1">Kadının hafifmeşrep arkadaşı yanlışlıkla üzerine oturunca köpeğin suratının aldığı ifade tüm salonu kahkahaya boğdu. </p>
<p class="calibre1">Elijah artık uluyor, saçlarını yolmak istiyordu. </p>
<p class="calibre1">Verdiği tepkilerinin aşırı olduğunun bilincindeydi, ama gülmesini kesemiyordu. </p>
<p class="calibre1">Ilık bir ıslaklık hissi kasıklarına yayıldı. Altına kaçırmıştı. Ve hâlâ gülüyordu. </p>
<p class="calibre1">Beyni kontrolü ele geçirmeye çabalıyordu, ama faydasızdı. </p>
<p class="calibre1">Deneyi biraz fazla iyi çalışmıştı. Stevie'ye bir göz attı; ama o tarafta da yardım umudu yoktu, çünkü o da yıkıla yıkıla gülüyordu. Büyük, gürültülü, çınlayan kahkahalar... Elijah bakışlarını tekrar perdeye çevirdi. Hafifmeşrep ev arkadaşı ayağa kalkmıştı, ama şimdi de köpeğin suratında bok yemiş bir ifade vardı. O kadarı artık fazlaydı. Elijah öyle gülüyordu ki, karnının patlayacağını zannetti. Elleriyle gövdesinin ortasını tutarak ayağa kalkmaya çalıştı, ama yapamadı. </p>
<p class="calibre1">Birkaç kişi dönüp ters ters baktı ona. İnsanların rengi atık yeşil 134 I </p>
<p class="calibre1">Empati </p>
<p class="calibre1">ve soluk san öfkelerini hissetti. Salon birden renkle doldu. İsterik kırmızılar, kıkırdayan morlar, kahkahadan kırılan maviler... </p>
<p class="calibre1">Aklını kaybetmeden oradan çıkmalıydı. Hâlâ bir çılgın gibi kıkırdayarak yerinden doğruldu. Koridora çıkmayı başardı, orada boğazından yükselen kesik kahkahalarla olduğu yere devrildi. </p>
<p class="calibre1">Gülmesini tek bir soluk alacak kadar durdurmaya çalışü, ama bu olanaksızdı. Son bir sağ kalma içgüdüsü kalıntısı devreye girdi. Sırtüstü yatan Elijah başını kaldırıp tüm gücüyle döşemeye indirdi. </p>
<p class="calibre1">Bir daha yaptı. Ve bir daha. Tam başını tekrar kaldırırken bir çift kol onu omuzlarından tuttu, alnı yardım etmeye çalışan adamın burnuna hızla çarptı. </p>
<p class="calibre1">"SENİ GERİ ZEKÂLI!" diye bağırdı adam. </p>
<p class="calibre1">Parlak yeşil isterik kahkahalar bir anda parıldayan, billuri turuncu öfkeye dönüştü. </p>
<p class="calibre1">"Otur yerine!" ve "Kes sesini!" bağırtıları arasında yattığı yerden doğrulurken, </p>
<p class="calibre1">"Ne dedin sen?" diye gürledi Elijah. </p>
<p class="calibre1">"Burnumu kırdın, bok herif!" dedi adam. </p>
<p class="calibre1">İlk Terminator'dan öfkeli bir Michael Biehn. Yüzü kanlar içinde kalmış adamın her tarafından sarı, zehirli bir nefret fışkırıyordu. Zihninde bir şiddet duygusu büyümeye başlayan ve adrenalin seviyesi hızla yükselen Elijah o nefreti içine çekti. Gerileyip oradan uzaklaşmaya çalıştı, ama öfkesi buna izin vermiyordu. </p>
<p class="calibre1">"Burnundan fazlasını kıracağım!" diyen kendi sesi geldi kulağına. </p>
<p class="calibre1">Birden öne doğru atılarak başını Biehn'in karnına gömdü ve onu yere düşürdü. </p>
<p class="calibre1">Duyduğu öfkeyi kontrol altına alamayan Elijah yumruğunu adamın burnuna bir daha indirdi. Adam acı içinde bir Çiğlik attı. </p>
<p class="calibre1">Elijah'm beyninde eflatun bir acı parladı, ama onu pençesine alan yoğun nefreti bastıracak kadar güçlü değildi. Kanlı yumruğunu geri çekerken ıslak bir ses duyuldu. Sonra bir daha vurdu. Kırılan dişler elinin derisini kesti. </p>
</body>
</html>
