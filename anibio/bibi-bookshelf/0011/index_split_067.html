<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_68">1561 </h2>
<h3 class="calibre3">Empati </h3>

<p class="calibre1">uyku zamanlarını- on iki kız ile geçirmek, bir renk karmaşasının sürekli olarak beynini meşgul etmesi anlamına geliyordu. Sadece öyle çalınmış anlarda kendisini kendi gibi hissedebiliyordu. </p>
<p class="calibre1">Ansızın belirgin ve parlak bir yeşilimsi-siyah dalgası hissetti. Düşünmeden kendini koridora atınca, neredeyse Hemşire Christina ile çarpışıyordu. </p>
<p class="calibre1"/>
<p class="calibre1">"Ah, sensin," dedi yüzündeki şaşkınlık belirtisi eriyen rahibe. "Bu katta ne yapıyorsun?" </p>
<p class="calibre1">"Ben... Ben tuvalete gitmek zorundaydım." </p>
<p class="calibre1">"Mantıklı görünüyor," dedi Hemşire Christina gülerek. "Ben de bir şeyler atıştırmak için mutfağa gidiyordum." </p>
<p class="calibre1">"Sizinle gelebilir miyim?" dedi Jill birden. </p>
<p class="calibre1">"Geç oldu, tatlım. Yatağına geri dönsen iyi olur." </p>
<p class="calibre1">"Lütfen," diye yalvardı Jill. "Bu ikimizin arasında kalacak." </p>
<p class="calibre1">Hemşire Christina duraksayınca, Jill arzuyla yanarak baktı ona. </p>
<p class="calibre1">Sonunda rahibe, "Benimle gel," dedi fısıltıyla. </p>
<p class="calibre1">Merdivenlerden inip kilisenin mutfağı olarak kullanılan uzun ve dar odaya ulaştılar. Christina ışığı açınca tertemiz paslanmaz çelik tezgâhlar aydınlandı. </p>
<p class="calibre1">Jill'e muzip bir bakış atarak muşamba kaplı zeminde büyük sanayi tipi dondurucuya doğru yürüdü. </p>
<p class="calibre1">Dolabın kapısını açınca buz gibi ferahlatıcı hava yüzlerine Çarptı. Dondurucunun içinde bir süre bir şeyler arayan rahibe, sonunda kocaman bir kap çikolatalı dondurma çıkarttı. </p>
<p class="calibre1">"Tek zaafım bu," dedi. "Biliyorum, günahkârlara yaraşır türden. Peder Sullivan'a söyleme sakın." </p>
<p class="calibre1">"Söylemem," dedi Jill gülümsemekten kendini alamayarak. </p>
<p class="calibre1">Christina bir çekmeceden iki kaşık çıkarttı ve Jill'e kendini izlemesini işaret ederek mutfağın dibindeki bir kapıya yöneldi. Yetimhanede on dört yılını geçirdikten sonra her tarafı karış karış bildiğini zanneden Jill, o odayı daha önce hiç görmediğini farketti. </p>
<p class="calibre1">t 157 </p>
<p class="calibre1">Adam Fawer </p>
<p class="calibre1">Zemin eski, sarı bir halıyla kaplıydı. Köşedeki yüzü solmuş iki s yeşil kanepenin arasında küçük kare bir oyun masası vardı. Hemşire Christina kendini kanepelerden birinin üzerine bıraktı, Jill de çekinerek yanma oturdu; yaşanan anın büyüsünü bozmaktan korktuğundan konuşmaya cesaret edemiyordu. </p>
<p class="calibre1">Christina ona da bir kaşık vererek, "Hadi," dedi. "Sen ne kadar çok yersen, ben o kadar az atıştırırım ki, bu da iyi olur. Rahibe olabilirim, ama formumu korumaya hâlâ özen gösteriyorum." </p>
<p class="calibre1">"Teşekkür ederim." Jill bir kaşık dondurma aldı. Sonra fikrini değiştirmeye fırsat bulamadan ekledi: "Öylesiniz zaten." </p>
<p class="calibre1">"Anlamadım?" </p>
<p class="calibre1">"Formundasmız yani." Kendini aptal gibi hissediyordu. </p>
<p class="calibre1">"Teşekkür ederim." </p>
<p class="calibre1">Bir süre sessizce yemeye devam ettiler. Jill dondurmanın keyfini çıkarmaya çalışıyordu, ama fazlasıyla gergindi. O güne dek Hemşire Christina ile ders dışında hiç konuşmamıştı; onunla diğer kızlardan uzak bir yerde, öyle tek başına oturuyor olmak rüya gibiydi. </p>
<p class="calibre1">"Rahibe? Bir rahibe olmadan önce hiç... Yani... Siz hiç..." </p>
<p class="calibre1">Christina kaşığını bıraktı. "Hiç ne?" </p>
<p class="calibre1">"Hiç... Âşık oldunuz mu?" </p>
<p class="calibre1">Genç kadının yanakları kızardı. "Doğruyu söylemek gerekirse, lisede kalbimi hoplatan bir oğlan vardı." </p>
<p class="calibre1">"Pekihiç... Yani, anlıyorsunuz..." </p>
<p class="calibre1">"Ah, hayır," dedi Christina başını iki yana sallayarak. "Varlığımdan haberi bile yoktu. Hem o zamanlar bile kaderimde Billy Cardellini ile yaşayacağım bir ilişkiden çok daha fazlasının olduğunu biliyordum." </p>
<p class="calibre1">"Gerçekten mi?" diye sordu Jill. "Kiminle?" </p>
<p class="calibre1">"Tanrı ile." </p>
<p class="calibre1">"Ah! Doğru," dedi Jill. Kendini bir kez daha budala gibi hissetmişti. </p>
</body>
</html>
