<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_95">E m p a t i </h2>
<p class="calibre1">Darian zihin gözünü iyice açtı ve... Ve hiçbir şey görmedi. Adam sanki orada değildi. Yaşamı boyunca bazı insanların duygularının diğerlerininkinden daha keskin, daha belirgin ve hatta daha bulaşıcı olduğunu farketmişti. Ama o güne kadar tamamen bomboş birisine hiç rastlamamıştı. Tüm dikkatini adama odakladı ve onu koruyan örgüsüz yüzeyi hissetti. </p>
<p class="calibre1">Elini içgüdüsel olarak rahibin elinin üstüne koyunca, adamın zihninin etrafındaki duvar bir anda yıkıldı. Karmakarışık duyguları birden çıplak ve açıkta kalıverdi: Islak, buz gibi bir yorgunluk; yanan, keskin bir sadakat; pürüzlü, keskin bir korku. </p>
<p class="calibre1">Darian tüm o duyguları sadece beyniyle hissettiğinin bilincindeydi, ama bu onları daha dayanılabilir kılmıyordu. Beyninde ateşlenen sinir hücreleri </p>
<p class="calibre1">'gerçek' ve 'empatik' duygular arasında bir ayrım yapmıyordu. Kollarının buz gibi bir suyla kaplı ya da bedeninin kızgın kor üzerinde ya da bacaklarının 30 </p>
<p class="calibre1">santimlik bir bıçakla deşiliyor olmaması fazla bir şey fark ettirmiyordu. </p>
<p class="calibre1">Darian tüm o işkencelerden geçmediğini bildiği halde, haykıran sinirsel algıları farklı sinyaller veriyordu. Ama Dietrich'in deyişiyle, 'fiziksel duyularının' </p>
<p class="calibre1">tersine empatik duygularını kontrol edebiliyordu. Onların şiddetini en üst derecede acı ya da haz seviyelerine kadar çıkartabiliyor, sonra tersine çevirip, bir kelebeğin omuzuna konmasından daha fazla rahatsızlık vermeyecek seviyeye düşürebiliyordu. </p>
<p class="calibre1">Ama başka birisinin duygularını kontrol etmek, onları kendi içine çekip, döndürerek gerisin geri yollamak istiyorsa, o duyguları tüm ihtişamlarıyla hissetmekten başka çaresi yoktu. Darian da öyle yaptı; kendi özünü bastırıp rahibin özünü içine çekti. </p>
<p class="calibre1">"Lütfen, Peder," dedi onun korkusunu gevşek, yuvarlanmış bir umursamazlığa döndürerek. "Bana Jill'in öyküsünü anlatırsanız, söylediklerinizin bu duvarların dışına çıkmayacağına dair size yemin ederim." </p>
<p class="calibre1">Rahibin içini ılık, rahatlatıcı bir güven hissiyle doldurunca adamın yuvarlanmış </p>
<p class="calibre1">umursamazlığı ezildi. </p>
<p class="calibre1">| 215 </p>
<p class="calibre1">Adam Fawer </p>
<p class="calibre1">"Öyleyse," dedi Peder Sullivan yüz hatları gevşerken, "Sanırım bunun bir zararı olmaz, ama söyleyeceklerimi duyduktan sonra deli olduğumu düşünmenizden korkuyorum." Duraksayıp derin bir soluk aldı. "Jill VVilloughby'nin içinde... </p>
<p class="calibre1">Bir iblis var." </p>
<p class="calibre1"/>
<p class="calibre1">Darian oraya gelirken ne umması gerektiğinden emin değildi, ama beklediği kesinlikle karşılaştığı şey değildi. İçinden yükselen tiksintiyi bastırarak, yerine serin, ama sert bir dinginlik hissi yaydı. "Deli olduğunuzu düşünmüyorum," dedi yumuşak ve ölçülü bir ses tonuyla. "Ama söyleyin bana: Neden o kızın içinde bir iblis olduğunu düşünüyorsunuz?" </p>
<p class="calibre1">"İnsanlara bazı... Bazı şeyler yaptırabiliyor." </p>
<p class="calibre1">"Ne gibi şeyler?" </p>
<p class="calibre1">"Kötü şeyler," diye fısıldadı rahip. "O kız... Tanrı'nın çocuklarından biri değil o." </p>
<p class="calibre1">Rahibin zihnini ateşli endişe dalgaları sardı. Kendi tenini saran yanma hissine karşı dişlerini sıkan Darian ise sandalyesinde kımıldamadan oturmaya devam etti. </p>
<p class="calibre1">Sonra zihinsel bir silkinişle karşısındaki adama yumuşak ve soğuk bir güven hissi gönderdi. </p>
<p class="calibre1">Huzur bulmuş gibi bir soluk alan Peder Sullivan anlatmaya devam etti. "Yazdan beri Jill'in öğretmenlerinden çoğu bana onun yanmdayken kendilerini... Garip hissettiklerini söylediler. Sadece bir tanesi olsa bunu pek ciddiye almazdım, ama beş rahibenin beşi de bana ayrı ayrı geldi. Bir şekilde ona doğru çekim hissettiklerini söylediler. Jill gözden kaçmayacak kadar canlı bir kızdı ve öteki çocuklar arasında her zaman popülerdi. Ama o son durum farklıydı. Ben de onu yakından izlemeye karar verdim." </p>
<p class="calibre1">"Peki, siz kendiniz Jill'e yönelik değişik bir şeyler hissettiniz mi?" </p>
<p class="calibre1">"Hayır," dedi Peder Sullivan. "Dikkat edince öteki çocuklar üzerinde tuhaf bir etkisini farkettim. Bilirsiniz, o yaştaki kızlar duygularını saklamayı pek beceremez ve ne yapacakları da belli olmaz. Yani ne zaman biri mutlu olsa, bir diğeri mutsuzdur. Ama </p>
</body>
</html>
