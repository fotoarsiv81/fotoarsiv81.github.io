<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_92">1211 </h2>
<p class="calibre1">Adam Çimer </p>
<p class="calibre1">Ve intikam, haklı gerekçelere de dayansa, yine de bir günahtı. </p>
<p class="calibre1">Tek söz etmeden adamın boynundaki zinciri gevşetti ve çözmeye başladı. Rahibin üzerinden kalkmak üzere bir bacağını kaldırmıştı ki, birden şakağında keskin bir acı duydu. Ellerini başına götürmek için kaldırınca, bu defa da çenesine gelen bir darbeyle yana devrildi. </p>
<p class="calibre1">Çenesi taş zemine çarpınca, acıyla haykırdı. Ön dişleri yere çarptı ve dört keskin diş parçası dilinin üzerine düştü. Ağzına dolan ılık ve tuzlu kanla birlikte istemeden kırık diş parçalarını da yuttu. </p>
<p class="calibre1">Sendeleyerek ayağa kalkan Peder Sullivan, geriye çekildi. Kısa bir an kapıya yaslanıp, derin derin soluyarak boynunu çevreleyen kırmızı lekeleri ovuşturdu. </p>
<p class="calibre1">Bir eliyle de İncil'ini sıkıca kavramıştı. Kalın kitabın aşınmış deri kabında küçük bir kan lekesi görünüyordu. </p>
<p class="calibre1">Sana işte bununla vurdu. Suratına kahrolası bir İncil indirdi. Gerçekten harika. </p>
<p class="calibre1">Tam bir aziz, ha? </p>
<p class="calibre1">Jill duyduğu acıyı unutmaya çalışarak yavaşça doğrulup oturdu. Başı yorgunluk ve acıdan dönüyordu ama gözlerini Peder Sullivan'm bakışlarına çevirdi. </p>
<p class="calibre1">"Sizi bırakacaktım," dedi fısıldayarak. "Neden..." </p>
<p class="calibre1">Yüzü morarmış olan Peder Sullivan gözlerini ona dikmişti. Sesi, zorlukla kontrol ettiği belli olan bir öfkeyle titreyerek, alçak bir sesle konuştu. </p>
<p class="calibre1">"Sen şeytanın tohumusun ve babanın ihtiraslarını gerçekleştireceksin. O, başından beri bir katildi ve gerçekle hiç işi olmadı, çünkü onun içinde gerçeğe yer yok." </p>
<p class="calibre1">"Hayır," dedi Jill hıçkırıklar içinde. "Çok üzgünüm, Peder. Ben... ben sadece buradan çıkmak istiyorum... lütfen..." </p>
<p class="calibre1">Peder Sullivan derin bir soluk alıp, bıraktı. Sanki tüm öfkesini de bu solukla vermişti; yüzündeki nefret ifadesi, sempatiye dönüştü. </p>
</body>
</html>
