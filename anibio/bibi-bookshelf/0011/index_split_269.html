<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_272">25 </h2>
<p class="calibre1">31 Aralık 2007 </p>
<p class="calibre1">23:56 (Yargı Gecesi'ne 4 dakika kala) </p>
<p class="calibre1">Elijah, çevrelerindeki yoğun kalabalıktan habersiz, kuzenine baktı. "Nasıl..." </p>
<p class="calibre1">"Başının dertte olduğuna dair içime kötü bir his doğdu. Sanırım şu senin kolye her şeye rağmen aile bağlarına engel olamıyor gibi. İyi misin?" </p>
<p class="calibre1">"E-e-evet." Önceden de olduğu gibi, Stevie bir şekilde Elijah'm korkusunu bastırabiliyordu. Hâlâ kuzeninin elini tutan parmaklarına baktı. Stevie'nin serin, sakin eli. "Teşekkürler." </p>
<p class="calibre1">"Eh, evet, her neyse." </p>
<p class="calibre1">Bakışlarını sahneye çeviren Elijah onları gördü. Winter, Valentinus'un her iki elini de tutmuş, gözlerinin içine bakıyordu. Zihninden, korkuyla karışık bir kıskançlık geçti. Duygularının içeriğini sezen kuzeninin tedirginliğini farketti. </p>
<p class="calibre1">"Onu oradan almalıyız!" diye bağırdı sahneyi işaret ederek. </p>
<p class="calibre1">"Bana bırak." </p>
<p class="calibre1">Grimes öne doğru atılıp, kalabalığın arasından kendine sertçe yol açmaya başladı. Elini sıkı sıkıya tutan Elijah da peşinden gidiyordu. Elijah birden inanılmaz bir psişik baskı hissetti. Valentinus kalabalığa konuşurken, VVinter'den de duygu dalgaları yayılıyordu. </p>
<p class="calibre1">Her biri bir öncekinden daha güçlü bu dalgalar, kolyesine rağmen, Elijah'ın görüş alanından renkli cam parçaları gibi yuvarlandılar. Zihninin sıkıldığını, ruhunun büküldüğünü hissetti. Ve sonra, duygu ve renk dalgalarının ve sakinleşen kalabalığın arasından, Valentinus'un son buyruğunu duydu. </p>
<p class="calibre1">608 | </p>
<p class="calibre1">Empati </p>
<p class="calibre1">"Öldürün onları! Kendinizi özgür kılmak için, öldürün onları!" «i Bir an, kimse kımıldamadı. Sonra kalabalık, vahşi bir köpek sürüsü gibi birbirine saldırırken, kaos baş gösterdi. </p>
<p class="calibre1">Bir çift kel kafalı adam birden birbirlerinin boğazına sarıldılar. Bea Arthur'u andıran bir kadın, elindeki bira şişesini William Shatner'ımsı kocasının yüzüne geçirdi. Jack Klugman'a dublörlük yapabilecek birkaç polis memuru birbirlerine saldırıp, ellerindeki coplarla birbirlerine vurmaya başladılar. </p>
<p class="calibre1">O sırada bir kol Elijah'm boynuna dolandı; böbreğine inen bir yumrukla nefesi kesildi. Stevie'nin elini tutmaya devam eden Elijah tırnaklarını kola geçirdi ama ondan kurtulmayı başaramadı. Düşünmeden, saldırganın yüzünü tuttu ve bir dehşet duvarı yaydı. </p>
<p class="calibre1">Kol derhâl gevşedi; Elijah adamı, yaşlanmış bir Gary Busey ile ergenlik çağındaki bir Tara Reid arasmdaki ölüm-kalım mücadelesinin ortasına itti. </p>
<p class="calibre1">Birden, iri yapılı bir adam devasa yumruğunu Elijah'm yüzüne doğru savurdu. </p>
<p class="calibre1">Ama yumruk yüzüne değmeden bir saniye önce, adam acı içinde yere yığıldı. </p>
<p class="calibre1">Elindeki şok tabancasmı hâlâ onun ensesine bastıran Stevie, adamın başında duruyordu. </p>
<p class="calibre1">"SpyGurl'un," dedi. "130,000 voltluk bir oyuncak." Gülerek ona tabancayı gösterdi. "Şimdi, kıçını toparla ve o kahrolası kolyeyi de boynundan çıkart!" </p>
<p class="calibre1">"Yapamam!" </p>
<p class="calibre1">"Evet, yaparsın. Yeniden toplumun bir parçası olmak istiyor musun, yoksa Howard Hughes'u mu oynayacaksın? Karar ver!" </p>
<p class="calibre1">"O kadar basit değil!" </p>
<p class="calibre1">"Bunu senin o kuş beyninin anlayabileceği bir şekle sokayım -sen Luke'sin, ben de Han ve biraz önce de kıçını Vader'den37 kurtardım. Şimdi, Tanrı aşkına, yap şu lanet olası atışını!" </p>
<p class="calibre1">Yıldız Savaşları filmlerindeki karakterler, (ç.n.) </p>
</body>
</html>
