<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_136">31 </h2>
<p class="calibre1">Roger kahvaltıdan sonra onları sınıfa götürdü. Aslında gidecek fazla bir yol yoktu. Okul tesisleri oldukça büyük bir alan kaplıyor olsa da, Elijah ile VVinter'in hayatı 1. Seviye'nin bir köşesinde geçecekti. </p>
<p class="calibre1">Sınıfa giren Elijah ilk anda hayal kırıklığı yaşadı. Son derece sıradan bir yerdi: Karatahta, öğretmen masası, küçük ahşaptan masa ve sandalyeler, duvarlarda haritalar ve tarihi kişiliklerin resimleri. </p>
<p class="calibre1">Odada garip olan tek şey, hiç pencere olmayışıydı. Tesisteki öteki tüm odalar gibi dış dünyaya açılan tek bir pencere dahi yoktu. Onun yerine duvarlardan biri tümüyle yarı şeffaf bir Plexiglas panoyla kaplanmıştı. Elijah ile VVinter odanın ortasında yan yana oturdu. Etraflarındaki boş masalar gözaltına alındıkları hissi yaratıyordu. </p>
<p class="calibre1">Yerlerine yeni oturmuşlardı ki, kapı açıldı ve içeriye bir kadm girdi. Uzun boylu ve çekici biriydi; üstünde beyaz bluz, lacivert spor ceket ve bunlara uyan bir etek vardı. Roger gibi o da son derece mutlu ve sevecen biri gibi duruyordu. </p>
<p class="calibre1">Rengi parlak kızıl damarlarla bezeli koyu bir maviydi. </p>
<p class="calibre1">"Günaydın," dedi karatahtanın önüne doğru yürüyerek. "Adım Samantha Zinser ve bu Oppenheimer okulunun yöneticisi-yim. Buraya hoş geldiniz demek, ne yapmaya çalıştığımızı anlatmak ve sizlerden beklenenin neler olduğunu anlatmak için geldim." </p>
<p class="calibre1">Öğretmen masasının etrafında dolaştı ve uzun bacaklarını üst üste atarak oturdu. </p>
<p class="calibre1">"Biz burada oldukça serbest davranırız; onun için bir sorunuz varsa, lütfen çekinmeden sorun." </p>
<p class="calibre1">Elijah ürkek bir şekilde elini kaldırdı. Kendini biraz aptal gibi hissediyordu, ama Bayan Zinser'in sözünü kesmek de istemiyordu. </p>
<p class="calibre1">306 | </p>
<p class="calibre1">Em p ati </p>
<p class="calibre1">"El kaldırmaya gerek yok, Elijah. Aklından ne geçiyor?" </p>
<p class="calibre1">"Bay Kuehl de burada ders verecek mi?" </p>
<p class="calibre1">Renkleri değişmese de Zinser'in yüzündeki gülümseme bir an için kaybolmuştu. </p>
<p class="calibre1">"Bay Kuehl şu anda başka projeler üzerinde çalışıyor, ama ileride onu göreceğinizi sanıyorum." </p>
<p class="calibre1">"Ya Bayan Washington?" diye sordu VVinter. </p>
<p class="calibre1">Zinser'in gülümsemesi bu kez bocalamaktan ziyade yüzünde dondu. Gözlerindeki cana yakın ifadeden eser kalmadı. Elijah kadının neşeli renklerini o kadar açık olarak görüyor olmasa, onun kızmış olduğunu düşünürdü. </p>
<p class="calibre1">"Bayan Washington da aynı şekilde, şu anda müsait değil." Bir an duraksayan Zinser devam etti. "Başlamadan önce, size birini tanıştırmak istiyorum. </p>
<p class="calibre1">Darian... Bayan Washington'un size söyleyip söylemediğini bilmiyorum, ama Oppenheimer'daki tek öğrenci siz değilsiniz." </p>
<p class="calibre1">Elijah ile Winter birbirine baktı. Winter'in bakışı iyimserken, Elijah'mki endişeliydi. Başka öğrenciler demek, gruplaşma demekti. Ve gruplaşma da dışarıda kalanlar anlamına geliyordu. Yani Elijah'in Winter ile olan arkadaşlığı kısa bir süre sonra apansız sona erecek demekti. </p>
<p class="calibre1"/>
<p class="calibre1">Tam o sırada sınıfın ön tarafındaki kapı açıldı ve içeriye sırık gibi, ince yapılı bir kız girdi. Boyuna bakılırsa onlardan daha büyük olduğu belliydi; bir onuncu sınıf öğrencisi olmalıydı. Kız, Elijah ile Winter'i şüpheci bakışlarla süzdükten sonra gözlerini Zinser'e çevirdi. </p>
<p class="calibre1">"Mükemmel zamanlama," dedi Zinser. "Ben de tam senden bahsediyordum. Bu Jill Willoughby. Jill, bunlar da Elijah Cohen ile Winter Zhi. Buradaki çalışmalarında sana katılacaklar." </p>
<p class="calibre1">"Merhaba," dedi Jill. </p>
<p class="calibre1">Her ne kadar yüzünde kibar bir gülümseme belirse de, Elijah yoğun mor kıskançlığı hemen farketti. Jill gözlerini onunkilere dikti. Elijah fiziksel olarak gözlerini başka tarafa çevirdi, ama onun </p>
</body>
</html>
