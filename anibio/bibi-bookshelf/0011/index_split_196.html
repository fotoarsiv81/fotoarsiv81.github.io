<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_198">53 </h2>
<p class="calibre1">Jill bir elini parlak farlardan kamaşan gözlerine siper ederken, diğeriyle de gelen arabaya durması için işaret etti. Dünyanın en şirin köpek yavrusuna değecek bir sevecenlik duygusu gönderince, mor VW kaplumbağa ardında bir fren izi bırakarak durdu. Jill arabaya koşarken, sürücü de yolcu tarafının camını indirdi. </p>
<p class="calibre1">"İyi misin, evlat?" </p>
<p class="calibre1">"Evet, sağ olun," dedi Jill camdan içeri eğilerek. Sürücü ellili yaşlarının başında bir adamdı. Ağzının ve gözlerinin etrafı kırışıklıklarla kaplıydı ve direksiyonla kasıkları arasmda sıkışmış bir göbeği vardı. Adamın gözlerinin içine bakan Jill gitmek istediği yeri söyledi. </p>
<p class="calibre1">"Hmm, oraya kadar gitmiyorum ben..." Jill zihnini bükünce, adam duraladı. </p>
<p class="calibre1">"Neyse... Boşver. Atla bakalım." </p>
<p class="calibre1">Kız emniyet kemerini bağladıktan sonra yola çıktı. </p>
<p class="calibre1">"Şeyyy! Eee..." Rahatsızlığı her halinden belli olan adam soruyu sormakla sormamak arasında bocalıyordu. "Bluzundaki o... O şey kan lekesi mi?" </p>
<p class="calibre1">Jill bakışlarını gösterge panosunun loş ışığında parlayan kırmızı lekeye indirdi. Hangisinin kanıydı acaba? Tanner'in mi, yoksa Manderville'nin mi? Her şey çok hızlı olmuştu. Adamların duyguları hâlâ zihninde parlıyordu. </p>
<p class="calibre1">Tanner'i öldürmesini emretmeden hemen önce Manderville'yi boğduğu ateşli mavi öfke. Ve hemen ardından ona gönderdiği koyu yeşil suçluluk duygusu. Ve Manderville silahı kendi ağzına sokup tetiği çektiği zaman ağzının kenarından yükselen incecik gri duman. </p>
<p class="calibre1"/>
<p class="calibre1">"Ketçap dökmüş olmalıyım," dedi koltuğunda geriye yaslanarak. "Varınca beni uyandır." </p>
<p class="calibre1">| 439 </p>
<p class="calibre1">Adam Fawer </p>
<p class="calibre1">??-?-?      £ </p>
<p class="calibre1">Laszlo dikiz aynasından arkada uyuyan çocuklara baktı. Kaçışlarının yarattığı gerginlikle bitkin düştüklerinden onları uyumaya ikna etmesi zor olmamıştı. </p>
<p class="calibre1">Jill'in arayı fazla açmasını engellemek için gaza bastı. İçinde olduğu araba kilometrelerce uzakta da olsa, kızın zihni kendi beyninin içinde güneş gibi parlıyordu. </p>
<p class="calibre1">Bir saat önce yol kenarındaki lokantada rastladıkları yaşlı adamdan 'ödünç aldıkları' Oldsmobile'nin yanından kayıp giden beyaz şerit çizgilerine büyülenmiş gibi bakarak birkaç saniye zihnini dinlendirdi. Organizasyon'un onları aramaya başlayıp başlamadığını merak ediyordu. </p>
<p class="calibre1">En baştaki planı The New York Times'a gidip tüm öyküyü anlatmaktı. Ama bu, kaçışları Tanrı bilir kaç yaşama mal olmadan önceydi. Üstelik şimdi, biraz daha sakin bir kafayla düşününce Elijah ile VVinter'i afişe edemeyeceğini de anlamıştı. Hayatlarını orada yaşananların anısıyla sürdürmek zorunda kalmaları yetmezmiş gibi, bir de yeteneklerinin tüm dünya tarafından bilinmesi... </p>
<p class="calibre1">Olanları onların zihninden silebilmeyi isterdi. İşin tek iyi yönü, Organizasyon'un büyük olasılıkla hepsinin ölmüş olduğunu düşünmesiydi. Eğer çocuklar kimliklerini iyi gizlerse, Organizasyon belki de gerçeği hiçbir zaman öğrenemeyecekti. Onları asla bulamazlardı. Ancak... </p>
<p class="calibre1">Empatları saptayabilecek kendisi gibi başka birini daha bulmazlarsa elbette. </p>
<p class="calibre1">Üstüne çöken suçluluk duygusuyla direksiyonu daha da sıkı kavradı. Gözleri yine dikiz aynasına gitti, ama bu kez bakışları evini özleyen bir köpek yavrusu gibi camdan dışarı bakmakta olan Dietrich'e takıldı. </p>
<p class="calibre1">Kafasında yavaş yavaş bir fikir şekillenmeye başlamıştı. "Çocukları nasıl koruyabileceğimizi biliyorum," dedi. "Ve Jill'i nasıl durdurabileceğimizi de." </p>
<p class="calibre1">440 | </p>
<p class="calibre1">Empati </p>
<p class="calibre1">Planını anlatmayı bitirince Dietrich uzunca bir süre sessiz kaldı. Sonunda başını salladı. </p>
<p class="calibre1">"Bunu yapabilirim. Ama bir kemik testeresine ihtiyacım olacak." </p>
<p class="calibre1">İl' </p>
<p class="calibre1">Laszlo göz ucuyla yanında oturan Darian'a baktı. Arabadaki herkes gibi o da uyuyordu. Uykudayken yüzünde hep o kadar huzurlu bir ifade oluyordu ki... Belki bininci kez yaşadıklarında neyin yalan, neyin gerçek olduğunu düşündü. En kötüsü de oydu işte: Hayatının en mutlu dönemine bakıp, yaşadığı mutluluğun gerçek olup olmadığını bilmemek. </p>
<p class="calibre1">Darian'ın hücresindeyken onun günahlarının bağışlanmasını arzuladığını sezmişti. </p>
<p class="calibre1">Kaçış planını gerçekleştirmeye başladığı ana kadar, zaman içinde bunu yapabileceğini de düşünmüştü. Ama Darian'ın kendisini baş sorumlu haline koyduğu onca olaydan sonra, son görev de bitince onu bir daha asla görmeyeceğini biliyordu. </p>
<p class="calibre1">O nedenle de göz ucuyla seyretti uyuyuşunu. Son bir kez. </p>
<p class="calibre1">| 441 </p>
</body>
</html>
