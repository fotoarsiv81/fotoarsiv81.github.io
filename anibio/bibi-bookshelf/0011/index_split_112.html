<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_113">2481 </h2>
<h3 class="calibre3">Empati </h3>

<p class="calibre1">"Sen duyguları koku yoluyla mı algılıyorsun?" diye sordu Darian. Gerçekten şaşırmıştı. </p>
<p class="calibre1">"Sen de öyle değil misin?" </p>
<p class="calibre1">"Hayır," dedi Darian başını iki yana sallayarak. "Benim empatik yeteneğim dokunma duyum yoluyla çalışıyor. Duygulan tenimde fiziksel his olarak algılıyorum. VVinter onları duyuyor. Ve Elijah da görüyor. Hepimiz dünyayı değişik bir yoldan algılıyoruz, ama yeteneklerimizin temelindeki olay aynı: Sinestezi." </p>
<p class="calibre1">"Sinesteziyi biliyorum ama..." </p>
<p class="calibre1">"Sinestezi duyuların bir şekilde karışması olarak tanımlanıyor. Dietrich buna beynimizin harici uyarıları yorumlayan sektöründe oluşmuş bir çeşit bağlantı hatasınm yol açtığını savunuyor. Görsel sinestetler müziği değişik renkler ve şekiller olarak 'görüyor'. Oysa ben tenimde hissediyorum." </p>
<p class="calibre1">"Müziği nasıl hissediyorsun?" diye sordu Laszlo. Hâlâ beynini Darian'ın yeteneğinin fiziksel dışavurumunu anlamak için zorluyordu. </p>
<p class="calibre1">"Duruma bağlı," dedi Darian gözlerini kapatarak. "Bir aşk şarkısı ağır ve sert geliyor; tuğladan bir duvar gibi. Rock sanki tenimin üzerinde dolaşan bir tüy gibi; neredeyse gıdıklıyor. Pop müzikse bir avuç dolusu iğne gibi; sivri geliyor." Darian daldığı bir hayalden uyanır gibi gözlerini kırpıştırdı. "Senin için de böyle mi? Farklı melodiler için farklı kokular mı?" </p>
<p class="calibre1">"Evet," dedi Laszlo. "Bir hissi tetikleyen her şeyin - bir şarkının, bir resmin, hatta başka kokuların bile- kendine özgü bir kokusu var. Ama hepsi hisler arasında tutarlılık gösteriyor. Tüm mutluluk türleri -neşe, sevinç, coşku, haz-benzer şekilde kokuyor." </p>
<p class="calibre1">"Neşe nasıl kokuyor örneğin?" </p>
<p class="calibre1">"Yanık soğan." Laszlo hüzünlü bir ifadeyle gülümsedi. "Beklediğin gibi olmadığını biliyorum. Duygusal kokuların hiçbiri beklentilerinle uyuşmaz. Öfke esaslı bir yağmur ertesindeki sokak gibi kokar. Hüzünse tatlıdır; ılık bal gibidir. Herhalde tüm bunları be-1249 </p>
<p class="calibre1">Adam Fawer </p>
<p class="calibre1">nim duyguları fiziksel olarak hissetmeyi garipsediğim kadar ya-dırgıyorsundur." </p>
<p class="calibre1">Laszlo birden duraladı; aklına bir şey takılmıştı. "Sen duyguları o şekilde algılamadığın halde görme ve işitmeyle ilgili sınavı tasarlamayı nasıl başarabildin?" </p>
<p class="calibre1">"Dietrich her sinestetin dünyayı kendine özgü şekilde algıladığından yola çıkarak her empatın da aynı eğilimde olacağını öne sürdü. Yani biz öfkenin yağmur gibi koktuğunu kimlerin 'bildiğini' bulmaya çalışmıyorduk. Yanıtlar arasındaki içsel tutarlığı sınıyorduk. Sınavda duygulara yönelik yaklaşık yüz elli soru vardı. Sadece öfke hakkında sormadık. Sıkıntı, sinirlenme, hiddet ve galeyan gibi ruh hallerini de yokladık. Görsel bölümde öfkeyle ilintili her soru için herkesin yanıtları değişkenlik gösterirken, Elijah hep moru seçti." </p>
<p class="calibre1">"Bu nasıl bir matematiksel yüzde oluşturdu?" </p>
<p class="calibre1">"Elijah'm öteki duyusal bölümlerdeki yanıtlarının içsel tutarlılığı ortalama % </p>
<p class="calibre1">16'iken, bu oran görsel bölümdeki yanıtlarda %93'idi. Aynısı Winter için de geçerliydi, ama onun sonuçları görsel değil, işitsel bölümde tavana vurmuştu. </p>
<p class="calibre1">Onları işte o zaman birer sinestet ve olası empat olarak belirledik." </p>
<p class="calibre1">"Bir dakika! 'Olası' dedin. Emin değil miydiniz?" </p>
<p class="calibre1">"Ben senin sınıfına girene kadar değildik. İçeriye girdiğim anda anladım. Ama aslına bakarsan, sen de anlamıştın. O görüşmeleri bu nedenle yaptın. Onları arıyordun. Senin gibi olanları yani." </p>
<p class="calibre1">Laszlo gözlerini kırpıştırdı. Her ne kadar başka empatları aramak konusunda bilinçli bir karar vermiş olmasa da, Darian'm dedikleri doğruydu. Gerçekten de aramıştı. O dünyada yalnız olup olmadığını tüm yaşamı boyunca merak etmişti. Ve Elijah Cohen ile tanıştığında her şey değişmişti. Oğlan ürkek bir tavırla sınıfına girdiği anda onun değişik olduğunu anlamıştı. Ve her ne kadar emin olmasa da, Elijah'in kendisi gibi bir empat olduğunu düşünmüştü. </p>
</body>
</html>
