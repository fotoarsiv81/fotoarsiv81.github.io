<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_209">1 </h2>
<p class="calibre1">30 Aralık 2007 </p>
<p class="calibre1">21:52 (Yargı Gecesi'ne 26 saat, 8 dakika kala) </p>
<p class="calibre1">Darian telefonun bir an önce çalmasını dileyerek otel odasında bir ileri, bir geri yürüyordu. O işe tekrar bulaşmış olduğuna ina-namıyordu. Kahrolası Laszlo. </p>
<p class="calibre1">Adamın dersini almamış olması yetmezmiş gibi, kendinin de hiç bir mazereti yoktu. </p>
<p class="calibre1">Daha aklı başında düşünebilmeyi isterdi. Ama tüm duyguları yok olmuş, yerlerini hep Laszlo ile özdeşleştirdiği o donuk, san-cımsı hisse bırakmıştı. Onca yıldan sonra bile onu hâlâ seviyordu. </p>
<p class="calibre1">Birden cep telefonundan bir Patti Smith gitar melodisi geldi. Telefonu hemen kaptı. "Evet?" </p>
<p class="calibre1">"Sizin kayıp oğlanı buldum." </p>
<p class="calibre1">Darian soluğunu koyuverdi. Laszlo'nun bulduğu dedektif pisliğin teki olabilirdi, ama işinde iyiydi. </p>
<p class="calibre1">"Bellevue'de.29 Psikiyatri koğuşunda." </p>
<p class="calibre1">"Harika," diye iç geçirdi Darian midesi korkuyla burularak. "Bundan sonrasını ben hallederim." </p>
<p class="calibre1">Telefonu kapatırken Laszlo'ya yardım etmekle hata yapıp yapmadığını bir kez daha düşündü. Sonra hüzünle güldü. Tabii ki hata yapıyordu. Tek soru, sonrasında ne kadar pişmanlık duyacağıydı. </p>
<p class="calibre1">29 A.B.D.'nin psikiyatri hizmetleriyle de tanınmış en eski devlet hastanesi. (Çn.) </p>
<p class="calibre1">AdamFawer </p>
<p class="calibre1"/>
<p class="calibre1">Hemşire anahtarı kilide sokarken, Darian da küçük deri sırt çantasını omzuna astı. Sonra ağır metal sürgü çekildi ve kolu olmayan kapı dışa doğru açıldı. </p>
<p class="calibre1">"Size nasıl yardımcı olabilirim?" diye sordu hemşire. </p>
<p class="calibre1">Zihnini açan Darian neredeyse yere düşecekti. Çılgına dönmüş zihinlerin tüm o gelişigüzel karmaşası mide bulandırıcı bir örgü halinde onunkine üşüştü. Keskin ve iğneleyici korku, sert ve baskıcı melankoli, yumuşak ve ıslak öfke, gıdıklayıcı gerginlik, orgazma özgü mutluluk. Ve hepsinin arasından ortaya çıkan, ilaç kaynaklı bir zihin bulanıklığı sisi. </p>
<p class="calibre1">Derin bir nefes aldı. Tüm o hasta zihinleri engellemeye çalışırken hemşirenin zihnine uzandı. Dikkatli olmak zorundaydı... Kontrolü yitirirse, kendini hastalardan biri olarak Elijah'ın yanında bulabilirdi. Ağzına kadar yükselen sıcak safrayı yutarak hemşireye baktı. </p>
<p class="calibre1">İsim kartında MARIA SANCHEZ yazıyordu. Başının gerisinde sıkı bir topuz halinde toplanmış, grileşmeye başlamış saçlarmda tek bir tel bile dağınık değildi. </p>
<p class="calibre1">Kadının her şeyi neredeyse zihni kadar düzenliydi: Kaçamağın kaygan örgüsünden uzak, cesur, bangır bangır bağıran duygular. Hemşire Sanchez düzene saygı duyuyordu. Ve hiyerarşiye de. Ve işlerin kitabına göre yürümesi gerektiği düşüncesine. </p>
<p class="calibre1">1.70'lik boyu ve beş santimlik topuklu çizmelerinin avantajını kullanan Darian sırtını dikleştirdi. Sonra güçlü, düzgün bir güven duygusu yaydı. Otoriter bir hava. </p>
<p class="calibre1">"Adım Darian Wright. Eyalet Psikiyatrik Hastalıklar dairesinden geliyorum." </p>
<p class="calibre1">Photoshop'ta yirmi dakika önce yaratmış olduğu kimlik kartını gösterir gibi yapıp çekti. Hemşire düzmece kimliğe bakmak için eğilince de ona kabullenişle karışık hafif bir mahcubiyet gönderdi. Sanchez düzmece kimliği sorgulamaya utanacaktı. </p>
<p class="calibre1">"Sizinle özel olarak konuşabilir miyim?" dedi Darian yakınlarında duran şişman bir hademeye bakarak. </p>
</body>
</html>
