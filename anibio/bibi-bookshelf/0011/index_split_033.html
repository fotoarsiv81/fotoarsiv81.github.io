<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_33">12 </h2>
<p class="calibre1">21 Mayıs 2007 </p>
<p class="calibre1">01:13 (Yargı Gecesi'ne 224 gün kala) </p>
<p class="calibre1">Her şey can sıkıntısıyla başlamıştı. Ne fazla, ne eksik. Stevie Grimes başyapıtını tamamladığında onun yaratılışının arkasında asil bir amaç olmasını dilemişti. Eğer yakalanırsa herkes aynı soruyu soracaktı: Neden? </p>
<p class="calibre1">Neden olmasın ? </p>
<p class="calibre1">Evet -Grimes'in ağzının kenarmda istem dışı bir gülümseme belirdi- neden olmasın? İnsanları gerçekten çileden çıkartacaktı o şey. Her aşama planladığı gibi giderse (ki on sekiz ayrı simülasyon aynı sonucu gösterdiğine göre, öyle olmaması için hiçbir neden yoktu), öyle bir karşılık insanları ciddi olarak delirtebilirdi. </p>
<p class="calibre1">Ve tek isteği de hep bu olmuştu: İnsanları kızdırmak. </p>
<p class="calibre1">Grimes bundan niye bu kadar hoşlandığını bilmiyordu, ama hoşlanıyordu işte. </p>
<p class="calibre1">Binlerce telefon teknisyeninin saçlarını yolup, onun neden olduğu sorunu çözmek için bir yol bulma çabalarının düşüncesi bile... Bu tek kelimeyle nirvana idi. </p>
<p class="calibre1">Sandalyesinde geriye yaslandı ve dalgın bir şekilde ağzındaki şekerle oynarken pencereden dışarıya baktı. Parıldayan turkuaz rengi suyun üzerinden görünen masmavi gökyüzü sanki titriyordu. </p>
<p class="calibre1">İlk başlarda 27 gibi genç bir yaşta Meksika'ya çekilip emekli olmanın kusursuz bir yaşam tarzı oluşturacağını düşünmüştü, ama birkaç hafta sonra sıkılmaya başlamıştı. İspanyolca bilmiyordu, her sabah akşamdan kalma bir şekilde uyanmak rezil bir şeydi ve güneş koruma faktörü 45 olan bir losyona bulanmazsa beyaz teni çok çabuk yanıyordu. </p>
</body>
</html>
