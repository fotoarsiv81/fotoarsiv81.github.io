<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_194">51 </h2>
<p class="calibre1">"Tecrit alarmı," dedi Tom sesi duyunca. "Tesisi kapatıyorlar." </p>
<p class="calibre1">Laszlo alnında biriken teri silmek istiyordu, ama iki eliyle de çocukları sıkıca tutmuştu. Yutkundu, kendini toplamaya çalıştı. </p>
<p class="calibre1">"Tamam. Tom sen yanma bir kişi alıp önden git." Öteki muhafıza döndü. "Sen de arkamızı kolla." </p>
<p class="calibre1">Adamlar başını sallayıp pozisyon aldı. </p>
<p class="calibre1">"Sen de bizi çıkışa götür, Dietrich." </p>
<p class="calibre1">Dietrich somurtkan bir ifadeyle Laszlo'ya baktıktan sonra uyumsuz grubun önüne geçti. Doktor. Silahlı muhafız. Öğretmen. Ve çocuklar. Hep birlikte koridorda ilerlediler. </p>
<p class="calibre1"/>
<p class="calibre1">Laszlo'nun aklından hangi grubun daha tehlikeli olduğu düşüncesi geçti: Kendisininki mi, yoksa karşılaşacakları mı? Ama arkasındaki güçlü genç zihinleri dizginlemeye çalışırken yanıtın bariz olduğunu farketti. Sonra köşeyi döndüler ve onları gördüler. </p>
<p class="calibre1">Silahları hazır bekleyen on asker. </p>
<p class="calibre1">"Üzgünüm Teğmen, ama kimse dışarı çıka..." </p>
<p class="calibre1">Manderville'nin silahından çıkan kurşunlar adamın yüzünü dağıttı. Jill Zinser'in altı haneli ana şifresini girince kaim güvenlik kapıları kayarak açıldı. Yerdeki cesedin üzerinden atlayıp ilerlemeye devam ettiler. </p>
<p class="calibre1">Dışarı çıkınca buz gibi bir hava ciğerlerini doldurdu. Özgürlük. Artık tek yapmaları gereken dikenli teli geçmekti. Tom'un zırhlı otobüsü ayarlamış </p>
<p class="calibre1">olmasına sevindi Jill; araç mükemmel bir koçbaşı olacaktı. Hepsi bindikten sonra Manderville sürücüye döndü. </p>
</body>
</html>
