<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_161">38 </h2>
<p class="calibre1">O zamana dek yaşadıklarının hiçbirine benzemiyordu. Bir an için kızın şaşkınlık ve ıstırabının çevresinde dolaştı, bir sonraki an ise içeriye girmiş, kızın duygusal bilincinin derinlerine dalmıştı. </p>
<p class="calibre1">Onu hiç düşünmeden tatlı bir şefkat ve keskin, kekremsi bir özleme boğdu. </p>
<p class="calibre1">İstediği duyguları zihnine sokarken, bir yandan da elini sıkıp zihnini büktü. </p>
<p class="calibre1">Sonra yavaşça kendini, fiziki dünyadaki varlığını da hissettirecek kadar geri çekti. Kızın gözlerinin içine baktı. Bariz şekilde afallamıştı, ama geri çekilmedi. Laszlo öne doğru eğilip dudaklarını onunkilere yapıştırdı. Dilini ağzının içine iterken, bir yandan da zihniyle onun arzusunu kamçıladı. </p>
<p class="calibre1">Ve kız da aynı şekilde karşılık verdi; elleri Laszlo'nun sırtında dolaşırken, dili onunkini arıyordu. Laszlo onun zihnine durmaksızın zevk pompalarken, ellerini vücudunda dolaştırdı. </p>
<p class="calibre1">Sonra öpüşmeyi bitirdi. </p>
<p class="calibre1">Kız gözlerini açtı; bakışları hülyalı ve parlaktı. Nefes nefeseydi ve alnında ince bir ter tabakası parlıyordu. </p>
<p class="calibre1">"Merhaba," dedi Laszlo suçluluk duygusunu bir gülümseyle maskeleyerek. </p>
<p class="calibre1">"Merhaba," diye karşılık verdi kız. Yüzü heyecan ve istekle kızarmıştı. </p>
<p class="calibre1">"Sormaya korkuyorum ama... Bana bir iyilik yapar mısın?" </p>
<p class="calibre1">Kızın gözleri parladı. "Her ne istersen." </p>
<p class="calibre1">Masaya dönen Laszlo bir sigara daha yaktı. Birkaç dakika sonra garson kız da tuvaletlere giden koridorda göründü. Yanlarından geçerken ona gülümseyerek baktı. </p>
<p class="calibre1">| 357 </p>
<p class="calibre1">Adam Fawer </p>
<p class="calibre1">"Sanırım bir hayranın var," dedi Manderville başıyla onu işaret ederek. </p>
<p class="calibre1">"Ha?" Laszlo farketmemiş gibi yaparken zorlanmamıştı; neredeyse dokuz haftadır zerre kadar cinsel arzu göstermemişti. </p>
<p class="calibre1">Branigan'ı dürterek, "Yok bir şey," dedi Manderville. "Sen içmene devam et." </p>
<p class="calibre1">Laszlo o gece kendisini ayık tutanın saf irade gücü mü, yoksa adrenalin mi olduğuna emin değildi. Tek bildiği sigarayı tüttür-meye devam ettikçe, zihninin de açıldığıydı. Yine de, Manderville ile Branigan'm ona ancak mama sandalyesinde oturan bir yaşındaki bebeğe yöneltecekleri kadar ilgi gösteriyorsa da, kafası karışmış bir görüntü sergilemeye dikkat etti. </p>
<p class="calibre1">Ama asıl kandırmaya çalıştığı kişi kızdı. Etrafındaki dünyaya aldırış etmiyor gibi görünse de, Laszlo bunun gerçek olmadığının farkındaydı. Kız öfkeyle için için kaynıyor, zihni etraftaki herkesi azgın bir küçümsemeyle yokluyordu. </p>
<p class="calibre1">Dakikalar ilerledi, Laszlo odasına dönebilmek için adamların keyfinin gelmesini bekledi. Birkaç saat sonra askerler nihayet yatmaya karar verdi. Manderville sallanarak kızın masasına doğru giderken, Branigan da Laszlo'ya eşlik etti. </p>
<p class="calibre1">Laszlo'nun kalbi merdivenlerde heyecanla çarpmaya başladı. Branigan'm odasında olduğunu umut ettiği şeyi görmesine izin veremezdi. </p>
<p class="calibre1">"Bana anahtarını ver," dedi Branigan esnemesini engellemeye çalışarak. </p>
<p class="calibre1"/>
<p class="calibre1">Laszlo ellerini boş olduğunu bildiği ceplerinde dolaştırıp, bir şey arıyormuş </p>
<p class="calibre1">gibi yaptı. "Kaybetmişim," dedi. Bir yandan da kızın onu izliyor olması ihtimaline karşı yalanını gizlemek için ılık bir belirsizlik yaydı. </p>
<p class="calibre1">"Öf be!" Branigan canı sıkkın bir ifadeyle içini çekti. "Gel." </p>
<p class="calibre1">Birlikte resepsiyona indiler ve yeni bir anahtar alıp odaya döndüler. Laszlo adamın anahtarı kendisine vereceğini umuyordu, </p>
</body>
</html>
