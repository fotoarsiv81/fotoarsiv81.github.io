<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_182">4081 </h2>
<h3 class="calibre3">Empati </h3>

<p class="calibre1">"Çünkü seni..." Yutkundu ve hafifçe öksürüp boğazını temizledi. "Sevdiğimi sandım. Nedeni bu. Görevim seni Organizasyon'a kazandırmak olsa da, tetiği çekme zamanı gelince... Yapamadım." </p>
<p class="calibre1">"Ama beni buraya aldırdın," dedi Laszlo ifadesiz bir sesle. </p>
<p class="calibre1">"Saflık ettim." Darian başını salladı. "Onların işi bu noktaya kadar... Bunların hiçbirinin olmasını istemedim. Tanrı adına yemin ederim, Laszlo. Çok üzgünüm." </p>
<p class="calibre1">"Onlara neden yardım ettin?" </p>
<p class="calibre1">"Bencilliğimden. Daha iyi bir yanıtım olmasını isterdim, ama yok." </p>
<p class="calibre1">Laszlo soluğunu bıraktı. Soylu bir yanıt değildi belki, ama dürüstçe verildiği belliydi. En azından, kendisi öyle olduğunu sanıyordu. Boynundaki o tasmayla emin olmak mümkün değildi. Ama tüm içgüdüleri Darian'm bu kez doğruyu söylediğini haykırıyordu. </p>
<p class="calibre1">"Şimdi ne olacak?" diye sordu Darian. </p>
<p class="calibre1">"Gidiyorum. Bu gece. Ve çocukları da yanımda götürüyorum." </p>
<p class="calibre1">"Nasıl..." </p>
<p class="calibre1">"Bazı dostların yardımıyla." Laszlo duraladı. "Ve Jill'in." </p>
<p class="calibre1">Darian'm yüzü bir anda kül rengi oldu. "Ona güvenemezsin." </p>
<p class="calibre1"/>
<p class="calibre1">"Başka seçeneğim yoktu. Muhafızları tek başıma idare edemezdim." </p>
<p class="calibre1">"Jill sadece Zinser'e sadıktır." </p>
<p class="calibre1">"Artık değil." </p>
<p class="calibre1">"Şu tasmayı çıkart. Yardım edebilirim." </p>
<p class="calibre1">"Şimdi benim mi sana güvenmem gerekiyor?" </p>
<p class="calibre1">"Bana bak," dedi Darian bacaklarmdaki zincirleri sallayarak. "Buradan çıkmak için her şeyi yapabileceğimden şüphen mi var? " </p>
<p class="calibre1">"Benim asıl şüphelendiğim, kendinden başka herhangi bir in* sanı gözetip gözetmeyeceğin." </p>
</body>
</html>
