<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_106">,2341 </h2>
<p class="calibre1">Sonraki iki ay Laszlo için bir rüya gibiydi. O ve Darian birbirinin yaşamına da yatağa olduğu kadar rahatça girmişti. </p>
<p class="calibre1">İkisi de diğerini gayet iyi okuyabiliyordu. Kimi zaman karşılıklı olarak ne söyleyeceklerini tahmin ettiklerinden, aslında rahatsızlık vermesi gereken, ama büyüleyici olan sessizlik anları yaşıyorlardı. </p>
<p class="calibre1">Ancak Darian onun kişisel yaşamına girdikçe, profesyonel yaşamından çıkmıştı. </p>
<p class="calibre1">Artık derslerini izlemiyordu. Hiçbir açıklama yapmadan ortadan kayboluyordu. </p>
<p class="calibre1">Aslında ilişkilerinin yoğunluğuna rağmen sık sık iş nedeniyle uzakta olduğundan, Laszlo onu hafta boyunca çok seyrek görebiliyordu. Hafta içinde eve döndüğü ender akşamlarda da, final sınavları haftasındaki bir öğrenci gibi manen göçmüş </p>
<p class="calibre1">oluyordu. Ne zaman ona işini soracak olsa, Darian kedimsi bakışlarını üstüne dikip aynı yanıtı veriyordu: </p>
<p class="calibre1">"Sen seninkini gösterirsen, ben de benimkini gösteririm." </p>
<p class="calibre1">Bu sözler konuşmayı anında sonlandırıyordu. Aslında Laszlo sorularını yanıtlarsa Darian'ın da ona her şeyi söyleyeceğini biliyordu. Ama bu yapmaya hazır olduğu bir şey değildi. Bu nedenle her ikisinin de dile getirilmemiş sırları havada asılı kalmıştı. </p>
<p class="calibre1">Darian'ın yerinde başka herhangi biri olsa Laszlo endişelenirdi. Ama onun yanında kendini güvende hissediyordu. Aldatmacasını ortaya çıkarmakla, yapay da olsa, kendini rahatlamış hissediyordu. İkisi de aynı baskı kendine yönelmeden diğerine baskı yapamazdı. </p>
<p class="calibre1">Zaman içinde garip bir şekilde ilişkileri neredeyse normal görünmeye başlamıştı Laszlo'ya. Kendisinin tüm yaşamı boyunca gizlediği bir sırrı varken Darian'ın neden olmayacaktı ki? Hem anahtar kendisindeydi. Eğer o paylaşmaya karar verirse, Darian da paylaşacaktı. Öyleyse şikâyet edecek ne vardı? </p>
</body>
</html>
