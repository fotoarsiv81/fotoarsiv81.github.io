<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_210">4621 </h2>
<h3 class="calibre3">Empati </h3>

<p class="calibre1">"Tabii ki," diyen hemşire onu içeri aldı ve kapıyı hemen kilitledi. Anahtarı kilitten çıkartırken, Darian üstündeki mor etiketi zihnine not etti. Onun bakışlarının farkında olmayan Sanchez salonun uzak köşesini işaret etti. </p>
<p class="calibre1">"Hemşire odasında konuşabiliriz." </p>
<p class="calibre1">Hemşire odasına doğru çabuk adımlarla yürüyen Sanchez, kemerinde takılı kocaman halkadaki anahtarlardan biriyle kapmm kilidini açtı. İçeri girince kırılmaz kalın çift camdan dışarıya bakan Darian, bulduğu zaman Elijah'm nasıl bir durumda olacağını düşündü. </p>
<p class="calibre1">"Hemşire Sanchez," dedi gizemli bir şekilde ona doğru eğilerek, "Size güvenebilir miyim?" </p>
<p class="calibre1">"Elbette ki!" dedi Sanchez. Heyecanlanmış (bir sırrı paylaşacağı için), gururlanmış (karşısındaki kadın ona güvendiği için) ve biraz da alınmıştı (öyle bir soruya gerek duyulduğu için). </p>
<p class="calibre1">"Bu kurumla ilgili..." Darian duralayıp işitilmekten korkar gibi bakışlarını boş </p>
<p class="calibre1">odada göz gezdirdi, "...bazı yolsuzluk iddiaları var." </p>
<p class="calibre1">Hemşire Sanchez bunun ortaya çıkmasının an meselesi olduğunu bilir gibi başını salladı. </p>
<p class="calibre1">"Özellikle de, tedaviye ihtiyaç duymayan bazı hastaların buraya alındığına dair raporlar var." </p>
<p class="calibre1">"Örneğin kim?" </p>
<p class="calibre1">"Elijah Glass." </p>
<p class="calibre1">Kaşlarını çatan Sanchez başını salladı. "Neredeyse on beş yıldır burada çalışıyorum ve sizi temin ederim ki, Bay Glass ciddi şekilde hasta. Bir adamı neredeyse döverek öldürecekti." Sonra durdu ve kaşlarını çattı. "Bay Glass daha bu akşam geldi. Siz nasıl..." </p>
<p class="calibre1">"Onu kendim görüp karar vermek isterim." </p>
<p class="calibre1">Şimdi tam anlamıyla otoriter bir tavır takınmış, zavallı kadının zihnini iyice baskı altına almıştı. Hemşire itiraz etmek için ağzını açtı, ama sonra hemen kapattı. </p>
<p class="calibre1">| 463 </p>
<p class="calibre1">Adam Fawer </p>
<p class="calibre1"/>
<p class="calibre1"/>
<p class="calibre1">"Beni izleyin." </p>
<p class="calibre1">Darian'ı hemşire odasından çıkartıp başka bir kilitli kapıdan geçirdi. Ayak sesleri uzun gri-yeşil koridorda yankılanarak Elijah'm odasına doğru yürüdüler. </p>
<p class="calibre1">Darian kapının çelik takviyeli cam takılmış küçük penceresinden içeri baktı. </p>
<p class="calibre1">Elijah'a bir deli gömleği giydirilmiş ve bağlanmıştı. Başını şiddetle bir ileri, bir geri sallarken boynundaki kaslar geriliyordu. Bacaklarını savuruyor, yattığı ağır yatak güçlü tekmelerle sallanıyordu. Ağzı açıktı, ama çığlıkları yalıtılmış </p>
<p class="calibre1">kalın kapı tarafından boğuluyordu. </p>
<p class="calibre1">"Eğer bu da deli değilse," dedi Hemşire Sanchez, "Kimse değildir." </p>
<p class="calibre1">"İçeriye girebilir miyim?" </p>
<p class="calibre1">İstek her ne kadar bir soru şeklinde yönetilmiş olsa da, Sanchez aslında ne olduğunu gayet açık şekilde anlamıştı: Bir emir. </p>
<p class="calibre1">"Sanırım girebilirsiniz," dedi sesinde bir kararsızlık ifadesiyle. "Yalnız, çok yakınına gitmeyin. Buraya getilirilirken hastabakıcılardan birini ısırdı." </p>
<p class="calibre1">İçeriye girmek için sabırsızlanan Darian başını salladı. Hemşire Sanchez kapının kilidini açtı. Soğuk odaya giren Darian, burnuna çarpan yoğun idrar kokusuyla irkildi. Koku o kadar güçlüydü ki, Elijah'm insanlıktan çıkmış çığlığını duymakta zorlanıyordu. Cansız kırmızı saçları tere bulanmış, tel tel yüzüne yapışmıştı. Gözleri fal taşı gibi açıktı, ama alabildiğine irileşmiş göz bebeklerine bakılırsa, etrafındakileri gördüğü söylenemezdi. </p>
<p class="calibre1">Darian avucunu yavaşça onun yüzüne yaklaştırdı. Elijah çığlıklarını artırarak başını çekti. Kendini hazırlayan Darian onun başını kavradı. Duygu dalgaları o kadar güçlü çarptı ki, neredeyse bayılacaktı. Karmakarışık, çığlık çığlığa bağırarak beynini doldurdular. </p>
<p class="calibre1">Öfke, acı, aşağılanma, dehşet, akıl karışıklığı, nefret, hüzün, coşku... </p>
<p class="calibre1">İlaçların getirdiği tüy gibi bir uyuşukluk pusunun geri-4641 </p>
<p class="calibre1">Empati </p>
<p class="calibre1">sinde azgın duygu patlamaları. Çok geç olmadığını ümit etti Darian. Empatik yetenekleri ve körelmiş savunması nedeniyle öteki hastalarm psikozlarının Elijah'ın zihnine sızıp onu titreyen bir et torbasına indirgemesi fazla zaman almazdı. Fiziki bedenini geride bırakıp kendini yavaşça onun deliliğine daldırdı. </p>
<p class="calibre1">Duygular artık benliğini sarsarak etrafında dönüyordu. Ama Darian boyun eğmedi. </p>
<p class="calibre1">İstilacıları yavaş yavaş dışarı atıp, onları bir sakinlik bulutunun ardında maskelemeye başladı. Ve sonra onu -o keskin, delici acıyı- hissetti: Gerçek Elijah. Bitkin ve korkmuş, zihinsel olarak bir cenin gibi büzülerek sinmiş </p>
<p class="calibre1">Elijah. </p>
<p class="calibre1">Onu nazikçe okşayıp güç aşıladı. Son istilacıyı da -ateşli bir öfke, dehşet ve ölüm saçan bir zihin- dışarı atınca Elijah iç geçirdi. Darian yavaşça onun zihni etrafında oluşturduğu buzumsu kalkandan sıyrılıp çıktı. </p>
<p class="calibre1">Etraftaki çılgın zihinlerin geri gelmesinden korkan Darian onu tümüyle bırakmadı, ama kendi duygularıyla baş başa kalmasına olabildiğince özen gösterdi. Benliğine geri döndüğünde, vücudu ter içinde kalmış, dişlerini sıkmaktan çenesi ağrımaya başlamıştı. </p>
<p class="calibre1">"Elijah." Onu omzundan hafifçe sarstı. "Beni duyabiliyor musun?" Çok geç kalmış </p>
<p class="calibre1">olmaktan, bir girdap gibi kıvrılıp bükülen duyguların onun benliğini çoktan ezip geçmiş olmasından korkuyordu. </p>
<p class="calibre1">Sonra Elijah hızla gözlerini kırpıştırdı ve ağzından tek bir sözcük çıktı: </p>
<p class="calibre1">"Evet." </p>
<p class="calibre1">"Hangi yıldayız?" </p>
<p class="calibre1">"Neden soruyorsun bunu?" diye sordu Elijah kafası karışmış bir şekilde. </p>
<p class="calibre1">"Kahretsin... Bana gelecekten geldiğini söyleme sakın." </p>
<p class="calibre1">Darian güldü. İyileşecekti. Eğilip onun bağlarını çözdü. </p>
<p class="calibre1">"Sorularını yanıtlamaya vaktim yok. Sadece bana güven; senin tarafmdayım." </p>
<p class="calibre1">"Kime karşı?" </p>
<p class="calibre1">"Seni burada tutmak isteyenlere." </p>
<p class="calibre1">{4«*S </p>
<p class="calibre1">Adam Fawer </p>
<p class="calibre1">Elijah'ın zihninden bir korku ve felç edici bir hüzün dalgası geçti. </p>
<p class="calibre1"/>
<p class="calibre1">"Ben buraya aidim," dedi zorlukla soluyarak. "Birini öldürdüm." </p>
<p class="calibre1">"Bir adamı öldüresiye dövdün, ama sen bir katil değilsin. Epey uzun süre hastanede kalacak, ama ölmeyecek." </p>
<p class="calibre1">"Gerçekten mi?" dedi Elijah serin ve esintili bir ümit içinde. </p>
<p class="calibre1">"Gerçekten." Darian rahatlatıcı bir dinginlik ve ılık bir kesinlik yaydı. "Şimdi bu kahrolası yerden çekip gitmeye ne dersin?" </p>
<p class="calibre1">"Yolu göster." </p>
<p class="calibre1">466 </p>
</body>
</html>
