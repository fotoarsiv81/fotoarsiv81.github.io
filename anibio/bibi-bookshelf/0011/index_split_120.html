<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_121">24 </h2>
<p class="calibre1">Darian ertesi gün erkenden uyandı. Önceki gece son engeli de aşmıştı: Elijah ve VVinter'in ebeveynlerini bükmek. Hepsini aynı anda halletmek, özellikle de ele geçirmesi gerçekten zor olan Bay Zhi'nin varlığı nedeniyle onun için çok yorucu olmuştu. Ama yemeğin sonunda her iki çift de çocuklarını hayali Oppenheimer Yetenekli Çocuklar Okulu'na göndermeye razı olmuştu. </p>
<p class="calibre1">Onların da kervana katılmasıyla kendini üzerinden ağır bir yük kalkmış gibi hissediyordu. Yataktan fırlayıp üzerine çabucak bir eşofman geçirdi. </p>
<p class="calibre1">Gözlerini açan Laszlo gülümsedi. "Nereye gidiyorsun?" </p>
<p class="calibre1">"Gölün etrafında bir tur atmaya." </p>
<p class="calibre1">"Önce bana olacağına sana olsun," dedi Laszlo arkasını dönerek. "Sonra işe yarayıp yaramadığını söylersin." </p>
<p class="calibre1">Darian avucunun içiyle ona bir öpücük yollayıp, basamakları ikişer ikişer atlayarak hızla alt kata indi. Ayağı döşemeye bastığında koşmaya başlamıştı bile. Giriş holünü koşarak geçip kendini yan kapıdan dışarıya attı ve serin kış </p>
<p class="calibre1">havasını ciğerlerine çekti. </p>
<p class="calibre1"/>
<p class="calibre1">Şehri günün o zamanında seviyordu. Hava güneşliydi, ama Pazar sabahmın bu erken saatlerinde yollar henüz ıssızdı. Dışarıda olup duygulara boğulmadığı ender zamanlardan biriydi. Sadece milyonlarca uyuyan zihnin tembel, gevşek dinginliği vardı. </p>
<p class="calibre1">Otobüs durağında bekleyen bir adamın yanından geçerken başıyla selam verdi. Adam da karşılığında gülümsemesine rağmen sanki her tarafından sert, yapış yapış bir korku ve ılık, ıslak bir şaşkınlık fışkırıyordu. Darian önce evin kapısından koşarak fırlayınca adamı ürküttüğünü sandı. Ama öyle olsa, ancak anlık bir şaşkınlık duymuş olması gerekirdi. Öte yandan, Darian koşarak uzaklaştıkça adamın endişesi de daha elle tutulur hale dönüşüyordu. </p>
<p class="calibre1">I 273 </p>
<p class="calibre1">Adam Fawer </p>
<p class="calibre1">Darian omzunun üzerinden arkasına göz attı, adam başını öte yana çevirmişti. </p>
<p class="calibre1">Sanki... </p>
<p class="calibre1">Tanınmaktan korkar gibi. </p>
<p class="calibre1">Korkusunu içgüdüsel olarak kamufle edip koşmaya devam etti. Kimdi o? Yüzünü gözünün önüne getirip onu nereden anımsadığını bulmaya çalıştı. Alelade biri: Seyrek saçlar, geniş bir alın, iri bir burun. Tümüyle unutulabilir özelliklerdi bunlar. Önceki akşam gittikleri restorandaki adamların yarısı o tarife uyuyordu. </p>
<p class="calibre1">Birden kalbi duracak gibi oldu. Adam gerçekten de restorandaydı. Sağındaki üçüncü masada. Bir rastlantı olamazdı. Doğu Yakası'nda bir yerde yemişlerdi yemeği. Aynı adamın Batı Yaka-sı'nda, sabahın yedisinde, evinin hemen dışında otobüs bekliyor olması -eğer onu takip etmiyorsa- mümkün değildi. Ama neden... </p>
<p class="calibre1">Darian o kadar ani bir şekilde durdu ki, neredeyse öne kapaklanıp düşecekti. </p>
<p class="calibre1">'Neden'i çok açık değildi, ama 'kim'i belliydi. Organizasyon. Nasıl o kadar saf olabilmişti ki? Bir oyun oynamadığını salak gibi ilk defa şimdi farkediyordu. </p>
<p class="calibre1">Piyango falan vurmamıştı. Ters düşecek olursa (daha da önemlisi, ayrılmaya karar verirse) olumsuz tepki verebilecek, ne oldukları anlaşılmamış insanlar için çalışıyordu. </p>
<p class="calibre1">Başını sallayıp kendini koşmaya devam etmeye zorladı. Paranoyakça davranıyordu. </p>
<p class="calibre1">Ayrılmasını istemeseler bile ne yapabilirlerdi ki? Ölüsünün onlara hiçbir yararı olmazdı. </p>
<p class="calibre1">Emin misin? Belki de Dietrich kafanı yarıp içinde neler olduğuna iyice yakından bakmak ister. </p>
<p class="calibre1">Darian o dehşet verici düşünceyi kafasından atmak isteyerek yutkundu. </p>
<p class="calibre1">Evet doğru! At kafandan. Yakında beynin de kafatasından... </p>
<p class="calibre1">HAYIR. Öyle olmayacaktı. Ayrıca kendisine yönelik bir şeyler planlanıyor olsa, onlar daha harekete geçemeden oyunun farkına varırdı. Ve eğer onu gerçekten gardı düşükken yakalamayı başara-bilseler bile, özgürlüğüne yeniden kavuşmak için birkaç büküş yeterli olurdu. Onu durduramazlardı... </p>
<p class="calibre1">274 | </p>
<p class="calibre1">Empati </p>
<p class="calibre1">Durdurabilirler miydi? </p>
<p class="calibre1">Sanmıyordu, ama yine de şansını zorlamamaya karar verdi. Laszlo ve çocukları onlara teslim edip parasını alacak, sonra hemen ortadan kaybolacaktı. Önündeki birkaç günü atlatması yeterliydi. Sonra da özgürdü. </p>
<p class="calibre1">O kadar basit. </p>
<p class="calibre1">Hayatının en mutlu sabahı olması gereken günde Darian kendini çok kötü hissediyordu. Dönüp eve doğru koşmaya başladı. </p>
<p class="calibre1">Sadece paraya odaklan. Üç milyon dolar. O parayla yapabileceklerini düşün. </p>
<p class="calibre1">İstediğin yere gidebilirsin. İstediğin her şeyi yapabilirsin. </p>
<p class="calibre1">- Laszlo ile birlikte olmak hariç, her şeyi. </p>
<p class="calibre1">Mesele de oradaydı zaten, değil mi? Darian hiçbir zaman nereye gittiği hakkında fazla kafa yormamıştı. O güne kadar yani. Ama şimdi yaşamında neredeyse kendinden fazla değer verdiği biri vardı. </p>
<p class="calibre1">Neredeyse. </p>
<p class="calibre1">Yanından geçtiği durak şimdi boştu. Eve girip üst kata çıktı ve yatak odasına girdi. </p>
<p class="calibre1">"Günaydın sevgilim." Laszlo yorganı üstünden atmadan önce ona sıkıca sarıldı. </p>
<p class="calibre1">"Heyecandan dün gece çok zor uyudum." Sonra uzanıp onu öptü. </p>
<p class="calibre1">Darian duyduğu suçluluk hissini hemen perdeledi. </p>
<p class="calibre1"/>
<p class="calibre1">"Bu harika bir şeyin başlangıcı. Hissedebiliyorum. Ve bunun için sana minnettarım." Laszlo duralayıp gülümsedi. "Seni seviyorum." </p>
<p class="calibre1">"Ben... Ben de seni seviyorum," diye yanıtladı Darian. Daha önce defalarca içtenlikten uzak bir şekilde söylemiş olduğu sözcük-lerdeki gerçekliğe şaşırmıştı. </p>
<p class="calibre1">Neredeyse kendinden bile daha çok, ha? </p>
<p class="calibre1">- Evet. Neredeyse. </p>
</body>
</html>
