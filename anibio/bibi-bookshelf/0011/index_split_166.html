<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_168">42 </h2>
<p class="calibre1">Tesisteki ilk dokuz hafta bir rüya olarak tanımlanabilirse, sonraki iki haftaysa ancak bir kâbus olabilirdi. Her sabah uyandığında kız zihnine girmeye çalışıyor, Laszlo da kendini şaşkın ve paniklemiş hissediyordu. Ve ağzına yeni bir tütün topağı tıkıştırana kadar ona direnmek zorunda kalıyordu. </p>
<p class="calibre1">Birkaç kez kızın yalancı rahatlık zırhını delmeyi başardığını hisseder gibi oldu. Sürekli olarak Samantha'nm iki yanında birer görevliyle kapıda belirip, nikotinin etkisi geçene kadar onu bağlayacağı korkusuyla yaşıyordu. </p>
<p class="calibre1">Ama Samantha gelmedi. Dışarıdan bakılınca her şey aynıydı. Laszlo, doktor Dietrich'in kendisini laboratuarında kobay gibi kullanmasına izin veriyor, özel çocuklar araştırmasına da devam ediyordu. 'Uyanmasının' hemen ardından Florida'da Julia ve Gracie adında üstün yetenekli ikiz kızları buldu, ama Samantha'ya bundan söz etmedi, ikizlerin bariz yeteneklerini göz ardı etmeyi yeğlemişti. </p>
<p class="calibre1">Tüm o süre boyunca karşısına fırsat çıkmasını bekledi. Ve 15 gün sonra biri sabunlu bir zemin şeklinde karşısına çıktı. </p>
<p class="calibre1">Laszlo ıslak zeminde kaydığında temizlikçinin yanından geçiyordu. Düşmemek için kollarını havada çılgınca sallarken, sol eliyle temizlikçiyi, sağ eliyle de kendisine eşlik eden iki muhafızdan birini kavradı. O düşmemiş, muhafızsa yere kapaklanmıştı. Adam hemen kalktı, ama ağırlığını ayağının üstüne verir vermez yüzü acıyla buruştu. </p>
<p class="calibre1">"Sen revire git," dedi diğeri. "Ben onu odasına geri götürürüm." </p>
<p class="calibre1">| 373 </p>
<p class="calibre1">Adam Fawer </p>
<p class="calibre1">Adam sendeleyerek revire yönelirken, temizlikçinin duygulan çıplak ve yalın şekilde ve ansızın belirginleşti. </p>
<p class="calibre1">Laszlo tepki veremeden diğer muhafız eğilip yerden kopuk bir gümüş zincir aldı. </p>
<p class="calibre1">"Bunu düşürdün," dedi adamın eline tutuştururken. </p>
<p class="calibre1">Ve adamın tüm aromatik duyguları birden Laszlo'nun zihninden yok oldu. </p>
<p class="calibre1">"Teşekkürler," dedi temizlikçi. </p>
<p class="calibre1">Başını sallayan muhafız, eliyle kendi boynunu yokladı. Laszlo koridordaki flüoresan lambanın sert ışığında benzer bir zincirin parıltısını farketti. </p>
<p class="calibre1">Adam Laszlo'ya dönerek, "Gidelim mi?" diye sordu </p>
<p class="calibre1">"Elbette." </p>
<p class="calibre1">Koridorda ilerlerken Laszlo kendini hazırladı. Sonunda odasının kapısına geldiklerinde dönüp adama baktı. "Dün akşamki maçı seyredebildin mi?" diye sordu. Saldırıya geçmeden önce adamı rahatlatmaya çalışıyordu. </p>
<p class="calibre1">Muhafız yanıt vermeye fırsat bulamadan atılıp boynundaki zinciri tuttu. Bir anda dünyanın tüm kokulan zihninden silindi. Zinciri dehşet içinde kopartıp yere fırlattı. Zihnini sarmalayan boşluk birden kayboldu ve adamın duyguları sel gibi boşaldı. Laszlo onu hemen inanılmaz bir mutluluk hissine boğdu. Yüzündeki şaşkın ve ürkek ifade eriyerek yerini rahatlamış bir gülümsemeye bıraktı. </p>
<p class="calibre1">"Adın neydi senin?" diye sordu Laszlo. </p>
<p class="calibre1">"Tom Neill," dedi adam yerdeki kopuk zincire bakarak. </p>
<p class="calibre1">"Onu orada bırakabilirsin. Bir dakikalığına odama gelmek ister misin, Tom?" </p>
<p class="calibre1">Kendini hiç zorlamadan hafif, hoş kokulu bir neşe gönderdi. </p>
<p class="calibre1">Tom yüzünde geniş bir tebessümle, "Tabii," dedi. "Harika olur." </p>
<p class="calibre1">İçeri girdiler, muhafız bir sandalyeye oturdu. </p>
</body>
</html>
