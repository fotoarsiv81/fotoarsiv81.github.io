<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_162">3581 </h2>
<h3 class="calibre3">Empati </h3>

<p class="calibre1">ama Branigan kilide soktu. Onu umutsuzca durdurmaya çalışan Laszlo bileğini kavradı.                         .    &gt; </p>
<p class="calibre1">İriyarı adam bu ani temasla irkilip birden döndü. Ama Laszlo'nun elinden kurtulamadan zihninin o sert, aşılamaz olarak algılanan yüzeyi birden geçirgenleşti. Laszlo hiç düşünmeden yorgun bir mutluluk hissi yaydı. </p>
<p class="calibre1">"Boş ver," dedi. Öteki elini yavaşça Branigan'ın omzuna koydu ve öne doğru bir adım attı. "Ben hallederim." </p>
<p class="calibre1">Branigan duraksadı. Laszlo ne yapacağına karar vermeye çalışan adamın zihnindeki karmaşayı sezebiliyordu. Dişlerini sıktı ve varlığının buna bağlı olduğunu bilerek onu zihniyle bir kez daha dürttü; Branigan'ın gözleri bulanıklaştı ve yüzüne geniş bir gülümseme yayıldı. </p>
<p class="calibre1">"Tamamdır," dedi geri çekilerek. "İyi uykular." </p>
<p class="calibre1">"Teşekkürler." Laszlo adamın üzerindeki kontrolünü hâlâ gev-şetmemişti. "İyi geceler." Adamın bileğini bırakırken seri bir hareketle odaya girdi ve kapıyı kapattı. Aralarındaki fiziki temas biter bitmez zihinsel bağları da koptu. </p>
<p class="calibre1">İçinden hemen ışıkları açıp garson kızının kendisinden istenen şeyi yapıp yapmadığını kontrol etmek geçse de kıpırdayamıyordu. Dehşet içinde ve Branigan'ın kapıyı çalmasını bekleyerek karanlıkta öylece durdu. Yapabileceği tek şey beklemekti. Birkaç saniye hiçbir ses gelmedi. Soluğunu tuttu. Sonunda adamın ayaklarını sürüyerek koridorda yürüyüp uzaklaştığını duydu. </p>
<p class="calibre1">Bitkin bir şekilde soluğunu bıraktı, gözlerini yumdu ve duvara yaslandı. Zihnini biraz dinlendirmek istiyordu, ama odada yalnız basınayken bile kızın zihinsel duyargalarının aralarındaki ince duvardan sızdığını hissedebiliyordu. </p>
<p class="calibre1">Yan odadaydı. </p>
<p class="calibre1">Onun için psişik oyununu oynamaya devam edip, hoş bir umursamazlık havası takındı ve elektrik düğmesine uzandı. Bir an ne göreceğinden korkarak eli düğmenin üstünde bekledi. Eğer </p>
<p class="calibre1">| 359 </p>
<p class="calibre1">Adam Fawer </p>
<p class="calibre1">garson kız söyleneni yapmadıysa durumu nasıl idare edeceğini bilmiyordu. </p>
<p class="calibre1">Benliğini yeniden yan odadaki kıza kaptırma düşüncesiyle ürperdi. </p>
<p class="calibre1">Ama garson belki de kendisinden bekleneni yapmıştı. Bunu anlamanın tek yolu ışığı açıp bakmaktı. Düğmeyi çevirdi. </p>
<p class="calibre1">Gözlerini soluk yeşil halıdan kaldırıp odayı baştanbaşa taradı. Bakışları yatağa ulaşınca katıksız bir sevinç tüm benliğini sardı. </p>
<p class="calibre1">Kareli yatak örtüsünün üzerine yığılmış, gördüğü en güzel manzara vardı: Bolca sigara ve çiğnemelik tütün. Camel, Marlboro, Kent, Chesterfield, VVinston ve Lucky Strike. Jelatin kaplı paketler ve gümüş rengi metal kutular lambanın ışığında parlıyordu. </p>
<p class="calibre1">Yatağa doğru iki adım atan Laszlo en yakındaki metal kutuyu aldı. Kapağını açtı, içindeki yapış yapış kahverengi tütünden bir parça kopartıp yanağının içine yerleştirdi. Eğer zihnini özgür bırakan gerçekten nikotinse teslimat şeklinin fark yaratmaması gerekirdi. </p>
<p class="calibre1">Tütün topağını emip bekledi. Sigara içtiği zamanki o rahat, yumuşak, kafası dumanlı hissin aynısını yeniden duydu. Kızm zihninin kendininkini yokladığını hissediyordu, ama barda olduğu gibi tutunacak yer bulamıyordu. Laszlo iç geçirdi ve yüzünde iki aydan beri ilk kez gerçek bir gülümseme belirdi. </p>
<p class="calibre1">Artık özgür olduğuna göre, sıra bir plan yapmaya gelmişti. </p>
<p class="calibre1">3601 </p>
</body>
</html>
