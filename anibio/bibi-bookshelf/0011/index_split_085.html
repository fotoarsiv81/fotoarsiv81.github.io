<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_86">11 </h2>
<h3 class="calibre3">Empati </h3>

<p class="calibre1">Peder Sullivan günler ilerledikçe Jill'in uzun boylu güzel bir kızdan, derisi kemiklerine yapışmış bir yaratığa dönüşmesini izledi. Kızın avurtları çöktü, yüz derisi öylesine gerildi ki, gözleri yuvalarından fırladı. Parmakları yaşayan bir iskeletinki gibi incecik oldu. Uzun kolları ve bacakları incelip, geceliğinin eteğinden ve yenlerinden çıkan birer sopaya döndü. </p>
<p class="calibre1">Sadece ona bakmak bile midesinin açlıkla burulmasına neden oluyordu yaşlı rahibin. Sonunda o kadarının yettiğine karar verdi. Yirminci gece ona bir dilim ekmekle bir elma getirdi. Odadan içeri girdiği anda Jill gözlerini onun elindeki tabağa dikti. </p>
<p class="calibre1">Gözlerini elmadan alamadan, "iblisi çıkartmak için oruç tutmam gerektiğini sanıyordum," dedi. </p>
<p class="calibre1">"Oruç tutmak amaca ulaşmaya yönelik bir araçtır, amacın kendisi değildir. Az bir şeyler yemenin inancını etkileyeceğini sanmıyorum. Belki de önündeki mücadele için sana güç verir." </p>
<p class="calibre1">Jill soran bakışlarla onu süzdü. "Emin misiniz?" </p>
<p class="calibre1">"Ye bunları, Jill. Seni ayakta tutacak bir şeylere ihtiyacın var." </p>
<p class="calibre1">Başını sallayan Jill elini elmaya uzattı. Tüm bedeni suyun al-tmdaymış gibi yavaş hareket ediyordu. Elmayı tuttu ve dudaklarına götürdü. Isırınca birden acıyla irkildi; elinden düşen elma yuvarlanarak odanın köşesine gitti. </p>
<p class="calibre1">"Ahh!" diye bağırdı ve eliyle ağzını kapattı. </p>
<p class="calibre1">Peder Sullivan utançla bakışlarını aşağı indirdi. Kızın kırık dişini unutmuştu. </p>
<p class="calibre1">Elmayı yerden aldı, arka cebinden çakısını çıkarttı ve elmayı çabucak ince dilimlere böldü. </p>
<p class="calibre1">Jill bir dilim aldı. Isırdı, temkinli bir şekilde çiğnedi ve yuttu. Sonra ekmekten bir lokma aldı. Yedikçe hızlandı. Beş dakika içinde ne bir ekmek kırıntısı kalmıştı, ne de elmanın koçanı. </p>
</body>
</html>
