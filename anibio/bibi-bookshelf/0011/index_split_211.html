<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_213">1469 </h2>
<h3 class="calibre3">Adam Fawer </h3>

<p class="calibre1">çalışan panik içindeki görevli, doktor, hemşire ve hasta kalabalığıy-la birlikte basamakları ikişeri ikişer atlayarak sokağa indiler. </p>
<p class="calibre1">Darian taksi şoförüne Elijah'm kaldığı otelin adresini verdi. "Laszlo bizi orada bulacak," dedi. </p>
<p class="calibre1">Elijah tam Laszlo'nun kim olduğunu sormak üzereyken zihninde bir anı canlandı. </p>
<p class="calibre1">"Laszlo... Kör mü?" </p>
<p class="calibre1">470 | </p>
<p class="calibre1">V.Ara </p>
<p class="calibre1">23 Mayıs 2007 </p>
<p class="calibre1">20:07 (Yargı Gecesi'ne 222 gün kala) </p>
<p class="calibre1">Kendi acısını paylaşıp diğerlerininkini de dinledikten sonra, Susan Collins dünyaya yepyeni bir gözle bakmaya başlamıştı. Kendi dışındaki insanlar da ilk kez ona gerçek gibi görünüyordu artık. Her çift gözün gerisinde kendisininki gibi yürek paralayıcı bir öykü olduğunun bilinciyle etrafına baktı. </p>
<p class="calibre1">Valentinus öksürerek boğazını temizledi ve herkes kendisine yaşadığı en insanca anı vermiş olan adama doğru dönerken oda sessizliğe büründü. Valentinus dönüp gözlerine bakınca Susan o güne kadar duymadığı kadar engin bir sevecenlik ve anlayış hissine kapıldı. </p>
<p class="calibre1">"Hepiniz diğerlerinin öyküsünü dinlediniz," dedi Valentinus. "Her biri yaşamınız boyunca hayatınızda yankılanmaya devam eden bir ızdırap örgüsü yaratıyor. Size biçim veren bir örgü. Sizi değiştiren bir örgü." </p>
<p class="calibre1">Telaşsız, sakin bir tonda ve herkesin gözlerinin içine teker teker bakarak konuşuyordu. </p>
<p class="calibre1"/>
<p class="calibre1">"Ve her biri benzersiz de olsa, sizin suçunuz olmadan, dışınızda gelişerek başınıza gelen bir felaket öyküleriydi bunlar. Öyle bir belayı hak etmek için hiçbir şey yapmadınız. Sadece... Oldu." </p>
<p class="calibre1">Susan farkında olmadan başını salladı. Doğruydu. Evet, her zaman oğlanlarla biraz serbest olmuştu, ama o gece tecavüze uğramayı hak etmemişti. </p>
<p class="calibre1">Senin suçun değildi. Değildi. Değildi. </p>
</body>
</html>
