<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_222">5 </h2>
<p class="calibre1">31 Aralık 2007 </p>
<p class="calibre1">12:05 (Yargı Gecesi'ne 23 saat, 55 dakika kala) </p>
<p class="calibre1">Tetikçi -Ed Norton'un kel hali- başını yana çevirdi ve gözlerini açtı. Kanlı çarşafları gördü, saydı ve soluğunu tuttu. </p>
<p class="calibre1">Üzüntü ve kıskançlıkla dolu bir sesle, "Beni arkada bıraktı," dedi. "İlahi kıvılcımı Tek Gerçek Tanrı ile birleşmeye gitti." Sonra bakışları öteki cesede kaydı. "Archon'u öldüren keşke ben olsaydım." </p>
<p class="calibre1">VVinter'in eli bir kamçı gibi suratında saklayınca adamın başı yana savruldu. </p>
<p class="calibre1">Winter yumruğunu sıkıp tekrar vurmak için kolunu geri atarken, Elijah uzanıp onu engelledi. Beyninde birden parlak, bembeyaz bir öfke bulutu patladı. Bunun kendisine değil, VVinter'e ait olduğunu biliyordu, ama bu kendini nasıl hissettiği gerçeğini değiştirmiyordu. Birisini öldürmek gibiydi. </p>
<p class="calibre1">Dönüp parmaklarını adamın boğazına doladı. Norton'un tenine dokunduğu an mide bulandırıcı, yeşil bir korku zihnini sardı. Ellerini çekince kör edici dehşet geride yalnızca belli belirsiz bir korku bırakarak yok oldu. </p>
<p class="calibre1">"Kahretsin," dedi Elijah soluk soluğa. </p>
<p class="calibre1">"Benim yüzümdendi, değil mi?" diye mırıldandı VVinter. "Benim hissettiklerimden ötürü ona saldırdın." </p>
<p class="calibre1">"Evet." Elijah ellerini onları serbest bırakmaktan korkarcasına ovuşturuyordu. </p>
<p class="calibre1">"Ve ona dokunduğum zaman..." </p>
<p class="calibre1">Elijah'm tüm kişisel geçmişi bir anda zihninde berraklaştı. Kolyeyi hiç takmamış </p>
<p class="calibre1">olsaydı, büyük olasılıkla yeteneğini kontrol etmeyi öğrenmiş olacaktı. Ama onun yerine, kalabalık bir kaldırımda yürümenin ya da başka bir insana değmenin korkusuyla yaşamıştı. </p>
<p class="calibre1">| 491 </p>
<p class="calibre1">AdamFavrer </p>
<p class="calibre1">Ve hepsi Laszlo Kuehl yüzünden. </p>
<p class="calibre1">"İyi misin?" diye sordu VVinter. </p>
<p class="calibre1">"Evet." Yalan söylüyordu. </p>
<p class="calibre1"/>
<p class="calibre1">Derin bir nefes alıp tekrar Norton'a döndü. Yavaşça elini uzattı ve adamın boynuna dokundu. Tenleri birbirine değince onun duyguları zihnine doldu. Korku bulmayı beklerken Elijah'm tek gördüğü, imrenmeyle karışık açık mavi bir pişmanlıktı. </p>
<p class="calibre1">"Seni kim gönderdi?" diye sordu VVinter. "Valentinus mu?" </p>
<p class="calibre1">Kel kafalı yanıt vermedi, ama Elijah'ın yanıta ihtiyacı yoktu. Valentinus'un adı geçince adamın zihninden kör edici bir sevgi kıvılcımı geçmişti. VVinter'e bakarak başını salladı. </p>
<p class="calibre1">"Laszlo'nun ölmesini neden istiyordu?" diye sordu bu kez VVinter. </p>
<p class="calibre1">"Demiurgos'un elçisi olduğu için." </p>
<p class="calibre1">"Kimin?" dedi Elijah. </p>
<p class="calibre1">"Yarım-yaratıcı. İnandığınız sahte Yaratıcı Tanrı," adam dura-ladı. "Ve o Laszlo'yu kurtaramadı. Ve öteki Archon'u da kurtaramayacak." </p>
<p class="calibre1">Elijah kalbinin durduğunu sandı. "Darian." </p>
<p class="calibre1">Kolyesini çıkartma fikri Elijah'ı dehşete düşürüyordu, ama başka seçeneği yoktu. </p>
<p class="calibre1">Darian onun hayatını kurtarmıştı. Eğer kendisinin de onunkini kurtarma olanağı varsa, her yolu denemek zorundaydı. </p>
<p class="calibre1">Kendini toparlamaya çalışarak bakışlarını aşağıya indirdi. İçinde oldukları berbat durumu anımsatacak başka bir şeye ihtiyacı varmış gibi yerdeki kanlı çarşaflara baktı. Düşünmek zorundaydı. Laszlo ne demişti? </p>
<p class="calibre1">Devrilmiş bir sandalyeyi düzeltip kanepenin önüne koydu. "Otur." </p>
</body>
</html>
