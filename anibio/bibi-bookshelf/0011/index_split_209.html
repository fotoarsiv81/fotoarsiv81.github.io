<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_211">2 </h2>
<p class="calibre1">30 Aralık 2007 </p>
<p class="calibre1">22:48 (Yargı Gecesi'ne 25 saat, 12 dakika kala) </p>
<p class="calibre1">"Hemşire!" Darian sertçe kapıya vurdu. "Hemşire!" </p>
<p class="calibre1">Sanchez pencerede belirince kapıyı açmasını işaret etti. Hemşire anahtarı kilide soktu ve kapı aralandı. Darian kapıyı hızla çekerek sonuna kadar açtı. Elijah'ı gören Sanchez'in gözleri irileşti. </p>
<p class="calibre1">"Bay Glass'ın burada olmaması gerekiyor," dedi Darian. </p>
<p class="calibre1">Her ne kadar zavallı hemşireye zarar vermek istemese de, nazik olmak için vakti yoktu. Zihnini açtı ve bastırdı. Diğer hastaların keskin ve hastalıklı çılgın zihinleri onunkine girmeye çalıştı. </p>
<p class="calibre1">Sadece birkaç dakika daha. Bunu yapabilirsin. </p>
<p class="calibre1">Acısını göz ardı eden Darian kadını bileğinden yakaladı. </p>
<p class="calibre1">"Size bu hastanın taburcu edilmesinde bana yardımcı olmanızı emrediyorum, Hemşire." </p>
<p class="calibre1">Darian'm kalp atışları hızlandı, solukları sıklaştı. Bir yandan Sanchez'i bükerken, bir yandan da tüm o psikotik zihinleri Elijah'dan uzakta tutmaya çalışmanın yarattığı gerilim neredeyse dayanabileceğinden fazlaydı. Hemşire hemen boyun eğmezse, onu daha da sert bir şekilde büküp zihnini parçalamaktan başka seçeneği kalmayacaktı. </p>
<p class="calibre1">"P-p-p-peki," diye kekeledi Sanchez. </p>
<p class="calibre1">Darian kadının bileğini bıraktı ve koridoru işaret etti. Hemşire tedirgin bir şekilde gri-yeşil koridorda yürümeye başladı. Darian ter içindeki alnını sildi ve zihinsel tutuşunu gevşetti; kadın kararını verdiğine göre, fikrini değiştirmesi pek olası değildi. </p>
<p class="calibre1">Ziyaretçi salonundan geçerlerken yerleri silen görevli durdu ve onlara baktı. </p>
<p class="calibre1">Darian adama yoğun bir aldırmazlık duygusu gön- </p>
</body>
</html>
