<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_2">2 </h2>
<p class="calibre1">29 Aralık 2007 </p>
<p class="calibre1">14:46 (Yargı Gecesi'ne 57 saat, 14 dakika kala) </p>
<p class="calibre1">Elijah Glass karşısındaki iki yönlü aynaya dikkatle baktı. Aynanın diğer yanındaki insanlar gözlendiklerini biliyordu, ama belli ki bu umurlarında değildi. Elijah başını salladı. Kendi isteğiyle ve bir sürü yabancıyla birlikte oturup, başka yabancılar tarafından gözetlenmek fikri... </p>
<p class="calibre1">Bunu düşünmek bile solgun ve çilli cildinin bir anda kızarmasına neden oldu. </p>
<p class="calibre1">Derin, rahatlatıcı bir soluk alarak işaret parmağını boynunda asılı gümüş haça bastırdı. Ilık metali teninin üzerinde hissetmek onu her zaman rahatlatıyor, kendini emniyette hissetmesini sağlıyordu. </p>
<p class="calibre1">Elijah bakışlarını tekrar pürüzsüz cam yüzeye çevirdi. Camın ardmdaki dikdörtgen odada Terry uzaktan kumandayı aldı ve büyük plazma ekrana doğrulttu. Özenle seçilmiş grup (altı adam, altı kadın; yedisi beyaz ırktan, biri Asyalı, ikisi Latin ve ikisi de Afro-Amerikalı) uysal bir şekilde ekrana doğru döndü. </p>
<p class="calibre1">Elijah dağınık kızıl saçlarını eliyle kulaklarının arkasına itip, dizüstü bilgisayarına göz attı. Ekranı on iki eşit kareye bölünmüştü. Her birinin ortasında dışarıya doğru bakan bir yüz vardı. Elijah dev ekrana bakan yüzleri tek tek inceledi. Nabzı yavaşladı. </p>
<p class="calibre1">Televizyon onun gerçekten hoşlandığı tek şeydi. Umutsuz bir uykusuzluk hastası olarak her gece sekiz saati kanallar arasında dolaşarak geçirirdi. Neredeyse her şeyi seyrederdi, ama kesin favorileri de vardı: Fantezi ve bilim kurgu, hukuk, suç incelemesi dizileri, filmler, politika ve elbette komedi dizileri ve reality şovlar. </p>
<p class="calibre1">I 17 </p>
<p class="calibre1">Adam Fawer </p>
<p class="calibre1">Elijah'in tutkusu gerçekliğin irdelenmesiydi. Ama o anda karşısındaki gerçeklik tümüyle yalındı. Kaşlarını çatan, gözlerini kısan, ağızlarını büzen ve burunlarını kıvıran on iki kişiye dikkatle baktı. Her hareketin tek tek hiçbir anlamı yoktu, ama topluca bakılınca... İşte Elijah'in Tanrı vergisi yeteneği o noktada devreye giriyordu. </p>
<p class="calibre1">Yüz Hareketleri Kodlama Sistemi'nde eğitim almış olan Elijah, insanların yüzünü okumayı biliyordu. Psikoloji profesörü Paul Ekman tarafından 1976 yılında tasarlanan YHKS, üç bin civarında değişik yüz ifadesi ve bunların gösterdiği duyguları belirlemişti. Ekman'ın 46 farklı kas hareketini ya da 'Hareket Birimi'ni belgelediği 500 sayfalık el kitabını ezberledikten sonra insan yüzü Elijah için kolay okunabilen bir kitap olmuştu. </p>
<p class="calibre1">İstemli, ama sahte bir 'Pan-Amerikan gülüşü', yani dudakların kenarlarını yukarıya kaldırmak (HB 12) ile istem dışı samimi bir 'Duchenne gülüşü'nü, yani HB 12 ile birlikte yanağın kaldırılarak (HB 6) gözlerin kısılmasına neden olmak arasındaki farkı kolaylıkla ayırt edebiliyordu. Korkuyu (HB 1, 2, 15, 20; kaşların hem içi, hem de dışının kaldırılmasıyla birlikte dudakların basılarak uzatılması), tiksintiyi (HB 4, 9,17; alnın indirilip, burnun büzülmesiyle birlikte çenenin kaldırılması), kısacası insanın hissedebileceği her duyguyu okuyabiliyordu. </p>
<p class="calibre1"/>
<p class="calibre1">Yıllar boyunca insanların hislerini saklamakta da en az onları kontrol etmekte olduğu kadar zorlandığını öğrenmişti. Ve onun gerçeği algılamasına izin veren de yaradılıştan gelen bu kontrol eksikliğiydi. Çünkü Elijah, çoğu kişinin kabullenmeyi reddettiği bir gerçeği kalpten kabullenmişti: Kişinin asıl efendisi zihni değil bedeniydi. </p>
<p class="calibre1">Schopenhauer ne demişti? </p>
<p class="calibre1">Der Mensch kann was er will; er kann aber nicht ıvollen was er ıvill. </p>
<p class="calibre1">Kişi istediğini yapabilir; ama ne isteyeceğini isteyemez. </p>
<p class="calibre1">Elijah başını salladı. Doğruydu bu. Beden arzuları kontrol ediyordu, arzular da iradeyi. Geri kalan her şey sadece kuru gürül-18 </p>
<p class="calibre1">Empati </p>
<p class="calibre1">tüydü; bilinci kandırıp, bir köleden farklı olduğuna inandıran olgu belliydi. </p>
<p class="calibre1">Video gösterimi bitince Terry ifadesiz bir yüzle, odada bulunan deneklere döndü. </p>
<p class="calibre1">Donuk sarı renk saçlarla çevrelenmiş sade bir yüzü vardı. </p>
<p class="calibre1">"Peki," dedi. "Ne düşünüyorsunuz?" </p>
<p class="calibre1">Asyalı kadın konuşmaya başladı. Elijah zihninde içgüdüsel olarak ona en çok benzettiği tanınmış kişi olan ve ER dizisinde oynayan Ming Na'nın adını takıp kulaklarını dikti. Dikkatle dinlemesine rağmen aslında kadının ağzından çıkan sözcükleri duymuyordu bile. </p>
<p class="calibre1">Onun yerine sesine odaklanmıştı. Tona. Vurgulara. Konuşma temposuna. Sesindeki ipuçları sürekli değişen mimikleriyle (HB 6, 11 ve 12) birleşince bilmek istediği her şeyi anlatıyordu. </p>
<p class="calibre1">Deneklerin geri kalanı da birer birer Terry'nin sorduğu kurnazca soruları yanıtladı. Son adam Elijah'm Oz dizisinde mahkûmlardan birini canlandıran Luis Guzman'a benzettiği sert görünümlü bir Latindi. Guzman sinirli ve anlaşılmaz şekilde gergin görünüyordu; dudakları fazla sıkılmıştı (HB 23), gözleri kısıktı. </p>
<p class="calibre1">İki yönlü aynadan adamı inceleyen Elijah, onun masanın altında ayaklarıyla sürekli tempo tuttuğunu gördü. Ve birden anladı. Adam bir bağımlıydı ve o anda da ihtiyaç içindeydi. Guzman'm düşkünlüğünün uyuşturucu, sigara ya da alkol olması önemli değildi. Her ne ise, önündeki işe odaklanmasına engel oluyordu. </p>
<p class="calibre1">Elijah başına takılı mikrofona yavaşça, "Boşver onu," dedi. </p>
<p class="calibre1">Terry deneklerin göremeyeceği, Elijah'a onu duyduğunu belirtecek kadar hafif bir şekilde başını eğdi. Gösterim elli yedi dakika daha sürdü, ama Elijah sürenin farkma bile varmadı. Denekler sonunda sandalyelerinden kalkınca, o da bitkin bir şekilde yeşil deri koltuğuna çöktü. </p>
<p class="calibre1">Bir bardak soğuk suyu üç uzun yudumda bitirdikten sonra gözlerini kapattı ve zihnini özgür bıraktı. Sonra karartılmış odanın </p>
<p class="calibre1">| 19 </p>
<p class="calibre1"/>
<p class="calibre1">AdamFawer </p>
<p class="calibre1">kapısı ansızın açılınca bir yabancının onun yaşam alanına girmek üzere olduğunu farkederek irkildi. Ama gelen Terry idi. </p>
<p class="calibre1">"Özür dilerim," dedi. "Kapıya vurmayı hep unutuyorum, değil mi?" </p>
<p class="calibre1">Elijah omuzlarını silkip, önüne baktı. "S-s-sorun değil." </p>
<p class="calibre1">Terry oturdu. Aralarındaki üç metrelik mesafe Elijah'a göre çok kısaydı, ama fazla rahatsız olacağını düşünmedi. Terry tekrar konuştuğunda, sesinde intihar etmek üzere olan birini vazgeçirmeye çalışan bir insanın ağır ve düşünceli tonu vardı. </p>
<p class="calibre1">"Peki, sen ne düşünüyorsun?" </p>
<p class="calibre1">Elijah notlarına, okunması neredeyse olanaksız bir dizi mavi, kırmızı ve yeşil karalamaya göz attı. Aslında fotoğrafik hafızası not almayı gereksiz kılıyordu, ama eğik a'larına ve bozuk f'lerine bakmak kendini daha iyi hissetmesini sağlıyordu. En azından zihninde. </p>
<p class="calibre1">Gerçekteyse duyduğu huzur baktıklarından çok, bakmadıklarından kaynaklanıyordu. </p>
<p class="calibre1">Terry ile olan yakınlığından ötürü onun gözlerine doğrudan bakmaya dayanamıyordu. Yabancıları gözlemek farklı bir şeydi. Son iki ay boyunca o kadar yakın çalışmışlardı ki, Terry artık neredeyse arkadaş sayılırdı. </p>
<p class="calibre1">Elijah gözlerini siyah keçeli kalemle yazdığı renkli harflere dikti. Zihinsel olarak harflerin tek renkli olduğunun bilincindeydi, ama sinestezisinden1 dolayı onları bir renk cümbüşü olarak algılıyordu. Bedenin zihin üzerindeki egemenliğinin ve gerçeği algılanmayı kontrol etmesinin bir örneği daha. </p>
<p class="calibre1">Öyle bile olsa, Elijah sinestezisinden, beyninin değişik bölümleri arasındaki açıklanamayan bilgi alışverişinden kaynaklanan o ender sendromdan hoşlanıyordu. </p>
<p class="calibre1">Sonuçlar garipti. Bazı insanlar </p>
<p class="calibre1">1   Sinestezi (synesthesia): Duyuların birbirine karıştığı nörolojik bir durum. </p>
<p class="calibre1">(Örnek: harf ve seslerin renk olarak, bazı kelimelerin ağızda tat olarak algılanması.) [ç.n. (Kaynak: VVikipedia)] </p>
</body>
</html>
