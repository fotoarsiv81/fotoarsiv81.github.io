<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_170">3761 </h2>
<h3 class="calibre3">Empati </h3>

<p class="calibre1">"Seni kullanıyor/' dedi Dietrich heyecanla. "Sakın beni bırakma yoksa yeniden kontrolü altına girersin. Diğer muhafızları ça-ğırmalıyız. Onları..." </p>
<p class="calibre1">Laszlo adamın çenesine bir sol kroşe çıkarttı; aynı anda da kırılan küçük parmağının çıkarttığı sesi duydu. Duyduğu acıya aldırış etmeden Tom'a döndü. Hem eli, hem de zihniyle uzanıp onu fiziksel ve zihinsel olarak doktorun elinden almaya çalışırken, inanılmaz bir ikilik hissi duydu. Sonunda muhafızı bilim adamından çekip kurtarmayı başardı ve ona hemen sakin bir kesinlik hissi aşıladı. </p>
<p class="calibre1">"Ona sakın dokunma!" diye bağırdı. "Çocukların kontrolü altında. Dokunursan sen de onların etkisine kapılırsın." </p>
<p class="calibre1">Başını sallayan Tom çenesini ovuşturan bilim adamından hemen uzaklaştı. </p>
<p class="calibre1"/>
<p class="calibre1">"Onu dinleme!" diye bağırdı Dietrich, ama sesinin zayıflığına bakılırsa, kaybettiğinin farkındaydı. </p>
<p class="calibre1">Laszlo onu çekip ayağa kaldırdı, gömleğinin yakasını yırtarak açınca boynundaki ince zinciri gördü. Ilık metale dokununca sanki bir balon zihnini sarmalayıverdi. </p>
<p class="calibre1">Midesi bulandı, kusacak gibi oldu, ama dişlerini sıkıp bir çekişte kolyeyi koparttı. Kopan zincir boynunu kesince Dietrich acıyla bağırmıştı. Elindeki kolyeye bir an bakan Laszlo, avucunu açıp onu yere bıraktı. </p>
<p class="calibre1">Ve tüm dünya bir anda tekrar odağına yerleşti. Ama bu kez Laszlo'nun karşısında bir değil, iki çıplak zihin vardı. Her ne kadar Tom'a yaptığı gibi, Dietrich'in de kendisini sevmesini sağlayabileceğinden emin olsa da, doğru yolun o olmadığını içgüdüsel olarak biliyordu. Dietrich'in o anda hissettiği orijinal duygulan kullanmaya ihtiyacı vardı. Ve bu da korku demekti. </p>
<p class="calibre1">Muhafıza dönüp, "Bu adama bir dakika için dikkat et," dedi. "Herhangi bir şey yapmaya kalkarsa canını çıkarana kadar döv </p>
</body>
</html>
