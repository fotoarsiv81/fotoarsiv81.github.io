<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_74">5 </h2>
<p class="calibre1">Kilide giren anahtarın sesini duyan Jill o yana döndü. Gözyaşları çoktan kurumuştu, ama gözleri hâlâ yanıyordu. Bodrumun nemli, küf kokan havasmı içine çekip yüzünü buruşturdu; boğazı bağırmaktan tahriş olmuştu. </p>
<p class="calibre1">Ağır ahşap kapı eski menteşeleri gıcırdayarak açıldı. Jill'in gözleri koridordan ansızın gelen ışıkla kamaştı, sonra Peder Sullivan elektrik düğmesini çevirdi. </p>
<p class="calibre1">Jill içgüdüsel olarak elleriyle gözlerini kapatmaya çalışınca, bileklerindeki ip etine batıp canını yaktı. </p>
<p class="calibre1">Odaya giren rahip düğümleri kontrol ederek ipi biraz daha sı-kılaştırdı. İrkilen Jill acı içinde inledi. </p>
<p class="calibre1">"Bu canını yakabilir," dedi Peder Sullivan. "Ama sonra... Sonra yaptıklarımdan dolayı bana minnettar kalacaksın." </p>
<p class="calibre1">Bir süre Jill'e baktı, sonra döndü ve dua okuyarak mor bir pelerini omuzlarına attı. Tekrar yüzünü döndüğünde, elinde bir kupa tutuyordu. Bardak kanla dolu gibiydi. </p>
<p class="calibre1">"Vakit geldi." </p>
<p class="calibre1">Kapı bir kez daha açıldı ve içeriye Jill'in daha önce hiç görmediği bir adam girdi. Kalın, güçlü kolları olan kısa boylu, tıknaz biriydi bu. Gözlerinde bir hayret ve kararlılık ifadesiyle eğilip ona baktı. Karşısındaki kız gibi o da titriyordu. Aradaki fark, korkudan değil, heyecandan titremesindeydi. </p>
<p class="calibre1">Jill ağlamaya başladı. </p>
<p class="calibre1">Peder Sullivan hıçkıran çocuğa baktı. Kalbi çatlayacak gibiydi. Hayatında hiç o kadar korkmamıştı. Parmaklarıyla şarap bardağını sıkıca kavrayıp bakışlarını duvardaki tek dekoratif elemana çevir-173 </p>
<p class="calibre1">Adam Fawer </p>
<p class="calibre1">di: Bronzdan yapılmış küçük bir çarmıha gerilmiş İsa heykeli. Cö-rüntü içini kararlılık duygusuyla doldurdu. </p>
<p class="calibre1">Peder McKinney'in orada olmasından her şeye rağmen memnundu. Onun gücüne ihtiyacı olacağını düşünüyordu. Genç rahip yalnızca 1.65 boyunda olsa da, bir defans oyuncusunun geniş vücut yapısına sahipti; sanki 1.85 olarak doğmuş da, Tanrı kafasına bir çekiç indirip cüssesine dokunmadan boyunu kısaltmıştı. </p>
<p class="calibre1">Sullivan bir gece önce Rituale Ronanum'dan okuduğu bölümleri anımsamaya çalışarak gözlerini kapadı. Ama tek düşünebildiği, artık ezberlediği metnin başındaki o uğursuz sözcüktü. </p>
<p class="calibre1">Yunancadaki ek edatı ile horkizo fiilinden türetilen sözcük, 'bir ruhu yeminle bağlama' anlamına geliyordu. Tam anlamı bir varlığı daha üstün bir gücün yardımıyla bağlayıp, verilen emirlere itaat etmesini sağlamak demekti. </p>
<p class="calibre1">Ama emir hep aynıydı: Defol! </p>
<p class="calibre1">Peder Sullivan o ana kadar sözcüğe fazla dikkat etmemişti ama şimdi tüm benliğini sarmıştı. </p>
<p class="calibre1">Egzorsizma. Yani şeytan çıkartma. </p>
<p class="calibre1">174 I </p>
</body>
</html>
