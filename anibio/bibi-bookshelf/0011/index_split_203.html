<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_205">56 </h2>
<p class="calibre1">Laszlo kendine geldiğinde, zonklayan gözlerini açamadı. Elleriyle yoklaymca kalın bir sargı tabakasıyla karşılaştı. Bir korku dalgası benliğini sardı. </p>
<p class="calibre1">Doğrulmaya çalıştı, ama bir çift güçlü el onu tuttu. Ellerin Darian'a ait olduğunu hissetti. Ve birden anımsadı. </p>
<p class="calibre1">"Jill nerede?" </p>
<p class="calibre1">"O iş tamam." </p>
<p class="calibre1">Laszlo uzun bir soluk bıraktı. "VVinter ile Elijah?" </p>
<p class="calibre1">"İyiler," dedi Darian. Ağlamamaya çalıştığı sesinden belliydi. "Uyu. Uyandığında yanmda olacağım." </p>
<p class="calibre1">"Peki." Laszlo bilincini yitirmeye başlamıştı bile. "Tamam." </p>
<p class="calibre1">Bilinci geri geldiğinde gözlerindeki acı biraz hafiflemişti. Gece olduğu hissi vardı içinde. Elini yumuşak çarşafın üstünde gezdirdi ve yavaşça doğruldu. </p>
<p class="calibre1">Çevresinde hepsi uyumakta olan dört zihin vardı. Bilinçsizlik içinde sönük olsalar bile, üç tanesinden güç fışkı-rıyordu; dördüncüsüyse onlara kıyasla zayıf bir gölge gibiydi. Sonra başka bir şey hissetti: Bomboş bir hiçlik. Sanki uzayda bir kara delik. Darian'm uyandığını duydu/hissetti. </p>
<p class="calibre1">"Herhangi bir sorun çıktı mı?" </p>
<p class="calibre1">"Hayır. Dietrich iki saatten az bir süre içinde girdi ve çıktı." Laszlo bir sonraki sorusunu soramadan Darian, "Kız hâlâ uyuyor," dedi. "Bilmiyor." </p>
<p class="calibre1">"Uyandığında ben söylerim." </p>
<p class="calibre1">Bir sessizlik oldu, sonra Darian, "Tamam," dedi. </p>
<p class="calibre1">Kadının içinden, acı çikolata gibi kokan üzüntüyle karışık bir utanç duygusu geçti. Laszlo elini uzatınca tutup kendi elinin içinde hapsetti. </p>
</body>
</html>
