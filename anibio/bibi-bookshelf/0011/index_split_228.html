<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_230">1503 </h2>
<h3 class="calibre3">AdanaFavrer </h3>

<p class="calibre1">"Hayır. Neden yapsın öyle bir şeyi? Bu dünyayı neden yaratsın?" Valentinus kollarını açtı, "Ağza alınamayacak acılarla dolu bu dünyayı. Neden bizleri daha ilk nefesimizi bile almadan ilk günahla lanetlenmiş olarak burada yaşamaya mahkûm etsin?" </p>
<p class="calibre1">Birisi, "Acı..." diye fısıldadı. </p>
<p class="calibre1">"Evet. Doğa bile acıyla dolu. Tüm yaratıklar yaşamını sürdürebilmek için başka yaşamları yok etmek zorunda. Bu cehennemi yerde yaşamaya devam edebilmek için öldürmeye resmen zorlanıyoruz. Bu gezegen 'doğal afetler' ile -seller, yangınlar, depremler, kasırgalarla- dolu. Ve bizler -çevresinin son derece farkında, yaşamın tüm acılarını çekmeye mükemmel şekilde donanımlı insanlar-buradayız. Şimdi yine soruyorum: Neden? 'Tanrı' neden böyle bir dünya tasarladı? </p>
<p class="calibre1">Bunların hepsi Adem elmayı yediği için mi oldu?" </p>
<p class="calibre1">Koreli bir kadın yanıtladı. "O Adem'e... Ve hepimize... Özgür iradeyi verdi." </p>
<p class="calibre1">Valentinus başını salladı. "Yani bütün bunları başımıza kendimiz mi sardık?" </p>
<p class="calibre1">"Eski Ahit bunu öğretir." </p>
<p class="calibre1">"Ama bizler Tanrı'nın suretinde yaratılmadık mı?" </p>
<p class="calibre1">"Evet," dedi kadın. </p>
<p class="calibre1">"O zaman tüm bu kusurlarımız nereden geliyor?" Valentinus duralayıp Susan'a döndü. </p>
<p class="calibre1">Yanıt çok belliydi. Eğer yaşam Tanrı tarafından yaratıldıysa, o za-,man tüm kusurların kaynağı da... </p>
<p class="calibre1">"Tanrı'dan," diye fısıldadı Susan parçaları birleştirerek. </p>
<p class="calibre1">"Evet. Tanrı'dan. Tüm bencil arzularımız ve şeytani düşüncelerimiz, sıfatında yaratıldığımız o şanlı Yaratıcımız'dan kaynaklanıyor. Bu da O'na dair şunu söyler..." </p>
<p class="calibre1">Koreli kadın huşu içinde boşluğu doldurdu. "Tanrı... Kusurludur." </p>
</body>
</html>
