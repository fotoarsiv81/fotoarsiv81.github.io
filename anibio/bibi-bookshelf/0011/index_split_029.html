<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_29">11 </h2>
<p class="calibre1">29 Aralık 2007 </p>
<p class="calibre1">20:11 (Yargı Gecesi'ne 51 saat, 49 dakika kala) </p>
<p class="calibre1">Stevie banyodan kalın, beyaz bir bornoz giymiş olarak çıktı; bambaşka biri gibi görünüyordu. Saçı düzgünce taranmış, o pis sakalı da cildini kaplamış olan kir tabakasıyla birlikte gitmişti. Plastik bir torbayı, içinde fare ölüsü varmış </p>
<p class="calibre1">gibi bedeninden uzakta tutuyordu. </p>
<p class="calibre1">"Elbiselerim," dedi. "Oldukça kirliler." Sonra ekledi: "Oda hizmetleri bana yeni bir şeyler verir mi dersin?" </p>
<p class="calibre1">"Onları ararım." </p>
<p class="calibre1">"Harika." </p>
<p class="calibre1">Stevie zinde adımlarla yürüyerek kapıyı açtı ve torbayı koridora fırlattı. Sonra oturma odasına döndü, kanepeye uzandı ve Elijah'a baktı. </p>
<p class="calibre1"/>
<p class="calibre1">"Şimdi odadaki şu filden bahsedelim - metrodaki o gofret maskaralığı neyin nesiydi?" </p>
<p class="calibre1">"Ben... Bilmiyorum," Elijah henüz kendini yaşananları analiz etmeye hazır hissetmiyordu. </p>
<p class="calibre1">"Peki, şuna ne dersin: Son on yedi yıldır hangi cehennemdeydin?" </p>
<p class="calibre1">"Ne demek istiyorsun?" </p>
<p class="calibre1">"Bay Kuehl seni o özel okula davet ettikten birkaç ay sonra ailen dünya yüzünden silindi. Anneme ne zaman sizlerin nerede olduğunu sorsam beni odama gönderiyordu. Ne oldu? Bir cinayete falan mı tanık oldun?" </p>
<p class="calibre1">"Hayır," dedi Elijah kaşlarını çatarak. "Yani... Sanmıyorum. Doğrusunu istersen, o zamanlarla ilgili olarak hafızam biraz bulanık." </p>
</body>
</html>
