<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_120">23 </h2>
<p class="calibre1">Dietrich hapı ağzına attı, toz haline gelene kadar çiğnedi ve bir yudum diyet kolayla yuttu. Soyunmaya gerek duymadan laboratuarın bir köşesindeki kanepeye uzanarak üstüne bir battaniye çekti. Uzun zamandır odasında uyumuyordu. Zihni orada rahatla-yamıyordu çünkü. </p>
<p class="calibre1">Laboratuardaysa, vızıldayan cihazlarının ve sürekli parıldayan ekranların arasında kendini emniyette hissediyordu. Aklına ansızın bir fikir gelirse hemen not alabilmek için masasına yeterince yakındı. Zaten gideceği bir eşi ve çocukları da yoktu. Bir evi bile yoktu. Organizasyon'a katılmaya karar verdiğinde evinden de vazgeçmişti. </p>
<p class="calibre1">Ondan önce ne kadar yalnız olduğunu hiç farketmemişti. Ama oraya dış dünyayla neredeyse tüm ilişkilerini kesecek şekilde kapanınca, yalnızlığı göz ardı edilemeyecek boyutlara gelmişti. İşin garip tarafı, ilk şokunu atlattıktan sonra o hapislik durumu artık onu pek de rahatsız etmiyordu. </p>
<p class="calibre1">Aslında Organizasyon tarafından 'hapsedilmiş olmanın' rahatlatıcı bir yönü de vardı. Uyanık olduğu her anı çalışarak geçirmesinden ötürü suçluluk duymak zorunda değildi. Mutfağında mik-rodalgaya girebilecek hazır yemeklerle dolu bir derin dondurucudan başka bir şey olmayan boş ve yalnızlık çağrıştıran bir eve gitmek zorunda değildi. O zamana dek karşılığını parayla ödemeden bir kadınla birlikte olmadığından ötürü kendini kahretmek zorunda da değildi. </p>
<p class="calibre1">Organizasyon onu o tür tüm suçluluk ve kendinden nefret duygularından armdırmıştı. Seçenekleri elinden almışlar ve başarılı olduğu tek şeyle baş başa bırakmışlardı: İş. </p>
<p class="calibre1">Gözlerini yumdu. Zihninden rahibin cama geçmiş kanlı yüzünün görüntüsü geçti. Ne kadar mide bulandırıcı olsa da, büyük bir </p>
<p class="calibre1">| 271 </p>
<p class="calibre1">Adam Fawer </p>
<p class="calibre1">rahatlama hissiyle karşıladığı bir görüntüydü. Çünkü empatik yetenekleri nasıl kontrol edebileceğini o an keşfetmişti. Ve böylece, Organizasyon için işe yararlığını garantiye almış oluyordu ki, bu da çok uzun bir süre daha orada çalışabileceği anlamına geliyordu. </p>
<p class="calibre1">Gelecekteki keşiflerini hayal ederek bir süre tavana baktı. Artık Zinser'in istediği hedefe eriştiğine göre, belki kendi çalışmalarını da genişletebilirdi. </p>
<p class="calibre1">MK-ULTRA'yı ve tüm alt programlarını orada yeniden hayata geçirebilirdi. </p>
<p class="calibre1">Kendinden öncekilerin aksine, Kongre denetimiyle uğraşmak zorunda da kalmayacaktı. Sonuçta orada sınır kendi hayal gücüydü. </p>
<p class="calibre1">Ya da OFTEN Operasyonu'nda çalışanların da inandığı gibi, sınır falan yoktu. </p>
<p class="calibre1">Hem de hiç. </p>
<p class="calibre1">2721 </p>
</body>
</html>
