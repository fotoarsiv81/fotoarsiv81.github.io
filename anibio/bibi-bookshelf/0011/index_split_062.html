<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_63">152 I </h2>
<h3 class="calibre3">Empati </h3>

<p class="calibre1">YVD -Yetenekli ve Dâhi- programına seçilmiş olmak onu diğerlerinin gözünde daha da büyük bir hedef haline getirmişti. Neyse ki Stevie de seçilmiş olduğundan, en azından bir tane dostu vardı. Oraya geldiğinden beri bazı şeyler gerçekten de daha iyiydi. Örneğin Bay Kuehl'in dersi. Kendini onun yanında her zamanki kadar gergin hissetmiyordu. Ve Bay Kuehl ona bir şey sorduğunda (ki neredeyse her gün soruyordu) Elijah eskiden olduğu gibi donup kalmıyordu. </p>
<p class="calibre1">Tüm bunlardan ötürü, Bay Kuehl zorunlu eyalet sınavını duyurduğunda rahatlamıştı Elijah. Ama, sınav kitapçığının mührünü yırtıp ilk soruyu okur okumaz midesine bir ağrı saplandı. </p>
<p class="calibre1">Aşağıdaki duygularla en çok benzeşen rengi seçin: 1. Öfke </p>
<p class="calibre1">? Siyah    ? Yeşil              ? Kırmızı   ? Mavi    Q Turuncu </p>
<p class="calibre1">? Beyaz   ? Kahverengi    ? Mor        Q Sarı </p>
<p class="calibre1">Terli parmakları arasından kayan kalem yere düştü. </p>
<p class="calibre1">Kalemini almak için eğilirken, başkalarının da benzer bir tepki verip vermediğini görmek için etrafına bakındı. Kafa kaşımalar ve sıkıntılı silgi döndürmelerle belirginleşen genel bir şaşkınlık hissi dışında bir şey yoktu. </p>
<p class="calibre1">Başka kimse onun gibi hissetmiyordu. Başka kimse dehşete kapılmış değildi. </p>
<p class="calibre1">Sınav kâğıdına tekrar baktı. Öyle bir soruyu insan neden sorardı ki? </p>
<p class="calibre1">Çünkü biliyorlar da ondan. Ve eğer biliyorlarsa, o zaman belki de... </p>
<p class="calibre1">"Yalnız değilim," diye mırıldandı Elijah. </p>
<p class="calibre1">"Bir şey mi dediniz, Bay Cohen?" diye sordu Kuehl oturduğu masadan başını kaldırarak. Sınıftaki tüm gözler Elijah'a çevrildi. </p>
<p class="calibre1">Elijah gözlerini önündeki smav kâğıdına çevirerek, "H-h-hayır," dedi. "Ö-ö-özür dilerim." </p>
<p class="calibre1">"Zararı yok," dedi bay Kuehl. "Evet, gözler kâğıtlara." </p>
</body>
</html>
