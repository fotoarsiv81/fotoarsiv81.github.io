<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_91">210 j </h2>
<h3 class="calibre3">Empati </h3>

<p class="calibre1">"Buradan çıkmalıyım," diye yineledi başka ne diyeceğini bilemeden. "Neden beni bırakmıyorsun?" </p>
<p class="calibre1">"Nedenini biliyorsun, Jill." </p>
<p class="calibre1">"Bu adil değil!" </p>
<p class="calibre1">"Biliyorum," dedi Peder Sullivan ona bakarak. "Ama yapabileceğin bir şey yok." </p>
<p class="calibre1">"Seni burada tutabilirim. Seni aramaya geleceklerdir." </p>
<p class="calibre1">"Hayır. Gelmeyecekler. Bodruma kimsenin girmemesine dair çok kesin talimat verdim." </p>
<p class="calibre1">"Ama sonunda birileri—" </p>
<p class="calibre1">"Suyun tükenmeden önce değil." </p>
<p class="calibre1">Jill dönüp pis yeşil kovaya baktı. Peder doğruyu söylüyordu. Eğer onu burada tutarsa ve bir hafta kimse gelmezse... </p>
<p class="calibre1">"Beni bırakmalısın, Jill." </p>
<p class="calibre1"/>
<p class="calibre1">Jill başını salladı. "Hayır." </p>
<p class="calibre1">"O zaman ikimiz de ölürüz." </p>
<p class="calibre1">"Tek başıma ölmekten daha iyidir." </p>
<p class="calibre1">"Hayır, değil," dedi Peder Sullivan. "Senin kalbini biliyorum, Jill. Bunu yapmak istemiyorsun." </p>
<p class="calibre1">Jill dudağını ısırarak, bu sözleri kafasında tarttı. Bir zamanlar, haklı olabilirdi. Bir insanı, hele Peder Sullivan'ı öldürmeyi aklının ucundan bile geçiremezdi. Onu sevmişti. </p>
<p class="calibre1">Ama şimdi, bir tarafı rahibe gerçekten zarar vermek istiyordu. Ve tüm tereddütlerine rağmen, Peder Sullivan'a vurduğu an içini bir sevinç dalgası kaplamıştı. Bunun yanlış olduğunu biliyordu, ama onu acı içinde o kirli zeminde görünce kendini çok iyi hissetmişti. </p>
<p class="calibre1">Olayın sıcaklığı geçip de, ölüm ve yaşam gücünü elinde tuttuğunu hissedince, Jill kusacak gibi oldu. Onu öldüremezdi. Rahibin yapmış olduğu yanlış </p>
<p class="calibre1">olabilirdi, ama ona yardım amacıyla yapmıştı. Onu öldürmek, intikamdan başka bir şey olamazdı. </p>
</body>
</html>
