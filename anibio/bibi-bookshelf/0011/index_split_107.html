<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_108">18 </h2>
<p class="calibre1">Peder Sullivan serin, beyaz odanın ortasında çırılçıplak duruyordu. Uzunca metal bir masanın üzerindeki küçük karton kutu dışında oda boştu. Çıplaklığından utanan rahip eliyle cinsel organını örtmüştü. Vücudu karşısındaki ayna kaplı duvarda solgun ve gevşek görünüyordu. </p>
<p class="calibre1">"Beni duyabiliyor musunuz, Peder?" </p>
<p class="calibre1">Rahip irkildi. Bakışları odanın içinde dolaştı ve tavandaki hoparlörde durdu. </p>
<p class="calibre1">Konuşan adam sadece dört kelime söylemiş, ama peder sesi hemen tanımıştı. </p>
<p class="calibre1">Kafatasını kesip açan doktora aitti. Günler önce olmuştu o şey. Belki de haftalar önce. Zamanın kavramını kaybetmişti artık. </p>
<p class="calibre1">Hoparlöre bakarak soruyu yanıtladı. "Evet, sizi duyabiliyorum." </p>
<p class="calibre1">"Lütfen kutuyu açın ve içindekileri çıkartın." </p>
<p class="calibre1">Rahip yavaşça bir adım attı. Elini kutunun düzgün plastik yüzeyinde içinde olabilecek şeylerden korkarcasma gezdirdi. Yutkunarak tırnaklarını kapağın altındaki ince yarığa soktu. Gözlerini yumdu ve kapağı kaldırdı. Bir patlama ya da ona benzer bir şey bekliyordu, ama olmadı. </p>
<p class="calibre1">Gözlerini açınca kendini aptal gibi hissetti. Kutuda, her birinde birer parça giyecek eşyası olan kapalı plastik torbalar vardı. Rahip yakalığını görünce onların kaçırıldığı gün üzerindeki giysiler olduğunu anladı. Paketleri çıkartıp masanın üzerine koyduktan sonra, kalan son birkaç parçayı da aldı. </p>
<p class="calibre1">Bir çift ayakkabı. Ucunda haç olan gümüş bir kolye. Monsen-yörün ona vermiş </p>
<p class="calibre1">olduğu, üzerinde İsa'nın resmi kazılı büyük bir yüzük. İşte o en kıymetli eşyasıydı ve görünce gülümsemişti. Onu bir daha göreceğini düşünmüyordu. </p>
<p class="calibre1">238 | </p>
<p class="calibre1">Empati </p>
<p class="calibre1">"Lütfen her parçayı tıpkı her gün giyinirken yaptığınız gibi giyin. Her parçadan sonra ben size devam etmenizi söyleyene kadar bekleyin. Anlaşıldı mı?" </p>
<p class="calibre1">Peder Sullivan yine hoparlöre bakarak, "Evet," dedi </p>
<p class="calibre1">"Başlayın." </p>
<p class="calibre1">Hiç zaman kaybetmeyen rahip beyaz donunun içinde olduğu torbayı yırtarak açtı. </p>
<p class="calibre1">Bacaklarını çamaşıra birer birer soktu. Sonra beklenti içinde bakışlarını hoparlöre dikti. </p>
<p class="calibre1">"Devam edin," dedi ses birkaç saniye sonra. </p>
<p class="calibre1">Peder Sullivan çorabının sol tekini giydi ve bekledi. Ses yine devam etmesini söyledi. Çorabının sağ teki. Bekle. Devam et. Atleti. Pantolonu. Böylece, parça parça, giysilerini giydi. Ürkmüş ve çıplak bir laboratuar faresinden bir zamanlar olduğu adamı andıran birine dönüşmesini aynada izledi. Bir daha hiç o adam olup olamayacağını düşündü. </p>
<p class="calibre1"/>
<p class="calibre1">Masanın üstünde kalan son parçaya uzandı. Yüzüğü kavradı ve onu parmağına geçirdi. Soğuk metal tenine değince ürperdi, ama tanıdık ağırlığında bir rahatlık vardı. Bir sonraki talimatı bekleyerek hoparlöre baktı. Neredeyse bir dakika kadar hiç ses çıkmadı. Geri geldiğinde, ses heyecanlı gibiydi. </p>
<p class="calibre1">"Yüzüğü yavaşça çıkartın ve masanın üzerine koyun." </p>
<p class="calibre1">Rahip, söyleneni yaptı. Sesin ona yeniden çıplak kalana kadar soyunmasını söyleyip söylemeyeceğini merak ediyordu. O da sadece başka bir test miydi? </p>
<p class="calibre1">Cesaretini kırmak için bir yol mu? Kendini yeniden insan gibi hissetmesi için kandırıp, sonra onurunu parça parça yitirtmek mi? Ne istiyorlardı ondan? Ne... </p>
<p class="calibre1">"Yüzüğe dokunun, ama masadan almayın." </p>
<p class="calibre1">Peder Sullivan işaret parmağını yüzüğün üstüne koydu. Haça bakarak dua etti. </p>
<p class="calibre1">Duası serbest kalmak için değildi. Bunun seçenekler arasında olmadığını biliyordu. Günahlarının bağışlanması için dua etti. </p>
<p class="calibre1">Bir günah vicdanında diğer hepsinden daha parlak şekilde ya- </p>
</body>
</html>
