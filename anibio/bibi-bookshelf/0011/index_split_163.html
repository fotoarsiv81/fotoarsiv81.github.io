<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_165">40 </h2>
<p class="calibre1">Manderville göz açıp kapayana kadar önünde bitiverdi. "Henüz gitmeye hazır değiliz," dedi sertçe. "Yatağına dön." </p>
<p class="calibre1">Laszlo adamın eline dokundu, zihin kalkanı önceki gecenin aksine eriyip kaybolmadı. </p>
<p class="calibre1">"Senin neyin var?" diye sordu Manderville geriye çekilerek. </p>
<p class="calibre1">"Ben... Hırım! Yok bir şeyim. Sanırım... Galiba dün gece içkiyi fazla kaçırmışım. İçeri... İçeriye girmek için bana yardım edebilir misin? Kendimi bayılacak gibi hissediyorum." </p>
<p class="calibre1">Manderville iç geçirdi. "Haydi gel." </p>
<p class="calibre1">Laszlo'yu kolundan tuttu ve kapıyı açtı. Tam o sırada Laszlo adamın elinden biraz garip bir şekilde yansıyan ışığı farketti. </p>
<p class="calibre1">Elbette! </p>
<p class="calibre1">Onları Laszlo'nun empatik yeteneklerinden koruyan şey her neyse, Organizasyon doğrudan tensel temas halinde işe yaramayacağını biliyor olmalıydı. Ten rengi incecik eldivenlerin nedeni buydu. Ama öyleyse önceki gece Branigan'ın korunmasını aşmayı nasıl başarmıştı? O sahneyi çabucak zihninde canlandırdı. </p>
<p class="calibre1">Elini tuttuğunda, Branigan da kapının kolunu tutuyordu. </p>
<p class="calibre1">Hayır, elini değil. Bileğini. </p>
<p class="calibre1">Bakışlarını aşağıya indiren Laszlo, adamın eliyle kolu arasındaki belli belirsiz çizgiyi farketti. Tökezlemiş gibi yaparak parmaklarıyla korunmasız tene dokundu. </p>
<p class="calibre1">Manderville'nin zihnini sarmalayan buzdan duvar anında eriyiverdi. </p>
<p class="calibre1">"Ah, özür dilerim," diye mırıldandı. Bir yandan da adamı tatlı bir sempati duygusuna boğmuştu. </p>
<p class="calibre1">"Sorun değil," dedi adam sıcak bir ses tonuyla. "Sen iyi misin?" </p>
<p class="calibre1">| 365 </p>
<p class="calibre1">Adam Fawer </p>
<p class="calibre1">"Biraz susadım. Aşağıya inip buz alsam iyi olacak. Hemen dönerim." </p>
<p class="calibre1">Laszlo güven verici bir sakinlik hissi yaydı. </p>
<p class="calibre1">"Ben..." Cevap vermeye çalışan Manderville'nin sesi giderek zayıfladı. Laszlo adama aşıladığı güven duygusuyla mücadele eden korkunun kokusunu alabiliyordu. </p>
<p class="calibre1"/>
<p class="calibre1">Karar vermesine yardımcı olacağını umarak, "Kaçmayacağım," dedi. Ve Manderville'nin korkusu giderek yok oldu. </p>
<p class="calibre1">İşin o kadar kolay hallolmasına şaşıran Laszlo gülümsedi; rahatlayan koruma da ona mutlu bir ifadeyle güldü. Tam adama son bir neşe dalgası daha gönderecekti ki, bir şey farketti: Diğerlerinin gerisinde, derinlerde, gölgeler içinde, neredeyse gözlerden saklanmış bir duygu. </p>
<p class="calibre1">Kız her an uyanabilirdi, ama Manderville'nin sırrı da göz ardı edilemeyecek kadar önemliydi. Kendini düşünmeye zorladı. Adamın aklındaki gizli şey ne olabilirdi? Onu binada çok az görmüştü. Normalde okullara giderken kendisine eşlik eder... </p>
<p class="calibre1">Çocuklarla ilgili bir şeydi. </p>
<p class="calibre1">"Charlie'ye ne yaptığınızı biliyorum," dedi. Bir yandan da rahatlatıcı duygular gönderdi. "Rol yapmak zorunda değilsin." Başıyla koridorun sonunu işaret etti. </p>
<p class="calibre1">"Branigan bana söyledi." </p>
<p class="calibre1">Manderville kaşlarını çattı. "Söylememesi gerekiyordu." </p>
<p class="calibre1">"Eh, durumumu biliyorsun," Laszlo gülümsedi. "Zaten anlamıştım." </p>
<p class="calibre1">"Öylemi?" </p>
<p class="calibre1">"Belli oluyordu; sen de öyle düşünmüyor musun?" Mandervil-le'yi öyle bir güven ve iyilik hissi bombardımanına tutmuştu ki, kendi duyduğu dehşet bile hafiflemişti. </p>
<p class="calibre1">"Sanırım," dedi Manderville. "Direktör senin bilmemenin daha iyi olacağını düşündü. Varlığının çocukların dikkatlerini dağıtmasını istemedi." </p>
</body>
</html>
