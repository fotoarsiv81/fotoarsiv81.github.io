<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_57">21 </h2>
<p class="calibre1">30 Aralık 2007 </p>
<p class="calibre1">21:49 (Yargı Gecesi'ne 26 saat, 11 dakika kala) </p>
<p class="calibre1">Flüoresan lambaların parlak ışığı Elijah'ın beynine saplanıyordu. </p>
<p class="calibre1">Başını yana çevirdi ve gözlerini gri duvara dikti. Doğrulmaya çalıştı, ama yapamadı. Birden üstündeki örtünün bedenine neden o kadar sıkı geldiğini anladı: Bir deli gömleğinin içindeydi. Panikleyip bacaklarıyla etrafa tekme atmaya çalıştı, ama onlar da kalın deri kayışlarla bağlanmıştı. </p>
<p class="calibre1">Ve renkler. Beyninin içinde kayalık bir sahile vuran dalgalar gibi savrulan o kadar çok renk vardı ki. Her birinin etrafı nabız gibi atan parlak duygularla çevriliydi. </p>
<p class="calibre1">Billuri mavi: Neşe. Psikodelik pembe: Heyecan. Kurum karası: Nefret. Parlak turuncu: Paranoya. Ve hepsinin içinden geçen alev sarısı: Korku. </p>
<p class="calibre1">Derin bir nefes alıp haykırdı. "Bana yardım edin!" </p>
<p class="calibre1">Sesi çatlak ve cansızdı. Nerede olduğunu ve neler yaşandığını bilmemenin dehşeti demir bir pençe gibi yüreğini kavradı. Oradan Çıkmak zorundaydı. Nerede... </p>
<p class="calibre1">Metalik bir ses duydu ve odanın ağır kapısı açıldı; beyaz gömlekli Hintli bir kadın içeriye girdi. </p>
<p class="calibre1">"Lütfen sakin olun, Bay Glass. Benim adım Dr. Shandry." </p>
<p class="calibre1">Doktorun sesi yorgun, ama sakindi. Çocuğuna öğüt veren yorgun bir anne. </p>
<p class="calibre1">Elijah sesindeki dehşeti gizlemeye çalışmadan, "Yardım edin bana," diye inledi. "Çok korkuyorum. Neden..." Birden aklına bir </p>
<p class="calibre1">| 143 </p>
<p class="calibre1">Adam Fawer </p>
<p class="calibre1">şey geldi; durdu. Mteföael Biehn onu sakirıleştittfleye çalışırken kendisi yere yatmış... isterik bir şekilde ...gülüyordu. Ve sonra... </p>
<p class="calibre1">"Kimseye zarar verdim mi?"                                           , </p>
<p class="calibre1">"Ne kadarını anımsıyorsunuz?" </p>
<p class="calibre1">"Zarar verdim mi?" diye yalvardı Elijah. Sesi yükselmişti. Korku bir sis perdesi gibi etrafında dolanıyordu. Dikkatini toplamakta, doktorun gözlerine bakmakta, sesine odaklanmakta zorlanıyordu. Ama bilmesi gerekiyordu. </p>
<p class="calibre1">"L-l-lütfen..." </p>
<p class="calibre1">Dr. Shandry yanıt vermedi, ama vermesi de gerekmiyordu. Elijah onun huzursuzluğunu hissedebiliyordu. Ellerini yumruk yaparak sıktı; bandajların altındaki parmakları acıyordu. Biehn'in burnunun kırık parçalarına vurduğunu anımsadı; yoksa kemikler... </p>
<p class="calibre1">Aman Tanrım, hayır! "Kimseyi... Öldürdüm mü?" </p>
<p class="calibre1"/>
<p class="calibre1">VVinter ısınmak için kollarını ovuşturdu. Önceleri korkusu soğuğu bastırmıştı, ama buz gibi havada üç saat boyunca parkta bir aşağı bir yukarı yürüdükten sonra soğuk iliklerine kadar işlemişti. </p>
<p class="calibre1">Artık düşünebildiği tek şey yüzüne vuran ayaz, sızlayan kemikleri ve donmuş ayak parmaklarındaki zonklamaydı. Nefes alınca dondurucu hava ciğerlerine doldu. </p>
<p class="calibre1">Gözyaşlarını tutmaya çalışarak parkı çevreleyen çok katlı binalara baktı; hepsi sıcacık ışıklarla parıldıyordu. O kadar yakınlardı ki. On beş dakika içinde parkın batı ucuna ulaşabilir, başka bir otel bulur ve... </p>
<p class="calibre1">Ve ne olur? Yeni bir arbede yaratana ya da başka birini DAHA öldürene kadar orada mı beklersin? </p>
</body>
</html>
