<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_158">3521 </h2>
<h3 class="calibre3">Empati </h3>

<p class="calibre1">"Teşekkürler," dedi Laszlo. Altı ayı aşkın süredir sigara içmiyordu, ama duyduğu yalın arzu karşısında çaresizlikle eski alışkanlığına geri dönecekti. </p>
<p class="calibre1">Sigarayı dudaklarına götürmeden önce başparmağıyla işaret parmağı arasında yuvarlayarak ezip yumuşattı. Sonra önündeki sigara tablasından aldığı eşantiyon kibritten bir tane koparttı. Kibritin ecza sürülü ucunu başparmağıyla paketin fosforlu şeridi arasına alıp sürttü. Kısa bir puf sesinin ardından fosfor hafif bir tıslamayla alev aldı, parlak alev kibritin gövdesini takip ederek aşağıya doğru inmeye başladı. </p>
<p class="calibre1">Laszlo bir an için kibriti gözlerinin önünde tutup, titreyerek dans eden alevin ve parmaklarına vuran ısının keyfini çıkardı. Sonra alevi sigarasının ucuna tuttu ve turuncular saçarak yanan tütünün dumanını içine çekti. </p>
<p class="calibre1">Sigarayı ağzından çekti, kibriti üfleyerek söndürdü, kükürt kokusunu içine çekerken kibritin gri dumanının ince bir iplik şeklinde tavana doğru yükselişini seyretti. Yeniden dudaklarına götürdüğü sigaradan bir nefes daha aldı. Duman ağzının içinde yuvarlanırken kanının nikotini ciğerlerinden emdiğini hayal etti. </p>
<p class="calibre1">Dumanı burun deliklerinden bıraktı. Sonra gözlerini yumdu ve sigaranın tadının, dokunuşunun, kokusunun, her şeyinin keyfini çıkararak kendini bıraktı. </p>
<p class="calibre1">Ne kadar süreyle öyle kaldığına emin değildi. Günler gibi gelmesine rağmen, gözlerini açtığında dudaklarının arasından çektiği beyaz çubuğun uzunluğu ona aradan sadece birkaç saniyenin geçmiş olduğunu anlatıyordu. Ama sinir ileticileriyle birleşen nikotin o birkaç saniye içinde beyninde kimyasal bir tepkime başlatınca başka şeyler oldu. </p>
<p class="calibre1">Laszlo uyandı. </p>
<p class="calibre1">Ansızın yaşamının son iki ayıyla yüzleşen Laszlo dehşet içinde kalmıştı. </p>
<p class="calibre1">Duygularını hiç beklemediği bir anda gerçek yüzleriyle I 353 </p>
<p class="calibre1">Adam Fawer </p>
<p class="calibre1">görmüştü: Hepsi yapaydı. O barda, iki duygusuz adamın -hayır, askerin- arasında ne işi vardı? Hele üç metre ilerisinde... </p>
<p class="calibre1">Dönüp arkasına bakmamak için masanın kenarını sıkı sıkıya kavradı. </p>
<p class="calibre1">Tam arkasında olmasına rağmen Laszlo o kızın bir süpernova yoğunluğuyla yandığını sezebiliyordu. Sigarasından bir nefes daha çekip dumanını üfledi. </p>
<p class="calibre1">Beyaz bulut yüzünün etrafında dağılırken, hiç kımıldamadan durdu. Herhangi bir tepki vermemesi gerektiğinin içgüdüsel olarak farkındaydı. Bunu yaparsa, kız da onun farkında olduğunu anlayacaktı... </p>
<p class="calibre1">Samantha. Kızın onunla ilgisi olabilir mi? </p>
<p class="calibre1">Elbette. Sigaradan derin bir nefes daha çekti, eliyle kasten kibrite çarpıp masadan düşürdü ve almak için eğildi. Doğrulurken hafifçe yana dönerek mekâna göz gezdirdi. </p>
<p class="calibre1">Kızı o zaman gördü. On metre kadar ilerisinde oturuyordu ve saçları sıkı bir atkuyruğu şeklinde toplanmıştı. İki yanında Laszlo'nun o ana kadar görmediği, ama benzerlerini hissetmiş olduğu iki adam vardı. Tıpkı Branigan ve Manderville gibi hiçbir duygu yaymıyorlardı. </p>
<p class="calibre1">Kızın zihnini yokladı; zonklayan bir üstünlük duygusuyla karışmış donuk bir bıkkınlık ve küçümseme vardı. Ona bakarken kız da dönüp gözlerini doğrudan üzerine dikti. Laszlo bir karar vermek zorundaydı. </p>
<p class="calibre1">Ve bunu hemen yapması gerekiyordu. </p>
<p class="calibre1">Kestiremediği bir zamandan beri onun etkisi altındaydı ve bir şekilde kontrolünden kurtulmuştu, içinde kabaran zihinsel saldırı dürtüsünü zor da olsa bastırdı. Öyle bir şey yaparsa sadece onunla değil, Branigan ve Manderville ile de boğuşması gerekecekti. Bir şeylerin ters gittiğini sezerlerse onu kontrol altına alırlardı. </p>
<p class="calibre1">Sakinleşti ve kız tüm dikkatini onun üzerine odaklarken, kendisi de bir dakika önceki hislerinin gerçekçi yankıları olduğunu umduğu duygular yaydı. </p>
</body>
</html>
