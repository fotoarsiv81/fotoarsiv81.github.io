<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_284">(633 </h2>
<p class="calibre1">Son Söz </p>
<p class="calibre1">2 Mayıs 2005 </p>
<p class="calibre1">10:06 (Yargı Gecesi'ne 2 yıl, 243 gün kala) </p>
<p class="calibre1">Kuş gökkuşağının renklerine bürünmüş gökte bir çığlık attı. Sesi kuş ötüşünden çok elektronik bir bip sesini andırıyordu, ama adam aldırış etmedi. Umduğundan çok daha fazla renkle dolu, muhteşem bir gündü. Kendini on yıllık bir uykudan uyanır gibi hissetti. </p>
<p class="calibre1">Uyanmak... </p>
<p class="calibre1">Jim gözlerini parlak floresan lambaya dikti. </p>
<p class="calibre1">Neredeyim ben ? </p>
<p class="calibre1"/>
<p class="calibre1">Anımsadığı son şey agnostizm toplantısından dönüyor olduğuydu. Tanrı'yı aramakla, olup çıktığı şeyde anlam bulmaya çalışmakla geçen yıllardan sonra nihayet bir ev, tüm sorularını yanıtlayan bir felsefe bulmuştu. </p>
<p class="calibre1">O gün arabada tarikatın lideri Sophia ile beraberdiler. Ona gerçeği gösteren Sophia olmuştu. Ona yeni bir ad vermişti. Ve aynı zamanda... </p>
<p class="calibre1">"Tekrar hoş geldiniz." </p>
<p class="calibre1">"Ne..." Jim'in sesi fısıltı düzeyinde, boğuk ve hırıltılı çıkmıştı. </p>
<p class="calibre1">"Henüz konuşmayın," diye yanıtladı erkek hastabakıcı. "İçin şunu." </p>
<p class="calibre1">İnce bir kâğıt bardağa buzlu su koydu ve Jim'in ağzına uzattı. Soğuk suyun kurumuş diline verdiği rahatlamanın tadını çıkartan genç adam bir dikişte bitirdi. </p>
<p class="calibre1">"Teşekkürler," dedi fısıltıyla. Bu kez konuşmak o kadar acı vermemişti. "Ne oldu bana?" </p>
<p class="calibre1">"Bekleyin. Gidip doktoru bulayım." </p>
<p class="calibre1">634 | </p>
<p class="calibre1">Empati </p>
<p class="calibre1">Hastabakıcı hızla uzaklaşırken Jim elini dikkatle basma götürdü. Başı sargılar içindeydi. Fazla acımıyordu, ama uyuşturucun etkisi geçince canının yanacağını biliyordu. </p>
<p class="calibre1">Çevresine bakınıp büyük beyaz odaya göz gezdirdi. Tavana sesi kısılmış bir televizyon asılmıştı. Ekranda mavi gökyüzüne yükselen ince, beyaz bir duman görüntüsü vardı. </p>
<p class="calibre1">Sonra uzun bacaklı bir doktor içeriye girdi ve Jim'in bakışları televizyondan kadına döndü. Doktor dosyasını incelerken endişeyle onu izledi. </p>
<p class="calibre1">"Bir trafik kazası geçirdiniz. Bunun hakkında herhangi bir şey anımsıyor musunuz?" </p>
<p class="calibre1">Jim başını salladı; o ufak hareket bile beyninin zonklamasına yetmişti. Dosyayı yatağın ayakucundaki yerine koyan doktor ona doğru eğildi. Küçük fenerini her iki de gözüne tuttuktan sonra geri çekildi. </p>
<p class="calibre1">"Çok şanslısınız," dedi. "Ön camdan çıkıp, arabanızdan on metre öteye fırlamışsınız. Kafatasınız çatlak. Emniyet kemerini takmanız gerekirdi." </p>
<p class="calibre1">"Teşekkürler," dedi Jim doktorun parlak mor ukalalığından rahatsız olarak. </p>
<p class="calibre1">"Bir şey sorayım... Daha önce kafa travması geçirdiniz mi?" </p>
<p class="calibre1">"Hayır. Neden sordunuz?" </p>
<p class="calibre1">"Ameliyatı yapan ekip kafatasınızın altına yerleştirilmiş metal bir parça çıkarttı. O kadar uzun bir süredir oradaymış ki, kemiğe kaynamış. Bunun nereden geldiğine dair bir fikriniz var mı?" </p>
<p class="calibre1">"Hayır," dedi Jim. Kadının zihnini çevreleyen açık sarı dalgalardan inanmadığını görebiliyordu. Doktor... </p>
<p class="calibre1">Aman Tanrım! Kadının renklerini görebiliyorum. </p>
<p class="calibre1">Nefesi kesilir gibi oldu. Yavaş yavaş sıyrılmaya başladığı sersemlikle ne gördüğünün farkına varamamıştı. Ve ne hissettiğinin. Aldığı her nefesle zihnine harika renkler doluyordu. O kadar uzun bir süre olmuştu ki, neredeyse dünyanın canlılığını unutmuştu. </p>
<p class="calibre1"/>
<p class="calibre1">| 635 </p>
<p class="calibre1">Adam Fawer </p>
<p class="calibre1">Gözlerini yumdu ve bitkin bir hüzünle dolu halde iç geçirdi. </p>
<p class="calibre1">"İyi misiniz..." diye söze başlayan doktor birden duralayıp boğazına kadar yükselen hıçkırığı tuttu. </p>
<p class="calibre1">Jim gözlerini açtı ve onun yanaklarmdan süzülen yaşları gördü. Yeşil rahatlaması kendininkini yansıtıyordu. Yavaşça berrak mavi bir neşe göndererek kadının üzüntüsünü geçirdi. </p>
<p class="calibre1">Doktor gözyaşlarını sildi, yüksek sesle burnunu çekti ve derin, armdırıcı bir nefes aldı. "Özür dilerim. Bana ne olduğunu bilmiyorum." Kendini toparladı, sonra dikkatini Jim'in bulgularına çevirdi. "Sizi burada birkaç gün gözlem altında tutmamız gerekiyor, ama tam olarak iyileşeceğinize eminim. Çok şanslıydınız, Bayan..." </p>
<p class="calibre1">"Bay." </p>
<p class="calibre1">"Pardon?" dedi doktor. Kafası karışmıştı. </p>
<p class="calibre1">"Bay. Bayan değil." </p>
<p class="calibre1"/>
<p class="calibre1">"Ah, özür dilerim!" Doktor dosyasını yeniden aldı. "Ama burada adınızın..." </p>
<p class="calibre1">"Kısa süre önce cinsiyet değişimi ameliyatı geçirdim. Yeni adıma çıkartılmış </p>
<p class="calibre1">kimliğimi ve sigorta kartımı hâlâ bekliyorum." </p>
<p class="calibre1">"Özür dilerim," dedi doktor sıkıntılı bir şekilde. "Ben... Yani tüm bu sargılar ve deri yırtıkları arasında farkına varmakta..." </p>
<p class="calibre1">"Özür dilemenize gerek yok," dedi Jim sakin bir ses tonuyla. </p>
<p class="calibre1">"Yeni adınız ne öyleyse?" </p>
<p class="calibre1">Jim cevap vermek için ağzını açtı, ama sonra durdu. 'Jim'de karar kılmış olsa da, birden bunun fazlasıyla yavan olduğuna hükmetti. Dünyaya zincirlenmiş bir adamın adıydı. Artık o ölümlü kıskaçtan kurtulma şansına sahip olan biri için gerçekten yavandı. </p>
<p class="calibre1">Sophia onu hangi adla çağırmıştı? </p>
<p class="calibre1">"Valentinus," dedi Jim. Yabancı bir lisana aitmiş havası veren adın dilinde bıraktığı histen hoşlanmışh. </p>
<p class="calibre1">"Valentinus. Beğendim," Doktor başını salladı. "Jill'den çok daha ilginç." </p>
</body>
</html>
