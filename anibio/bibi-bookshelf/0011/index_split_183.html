<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_185">4141 </h2>
<h3 class="calibre3">Empati </h3>

<p class="calibre1">Samantha silah seslerini duyduğunda, Dietrich'in son raporunu okuyordu. Oturduğu koltuktan bir anda fırladı, tabancasını çekti ve kapıya doğrulttu. Silah titreyen eline inanılmaz ağır geliyordu. </p>
<p class="calibre1">Kapı açıldığı anda ateş etmeye hazırlanarak tetiğin üstündeki parmağını yavaşça gerdi. Kapının kulpu dönmeye başladı. Gözlerini içlerine dolan teri atmak için gözlerini birkaç defa kırpıştırdı, soluğunu tutup, bacaklarını iki yana açtı. </p>
<p class="calibre1">Vücudundaki her gözenekten ter fışkırıyordu. Kendini kontrol etmek zorundaydı. </p>
<p class="calibre1">Sadeoe tek bir şansı olabilirdi. </p>
<p class="calibre1">Kapı kulpunun dönmesi durdu. Samantha soluğunu yavaşça bıraktı. Manyetik kilitler dayanıyordu. Ama birden peş peşe üç el silah sesi duyuldu ve kapı ardına kadar açıldı. Samantha tetiği çekti. </p>
<p class="calibre1">Silah sesi sağır ediciydi. Kulaklarında top atışı gibi çınlıyordu. Geri tepen tabanca terden kayganlaşmış parmaklarının arasından kaydı. Silah havada uçarken Samantha da göğsünde geniş bir kan lekesiyle üstüne abanan Branigan'm yüzünü tanıdı. Kendi kendine tehlikenin geçtiğini, hepsinin bir hatadan kaynaklandığını anlatmaya çalıştı, ama sonra Manderville'yi gördü. </p>
<p class="calibre1">Yüzünde çılgınca bir öfke sırıtışıyla silahını doğrultmuştu. </p>
<p class="calibre1">Düşen silahını görmek için umutsuzca etrafına bakındı, ama odanın neredeyse öbür uçundaydı. Manderville ölmekte olan arkadaşının üzerinden atlayıp, silahını hedefinden -yani alnının ortasından- bir an bile ayırmadan ona doğru yürürken ellerini kaldırdı. </p>
<p class="calibre1">Gidebileceği hiçbir yer yoktu. Bacakları arkasındaki masaya dayanmıştı. </p>
<p class="calibre1">Kendisine doğru yürüyen adama baktı dehşetle. Gözlerindeki katıksız nefret niyetini açıkça ortaya koyuyordu: Onu öldürecekti. </p>
<p class="calibre1">Namludan çıkacak alevi ve beynine doğru fırlayan mermiyi görmemek için gözlerini kapatmak istedi, ama göz kapaklarını bile kıpırdatamıyordu. Ve sonra, Manderville'nin silahının namlusu </p>
</body>
</html>
