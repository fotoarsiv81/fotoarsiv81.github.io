<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_215">472 I </h2>
<h3 class="calibre3">Empati </h3>

<p class="calibre1">alıp bizleri yaşlı, yıpranmış bedenlerin içinde kapana kısılmış bir şekilde yalnız ölümlere terk eden bir Tanrı'ya." </p>
<p class="calibre1">Duralayıp bir tepki gelip gelmeyeceğini tarttı, ama zaten öyle bir şey olmasına imkân yoktu. </p>
<p class="calibre1">"Ya da başımızı kuma gömebiliriz. Kökenimizdeki yaratığın bir dizi gelişigüzel mutasyon sonucunda evrimleştiği konusunda ısrar ederiz. Yaşamın amaçsız olduğu konusunda kör bir direnişe kapılır ve etrafımızı saran sayısız mucizeyi görmezden geliriz. Öldüğümüzde yok olup gideceğimizi düşünürüz. Ve ruh diye bir şeyin olmadığını kabul ederiz. Ve yaşamın hiçbir anlamı olmadığını dayatırız kendi kendimize." </p>
<p class="calibre1">Valentinus yerinden kalktı. </p>
<p class="calibre1">"Söyleyin bana: Hangi safsatayı seçiyorsunuz? Bunun hakkında hiç gerçekten düşündünüz mü? Yanıtın çoğunuz için, 'hayır' olduğunu biliyorum. Hangi televizyon programını seyredeceğiniz, hangi arabayı alacağınız, ne zaman terfi edeceğiniz, hangi üniversiteye gideceğiniz gibi saçma sapan şeyleri saplantı haline getiriyor, yaşamda öylece yuvarlanıp gidiyorsunuz. Asıl sormanız gerekenler dışında, yaşamınızdaki tüm ıvır zıvırla derinlemesine ilgileniyorsunuz. Ya asıl sorular?" </p>
<p class="calibre1">O soruların cemaatin beyninde şekillenmesini bekler gibi dura-ladı. </p>
<p class="calibre1">"Neden buradayız? Amacımız ne? Öldükten sonra ne oluyor? Dünyaya gelmenin sadece bir kaza olduğunu düşünen inançsızlar için bunlar anlamsız sorulardır. Öldüğünüz zaman her şeyin bittiğine inanıyorsunuz. Dünyanız, yaşamınız, bilinciniz yok olup gidiyor. Ama inançsızların çoğu yine de, sanki ölümden sonra bir yaşama inanır gibi yaparak yaşıyor. Reddettikleri bir dinin dayattığı etik yasaya uyarak yapıyorlar bunu: Yalan söyleme. Hile yapma. Çalma. Vesaire." </p>
<p class="calibre1">Yirmi beş kişinin çoğu çeşitli şekilde başını salladı. </p>
<p class="calibre1"/>
<p class="calibre1">"İyi, ama neden? Ölümden sonra hiçbir şey yoksa o zaman 'iyi insan' olma çabaları neden? Mümkün olan her türlü aşırı zevkin </p>
<p class="calibre1">I 473 </p>
<p class="calibre1">. AdamFawer </p>
<p class="calibre1">içinde kaybolmalarını engelleyen ne? Evet, bazıları o tür şeylerin peşinde koşuyor. Ama şunu bilin ki, inançsızların çoğu içten içe duyulan korkuyla yaşar. </p>
<p class="calibre1">Korku içinde, ama asla doğru yoldan ayrılmadan. </p>
<p class="calibre1">Final bölümü yaklaşıyordu. Asıl darbeyi indirme zamanı yani. </p>
<p class="calibre1">"Ama siz inananlar... Siz daha büyük bir ikiyüzlülük yapıyorsunuz. O'nun öğretilerinden hangilerini izleyeceğinizi açık büfeden meze seçer gibi alıp, </p>
<p class="calibre1">'nabza göre din' uyguluyorsunuz. Ve tüm o şeyle yaşarken de, kendinizi Tanrı'nm bağışlayıcı olduğuna, O'nun emirlerine karşı gelmiş olmanıza gerçekten aldırmayacağına ikna ediyorsunuz. Üstelik Tanrı'nm öfkesine ve en küçük bir pervasızlığın intikamını alacağına dair İncil'de o kadar çok kanıt varken." </p>
<p class="calibre1">Valentinus mırıldanmaların dinmesini bekledi ve söylemek için onca girizgah yaptığı şeyi dile getirdi. </p>
<p class="calibre1">"Bu iki karşıt görüşün ikisi de saçmadır. Mantıklı değillerdir. Ne bir inanç sistemi olarak kabuUenilmelidirler, ne de yaşam şekli olarak." </p>
<p class="calibre1">Duralayıp gülümsedi. </p>
<p class="calibre1">"Ama ben size doğruyu göstermek için buradayım. Size daha iyi bir yol göstermek için." </p>
</body>
</html>
