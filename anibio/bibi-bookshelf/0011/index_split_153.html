<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_154">36 </h2>
<p class="calibre1">Samantha Zinser tek kelime etmeden sınıfa girdi ve tahtaya yazmaya başladı. </p>
<p class="calibre1">Çocukların eğitimini büyük ölçüde profesyonellere bıraksa da, birkaç konuyu kendilerinden olmayan birine teslim edilemeyecek kadar önemli görüyordu. Felsefe de bunlardan birisiydi. </p>
<p class="calibre1">Yazması bitince geriye çekildi. Elijah, VVinter, Charlie ve Jill tahtadaki garip soruyu defterlerine geçmişti bile. </p>
<p class="calibre1">"Sen ne düşünüyorsun, Charlie?" </p>
<p class="calibre1">Charlie Hammond tahtaya baktı. 'Kuzey Dakota var mıdır?' Bir süre, sanki bunun aldatmaca bir soru olup olmadığını anlamak istercesine öğretmenini süzdü. Birkaç saniye sonra da başını salladı. "Elbette vardır. Birleşik Devletlerin elli eyaletinden birisi." </p>
<p class="calibre1"/>
<p class="calibre1">"Nereden biliyorsun?" </p>
<p class="calibre1">Çocuk omuz silkti. "Geçen yıl coğrafya dersinde öğrendim." </p>
<p class="calibre1">Zinser yavaşça masasının etrafında yürürken, "Öğrenmişsin-dir," dedi. "Ama gerçekten var olduğunu nereden biliyorsun? Oraya hiç gittin mi?" </p>
<p class="calibre1">"Hayır." </p>
<p class="calibre1">"Gitmiş birini tanıyor musun?" </p>
<p class="calibre1">"Hayır." </p>
<p class="calibre1">"Bir Kuzey Dakota plakası gördün mü hiç?" </p>
<p class="calibre1">Charlie hayır anlamında başını salladı. </p>
<p class="calibre1">"O zaman nasıl bu kadar emin olabiliyorsun?"                         t </p>
<p class="calibre1">"Çünkü bir kitapta okudum." </p>
<p class="calibre1">"Şu kitaba neden inanıyorsun?" </p>
<p class="calibre1">Charlie yine omuz silkti. "Bilmem. Ama inanıyorum." </p>
<p class="calibre1">"Yani coğrafya kitabında yazan her şeyin doğru olduğuna gözün kapalı inanıyor musun?" </p>
<p class="calibre1">340 | </p>
<p class="calibre1">Empati </p>
<p class="calibre1">"Hı-hııı! Evet."                                   .' </p>
<p class="calibre1">"Biliyor musun?" dedi Zinser. "Ben de Kuzey Dakota'nın var olduğuna -oraya hiç gitmediğim ve gitmiş birini de tanımadığım halde- inanıyorum. Ama bir deneyci olsaydım inanmazdım." </p>
<p class="calibre1">Durdu ve tahtaya 'DENEYCİ' yazdı. </p>
<p class="calibre1">"Deneyciler, bilgi edinmenin tek yolunun kişisel deneyimler olduğuna inanır. Bu nedenle de, bir deneyci asla bir kitaba, saat altı haberlerine, hatta öğretmenine bile güvenmez. Onlar ilk kuşkuculardır." </p>
<p class="calibre1">"İncil'e inanırlar mı?" diye sordu Jill tereddüt ederek. </p>
<p class="calibre1">"Hayır." </p>
<p class="calibre1">Kız başını anladığını ifade edecek şekilde sallamış, ama yüzünde beliren tedirginliği de gizleyememişti. Zinser gülümsemesini bastırdı. Felsefenin düşünmeyi öğretmenin yanı sıra, bağnaz bir rahibin beyin yıkamasını etkisiz kılmak gibi ek yararı da vardı. Devam etti. </p>
<p class="calibre1">"Deneyciliğin geçmişi eski Yunana kadar gider. Ancak deneyciliğin babası olarak kabul edilen kişi İngiliz filozof John Locke'dir. 1689 yılında yazdığı İnsan Anlayışı Üzerine Bir Deneme'de22 bilginin sadece a posteriori, yani deneyim sonrası elde edilebileceğini söylemiştir. İnsan zihninin bir tabula rasa, yani </p>
<p class="calibre1">'boş sayfa' olarak başladığını ve kişisel deneyimlerle doldurulduğunu iddia eder." </p>
<p class="calibre1">Duralayıp söylediği deyimlerin not alınmasını bekledi. </p>
<p class="calibre1">"Locke'nin sadece felsefe değil, devlet ve ekonomi üzerine de olan teorileri ülkemizin oluşumunda rol oynamıştır. Örneğin Locke, devlet ve vatandaş </p>
<p class="calibre1">arasındaki ima edilmiş sosyal sözleşme üzerinde oldukça fazla yapıt üretmiştir. </p>
<p class="calibre1">Her insanın 'yaşam, özgürlük ve mülkiyet' hakkı olduğunu özellikle vurgular. Bu size tanıdık geliyor mu?" </p>
<p class="calibre1">An Essay Concerning Human Understanding </p>
<p class="calibre1">Adam Fawer </p>
<p class="calibre1">"Anayasamızdaki 'yaşam, özgürlük ve mutluluğu aramş hakkı'gibi," dedi Winter. </p>
<p class="calibre1"/>
<p class="calibre1">"Aynen öyle. Kurucu atalarımızın yaptığı tek değişiklik siyasi nedenlerden kaynaklandı ve kölelere mülk edinme hakkını tanımamak için 'mülkiyet' yerini </p>
<p class="calibre1">'mutluluğu arama' kavramına bıraktı." </p>
<p class="calibre1">Çocukların söyledikleri hakkında düşünmesine zaman tanımak için bir kez daha duraladı. </p>
<p class="calibre1">"Locke'nin bir başka önemli düşüncesi de şuydu: Eğer devlet, çoğunluğun onaylamadığı bir yönetim şeklini benimseyerek vatandaşlarla arasındaki sosyal sözleşmeyi ihlal ederse, o zaman isyan etmek vatandaşların hakkı, hatta görevi olur. Amerikan tarihinde bu fikrin uygulandığı önemli bir an düşünebilir misiniz?" </p>
<p class="calibre1">"Amerikan D-d-devrimi," dedi Elijah. </p>
<p class="calibre1">"Doğru. Kişisel olarak deneyden geçirmediği hiçbir şeye güvenmeyen bir adam için hiç de fena bir sosyal miras sayılmaz." </p>
<p class="calibre1">"Yani Locke hiç kimseye mi güvenmiyordu?" diye sordu Winter. </p>
<p class="calibre1">"Locke kendine bile güvenebileceğine inanmıyordu. Hatta beş duyunun bilgi edinmenin tek gerçek yolu olduğunu yazmasına rağmen, duyulara bile her zaman tümüyle inanılamayacağını iddia etti." </p>
<p class="calibre1">"Neden?" diye sordu Elijah öne doğru eğilerek. </p>
<p class="calibre1">"Çünkü duyular görecelidir. Bir örnek vereyim." Zinser gözlüklerini çıkarttı. </p>
<p class="calibre1">"Herkesin, elimde tuttuğum nesnenin farklı özelliklerini söylemesini istiyorum." </p>
<p class="calibre1">Çocuklar birer birer, isimler ve sıfatlar saydılar. Onlar söylerken Zinser de bunları iki sıra halinde tahtaya yazdı. Başka tanımlayıcı sözcük kalmayınca geri çekildi. </p>
<p class="calibre1">342 | </p>
<p class="calibre1">Empati </p>
<p class="calibre1">BİRİNCİL ÖZELLİKLER       İKİNCİL ÖZELLİKLER </p>
<p class="calibre1">1. Çerçeve ve iki mercek        1. Siyah              6. Kokusuz 2. Burun köprüsü                  2. İnce                7. Menteşeli 3. Kulak parçaları                 3. Bükümlü        8. Plastik 4. Parlak            9. Pürüzsüz </p>
</body>
</html>
