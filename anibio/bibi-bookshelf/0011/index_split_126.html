<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_127">27 </h2>
<p class="calibre1">Laszlo parlak camlı ve yumuşak hatlı güzel bir modern yapı bekliyordu, ama laboratuar daha çok dünyanın en büyük beton kutusunu andırıyordu. Üç katlı binanın dört yanındaki iki dikey pencere bandı dışında kübün yüzeyi tümüyle duvarla kapalıydı. Ve sık ağaçların arasından geçerlerken binanın çevresinde konuşlanmış nöbetçiler olduğunu görmüştü. </p>
<p class="calibre1">Darian minibüsü iki arazi aracının arasına park edip motoru kapattı. Garip şekilde mesafeli bir ses tonuyla, "Hazır mısın?" diye sordu, Laszlo birden hata yapıp yapmadığını düşündü. Doğu sahilindeki laboratuarlar bir yana, Oregon yerleşkesini bile görmeden Elijah ve Winter'in ebeveynlerini çocukları Oppenheimer'a göndermeye nasıl ikna etmişti ki? </p>
<p class="calibre1">"Neden bu kadar çok nöbetçi var?" diye sordu. </p>
<p class="calibre1">"Oppenheimer Enstitüsü gizliliği sever," diye yanıtladı Darian. "Sanayi casuslarının araştırmalarını çalmasını istemiyorlar." </p>
<p class="calibre1">"Kâr amacı gütmeyen bir kuruluşun neden sırları olsun ki?" </p>
<p class="calibre1">"İstersen söyleyebilirim," dedi Darian, "Ama o zaman seni öldürmek zorunda kalırım." </p>
<p class="calibre1">Laszlo'nun burnuna ağdalı, çikolatayı andıran bir korku koku* su geldi. Kendi korkusunun kokuşuydu bu. </p>
<p class="calibre1">"Hadi, ama!" dedi Darian onun omzunu sıkarak. "Şaka yapıyorum." Sonra bir saniyelik bir duraksamanın ardından ciddileşti. "Samantha tüm sorularını yanıtlayacak. Söz veriyorum, tamam mı?" Elini tutup sıktı. </p>
<p class="calibre1">Bu hareketteki sıcaklığa rağmen Laszlo onun gerginliğini sezebiliyordu. </p>
<p class="calibre1">"Darian... Bana söylemediğin bir şey mi var?" </p>
</body>
</html>
