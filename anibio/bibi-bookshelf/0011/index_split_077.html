<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_78">8 </h2>
<p class="calibre1">Kadın dumana boğulmuş öğretmen odasına girdiği an Laszlo ona doğru çekildiğini hissetmişti. Çikolata rengi teni parlıyor, odadaki ışık bir heykeltıraşın elinden çıkma hatlarını aydınlatıyordu. Özellikle yürüyüş biçimiyle -güçlü ve vakur adımlarıyla- mekânın ve içindeki herkesin sahibi gibiydi. </p>
<p class="calibre1">İki eski kanepenin arasından kendine bir yol bulmaya çalışırken, neredeyse odadaki herkesin gözü onun üstündeydi. Erkeklerin arzuladığı, kadınlarınsa nefret ettiği bir tipti. Ve ona doğru yürüyordu. </p>
<p class="calibre1">Yanma gelince, "Laszlo Kuehl mi?" diye sordu. </p>
<p class="calibre1">"Ta kendisi." </p>
<p class="calibre1">"Size katılabilir miyim?" </p>
<p class="calibre1">Laszlo karşısındaki boş sandalyeye işaret etti. "Lütfen." </p>
<p class="calibre1">Kadın kıvrak bedenini sert plastiğe sanki dünyadaki en rahat sandalyeymiş gibi yerleştirerek oturdu. Yedi çift kulak pek de zarif olmayan bir şekilde onlara yönelince odadaki mırıltı da azalmıştı. </p>
<p class="calibre1">"Adım Darian Washington," dedi kadm elini uzatarak. </p>
<p class="calibre1">Laszlo'nun dokunduğu ten ılık ve pürüzsüzdü. Darian elini çekmeden önce onunkini hafifçe sıktı. Aralarındaki temas kesilince hissettiği hayal kırıklığı Laszlo'yu şaşırttı. </p>
<p class="calibre1">"Eğitim Müdürlüğü'nden geliyorum. Eyaletteki yetenekli çocuk programlarını inceliyoruz ve sizin derslerinizden birini takip etmek istiyorum. İzin verir misiniz?" </p>
<p class="calibre1">"Tam olarak neyi inceliyorsunuz?" </p>
<p class="calibre1">"Eğitim teknikleri, sınıf dinamikleri, öğrenci performansı... Ve başka kimi faktörler." </p>
<p class="calibre1">"Neden asıl ilgi alanınızın 'başka faktörler' olduğu hissine kapılıyorum acaba?" </p>
<p class="calibre1">1841                                                             » </p>
<p class="calibre1">Empati </p>
<p class="calibre1">"Çünkü sezileri güçlü bir insansınız."                         ' </p>
<p class="calibre1">"Bu 'faktörlerin' neler olduğunu benimle paylaşmak istemezsiniz herhalde?" </p>
<p class="calibre1">Darian gülümsedi ve Laszlo onun koyu kahverengi gözlerinin içine baktı. O </p>
<p class="calibre1">gözlerde sanki kedilerinkini anımsatan bir şey vardı. Muziplik dolu, ama ölümüne ciddi. </p>
<p class="calibre1">"Sınıfınızda oturmama izin verin, sonra akşam yemeğinde bu konuyu tartışalım." </p>
<p class="calibre1">"Siz mi ısmarlıyorsunuz?" </p>
<p class="calibre1">"Daha da iyisi: New York eyaleti ısmarlıyor." </p>
<p class="calibre1">"Vergi mükelleflerinin davetini reddedemem." </p>
<p class="calibre1">"Harika." Darian sandalyesini sessizce itip zarif bir hareketle kalktı. "Öyleyse beşinci derste görüşürüz." </p>
<p class="calibre1">Beyaz saçlı matematik öğretmeni Bradford Pierce kadın kapıdan çıkar çıkmaz Laszlo'ya döndü. "Neydi bu böyle?" </p>
<p class="calibre1">"Emin değilim," dedi Laszlo. "Ama öğrenmek için can atıyorum." </p>
<p class="calibre1">£ </p>
<p class="calibre1">Her zamanki gibi yerine oturan son kişi Grimes idi. Laszlo, sakin bir şekilde sınıfın en arkasında oturan Darian'ı işaret etti. </p>
<p class="calibre1">"Başlamadan önce size Bayan Washington'u tanıtmak istiyorum. Kendisi bugün burada gözetmen olarak bulunuyor. O nedenle lütfen beni akıllı biri gibi göstermek için elinizden geleni yapın." </p>
<p class="calibre1">Öğrenciler dönüp Darian'ı alıcı gözle süzdü. Erkekler onun ısmarlama olduğu hemen anlaşılan siyah tayyörünün altındaki düzgün bedenini aç gözlerle sindirirken, kızlar da beğeni ve kıskançlıkla karışık bir güvensizlik duygusuyla baktı. Birisi bir ıslık çalınca oğlanların bazısı gülüştü. </p>
<p class="calibre1">Gözlerini Darian'ınkilerden ayırmamasına rağmen suçluyu belirleyen Laszlo, "Bay Grimes," dedi. </p>
</body>
</html>
