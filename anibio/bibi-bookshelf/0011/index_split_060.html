<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_61">149 </h2>
<h3 class="calibre3">Adam Fawer </h3>

<p class="calibre1"/>
<p class="calibre1">hayvanların nasıl kesileceği ve sakalın nasıl bırakılması gerektiği hakkındaydı. </p>
<p class="calibre1">Ama sonra Sarah devam etti: </p>
<p class="calibre1">"Kim cincilere, büyücülere, ruh çağıranlara danışır, bana ihanet ederse, ona öfkeyle bakacak, halkımın arasından atacağım." </p>
<p class="calibre1">Jill'in içini buz gibi bir ürperti sardı. Kendisi de öyle birisi miydi? Bir büyücü müydü? Saçma görünüyordu, ama kendini başka nasıl tanımlayabilirdi ki? </p>
<p class="calibre1">Daha fazla bilgiye gereksiniyordu. Öte yandan, Rahibe Ellen ya da Peder Sullivan'a gidip, "Benim bir büyücü olduğumu düşünüyor musunuz?" diye soramazdı ya. </p>
<p class="calibre1">Bakışlarını aşağıya indirince yanıtın önünde durduğunu gördü. İncil'in o konuda söyleyecek daha fazla şeyi olduğu kesindi. Tüm kitabı okumak kolay iş değildi, ama olanaksız da değildi. Zaten akşam yemeklerinden sonra yapacak fazla şey yoktu. O ve yetimhanedeki diğer kızlar okul ödevlerini bitirdikten sonra genellikle oturup Uno ya da Monopoli oynardı. </p>
<p class="calibre1">Sekiz yılın ardından Jill'in mola vermeye itirazı yoktu. </p>
<p class="calibre1">Böylece, o Eylül ayı boyunca her gece üç saatini yetimhanedeki Eski ve Yeni Ahit'i büyücüler ve büyücülük, cadılık üzerine söylenenleri bulmak için taramakla geçirdi. Öteki kızlar her ne kadar Jill'in bu anti-sosyal davranışından şikâyetçi olsalar da, yaydıkları turkuaz renk Jill'e sitemlerin ardında kızgınlıktan çok merakın yattığını söylüyordu. </p>
<p class="calibre1">Jill toplam on bir kitapta büyücülüğe ait atıflar buldu. Çoğu dolaylıydı, ama dört tanesindeki beyitler oldukça suçlayıcıydı. </p>
<p class="calibre1">Yasanın Tekrarı: </p>
<p class="calibre1">Aranızda oğlunu ya da kızını ateşte kurban eden, falcı, büyücü, muskacı, medyum, ruh çağıran ya da ölülerin ruhlarına danışan kimse olmasın. Çünkü Rab bunları yapanlardan tiksinir. </p>
<p class="calibre1">Vahiy: </p>
<p class="calibre1">Ama korkaklar ve inançsızlar ve menfurlar ve katiller ve sefahat düşkünleri ve büyücüler ve putperestler ve tüm yalancılar alevler içinde yanan o kükürtten göldeki yerlerini alacaklar: ve bu onlar için ikinci ölüm olacak. </p>
<p class="calibre1">150 | </p>
<p class="calibre1">Empati </p>
<p class="calibre1">Levililer:                        ;, </p>
<p class="calibre1">Cincilik yapan, ruh çağıran ya da büyücülük yapan ister erkek olsun, ister kadın olsun kesinlikle öldürülecektir. Onları taşlayacaksınız. Ölümlerinden kendileri sorumlu olacaklardır. </p>
<p class="calibre1">Çıkış: </p>
<p class="calibre1">Bir cadıyı yaşatmayacaksınız. </p>
<p class="calibre1">Jill o son satıra uzun uzun baktı. Bir İncil akademisyeni değildi, ama beyit de çok fazla yoruma yer bırakmıyordu. Eğer gerçekten bir cadıysa, bu hafife alınacak bir konu ya da Peder Sullivan ile konuşabileceği bir şey değildi. </p>
<p class="calibre1">Böylece yeteneğini gizli tutmaya karar verdi. </p>
<p class="calibre1">Ve fırsat buldukça -ki renkler ona her zaman, uyuduğunda bile geliyordu-uygulamaktan kendini alamasa da günah çıkartma sırasında bahsetmediği tek günahıydı. O nedenle kefaret için diz çöktüğünde hep fazladan yirmi dua daha okuyordu. Yine de, günahlarının tümünü itiraf etmedikçe, bir otobüs falan çarparsa sonsuza kadar lanetleneceğinin bilincindeydi. </p>
<p class="calibre1">Onun için yapabileceği tek şeye başvurdu. Duaya. O muhteşem renklerin dansını seyretmek keyif verse de, her gece yeteneğinin ortaya çıktığı gibi birden kaybolması için dua etti. </p>
<p class="calibre1">Ama her sabah, Rahibe Kate onları uyandırdığında bitkin maviler ve öfkeli yeşillerin saldırısına gark oluyor ve günahlarla dolu bir günün daha başladığını anlıyordu. Ölümle biterse onu doğrudan Cehennem'e gönderecek bir günün. </p>
<p class="calibre1">Onun için de elinden geldiğince iyi bir insan olmaya çalıştı. Ve sokakta karşıdan karşıya geçerken de hem sağma, hem soluna -olur da bir otobüs falan gelirse diye- bakmayı hiç ihmal etmedi. </p>
<p class="calibre1">1151 </p>
</body>
</html>
