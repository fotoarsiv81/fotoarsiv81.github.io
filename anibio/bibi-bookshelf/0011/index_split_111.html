<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_112">20 </h2>
<p class="calibre1">Laszlo başkalarından farklı olduğunu öğrendiğinden beri sırrını açıklamayı düşlemişti. Ama şimdi, gerçekle karşı karşıya kalınca sanki donup kalmıştı. </p>
<p class="calibre1">"Sandığın kadar yalnız değilsin," diyen Darian durdu ve onun ellerini tuttu. </p>
<p class="calibre1">"Ben de başkalarının duygularını algılayabiliyorum." </p>
<p class="calibre1">Laszlo gözlerini kırpıştırdı. Darian zaten girdiği anda dünyasını altüst etmişti, ama bu son söylediği bambaşka bir şeydi. </p>
<p class="calibre1">"Nasıl... Nasıl bildin?" </p>
<p class="calibre1">"Bilmiyorduk. En azından emin değildik... Şüpheleniyorduk." </p>
<p class="calibre1">Laszlo doğru sözcükleri bulmaya çabaladı, ama beceremedi. </p>
<p class="calibre1">Onun şaşkınlığını gören -ya da algılayan- Darian devam etti. "Amacı, özel çocukları inceleyerek insan zihninin yeteneklerini araştırmak olan bir organizasyon için çalışıyorum." Bir an durala-dı. "O tür çocukları belirlemek için bir sınav tasarladık. Bugüne kadar Organizasyon sınavı yaklaşık 200.000 </p>
<p class="calibre1">öğrenciye uyguladı. Sadece yüz tanesi geçti. Bunlardan da ikisi hariç kalanlar yanlış-olumlu çıktı. Sözünü ettiğim iki çocuk VVinter ile Elijah." </p>
<p class="calibre1">"Yetenekli Çocuklar İçin Geliştirme Sınavı," dedi Laszlo. Bulmacanın son parçası da yerine oturmuştu. </p>
<p class="calibre1">"Evet." </p>
<p class="calibre1">Laszlo'nun düşünceleri sınava kaydı. Her biri duyulardan birini kapsayan beş </p>
<p class="calibre1">bölümden oluşuyordu. İlk başta soruların tamamıyla saçma sapan olduğunu düşünmüş, ama üçüncü bölümü görünce kanısı değişmişti. Çünkü o kokuyla ilgili bölümdü. </p>
<p class="calibre1">"Tüm duyular ile ilgili hisleri kapsayan sorular sordunuz," dedi. "Bu... Bu bizim gibi insanların koku duyusu dışında başka duyularla da diğer insanların ruhsal durumunu algılayabildiği anlamına mı geliyor?" </p>
</body>
</html>
