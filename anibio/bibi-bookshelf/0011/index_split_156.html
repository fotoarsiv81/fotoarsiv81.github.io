<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_157">37 </h2>
<p class="calibre1">Yağmur yağıyor olmasa, olaylar daha değişik hal alabilirdi. Ama o gece bir soğuk hava dalgası Pennsylvania'ya özellikle ağır bir fırtına getirmiş, yolları su basmışta. </p>
<p class="calibre1">Ve böylece, Laszlo, ile 'beraberindekiler' otoyoldan çıkıp bir motele girdi. </p>
<p class="calibre1">Uyumak için henüz çok erken olduğundan, birer içki içmek için bara indiler. </p>
<p class="calibre1">Manderville ile Branigan televizyondaki maçı izlerlerken Laszlo düşüncelere dalmıştı. Birden yan masada titreyerek oturan kadının farkına vardı. Kadının belirgin korkusu onu kendine çekip dikkatini üzerinde toplamasına neden olmuştu. </p>
<p class="calibre1">Ona doğru dönerken kadın da dudaklarına götürdüğü sigarayı yakmak için çantasından gümüş bir Zippo çıkarttı. Çakmağın alevi titreyen elinde sağa sola salmıyordu. O sigarasından ilk nefesini çekerken Laszlo da kendini bırakıp zihnini açtı. Ağzında yuvarlanan duman ciğerlerine gidince, kadın bir rahatlık duygusuyla zihinsel anlamda iç geçirdi. </p>
<p class="calibre1">Bu karışım sanki nirvanaydı. Gerçekten de, çok korktuktan sonra bir sigara yakmak gibisi yoktu. Laszlo kadını o kadar korkutan şeyin ne olduğunu bilmiyordu, ama umurunda da değildi. Önemli olan, kadının zihninde uğuldayan o olağanüstü histi. </p>
<p class="calibre1">"Ağzının suyu akıyor," diye takıldı Branigan ona. "Gerçi onda ne bulduğunu pek anlayamadım ama..." </p>
<p class="calibre1">"İlgilendiğim o değil," dedi Laszlo gözlerini -zihnini değil, bakışlarını-kadından çekerek, "Sadece sigarası." </p>
<p class="calibre1">"Neden daha önce söylemedin ki?" Branigan iç cebinden bir paket Marlboro çıkarttı. Kutuyu tıklattı, kapağını açta ve Laszlo'ya uzattı. "Al." </p>
</body>
</html>
