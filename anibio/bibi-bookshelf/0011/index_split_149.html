<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_150">1335 </h2>
<h3 class="calibre3">Adam Fawer </h3>

<p class="calibre1">I </p>
<p class="calibre1">İP- </p>
<p class="calibre1">Hangi konumda olursa olsun, zihni tamamen açık bir halde çocuklara bakıyordu. </p>
<p class="calibre1">Özel olanları neredeyse anmda ayırt ediyordu, çünkü onların zihinleri sanki sürekli, 'Bana bak!' diye bağırıyordu. Öyle olmasa bile, öteki çocukların özel olanlarla kurduğu iletişimde onları ön plana çıkartan farklı bir şeyler vardı. </p>
<p class="calibre1">Charlie Hammond gibi. </p>
<p class="calibre1">Girişken ve son derece karizmatik olan Charlie, her zaman sosyal etkinliklerin merkezindeydi. Ama en popülerinden en çekingenine kadar herkesle arkadaş </p>
<p class="calibre1">olduğundan tipik popüler çocuk kalıbını aşıyordu. Akranlarını içgüdüsel olarak diğer sınıf arkadaşlarının hiç birisinin anlayamadığı bir şekilde anlayabiliyordu. Ve birkaç kabadayı haricinde onlar da bu anlayışına yakınlık ve tapınma derecesinde hayranlıkla karşılık veriyordu. </p>
<p class="calibre1">Charlie yemekte herkesin yanına oturmak istediği, kızların adını defterlerine karaladığı, oğlanların adını arkadaşları arasında saymak istediği birisiydi. Ama Laszlo'nun onda en takdir ettiği taraf, tüm bunları şımarmadan, olgunlukla karşılamasıydı. </p>
<p class="calibre1">Kibirli ya da küstah değildi. Akranları birine sataştığında onlara katılmıyordu. </p>
<p class="calibre1">Birçok yönden Laszlo'ya VVinter Zhi'yi anımsatıyordu. Onları Oppenheimer'de birlikte düşününce gülümsedi. </p>
<p class="calibre1">Laszlo iyi haberi verince, Charlie'nin ailesi Zhi'lerden ve Cohen'lerden bile daha çok sevinmişti. Yine de, yetenekli bir çocuğun ailesiyle birlikte yediği son yemekte Darian'm da yanında olduğunu anımsayan Laszlo düşüncelere dalmaktan kendini alamamıştı. </p>
<p class="calibre1"/>
<p class="calibre1">Charlie hariç tutulursa, o zamana dek ziyaret ettiği okullarda özel birisine rastlamamıştı. Bazen bir yetenek parıltısı bulsa da, hiçbirisi Elijah, VVinter ya da Charlie'nin yakınma bile yaklaşacak türden değildi. Aslında öğrenimlerini daha fazla kabul görecekleri ve empatik bir ortamda sürdürebilmeleri için o duyarlı çocukların hepsini programa dahil edebilmiş olmayı isterdi. Ama Samantha çok kesin konuşmuştu: Aradığı bir yetenek kıvılcımından çok daha fazlasıydı. O </p>
<p class="calibre1">bir kamp ateşi istiyordu. </p>
</body>
</html>
