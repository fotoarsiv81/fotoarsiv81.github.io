<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_31">82 I </h2>
<h3 class="calibre3">Empati </h3>

<p class="calibre1">"Olamaz!" dedi Stevie yerinde doğrulurken, "Adını da mı değiştirdiler? Aman Tanrım! Bu iş tümüyle boka sarmış. Bir Mafya katliamına falan tanık olmadığından emin misin? Belki bir şeyler gördün, hafızanı bastırdm ve hükümet de seni Doğu Bokistana yolladı. Bu Total Recall falan değil, resmen Witnessl" </p>
<p class="calibre1">"Bir an için ciddi olabilir misin?" </p>
<p class="calibre1">"Sanırım." Stevie mini-bara gitti, 14 dolarlık bir Heineken açtı ve uzun bir fırt çekti. </p>
<p class="calibre1">Beyninde olayları bir anda yerine oturtan Elijah, "Dur bir dakika!" dedi "Sana niye inanayım ki? Kabalık etmek istemiyorum, ama..." </p>
<p class="calibre1">"Ah, elbette! Suçu evsizin birine at gitsin. Sokaklarda yaşayıp bok gibi koktuğuma göre mutlaka deli olmalıyım." </p>
<p class="calibre1">"Bak Stevie... Demek istediğim... Hangisinin daha mantıklı olduğu düşün. </p>
<p class="calibre1">Birilerinin benim hafızamı silip, adımı değiştirmesi mi, yoksa senin... Olayları yanlış anımsaman mı?" </p>
<p class="calibre1">"Pekâlâ, zeki adam. Söyle öyleyse bana: Ebeveynlerin neden ailenin geri kalanıyla tüm bağlarını koparttı? Ve babanın Wall Street'i bırakıp Kahire'ye gitmesi için bir neden var mıydı?" </p>
<p class="calibre1"/>
<p class="calibre1">Elijah soruları yanıtlamak için ağzını açtı, ama yapamayacağını anladı. </p>
<p class="calibre1">Ailesinin, o eve döndükten hemen sonra, neden taşındığı hakkında hiçbir fikri yoktu. Brooklyn'den ayrılmalarının ertesinde babasının aylarca evin içinde asabi bir şekilde dolaştığını, her gün okula onunla birlikte gidip gelmekte ısrar ettiğini anımsıyordu. Annesinin sürekli omzunun üzerinden arkasına baktığını, en ufak bir seste bile irkildiğini de. </p>
<p class="calibre1">Ve Elijah teyzesi Sally ile eşi Miles Amca'yı ya da büyükanneyi ya da kuzen Jessie'yi neden arayamadıklarmı sorduğu zaman... </p>
<p class="calibre1">"Dur ben tahmin edeyim: Anımsayamıyorsun, değil mi?" </p>
<p class="calibre1">"Hayır," dedi Elijah. Varlığından hiç haberi olmadığı hafıza boşluğu onu büyük hayrete sürüklemişti. "Anımsayamıyorum." </p>
<p class="calibre1">"Oyun, set ve maç!" </p>
<p class="calibre1">ı </p>
<p class="calibre1">i 83 </p>
<p class="calibre1">Adam Fawer </p>
<p class="calibre1">Yerinden kalkan Elijah tavana kadar uzanan pencereye gitti; Broadway'de santim santim ilerleyen arabaların kırmızı ve beyaz ışıklarına baktı. Sonra biraz geri çekilip camdaki aksine ve göğsüne, haçın her zaman durduğu, ama şimdi boş olan noktaya baktı. </p>
<p class="calibre1">Elleriyle orayı yoklayarak döndü. "Sana bir şey soracağım. Sekizinci sınıftayken gümüş bir haç takıyor muydum?" </p>
<p class="calibre1">"Sen Yahudisin be! Ne haçı?" </p>
<p class="calibre1">"Yarım kan Yahudi," diye düzeltti Elijah. </p>
<p class="calibre1">Ebeveynleri onu nasıl yetiştirecekleri konusunda bir türlü anlaşamadığından, Elijah hem kiliseye, hem de yerel sinagoga giderek büyümüştü. Hep o işten zararlı çıkanın kendisi olduğunu düşünmüştü; iki misli dua, iki misli suçluluk duygusu. Ama Aralık ayı gelince de iki misli hediye almıştı. </p>
<p class="calibre1">Bu durum en yakın sinagogun 60 kilometre uzakta olduğu Kahire'ye taşmana dek sürmüştü. Ondan sonra o destansı savaşı Hıristiyanlık -yani annesi- kazanmıştı. </p>
<p class="calibre1">Yahudilerin Tanrısı yerini Baba, Oğul ve Kutsal Ruh'a bırakmıştı. </p>
<p class="calibre1">Aslında Elijah o şeylerin hiçbirine inanmamıştı. Ne Yahudiliğe, ne Hıristiyanlığa ve elbette ne de Tanrı'nın kendisine. Bir taraftan inanılmaz bir içgörüyle lanetlenmişken ve başka bir kişiye dokunamazken nasıl inanabilirdi ki? </p>
<p class="calibre1">'Sevecen' bir Tanrı için bu biraz fazla acımasızlık oluyordu doğrusu. </p>
<p class="calibre1">"Haçı anımsıyor musun, anımsamıyor musun?" diye soruyu tekrarladı. </p>
<p class="calibre1">"İlke olarak başka erkeklerin takılarını anımsamam. Ama eğer takmış olsan seninle mutlaka dalga geçer ve işte onu unutmazdım. Yani hayır demeliyim. Neden ki?" </p>
<p class="calibre1">"Sürekli taktığım bir haç vardı. Bugün öğleden sonra çalındı ve o zamandan beri her şey biraz..." </p>
<p class="calibre1">"Çılgınca mı?" </p>
<p class="calibre1">"Evet." </p>
<p class="calibre1">"Yani ondan önce başka insanların duygularını algılayamiyor muydun?" </p>
</body>
</html>
