<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_47">17 </h2>
<p class="calibre1">30 Aralık 2007 </p>
<p class="calibre1">14:37 (Yargı Gecesi'ne 33 saat, 23 dakika kala) </p>
<p class="calibre1">"Bir dakika, doğru anladım mı?" dedi Stevie. "On üç yıl kıçını yırtarak okuduktan sonra kötü bir deneyim yaşadın diye her şeyi bıraktın, öyle mi? </p>
<p class="calibre1">Piliçlerin doktorların peşinde nasıl koştuğu hakkında bir fikrin var mı senin?" </p>
<p class="calibre1">"Bu benim için büyük bir sorun değil." </p>
<p class="calibre1">"Ne demek, büyük sorun değil? Sen bekâr, heteroseksüel, yirmi dokuz yaşında bir erkeksin. Başka nasıl sorunların var ki?" </p>
<p class="calibre1"/>
<p class="calibre1">"Benim hafefobim var, Stevie." </p>
<p class="calibre1">"Yani?" </p>
<p class="calibre1">"Yani insanlara... Dokunmaktan hoşlanmıyorum." </p>
<p class="calibre1">"Aman Tanrım! Hâlâ bakirsin, değil mi?" </p>
<p class="calibre1">Elijah başını eğip, ellerine baktı. Yüzündeki ince damarlar açıldıkça kızardığını hissediyordu. Stevie neden her şeyin o kadar üzerine gidiyordu ki? </p>
<p class="calibre1">İnsanları rahatsız etmek konusunda psişik bir becerisi vardı sanki. </p>
<p class="calibre1">Stevie eliyle onun dizine bir şaplak attı. "Sana bir hanım ayarlamalıyız, kuzen!" </p>
<p class="calibre1">"Önce nelerin döndüğünü anlamaya çalışsak daha iyi olmaz mı?" </p>
<p class="calibre1">"Kesin olan şu ki, senin acil olarak rahatlamaya ihtiyacın var." </p>
<p class="calibre1">"On saniyeliğine bile olsa ciddi kalabilir misin?" </p>
<p class="calibre1">"Çok ciddiyim. Belki de tüm bu olanların nedeni sisteminin..." </p>
<p class="calibre1">"STEVİE!" </p>
<p class="calibre1">Kuzeni nihayet susunca Elijah ellerini gür saçlarının arasından geçirerek arkasına yaslandı ve tavana baktı. Stevie neredeyse bir dakika kadar sessiz kaldı. </p>
</body>
</html>
