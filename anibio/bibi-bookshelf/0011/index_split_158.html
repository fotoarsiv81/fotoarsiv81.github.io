<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_160">E m p a t i </h2>
<p class="calibre1">Mutluluk. Tatmin. Kayıtsızlık. </p>
<p class="calibre1">Kızın varlığı, ormanda hareketsiz durup yakınlarda kırılacak bir dal sesini bekler gibi, bir süre daha zihninin etrafında oyalandı. Sonra geçip gitti. </p>
<p class="calibre1">Kızın zihinsel hapishanesinden nasıl olup da kurtulduğunu düşünen Laszlo sigaradan derin bir nefes aldı, külünü tablanın kenarına vurarak silkti. Ve bükülerek yükselen dumanı seyrederken bulmacanın son parçası yerine oturdu. </p>
<p class="calibre1">Nikotin. Neden oydu işte; beynindeki kimyasal tepkime bir şekilde kızın onun üzerindeki kontrolünü kırmış olmalıydı. Ve şimdi özgürdü. Ama ne kadar süre için? Ve nikotinin etkisi geçince ne olacaktı? Eskiden olduğu hale mi dönecekti? </p>
<p class="calibre1">Yanan sigaraya baktı, kalbi hızla atarak bir nefes daha çekti. Nikotinin çok kısa bir yarılanma ömrü vardı; birkaç dakika içinde etkisi geçmeye başlayacaktı. </p>
<p class="calibre1">Fazla zamanı yoktu. </p>
<p class="calibre1">Kayıtsız görünmeye çalışarak Branigan'a döndü. "Şundan bir tane daha versene." </p>
<p class="calibre1">"Elbette," diyen iriyarı adam paketi ona uzattı. "Al bakalım." </p>
<p class="calibre1">Laszlo paketten bir sigara daha çekerken, duyduğu rahatlama hissini gizlemeye çalıştı. Bu kez ön-sevişme faslını atlayıp sigarayı çabucak yaktı. Derin bir nefes çekti. Tamamen kendine gelmeye başladığını hissedebiliyordu. Bunun nedeni mutlaka nikotindi. Daha fazlasına ihtiyacı vardı. Çok daha fazlasına hem de! </p>
<p class="calibre1"/>
<p class="calibre1">Mekâna hızla göz gezdirdi ve aradığı şeyi buldu. Yanlarından geçen garson kıza bakarken aklına bir şey gelmişti. </p>
<p class="calibre1">Elini boş şişeye doğru sallayarak, "Bu meret nerelere vuruyor be!" dedi. </p>
<p class="calibre1">"Tuvalete gitmem gerek." </p>
<p class="calibre1">Branigan ile Manderville başını salladı. Ona aldırış ettikleri yoktu. Neden umursasmlardı ki? Kız ikisinden de çok daha güçlü bir bebek bakıcısıydı nasılsa. </p>
<p class="calibre1">Laszlo hızla tuvaletlere doğru yürüdü. Kapının önünde durup bekledi. Yaşamının en uzun geçen iki dakikasından sonra garson </p>
<p class="calibre1">| 355 </p>
<p class="calibre1">Adam Fawer </p>
<p class="calibre1">kız göründü. Eteğini düzeltmekle meşgul olduğundan, Laszlo uzanıp elini tutana kadar onun farkına bile varmadı. Duyduğu suçluluk hissine engel olamayan, ama bunun tek şansı olduğunu bilen Laszlo, daha önce bilinçli olarak hiç uygulamadığı bir şeye başvurdu. </p>
<p class="calibre1">Kendini zorla başka bir zihin haline soktu. </p>
<p class="calibre1">356 | </p>
</body>
</html>
