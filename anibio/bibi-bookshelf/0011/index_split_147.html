<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_148">333 </h2>
<h3 class="calibre3">Adam Favver </h3>

<p class="calibre1">"Pekâlâ," dedi Charlie kollarını takım arkadaşlarının omuzlarına atarak. </p>
<p class="calibre1">"Canımıza okunmadan önce bir şey yapalım." </p>
<p class="calibre1">Sözlerini bitirince hep birlikte "Yaşasın bizim takım!" diye bağırıp, sıraya dizildiler. </p>
<p class="calibre1">"Ben düdük çalınca," dedi Kuehl. "Bir... İki... Üç..." Çınlayan düdük sesiyle birlikte oyun başladı. Yirmi dört çift lastik ayakkabı parke zemini döverek ortada dizili toplara koştu. </p>
<p class="calibre1">Charlie'nin takımının yedi oyuncusu ilk on saniye içinde vuruldu, ama kalanlar havada uçuşan topların altında geriye çekilmeyi başardı. Ve hepsinin elinde birer top olmasına rağmen, hiçbiri vuruş yapmaya yeltenmedi. Beşi de Benny'nin takımının tüm topları atmasını bekledi. </p>
<p class="calibre1">Son top da kendi sahalarına geçince Charlie, "ŞİMDİ!" diye bağırdı. </p>
<p class="calibre1">Timmy, Alan, Sam, Jeremy ve Charlie hep birlikte çizgiye koşup topları hedeflere attı. Koca Benny ilk topu yakaladı, bir şekilde ikinci ve üçüncüden sıyrıldı, ama sonrakinden kaçamadı. Timmy'nin topu alnının ortasına çarpıp sıçradı. </p>
<p class="calibre1">Muzaffer bir edayla, "EVET!" diye bağıran Timmy kaptanıyla tokalaştı. </p>
<p class="calibre1">"Vuruldun!" </p>
<p class="calibre1">Charlie'nin takımının geri kalanı Benny'nin sahayı süklüm püklüm terk etmesinden sonra bir dakikadan az bir süre içinde elendi, ama bu hiçbirinin umurunda değildi. Aslında kazanan onlardı. </p>
<p class="calibre1">334 | </p>
</body>
</html>
