<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Adam Fawer _ Empati</title>
    <meta name="generator" content="pdftohtml 0.36"/>
    <meta name="author" content="Yasar MUTLU"/>
    <meta name="date" content="2009-02-20T20:54:49+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre2" id="calibre_pb_3">201 </h2>
<h3 class="calibre3">Empati </h3>

<p class="calibre1">şekilleri tadıyor, kimileri müziği görüyor ya da kokuları duyuyordu. Elijah'm durumundaysa bu nöro-sinaptik parazit dil merkeziyle görüntü korteksi arasında oluyordu; dolayısıyla alfabenin her harfini farklı renkte görüyordu. </p>
<p class="calibre1">Elijah arkadaşlarının hiçbirinin a'ları kırmızı, fr'leri mor olarak görmediğini anladığında sekiz yaşındaydı. Önceleri farklı olmaktan nefret etmiş, ama kısa zamanda renkli harflerin ona faydalı anımsatıcı ipuçları sağladığını ve hafızasını güçlendirdiğini keşfetmişti. </p>
<p class="calibre1">Kulübe üye olmanın getirdiği ayrıcalıklar. </p>
<p class="calibre1">"Kendini ne zaman hazır hissedersen," dedi Terry onu düşüncelerinden uzaklaştırarak. </p>
<p class="calibre1">Elijah boğazını temizleyip analizine başladı. </p>
<p class="calibre1">"İlk reklam fazla entelektüeldi. Hepsi sıkıldı. İkincisi nezihti, ama kongre üyesinin av tüfeğiyle görüldüğü sahneler bazı kadınları rahatsız etti. Üç numara çoğunda olumlu etki bıraktı. En iyisi o, ama üzerinde biraz daha uğraşmak gerekecek." </p>
<p class="calibre1">Elijah başını kaldırıp Terry'nin cep bilgisayarına bir şeyler yazdığını görünce rahatladı. Elleri hızla hareket ediyor, ağzından çıkan her sözcüğü yazıyordu. </p>
<p class="calibre1">Terry gözlerini küçük yeşil ekrandan ayırmadan, "Tamam," dedi, "Şimdi bana biraz renk ver." </p>
<p class="calibre1">Elijah bu espriye güldü, sonra o hafta gözlemlediği on gruptan öğrendiklerini ve bulgularını cinsiyet, etnik grup, yaş ve gelir düzeyine göre sınıflandırarak anlatmaya koyuldu. Terry onun kırk iki dakikalık monologunu çok ender olarak, sadece birkaç açıklayıcı soru sormak için böldü. </p>
<p class="calibre1">Elijah söylediklerinin çoğunun onun için sürpriz olmadığının bilincindeydi. </p>
<p class="calibre1">Sonuçta Terry de vasıflı birisiydi ve kendisi gibi hem psikoloji, hem de örgütsel davranış eğitimi almıştı. Ama iş analize gelince topu Elijah'a atıyordu. Elijah'm içgüdüleri altın değerindeydi. Birileri ne zaman insanların gerçekten ne hissettiğini bilmek istese Elijah Glass'ı çağırırdı. </p>
</body>
</html>
