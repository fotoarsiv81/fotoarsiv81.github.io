<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />
  <link href="../Styles/style.css" rel="stylesheet" type="text/css" />

  <title>111 GÜNAH ÖDEME</title>
  
<style type="text/css">
b.sgc-3 {font-style: italic}
  span.sgc-2 {font-style: italic; font-weight: bold}
  span.sgc-1 {font-weight: bold}
</style>
</head>

<body>
  <p class="p0"><a id="a571"></a><b>111 GÜNAH ÖDEME</b></p>

  <p>Mösyö de Villefort, ne kadar sıkışık olsa da önünde kalabalığın sıra sıra açıldığını görmüştü. Burada toplanmış insanların ilk hareketi büyük bir felaket karşısında duyulan bir sıcaklık değildi, ama en kötü zamanlarda bile, örneği görülmemiş büyük acılara saygı gösterilir. Nefret edilen birçok kişi ayaklanma sırasında öldürülmüştür, katil bile olsa, zavallı bir insan, ölüme mahkum edildiği sırada orada bulunanlar tarafından ender olarak hakarete uğrar.</p>

  <p>Villefort adliye sarayındaki izleyici ve gardiyan kordonunu aştı, kendi itirafı ile suçlu olduğu kabul edilmiş, acısı nedeniyle korunmuş olarak oradan uzaklaştı.</p>

  <p>insanların içgüdüleriyle kavradıkları, ama akıllarıyla açıklayamadıkları durumlar vardır; bu durumda en büyük ozan en şiddetli ve en doğal çığlığı atandır. Kalabalık bu çığlığı tüm bir anlatı gibi algılar ve bununla yetinmekte de haklıdır, anlatı doğru olduğunda da onu soylu bulmakta bir kez daha haklıdır.</p>

  <p>Bununla birlikte Villefort&rsquo;un adalet sarayından çıkarken hangi ruh hali içinde olduğunu, atardamarlarını patlatacak kadar zorlayan, duygularını geren, damarlarını koparacak kadar şişiren, ölümlü bedeninin her noktasını milyonlarca acıya açımlayan ateşi dile getirmek zordu.</p>

  <p>Villefort sadece alışkanlıkla koridorlar boyunca sürüklendi; omuzlarından yargıç cüppesini, atmasının uygun olacağını düşündüğü için değil, cüppenin omuzlarında ağır bir yük gibi olmasından, işkence dolu Nessus<a id="a572"></a><a href="../Text/notes.html#a1031">{219}</a> tuniği gibi olmasından, fırlatıp attı.</p>

  <p>Dauphine avlusuna kadar sendeleyerek geldi, arabasını gördü, kapısını kendi açarak arabacıyı uyandırdı, kendini minderlerin üstüne bıraktı ve parmağı ile Faubourg Saint-Honore yönünü işaret etti. Arabacı arabayı sürdü.</p>

  <p>Çöken yazgısı tüm ağırlığıyla başının üstüne yığılmıştı; bu ağırlık onu eziyordu, bunun sonuçlan ne olur bilmiyordu; bunları hesaplamamıştı, sadece hissediyordu, bildiği bir yasa maddesini yorumlayan soğukkanlı katil gibi yasa konusunda akıl yürütemiyordu...</p>

  <p>Yüreğinin içinde Tanrıyı duyuyordu.</p>

  <p>&ldquo;Tanrım!&rdquo; diye mırıldandı ne dediğini bilmeden, &ldquo;Tanrım! Tanrım!&rdquo;</p>

  <p>Bu yıkılışın arkasında sadece Tanrıyı görüyordu.</p>

  <p>Araba hızla ilerliyordu; minderlerin üzerinde hareket eden Villefort kendisini rahatsız eden bir şey hissetti.</p>

  <p>Elini bu nesneye uzattı: bu, Madam de Villefort&rsquo;un minderle arabanın arkalığının ara-smda unuttuğu bir yelpazeydi; bu yelpaze bir anıyı canlandırdı ve bu anı gecenin içinde bir ışık oldu.</p>

  <p>Villefort karısını düşündü...</p>

  <p>&ldquo;Ah!&rdquo; diye haykırdı kalbini kızgın bir şiş dağlamış gibi.</p>

  <p>Gerçekten bir saatten beri gözlerinin önünde felaketin sadece bir yüzü vardı, işte şimdi birden akima bir başka yüzü, birincisinden daha az korkunç olmayan başka bir yüzü geliyordu.</p>

  <p>Bu kadına karşı çok acımasız bir yargıç gibi davranmıştı, onu ölüme mahkum etmişti ve o, korkudan buz gibi olmuş, pişmanlıktan ezilmiş, onda yanma yaklaşılmaz erdemli konuşmasıyla uyandırdığı utançla bitmiş tükenmiş zavallı zayıf kadm, mutlak ve yüce güç karşısında savunmasız kadm, o belki de şu anda kendini ölüme hazırlıyordu.</p>

  <p>Onu ölüme mahkum edeli bir saati geçmişti; kuşkusuz şu anda akimdan tüm cinayetlerini geçiriyor, Tanrıdan merhamet istiyordu; diz çökmüş, erdemli kocasının kendisini bağışlaması için, ölümüyle satın alacağı bağış için bir mektup yazıyordu.</p>

  <p>Villefort ikinci bir kez acı ve öfkeyle çığlık attı.</p>

  <p>&ldquo;Ah!&rdquo; diye haykırdı kendini arabasının saten kumaşı üzerine atarak, &ldquo;bu kadın bana dokunduğu için katil oldu. Ben suç yayıyorum! Tifüse yakalanır gibi, koleraya yakalanır gibi, vebaya yakalanır gibi, o da suça yakalandı!... Ve ben onu cezalandınyorum!... Ona: &lsquo;Pişmanlık getiriniz ve ölünüz,&rsquo; demeye cesaret ettim. Ah! Hayır! Hayır! O yaşayacak... benim peşimden gelecek... Kaçacağız, Fransa&rsquo;yı terk edeceğiz, toprak bizi nereye kadar götürürse oraya kadar gideceğiz. Ona darağacmdan söz ettim!... Ulu Tanrım! Bu sözü söylemeye nasıl cesaret ettim? Ama darağacı beni de bekliyor!... Kaçacağız... Evet, ona itiraflarda bulunacağım! Evet, her gün ona, kendimi alçaltarak, &lsquo;ben de cinayet işledim,&rsquo; diyeceğim... Ah! Kaplanla yılanın işbirliği! Ah! Benim gibi bir kocaya yaraşır bir kadm!... Yaşaması gerek, benim alçaklığımın onunkini bastırması gerek!&rdquo;</p>

  <p>Villefort kupa arabasının camını indirmekten çok çökertti.</p>

  <p>&ldquo;Hızlı, daha hızlı!&rdquo; diye haykırdı arabacıyı oturduğu yerde sıçratan bir sesle.</p>

  <p>Korkuya kapılan atlar eve kadar uçtular.</p>

  <p>&ldquo;Evet, evet,&rdquo; diye yineliyordu Villefort evine .yaklaştıkça, &ldquo;evet, bu kadının yaşaması gerek, pişman olması, oğlumu yetiştirmesi gerek, zavallı oğlum, ailenin yok olmasının ardından hâlâ yaşayan, yok olmayan ihtiyarla tek başına! O kadm onu seviyordu; her şeyi onun için yaptı. Oğlunu seven bir annenin yüreğinden umut kesilmez; pişmanlık getirecek; kimse onun suçlu olduğunu bilmeyecek; evimde işlenen ve insanların şimdiden kuşkulandıkları bu cinayetler zamanla unutulacak, ya da eğer kimi düşmanlar bunları anımsarlarsa onları suç listeme alacağım. Bir eksik bir fazla ne fark eder! Karım altınları, özellikle de oğlunu alıp, dünyanın benimle birlikte düşeceğine inandığım uçurumdan uzaklara kaçacak. O yaşayacak, tüm sevgisi oğlu olduğuna göre ve oğlu da onu hiç terk etmeyeceğine göre daha mutlu olacak, iyi bir iş yapmış olacağım; bu, yüreğimi hafifletiyor.&rdquo;</p>

  <p>Ve krallık savcısı uzun zamandır yapmadığı kadar özgürce soluk aldı.</p>

  <p>Araba konağın avlusunda durdu.</p>

  <p>Villefort arabanın basamağından sekiye atladı; hizmetçilerin onun bu kadar çabuk dönüşüne şaşırdıklarını anlıyordu. Yüzlerinden başka bir şey okumadı; hiçbiri ona bir şey söylemedi; her zamanki gibi geçmesi için onun karşısında durdular; hepsi bu.</p>

  <p>Noirtier&rsquo;nin kapısının önünden geçti, aralık kapıdan iki gölge görür gibi oldu, ama babasının yanında kimin olabileceğini düşünmedi bile; kaygıları onu başka yana çekiyordu.</p>

  <p>&ldquo;Haydi,&rdquo; dedi Valentine&rsquo;in boş odası ile karısının dairesinin bulunduğu sahanlığa giden küçük merdiveni çıkarken; &ldquo;haydi, burada hiçbir değişiklik yok.&rdquo;</p>

  <p>Her şeyden önce sahanlığın kapısını kapadı.</p>

  <p>&ldquo;Kimsenin bizi rahatsız etmemesi gerek,&rdquo; dedi; &ldquo;onunla rahat bir biçimde konuşabilmeliyim, onun önünde kendimi suçlayabilmeliyim, ona her şeyi söyleyebilmeliyim...&rdquo;</p>

  <p>Kapıya yaklaştı, elini kristal kapı tokmağının üstüne koydu, kapı açıldı.</p>

  <p>&ldquo;Kapalı değil! Ah! İyi, çok iyi,&rdquo; diye mırıldandı.</p>

  <p>Akşamları Edouard için de bir yatak konan küçük salona girdi, çünkü yatılı okulda olsa da Edouard her akşam eve geliyordu: annesi ondan ayrılmayı hiç istememişti.</p>

  <p>Tüm küçük salonu gözden geçirdi.</p>

  <p>&ldquo;Kimse yok,&rdquo; dedi, &ldquo;herhalde yatak odasmdadır.&rdquo;</p>

  <p>Kapıya doğru atıldı. Orası sürgülüydü. Ürpererek durakladı.</p>

  <p>&ldquo;Heloise!&rdquo; diye haykırdı.</p>

  <p>Bir mobilyanın kımıldadığım duyar gibi oldu.</p>

  <p>&ldquo;Heloise!&rdquo; diye yineledi.</p>

  <p>&ldquo;Kim var orada?&rdquo; diye sordu seslendiği kişinin sesi.</p>

  <p>Bu ses her zamankinden daha zayıfmış gibi geldi ona.</p>

  <p>&ldquo;Açın! Açm!&rdquo; diye haykırdı Villefort, &ldquo;Benim.&rdquo;</p>

  <p>Ama bu emre karşın, emri veren sesin sıkıntısına karşın, kapı açılmadı.</p>

  <p>Villefort kapıya bir tekme atıp açtı.</p>

  <p>Giyinme odasına açılan odanm girişinde Madam de Villefort solgun, yüz çizgileri gerilmiş ayakta duruyor ve korku içindeki gözlerini dikmiş ona bakıyordu.</p>

  <p>&ldquo;Heloise! Heloise!&rdquo; dedi Villefort, &ldquo;Neyiniz var? Söyleyin!&rdquo;</p>

  <p>Genç kadm kaskatı ve morarmış elini ona doğru uzattı.</p>

  <p>&ldquo;Oldu işte mösyö,&rdquo; dedi boğazım yutacakmış gibi çıkan bir hırıltıyla, &ldquo;daha ne istiyorsunuz?&rdquo;</p>

  <p>Ve boylu boyunca halıya düştü.</p>

  <p>Villefort ona doğru koştu ve elini tuttu. Bu el altın kapaklı küçük bir kristal şişeyi çırpınır gibi sıkıyordu.</p>

  <p>Madam de Villefort ölmüştü.</p>

  <p>Dehşetten başı dönen Villefort, odanm kapısına kadar geri geri gitti ve ölü bedene baktı.</p>

  <p>&ldquo;Oğlum!&rdquo; diye haykırdı birden; &ldquo;Oğlum nerede? Edouard! Edouard!&rdquo;</p>

  <p>Ve bağırarak odadan dışarı attı kendini.</p>

  <p>&ldquo;Edouard! Edouard!&rdquo;</p>

  <p>Bu adı öyle büyük bir kaygıyla söylemişti ki, hizmetçiler koşup geldiler.</p>

  <p>&ldquo;Oğlum! Oğlum nerede?&rdquo; diye sordu Villefort. &ldquo;Onu evden uzaklaştırın, görmesin...&rdquo;</p>

  <p>&ldquo;Mösyö Edouard aşağıda değil mösyö,&rdquo; diye yanıt verdi özel uşağı.</p>

  <p>&ldquo;Herhalde bahçede oynuyordur; gidin bakın, gidin bakın!&rdquo;</p>

  <p>&ldquo;Hayır mösyö. Yaklaşık yarım saat önce madam oğlunu çağırdı; Mösyö Edouard annesinin odasına gitti ve o zamandan beri de aşağı inmedi.&rdquo;</p>

  <p>Villefort&rsquo;un alnından buz gibi bir ter boşandı, ayakları döşeme taşlarına takıldı, düşünceleri kafasının içinde kırılan bir saatin düzensiz çarkları gibi dönmeye başladı.</p>

  <p>&ldquo;Madamın odasında!&rdquo; diye mırıldandı, &ldquo;Madamın odasında!&rdquo;</p>

  <p>Bir eliyle alnını kurulayıp öbür eliyle duvarın kenarına yaslanarak yavaşça geri döndü.</p>

  <p>Odaya girerken zavallı kadının bedenini yemden görmek zorundaydı.</p>

  <p>Edouardi çağırmak, tabuta dönüşmüş bu dairede yankı yapacaktı, konuşmak mezarın sessizliğini bozmaktı.</p>

  <p>Villefort dilinin boğazında felç olduğunu hissetti.</p>

  <p>&ldquo;Edouard! Edouard!&rdquo; diye kekeledi.</p>

  <p>Çocuk yanıt vermedi; hizmetçilerin söylediğine göre, annesinin yanma gitmiş ve bir daha oradan çıkmamış olan çocuk neredeydi?</p>

  <p>Villefort öne doğru bir adım attı.</p>

  <p>Madam de Villefort&rsquo;un ölü bedeni giyinme odasının kapısı önüne çaprazlama uzanmıştı, Edouard herhalde o odadaydı; bu ölü beden eşikte gözleri açık ve bir noktaya dikilmiş, dudaklarında gizemli ve korkutucu bir alayla bekliyor gibiydi.</p>

  <p>Ölünün arkasında, kıvrılmış kapı perdesinin açıklığından giyinme odasının bir bölümü, bir duvar piyanosu ve mavi satenden bir divan görünüyordu.</p>

  <p>Villefort öne doğru üç dört adım attı ve kanepenin üstünde yatan oğlunu fark etti.</p>

  <p>Oğlu kuşkusuz uyuyordu.</p>

  <p>Zavallı adam sözle anlatılmaz neşeli bir coşkuyla atıldı; saf bir ışık parıltısı çırpındığı bu cehenneme düşmüştü sanki.</p>

  <p>Ölünün üstünden geçip, giyinme odasına girmek, çocuğu kucağına alıp, onunla uzaklara kaçmak istiyordu sadece. Villefort iyi bir cezanın uygar bir insana dönüştürdüğü biri değildi artık; o ölümcül yara almış ve kırık dişlerini açtığı son yaranın üstünde bırakmış bir kaplandı.</p>

  <p>Artık önyargılardan değil hayaletlerden korkuyordu, ileri atıldı, yakıcı bir korun üstünden geçiyormuş gibi ölünün üstünden atladı.</p>

  <p>Çocuğu kollarıyla kaldırdı, sıktı, sarstı, seslendi; çocuk hiç yanıt vermedi. Sabırsız dudaklarını yanağına yapıştırdı, çocuğun yanakları soluk ve buz gibiydi; sertleşmiş kollarını bacaklarım eliyle yokladı; elini kalbine koydu, kalbi artık atmıyordu.</p>

  <p>Çocuk ölmüştü.</p>

  <p>Edouardin göğsünden dörde katlanmış bir kağıt düştü.</p>

  <p>Çılgına dönen Villefort dizlerinin üstüne düştü; donup kalmış kollarından kurtulan çocuk annesinin yanma yuvarlandı. Villefort kağıdı yerden aldı, karısının yazısını tanıdı ve yazılardan yutar gibi okudu.</p>

  <p>İşte kağıttakiler:</p>

  <p>İ<b class="sgc-3">yi bir anne olup olmad</b>ığı<b class="sgc-3">m</b>ı <b class="sgc-3">biliyorsunuz, çünkü o</b>ğ<b class="sgc-3">lum için katil oldum!</b></p>

  <p>İ<b class="sgc-3">yi bir anne o</b>ğ<b class="sgc-3">lu olmadan bir yere gitmez!</b></p>

  <p>Villefort gözlerine inanamıyordu; Villefort anladıklarına inanamıyordu. Edouard&rsquo;ın bedenine doğru sürüklendi, ana aslanın ölen yavrusuna baktığı zamanki titiz dikkatle onu bir kez daha inceledi.</p>

  <p>Sonra göğsünden yürek paralayan bir çığlık koptu.</p>

  <p>&ldquo;Tanrı!&rdquo; diye mırıldandı, &ldquo;hep Tanrı!&rdquo;</p>

  <p>Bu iki kurban onu korkutuyordu, iki ölü bedenin doldurduğu yalnızlığın korkusunun içini sardığını hissediyordu.</p>

  <p>Biraz sonra, güçlü insanların o büyük yetisi olan öfkeyle umutsuzluktan Titanlan gökyüzüne tırmandırmaya, Aias&rsquo;ı yumruklarını tanrılara göstermeye iten büyük kaygının soylu erdemi ile kendisine gelmeye başlamıştı.</p>

  <p>Villefort acılarının ağırlığı altında başını öne eğdi, dizlerinin üstünde doğruldu, terden nemlenmiş, korkudan diken diken olmuş saçlarını salladı, kimseye acımamış olan bu adam, zayıf anında mutsuzluğunu anlatabilecek, yanında ağlayabilecek birini aradığı için babasının, ihtiyarın yanma gitti.</p>

  <p>Bildiğimiz merdivenden aşağı indi ve Noirtier'nin yanma girdi.</p>

  <p>Villefort içeri girdiğinde Noirtier, hareketsizliğinin izin verdiği kadar sevecenlikle her zamanki gibi sakin ve soğuk, Rahip Busonfyi dikkatle dinliyor gibiydi.</p>

  <p>Villefort rahibi görünce elini alnına götürdü. Geçmiş, öfkenin başka dalgalardan daha fazla köpürttüğü bir dalga gibi aklına geldi.</p>

  <p>Auteuil&rsquo;deki akşam yemeğinden iki gün sonra rahibe yaptığı ziyareti, rahibin de Valentine&rsquo;in öldüğü gün kendisine yaptığı ziyareti anımsadı.</p>

  <p>&ldquo;Buradasınız demek mösyö!&rdquo; dedi, &ldquo;Sadece ölüm olduğunda mı ortaya çıkarsınız?&rdquo;</p>

  <p>Busoni doğruldu; yargıcın değişmiş yüzünü, gözlerindeki vahşi ışığı görünce mahkeme sahnesinin bittiğini anladı ya da anladığını sandı; gerisini bilmiyordu.</p>

  <p>&ldquo;Buraya kızınızın ölümü için dua etmeye gelmiştim!&rdquo; diye yanıt verdi Busoni.</p>

  <p>&ldquo;Ya bugün ne yapmaya geldiniz?&rdquo;</p>

  <p>&ldquo;Size, bana olan borcunuzu yeteri kadar ödediğinizi, şu andan başlayarak benim gibi yetinmesi için Tanrıya dua edeceğimi söylemeye geldim.&rdquo;</p>

  <p>&ldquo;Tanrım!&rdquo; dedi Villefort yüzünde büyük bir korkuyla gerileyerek, &ldquo;bu ses Rahip Bu-soni&rsquo;nin sesi değil!&rdquo;</p>

  <p>&ldquo;Evet.&rdquo;</p>

  <p>Rahip başının üstündeki takma kelliği çıkardı, başını salladı, başına yapışmış uzun siyah saçlar, erkek yüzünün iki tarafından omuzlarına döküldü.</p>

  <p>&ldquo;Bu Mösyö de Monte Kristo&rsquo;nun yüzü!&rdquo; diye haykırdı Villefort şaşkın gözlerle.</p>

  <p>&ldquo;O da değil sayın krallık savcısı, daha iyi düşünün, daha uzağa gidin.&rdquo;</p>

  <p>&ldquo;Bu ses! Bu ses! Bu sesi ilk kez nerede duymuştum?&rdquo;</p>

  <p>&ldquo;Bu sesi ilk kez yirmi üç yıl önce Marsilya&rsquo;da Matmazel Saint-Meran ile evlendiğiniz gün duydunuz. Dosyalarınıza bakın.&rdquo;</p>

  <p>&ldquo;Siz Busoni değil misiniz? Monte Kristo değil misiniz? Tanrım, siz o gizli, acımasız, ölümcül düşmansınız! Marsilya&rsquo;da size karşı bir şey yaptım, ah! Bana lanet olsun!&rdquo;</p>

  <p>&ldquo;Evet, haklısın, işte böyle,&rdquo; dedi kont kollarını göğsünün üstünde kavuşturarak; &ldquo;düşün, düşün!&rdquo; &nbsp;&nbsp;&nbsp;v</p>

  <p>&ldquo;Ama ben sana ne yaptım?&rdquo; diye haykırdı Villefort, kafası akılla deliliğin birbirine karıştığı sınırda, ne düş ne uyanıklık olan sisin içinde dalgalanıyordu; &ldquo;Sana ne yaptım? Söyle! Konuş!&rdquo;</p>

  <p>&ldquo;Beni ağır ve iğrenç bir ölüme mahkum ettiniz, babamı öldürdünüz, benim özgürlüğümle aşkımı, aşkımla servetimi elimden aldınız."</p>

  <p>&ldquo;Kimsiniz? Kimsiniz siz? Tanrım!&rdquo;</p>

  <p>&ldquo;Ben If Şatosu&rsquo;nun zindanlarına gömdüğünüz bir zavallının hayaletiyim. Bu hayalet sonunda mezarından çıktı, Tanrı ona Monte Kristo Kontunun maskesini taktı ve onu ancak bugün tamyabilmeniz için altınlarla, elmaslarla kapladı.&rdquo;</p>

  <p>&ldquo;Ah! Seni tanıyorum, seni tanıyorum!&rdquo; dedi krallık savcısı; &ldquo;sen...&rdquo;</p>

  <p>&ldquo;Ben Edmond Dantes&rsquo;im.&rdquo;</p>

  <p>&ldquo;Sen Edmond Dantes&rsquo;sin!&rdquo; diye haykırdı krallık savcısı kontu bileğinden yakalayarak; &ldquo;o zaman gel!&rdquo;</p>

  <p>Villefort onu merdivenlere sürükledi, krallık savcısının kendisini nereye götürdüğünü bilmeyen Monte Kristo da şaşkm, yeni bir felaket önsezisiyle onu izledi.</p>

  <p>&ldquo;Bak! Edmond Dantes,&rdquo; dedi konta karısının ve oğlunun ölü bedenlerini göstererek, &ldquo;bak! İntikamım iyi aldın mı?...&rdquo;</p>

  <p>Monte Kristo bu korkunç görüntü karşısında bembeyaz oldu; intikam haklarının çok ötesine geçtiğini anladı; artık: &ldquo;Tanrı benim için ve benimle beraber&rdquo; diyemeyeceğim anladı.</p>

  <p>Kendini anlatılmaz bir kaygı duygusuyla çocuğun bedeni üzerine attı, gözlerini açtı, nabzına baktı ve onunla birlikte Valentine&rsquo;in odasına koştu, kapıyı iki kez kilitledi...</p>

  <p>&ldquo;Yavrum!&rdquo; diye haykırdı Villefort; &ldquo;Çocuğumun cesedini götürüyor! Ah! Lanet olsun! Geber!&rdquo;</p>

  <p>Ve Monte Kristo&rsquo;nun arkasından fırlamak istedi, ama bir düşte gibi, ayaklarının yere çivilenip kaldığını, gözlerinin yuvalarından fırladığını, iki büklüm parmaklarının tırnaklarından kan çıkıncaya dek göğsüne saplandığını hissetti; şakaklarındaki damarlar binlerce düşünceyle şişti, kafatasının daracık tepesine basınç yaptı ve beynini bir ateş tufanı içinde boğdu.</p>

  <p>Bu durağanlık dakikalarca, aklının korkunç bunalımı tamamlanıncaya dek sürdü. Sonra büyük bir çığlık attı, bunu uzun bir kahkaha izledi ve Villefort kendim merdivenlere attı.</p>

  <p>Çeyrek saat sonra Valentine&rsquo;in odası açıldı ve Monte Kristo Kontu göründü.</p>

  <p>Yüzü bembeyaz, gözleri donuk, göğsü sıkışmış, her zaman o kadar sakin ve soylu olan yüzünün çizgileri acıdan allak bullak olmuştu.</p>

  <p>Kollarında çocuğu tutuyordu, hiçbir yardım onu yaşama döndürememişti.</p>

  <p>Bir dizini yere koydu, çocuğu büyük bir saygıyla, başı annesinin göğsüne gelecek biçimde annesinin yanma bıraktı.</p>

  <p>Sonra tekrar ayağa kalkarak dışarı çıktı, merdivende bir hizmetçiye rastladı:</p>

  <p>&ldquo;Mösyö de Villefort nerede?" diye sordu.</p>

  <p>Hizmetçi ona yanıt vermeden elini bahçeye doğru uzattı.</p>

  <p>Monte Kristo sekiyi indi, işaret edilen yere doğru ilerledi ve Villefort&rsquo;u, çevresinde halka yapmış hizmetçilennin ortasında, elinde kazmayla toprağı bir tür öfkeyle kazarken gördü.</p>

  <p>&ldquo;Burası da değil,&rdquo; diyordu, &ldquo;burası da değil.&rdquo;</p>

  <p>Ve daha ilerisini kazıyordu.</p>

  <p>Monte Kristo ona yaklaştı ve alçak sesle:</p>

  <p>&ldquo;Mösyö," dedi neredeyse çekingen bir sesle, &ldquo;bir oğlunuzu yitirdiniz ama...&rdquo;</p>

  <p>Villefort onun sözünü kesti; ne dinlemişti ne de duymuştu.</p>

  <p>&ldquo;Ah! Onu bulacağım,&rdquo; dedi, &ldquo;onun orada olmadığını boşuna ileri sürüyorsunuz, onu bulacağım, kıyamet gününe kadar aramam gerekse bile.&rdquo;</p>

  <p>Monte Kristo korkuyla geriledi.</p>

  <p>&ldquo;Ah!&rdquo; dedi, &ldquo;Çıldırmış!&rdquo;</p>

  <p>Ve lanetli evin duvarlarının üstüne yıkılmasından korkuyormuş gibi, yaptığı şeyi yapmaya hakkı olduğundan ilk kez kuşku duyarak, kendini sokağa attı.</p>

  <p>&ldquo;Ah! Yeter artık, bu kadarı yeter,&rdquo; dedi, &ldquo;sonuncuyu kurtaralım.&rdquo;</p>

  <p>Monte Kristo evine dönünce, mezarına girmek için Tanrının saptadığı anm gelmesini bekleyen bir gölge gibi sessiz, Champs-Elysees&rsquo;deki konakta gezmen Morrel&rsquo;e rastladı.</p>

  <p>&ldquo;Hazırlanın Maximilien,&rdquo; dedi ona bir gülümsemeyle, &ldquo;yarın Paris&rsquo;i terk ediyoruz.&rdquo;</p>

  <p>&ldquo;Burada yapılacak başka işiniz yok mu?&rdquo; diye sordu Morrel.</p>

  <p>&ldquo;Hayır,&rdquo; diye yanıt verdi Monte Kristo, &ldquo;Tanrı daha fazla bir şey yapmamı istemiyor.&rdquo;</p>

  <p>&nbsp;</p>
</body>
</html>
