<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />
  <link href="../Styles/style.css" rel="stylesheet" type="text/css" />

  <title>116 BAĞIŞLAMA</title>
  
<style type="text/css">
span.sgc-1 {font-weight: bold}
</style>
</head>

<body>
  <p class="p0"><a id="a590"></a><b>116 BA</b>Ğ<b>I</b>Ş<b>LAMA</b></p>

  <p>Ertesi gün Danglars yine acıktı; bu mağaranın havası hiç de iştah açıcı değildi; tutuklu o gün artık hiçbir harcama yapmayacağım sandı: tutumlu bir adam olarak pilicinin yarısını ve ekmeğinin bir parçasım hücresinin bir köşesine saklamıştı.</p>

  <p>Ama insan acıkmasa da susar: işte bunu hesaplamamıştı.</p>

  <p>Dili damağına yapışmcaya kadar susuzlukla savaştı.</p>

  <p>Sonunda içini saran ateşe dayanamayıp seslendi.</p>

  <p>Nöbetçi kapıyı açtı; bu yeni bir yüzdü.</p>

  <p>Eski tanıdığıyla iş yapmanın onun için daha iyi olacağını düşündü. Peppino&rsquo;yu çağırdı. &ldquo;İşte geldim Ekselans,&rdquo; dedi haydut, Danglars&rsquo;a iyi bir belirti gibi gelen bir acelecilikle ortaya çıkarak, &ldquo;ne istiyorsunuz?&rdquo;</p>

  <p>&ldquo;Bir şey içmek,&rdquo; dedi tutuklu.</p>

  <p>&ldquo;Ekselans,&rdquo; dedi Peppino, &ldquo;Roma civarında şarabın fiyatın içinde olmadığını biliyorsunuz.&rdquo;</p>

  <p>&ldquo;O zaman bana su verin,&rdquo; dedi Danglars çizmesini parlatmaya çalışarak.</p>

  <p>&ldquo;Ah! Ekselans, su şaraptan daha zor bulunuyor; o kadar büyük bir kuraklık oldu ki!&rdquo; &ldquo;Anlaşılan yeniden başlıyoruz,&rdquo; dedi Danglars.</p>

  <p>Zavallı, şaka yapıyormuş gibi görünmek için gülümserken, şakaklarının terden sırılsıklam olduğunu hissediyordu.</p>

  <p>&ldquo;Haydi dostum,&rdquo; dedi Danglars, Peppino&rsquo;nun aldırmaz bir tavırla durduğunu görerek, &ldquo;sizden bir bardak şarap istiyorum, beni geri mi çeviriyorsunuz?&rdquo;</p>

  <p>&ldquo;Size daha önce de söyledim Ekselans,&rdquo; diye yanıt verdi Peppino ciddi bir biçimde, &ldquo;perakende satmıyoruz.&rdquo;</p>

  <p>&ldquo;O zaman bana bir şişe şarap verin.&rdquo;</p>

  <p>&ldquo;Hangisinden?"</p>

  <p>&ldquo;En ucuzundan.&rdquo;</p>

  <p>&ldquo;Hepsinin fiyatı aynıdır.&rdquo;</p>

  <p>&ldquo;Kaça?&rdquo;</p>

  <p>&ldquo;Şişesi yirmi beş bin frank.&rdquo;</p>

  <p>&ldquo;Ne diyorsunuz!&rdquo; diye haykırdı Danglars acıyla, ancak Harpagon bunun insan sesinin hangi perdesinden çıktığını saptayabilirdi, &ldquo;benim derimi mi yüzmek istiyorsunuz?</p>

  <p>Bu beni parça parça yemekten daha kolay galiba.&rdquo;</p>

  <p>&ldquo;Olabilir,&rdquo; dedi Peppino, &ldquo;belki de efendimizin niyeti budur.&rdquo;</p>

  <p>&ldquo;Efendiniz mi? O da kim?&rdquo;</p>

  <p>&ldquo;Sizi önceki gün yamna götürdüğümüz kişi.&rdquo;</p>

  <p>&ldquo;Nerede?&rdquo;</p>

  <p>&ldquo;Burada.&rdquo;</p>

  <p>&ldquo;Onu görmem gerek.&rdquo;</p>

  <p>&ldquo;Bu kolay.&rdquo;</p>

  <p>Bir saniye sonra Luigi Vampa, Danglarsin karşısındaydı.</p>

  <p>&ldquo;Beni mi çağırdınız?&rdquo; diye sordu tutukluya.</p>

  <p>&ldquo;Beni buraya getirenlerin reisi siz misiniz mösyö?&rdquo;</p>

  <p>&ldquo;Evet Ekselans.&rdquo;</p>

  <p>&ldquo;Benden haraç olarak ne istiyorsunuz?&rdquo;</p>

  <p>&ldquo;Sadece üzerinizdeki beş milyonu.&rdquo;</p>

  <p>Danglars korkunç bir krampın yüreğini sıktığım hissetti.</p>

  <p>&ldquo;Dünyada elimde kalan sadece bu mösyö, büyük bir servetin kalıntısı bu para: onu benden alacağınıza canımı alın daha iyi.&rdquo;</p>

  <p>&ldquo;Kan dökmemiz yasak Ekselans.&rdquo;</p>

  <p>&ldquo;Bunu size kim yasakladı?&rdquo;</p>

  <p>&ldquo;Boyun eğdiğimiz kişi.&rdquo;</p>

  <p>&ldquo;Siz birine boyun eğiyor musunuz?&rdquo;</p>

  <p>&ldquo;Evet, bir şefe.&rdquo;</p>

  <p>&ldquo;Ben sizin şef olduğunuzu sanıyordum.&rdquo;</p>

  <p>&ldquo;Ben bu adamların şefiyim, ama bir başkası da benim şefim.&rdquo;</p>

  <p>&ldquo;Bu şef de birine boyun eğiyor mu?&rdquo;</p>

  <p>&ldquo;Evet.&rdquo;</p>

  <p>&ldquo;Kime?&rdquo;</p>

  <p>&ldquo;Tanrıya.&rdquo;</p>

  <p>Danglars bir an düşündü.</p>

  <p>&ldquo;Sizi anlayamıyorum,&rdquo; dedi.</p>

  <p>&ldquo;Olabilir.&rdquo;</p>

  <p>&ldquo;Bana böyle davranmanızı size bu şef mi söyledi?&rdquo;</p>

  <p>&ldquo;Evet.&rdquo;</p>

  <p>&ldquo;Amacı nedir?&rdquo;</p>

  <p>&ldquo;Bu konuda hiçbir şey bilmiyorum.&rdquo;</p>

  <p>&ldquo;Ama param bitecek.&rdquo;</p>

  <p>&ldquo;Olabilir.&rdquo;</p>

  <p>&ldquo;Haydi,&rdquo; dedi Danglars, &ldquo;bir milyon ister misiniz?&rdquo;</p>

  <p>&ldquo;Hayır.&rdquo;</p>

  <p>&ldquo;İki milyon?&rdquo;</p>

  <p>&ldquo;Hayır.&rdquo;</p>

  <p>&ldquo;Üç milyon?... Dört?... Haydi haydi dört olsun mu? Beni bırakmanız koşuluyla bunu size veririm.&rdquo;</p>

  <p>&ldquo;Neden bize beş milyon değerindeki bir şey için dört milyon veriyorsunuz?&rdquo; dedi Vampa; &ldquo;bu tefecilik sinyor bankacı, ya da ben bir şey bilmiyorum.&rdquo;</p>

  <p>&ldquo;Hepsini alın! Hepsini alın diyorum size!&rdquo; diye haykırdı Danglars, &ldquo;öldürün beni!&rdquo; &ldquo;Haydi haydi, sakin olun Ekselans, sinirleneceksiniz, bu da günde bir milyonluk yemek yemek için iştahınızı kabartacak, hay Allah, daha tutumlu olun!&rdquo;</p>

  <p>&ldquo;Ya size ödeyecek param kalmadığında ne olacak?&rdquo;</p>

  <p>&ldquo;O zaman aç kalacaksınız.&rdquo;</p>

  <p>&ldquo;Aç mı kalacağım?&rdquo; dedi Danglars benzi atarak.</p>

  <p>&ldquo;Olabilir,&rdquo; diye yanıt verdi Vampa soğukkanlılıkla.</p>

  <p>&ldquo;Ama beni öldürmek istemediğinizi söylememiş miydiniz?&rdquo;</p>

  <p>&ldquo;Bu aynı şey değil.&rdquo;</p>

  <p>&ldquo;Pekala! Sefiller!&rdquo; diye haykırdı Danglars, &ldquo;Sizin iğrenç hesaplarınızı altüst edeceğim, ölmekse ölmek, bunun hemen olmasını ne kadar isterdim; bana acı çektirin, işkence edin bana, öldürün, ama artık benden imza alamayacaksınız!&rdquo;</p>

  <p>&ldquo;Nasıl isterseniz Ekselans,&rdquo; dedi Vampa.</p>

  <p>Ve hücreden çıktı.</p>

  <p>Danglars kükreyerek kendini keçi postlarının üstüne attı.</p>

  <p>Bu adamlar kimlerdi? Bu görünmeyen şef kimdi? Onunla ilgili ne gibi tasarıları vardı? Herkes kendini kurtarırken neden sadece o bunu yapamıyordu?</p>

  <p>Ah! Kuşkusuz ölüm, şiddetli ve çabuk bir ölüm, ondan anlaşılmaz bir intikam almak istiyor gibi görünen zorlu düşmanlarını aldatmak için iyi bir yoldu.</p>

  <p>Evet, ama ölmek!</p>

  <p>Danglars, uzun meslek hayatı boyunca belki de ilk kez hem onu isteyip hem ondan korkarak ölümü düşünüyordu; ama artık insanların içinde yaşayan ve kalbin her atışında ona &ldquo;Öleceksin!&rdquo; diyen acımasız hayaleti görmekten vazgeçmenin zamanı gelmişti.</p>

  <p>Danglars, avın canlandırdığı, sonra umutsuzluğa düşürdüğü, sonra da umutsuz kala kala kimi zaman kurtulmayı başaran vahşi hayvanlara benziyordu.</p>

  <p>Danglars kaçmayı düşündü:</p>

  <p>Ama duvarlar da kayaydı; hücrenin dışına giden tek çıkışta bir adam kitap okuyordu, bu adamın arkasında silahlı gölgelerin gelip geçtiği görülüyordu.</p>

  <p>İmza atmama kararı iki gün sürdü, sonra yiyecek istedi ve bir milyon verdi.</p>

  <p>Ona harika bir yemek getirdiler ve bir milyonunu aldılar.</p>

  <p>Ondan sonra zavallı tutuklunun yaşamı sürekli saçmalıklarla geçti. O kadar acı çekmişti ki, artık acı çekme tehlikesiyle karşı karşıya kalmak istemiyordu ve istenen her şeye razı oluyordu; onikinci günün sonunda, bir öğleden sonra, servetinin doruğunda olduğu günlerdeki gibi iyi bir akşam yemeği yedikten sonra hesaplarını yaptı ve hamiline ödenmek üzere verdiği onca senetten sonra kendisine sadece elli bin frank kaldığını fark etti.</p>

  <p>O zaman kendisinde garip bir tepki oluştu: beş milyonu onlara bırakan Danglars geriye kalan elli bin frankı kurtarmaya çalıştı; bu elli bin frankı vermektense her şeyden yoksun bir yaşam sürdürmeye karar verdi, deliliğe varan küçük umutlar beslemeye başladı; uzun zamandır Tanrıyı unutmuş olan Danglars, Tanrının kimi zaman mucizeler yarattığını düşündü: mağara yıkılabilirdi, papalık jandarmaları bu lanet olası sığmağı keşfedebilir ve gelip onu kurtarabilirlerdi; işte o zaman elli bin frankı ona kalırdı; bu elli bin frank bir adamın açlıktan ölmesini engellemek için yeterli bir paraydı; Tanrıya bu elli bin frankı kendisine bırakması için dua etti ve dua ederken ağladı.</p>

  <p>Üç gün böyle geçti, bu süre içinde Tanrı yüreğinde değilse de en azından dilindeydi; zaman zaman kendinden geçtiği anlar oluyordu, o zamanlarda pencereden, yoksul bir odada kötü bir yatakta can çekişen bir ihtiyar gördüğünü sanıyordu.</p>

  <p>Bu ihtiyar da açlıktan ölüyordu.</p>

  <p>Dördüncü gün o artık bir insan değil yaşayan bir ölüydü; yerden o zamana kadar yemiş olduğu yemeklerin artıklarını toplamış, yeri örten hasırdan parçalar yemeye başlamıştı.</p>

  <p>O zaman koruyucu meleğine yalvarır gibi Peppino&rsquo;ya kendisine yemek vermesi için yalvardı; bir lokma ekmek için ona bin frank önerdi.</p>

  <p>Peppino yanıt vermedi.</p>

  <p>Beşinci gün, hücrenin girişine kadar emekleyerek gitti.</p>

  <p>&ldquo;Siz Hıristiyan değil misiniz?&rdquo; dedi dizlerinin üzerinde doğrularak; &ldquo;Tanrının karşısında kardeşiniz olan bir insanı öldürmek mi istiyorsunuz?</p>

  <p>&ldquo;Ah! Eski dostlarım, eski dostlarım!&rdquo;</p>

  <p>Ve yüz üstü yere kapaklandı.</p>

  <p>Sonra bir tür umutla ayağa kalkarak:</p>

  <p>&ldquo;Şef!&rdquo; diye haykırdı, &ldquo;şef!&rdquo;</p>

  <p>&ldquo;Buradayım!&rdquo; dedi Vampa birden ortaya çıkarak; &ldquo;yine ne istiyorsunuz?&rdquo;</p>

  <p>&ldquo;Son kuruşumu da alm,&rdquo; deyi kekeledi Danglars cüzdanını uzatarak, &ldquo;bırakın bu mağarada yaşayayım; artık özgür olmak istemiyorum, sadece yaşamak istiyorum.&rdquo;</p>

  <p>&ldquo;Acı mı çekiyorsunuz?&rdquo; diye sordu Vampa.</p>

  <p>&ldquo;Ah! Evet, acı çekiyorum, hem de çok.&rdquo;</p>

  <p>&ldquo;Yine de sizden daha çok acı çekmiş insanlar var.&rdquo;</p>

  <p>&ldquo;Sanmıyorum.&rdquo;</p>

  <p>&ldquo;Öyle. Açlıktan ölenler var.&rdquo;</p>

  <p>Danglars, sannlarla dolu saatlerde yoksul odanın pencerelerinden yatağının üstünde inlerken gördüğü ihtiyarı düşündü.</p>

  <p>Bir inilti çıkararak başını yere vurdu.</p>

  <p>&ldquo;Evet, doğru, benden daha çok acı çekenler oldu, ama onlar en azından şehit oldular.&rdquo; &ldquo;En azından pişmanlık duyuyor musunuz?&rdquo; dedi boğuk ve ciddi, Danglarsin başındaki saçlan diken diken eden bir ses.</p>

  <p>Zayıflayan gözleri eşyaları seçmeye çalıştı ve haydutun arkasında bir paltoya sarınmış, taştan duvar ayağının gölgesinde kaybolmuş bir adam gördü.</p>

  <p>&ldquo;Ne için pişman olmam gerekiyor?&rdquo; diye kekeledi Danglars.</p>

  <p>&ldquo;Yaptığınız kötülükten,&rdquo; dedi aynı ses.</p>

  <p>&ldquo;Ah! Evet, pişmanım! Pişmanım!&rdquo; diye haykırdı Danglars.</p>

  <p>Ve zayıf yumruğuyla göğsüne vurdu.</p>

  <p>&ldquo;O zaman sizi bağışlıyorum,&rdquo; dedi adam mantosunu atıp, aydınlığa gelmek için bir adım ilerleyerek.</p>

  <p>&ldquo;Monte Kristo Kontu!&rdquo; dedi Danglars bir saniye önce açlık ve sefaletten olduğundan daha çok dehşetten benzi atarak.</p>

  <p>&ldquo;Yanılıyorsunuz; ben Monte Kristo Kontu değilim.&rdquo;</p>

  <p>&ldquo;O zaman kimsiniz?&rdquo;</p>

  <p>&ldquo;Ben sizin sattığınız, ele verdiğiniz, onurunu yerle bir ettiğiniz insanım; nişanlısını kötü yola düşürdüğünüz insanım; servetinizi artırmak için çiğnediğiniz insanım; babasını açlıktan öldürdüğünüz, açlıktan ölüme mahkum ettiğiniz, ama kendisinin de bağışlanmaya ihtiyacı olduğu için sizi bağışlayan insanım: Ben Edmond Dantes&rsquo;im.</p>

  <p>Danglars sadece bir çığlık atarak yere yuvarlandı.</p>

  <p>&ldquo;Ayağa kalkın,&rdquo; dedi kont, &ldquo;hayatınız kurtuldu; öbür iki ortağınızın böyle bir şansları olmadı: biri delirdi, öbürü öldü! Elinizde kalan elli bin frank sizin olsun, bunu size armağan ediyorum; öksüzler yurdundan çaldığınız beş milyona gelince, bu para bilinmeyen bir el tarafından onlara geri verildi.</p>

  <p>&ldquo;Şimdi yiyin, için; bu akşam konuğumsunuz.</p>

  <p>&ldquo;Vampa, bu adam karnı doyunca özgür kalsın.&rdquo;</p>

  <p>Kont uzaklaşırken Danglars yuvarlandığı yerde kaldı; başını kaldırdığında koridorda kaybolan, haydutların önünde eğildiği bir tür gölgeden başka bir şey görmedi.</p>

  <p>Danglars&rsquo;a, kontun emrettiği gibi, Vampa hizmet etti, ona İtalya&rsquo;nın en güzel meyvelerini ve en iyi şarabını getirtti, onu posta arabasına bindirdi, yolda sırtını bir ağaca dayayıp bıraktı.</p>

  <p>Danglars nerede olduğunu bilmeden gün ağarmcaya kadar orada kaldı.</p>

  <p>Güneş doğduğunda bir ırmak kenarında olduğunu fark etti: susamıştı, ırmağa kadar güçlükle sürüklendi.</p>

  <p>Su içmek için eğildiğinde saçlarının bembeyaz olduğunu gördü.</p>

  <p>&nbsp;</p>
</body>
</html>
